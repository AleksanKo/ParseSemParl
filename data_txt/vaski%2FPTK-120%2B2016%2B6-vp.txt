















































DEM18D5.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

6. Hallituksen esitys eduskunnalle laiksi sairausvakuutuslain muuttamisesta
Hallituksen esitys HE 163/2016 vp
Valiokunnan mietintö StVM 29/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on sosiaali- ja terveysvaliokunnan mietintö
StVM 29/2016 vp. Nyt päätetään lakiehdotuksen sisällöstä.

Ja nyt edustaja Haatainen, valiokunnan puheenjohtaja.

Keskustelu

19.22 Tuula Haatainen sd (esittelypuheenvuoro): Arvoisa puhemies! Kyseessä on halli-
tuksen esitys, joka koskee sairausvakuutuslain muuttamista, ja tässä esityksessä ehdote-
taan naispuolisen työntekijän perhevapaista työnantajille aiheutuvia vanhemmuuden kus-
tannuksia tasattavaksi 2 500 euron kertakorvauksella. Tuki ehdotettaisiin maksettavaksi
työnantajille, jotka maksavat työ- tai virkaehtosopimuksen taikka työsopimuksen perus-
teella palkkaa vähintään yhdeltä kuukaudelta äitiysrahakauden aikana. Lisäksi edellyte-
tään, että työ- tai virkasuhde on kestänyt vähintään 3 kuukautta ennen äitiysrahakauden al-
kua ja että se perustuu vähintään vuodeksi tehtyyn työsopimukseen. Lisäksi työajan tulee
olla äitiysrahakauden alkaessa vähintään 80 prosenttia alan kokoaikaisen työntekijän sään-
nöllisestä työajasta, ja tämä voidaan myös vastaavin edellytyksin maksaa adoptioäidin
työnantajalle. Laki tulisi voimaan 1.4.2017. Olemme tästä saaneet myös työasiainvalio-
kunnan lausunnon.

Valiokunta kuulemisten jälkeen toteaa perusteluissaan, että erityisesti korostamme, että
tämän uudistuksen tavoitteena on ennen kaikkea tasata vanhemmuudesta työnantajille koi-
tuvaa maksurasitusta, mutta tällä uudistuksella ei tavoitella vanhempainvapaiden tasaisem-
paa jakautumista vanhempien kesken, mitä tavoitetta valiokunnan näkemyksen mukaan on
välttämätöntä muulla lainsäädännöllä edistää naisten tasavertaisten työllistymisedellytys-
ten parantamiseksi. Valiokunta totesi, että tämä eri alojen työnantajille työntekijän äitiy-
destä koituva maksurasitus on eri suuruinen riippuen alan virka- tai työehtosopimuksista.
Näin ollen tälle korvaukselle ei ole helposti määriteltävissä juuri oikeaa summaa. Tässä
esityksessä on päädytty 2 500 euron suuruiseen kertakorvaukseen, jolla pyritään kompen-
soimaan työntekijän raskauden aikaisista sairauslomista, äitiysloman aikaisista lomara-
hoista sekä sairaan lapsen hoitovapaan palkkakustannuksista työnantajalle aiheutuvia kus-
tannuksia. Valiokunta toteaa myös, että näistä lomarahojen maksuvelvoite tai sairaan lap-
sen hoidon ajalta maksettava palkka ei välttämättä kohdistu samalle työnantajalle kuin
 Tarkistettu
4.0



Pöytäkirjan asiakohta PTK 120/2016 vp
maksettava korvaus, jos äidin työsuhde ei vanhempainvapaan jälkeen jatku saman työnan-
tajan palveluksessa.

Valiokunta katsoo, että tuen merkitys on erityisen suuri palvelualoilla toimiville pien-
yrittäjille, jotka työllistävät paljon synnytysikäisiä naisia ja joille maksurasite äitiyden kus-
tannuksista kohdentuu miesvaltaisia aloja enemmän. Valiokunnan saaman työelämä- ja
tasa-arvovaliokunnan lausunnon mukaan paluu saman työnantajan palvelukseen korvauk-
sen saamisen edellytyksenä edistäisi ehdotettua paremmin naisten pysyvien ja jatkuvien
työsuhteiden syntymistä. Valiokunta tuo myös esiin sen, että osa-aikaista työtä tekevien
naisten työnantajat eivät tule saamaan korvausta, koska lakia sovelletaan vain niihin työn-
tekijöihin, joiden työaika on vähintään 80 prosenttia alalla noudatettavasta kokoaikaisesta
työajasta. Sosiaali- ja terveysvaliokunta katsookin, että nämä nuorten naisten määräaikai-
siin ja osa-aikaisiin työsuhteisiin liittyvät huolet ovat aiheellisia, mutta valiokunta pitää
kuitenkin merkittävänä, että lakiehdotuksen puutteista huolimatta uudistuksella nyt ede-
tään mies- ja naisvaltaisten alojen työnantajille perhevapaista koituvien kustannusten ta-
saamisessa.

Esityksessä on arvioitu, että korvausta tulisi saamaan noin 30 000 työnantajaa ja kustan-
nus olisi noin 75 miljoonaa euroa. Tämän esityksen vaatiman lisärahoituksen maksaisivat
pelkästään työnantajat, ja näin ollen työnantajan sairausvakuutusmaksua on korotettava
0,06 prosenttiyksikköä, vuodesta 2018 alkaen vastaavasti 0,1 prosenttiyksikköä.

Lopuksi valiokunta toteaa, että Suomessa vanhempainvapaita käyttävät edelleen valta-
osin naiset ja vaikka isyysvapaan käyttö on lisääntynyt, vanhempainvapaata käyttävien
isien osuus on edelleen varsin pieni. Tämä tosiasia vaikuttaa hyvin vahvasti paitsi naisten
työllisyyteen myös perheiden arkeen. Perhevapaiden tasaisempi jakautuminen miesten ja
naisten kesken parantaisi naisten asemaa työmarkkinoilla. Samalla se vahvistaisi isän osal-
listumista lapsen hoitoon ja kasvatukseen jo varhaislapsuudessa. Valiokunnan mielestä on
hyvä arvioida perhevapaajärjestelmän uudistamistarpeita.

Arvoisa puhemies! Sosiaali- ja terveysvaliokunnan päätösehdotus on, että eduskunta hy-
väksyy muuttamattomana hallituksen esityksen 163/2016 sisältämän lakiehdotuksen. Tä-
män asian yhteydessä valiokunta äänesti lausumasta, ja siihen liittyen tähän on jätetty yksi
vastalause.

19.28 Anneli Kiljunen sd: Arvoisa herra puhemies! Esittelen sosialidemokraattien, va-
semmiston ja vihreiden yhteisen vastalauseen.

Arvoisa herra puhemies! Hallitus esittää perhevapaista aiheutuvien kustannusten tasaa-
mista naisten ja miesten työnantajien kesken maksamalla 2 500 euron kertakorvauksen
niille naispuolisten työntekijöiden työnantajille, jotka maksavat palkkaa vähintään yhdeltä
kuukaudelta äitiysrahakauden aikana, kun työaika on vähintään 80 prosenttia alan kokoai-
kaisen työntekijän säännöllisestä työajasta. Hallituksen tavoitteena on edistää synnytys-
ikäisten naisten työllistymistä ja tasa-arvoista kohtelua työmarkkinoilla ja samalla paran-
taa naisvaltaisten yritysten työllisyyttä ja kasvua.

Hallituksen tavoitteet ovat kannatettavia, mutta esitetty keino ei näytä kovin vaikutta-
vasti vastaavan tavoitteisiin, mikä on käynyt selvästi ilmi asiantuntijakuulemisessa. Tätä
on myös korostettu valiokunnan mietinnössä: tämä esitys pyrkii lähinnä tasaamaan mak-
surasitusta mies- ja naisvaltaisten alojen työnantajien kesken.

Arvoisa puhemies! Perhevapaajärjestelmä vaatii kokonaisuudistusta. Naisten työmark-
kina-asemaa voidaan parantaa ja hoitovastuuta vanhempien kesken jakaa tasaisemmin en-
2



Pöytäkirjan asiakohta PTK 120/2016 vp
sisijaisesti kehittämällä perhevapaajärjestelmää. Ajankohtaisessa keskustelussa on nostet-
tu monilta tahoilta esiin perhevapaajärjestelmän kehittämisen ja kokonaisuudistuksen tar-
peellisuus. Keskusteluissa on tullut esiin muun muassa seuraavia näkökulmia ja kehittä-
misajatuksia.

Nykyisessä muodossaan perhevapaat eivät vastaa muuttuneen työelämän tai monimuo-
toisten perheiden tarpeisiin eivätkä myöskään tue riittävästi isien osallistumista vanhem-
muuteen. Perhevapaista pitäisikin tehdä nykyistä joustavampia, jotta voidaan parantaa per-
heiden hyvinvointia ja työllisyyttä.

On esitetty, että isien vastuuta pienten lasten hoitamisessa voitaisiin parantaa esimerkik-
si pidentämällä ansiosidonnaisen vanhempainrahan maksuaikaa. Nykyistä pidempi van-
hempainvapaa houkuttelisi entistä useampaa isää jäämään kotiin. Ansiosidonnaisesta va-
paasta isille kiintiöidyn osuuden pitäisi olla nykyistä pidempi, samoin vanhempien kesken
vapaasti jaettavan osuuden. Ansiosidonnaista osuutta voi nyt jakaa ainoastaan siihen saak-
ka, kun lapsi on kaksi vuotta, mutta maksukautta voisi pidentää ja jaksottaa jopa kouluvuo-
siin asti, niin kuin Ruotsissa tällä hetkellä tehdään. Tarpeelliseksi on nähty myös vanhem-
pien mahdollisuus olla yhtä aikaa kotona vauvan kanssa. Nykyisin tähän on mahdollisuus
vain 18 päivän ajan. Tätäkin pitäisi pidentää.

Koska perhevapaajärjestelmä muodostaa kokonaisuuden, olisi uudistuksen yhteydessä
tarpeen tarkastella myös kotihoidon tuen asemaa. Kannatusta saaneessa niin sanotussa
SAK:n mallissa ansiosidonnaista kautta pidennetään ja vastaavasti kotihoidon tukea lyhen-
netään. Näin lisättäisiin työelämän tasa-arvoa, vahvistettaisiin lasten oikeutta varhaiskas-
vatukseen ja voitaisiin lisätä joustoja. Kotihoidon tukeen ei eri arvioiden mukaan voi puut-
tua yksittäisenä toimenpiteenä vaan nimenomaan osana kokonaisuudistusta.

Myös viime hallituskaudella käyttöön otettua joustavaa hoitorahaa olisi tarpeen kehit-
tää, jotta töihin paluu olisi nykyistä joustavampaa ja jotta pienten lasten päivähoitopäivät
eivät veny liian pitkiksi. Joustava hoitoraha tukee mahdollisuutta osa-aikatyöhön, jolloin
äiti tai isä voi tehdä töitä 30 tuntia viikossa tai vähemmän ja käyttää näin enemmän aikaa
alle kolmevuotiaan lapsensa hoitoon. Joustavan hoitorahan käyttöä on ehdotettu lisättäväk-
si kehittämällä sekä etuuden tasoa että työelämän asenteita. Joustavan hoitorahan rinnalla
tulisikin kehittää tuntiperusteisen varhaiskasvatusmaksun käyttöönottoa kunnissa siten,
että maksut vastaavat paremmin hoidon määrää.

Varhaiskasvatukseen osallistuvien osuus suomalaislapsista on muihin Pohjoismaihin
verrattuna matala; vain joka toinen alle kaksivuotias osallistuu varhaiskasvatukseen. Var-
haiskasvatuksella on kiistattomia positiivisia vaikutuksia lapsen myöhempään kehityk-
seen. Varhaiskasvatus tulisi nähdä nykyistä vahvemmin osana lapsen oikeutta.

On hyvä, jos jotkin keskusteluissa olleista muutoksista voidaan toteuttaa kustannusneut-
raalisti. Yhteiskunnallisesti tärkeää perhevapaauudistusta ei pidä kuitenkaan toteuttaa
säästöhankkeena vaan ensi sijassa investointina perheiden hyvinvointiin ja lasten tulevai-
suuteen.

Kannustamme hallitusta tarttumaan näihin ajatuksiin ja ryhtymään perhevapaajärjestel-
män uudistamiseen. Esitämme asiasta vastalauseen toisessa käsittelyssä.

19.33 Eeva-Johanna Eloranta sd: Arvoisa puhemies! Tällä esityksellä hallitus tosiaan-
kin esittää perhevapaista aiheutuvien kustannusten tasaamista naisten ja miesten työnanta-
jille maksamalla 2 500 euron kertakorvauksen naispuolisten työntekijöiden työnantajille.
Tämä on tietenkin hyvä asia, mutta tällähän edistetään lähinnä tietenkin nimenomaan tasa-
3



Pöytäkirjan asiakohta PTK 120/2016 vp
arvoa näiden työnantajien välillä. Mutta tavoitteinaan hallituksella on ihan hyvät tavoitteet
elikkä synnytysikäisten naisten työllistymisen edistäminen ja tasa-arvoinen kohtelu työ-
markkinoilla, ja samalla naisvaltaisten yritysten työllisyyttä ja kasvua halutaan edistää.

Nämä ovat tosiaan kannatettavia tavoitteita, mutta monissa asiantuntijakuulemisissa on
valiokunnassa tullut esille, että tämä keino ei ehkä kauhean hyvin kuitenkaan sitten näihin
tavoitteisiin vastaa vaan tarvittaisiin todellakin, niin kuin edustaja Kiljunen totesi, tämmöi-
nen perhevapaajärjestelmän kokonaisuudistus, jotta naisten työmarkkina-asemaa voidaan
parantaa ja jakaa hoivavastuuta vanhempien kesken tasaisemmin, ja juurikin tosiaan se
perhevapaajärjestelmän kokonaisuus kaipaa sitä uudistamista.

Monta kertaa on tuotu esille se, että nykyisessä muodossaan perhevapaat eivät vastaa
muuttuneen työelämän tai monimuotoisten perheiden tarpeisiin eivätkä myöskään tue riit-
tävästi isien osallistumista vanhemmuuteen. Tämä on meillä suuri ongelma. Olisikin hyvä,
että perhevapaista tulisi nykyistä joustavampia, jotta voidaan sitten perheiden hyvinvoin-
tia ja työllisyyttä parantaa. Etenkin isien vastuuta pienten lasten hoitamisessa voitaisiin pa-
rantaa esimerkiksi, jos ansiosidonnaisen vanhempainrahan maksuaika pitenisi ja isille sit-
ten olisi houkuttimia jäädä enemmän kotiin, ja myöskin tämmöiset isille kiintiöidyt osuu-
det voisivat olla pidempiä.

Mutta todellakin perhevapaajärjestelmä kaipaa kokonaisuudistusta, ja toivottavasti hal-
litus ryhtyy siihen, jotta perheille tulee lisää joustavuutta hoivan järjestämiseen ja hyvin-
vointi paranee ja myöskin naisten työmarkkina-asema sitten paranee.

19.35 Merja Mäkisalo-Ropponen sd: Arvoisa puhemies! Työelämä- ja tasa-arvovalio-
kunta antoi tästä lakiesityksestä lausunnon, ja kuulemiemme asiantuntijoiden perusteella
tämä lakiesitys ei toteuta sille asetettuja tavoitteita, ja siksi sd:n ja vasemmistoliiton edus-
tajat jättivätkin valiokunnan lausuntoon eriävän mielipiteen.

Arvoisa puhemies! Vanhemmuuden kustannusten tasaus on erittäin tärkeä ja kannatet-
tava tavoite, mutta tämä malli on epätarkoituksenmukainen tämän tavoitteen toteuttami-
seen. 2 500 euron kertakorvaus kaikille kokoaikatyötä tekevien äitien työnantajille vahvis-
taa lähinnä käsitystä siitä, että lasten hoitovastuu kuuluu äideille. Jos tämäkin rahasumma
kokonaisuudessaan olisi käytetty isyysloman pidentämiseen, niin isyyslomaa olisi voitu
pidentää 21 päivää. Perhevapaajärjestelmää tulee uudistaa kokonaisuudessaan niin, että
vanhempainvapaat jakautuvat tasaisemmin isien ja äitien kesken. Tämä on tehokkain kei-
no parantaa naisten työmarkkina-asemaa ja ehkäistä naisvaltaisten työpaikkojen työnanta-
jille kohdistuvia ylimääräisiä työnantajakohtaisia kuluja.

Työelämä- ja tasa-arvovaliokunnan lausuntoon jättämässämme eriävässä mielipiteessä
korostamme, että hallituksen esitystä olisi pitänyt korjata edes sen verran, että kertakor-
vauksen saamisen edellytyksenä olisi äidin palaaminen töihin saman työnantajan palveluk-
seen vanhempainrahakauden jälkeen. Nyt laki ei edellytä edes tätä.

19.37 Jani Mäkelä ps: Arvoisa puhemies! Hallitus esittää naisten tasa-arvoisen kohtelun
ja työllistämisen edistämiseksi naispuolisen työntekijän perhevapaista työnantajille aiheu-
tuvia vanhemmuuden kustannuksia tasattavaksi 2 500 euron kertakorvauksella. On äärim-
mäisen kannatettavaa, että vanhemmuuden kustannuksia korvataan nimenomaan työnan-
tajalle, joka kuitenkin ottaa riskin työntekijän palkkaamisesta ja käytännössä tekee sitä
asiaa koskevat päätökset. Ja se on nähtävä erityisen hyvänä asiana, että esitys kannustaa
naisten palkkaamiseen kokoaikaisiin työsuhteisiin eikä näihin pätkä- ja silpputöihin.
4



Pöytäkirjan asiakohta PTK 120/2016 vp
Mutta kun valiokunnassa oppositio on jättänyt tähän vastalauseen, niin kyllä siitä vähän
tulee mieleen se, että asia on vähän hakemalla haettu. Kun vastalausetta ei keksitä asiasta,
niin keksitään se sitten asian vierestä. Yhdestä hyvästä hallituksen esityksestä ja ideasta
aloitetaankin maailmojen syleily ja perhevapaiden kokonaisuudistus. Se, jos mikä, on po-
litikointia. Tässä tulee mieleen semmoinen vähän väärin sammuttamisen maku: talo palaa
ja on väärin sammutettu, kun sammutetaan toisesta kulmasta, kun olisi pitänyt aloittaa toi-
sesta.

19.38 Niilo Keränen kesk: Herra puhemies! Valiokunnan puheenjohtaja Haatainen esit-
teli oikein hyvin tämän valiokunnan mietinnön. Luen kuitenkin tämän valiokunnan mietin-
nön ensimmäisen virkkeen täältä: "Valiokunta pitää erittäin myönteisenä, että hallitus esit-
tää työnantajille vanhemmuudesta aiheutuvien kustannusten tasaamista työnantajien kes-
ken."

Herra puhemies! Tämä 2 500 euron kertakorvaus on erittäin tärkeä nimenomaan pien-
yrittäjille palvelualoilla, joilla on työssä paljon nuoria naisia. Mutta tässä on yksi puute,
jota valitettavasti ei pystytty tämän lakiehdotuksen yhteydessä mitenkään  korjaamaan:
naisyrittäjää, joka itse jää perhevapaalle, tämä ei millään tavalla koske, ja myös heille olisi
tärkeätä saada siitä jonkinlainen korvaus.

Herra puhemies! Tämä korvaus on kieltämättä aika hölmön näköinen, ja sehän moni-
mutkaistaa tätä sairausvakuutusjärjestelmää, joka on kohtalaisen selkeä, vakuutusperustei-
nen ollut meillä tähän saakka. Mutta ehkä tämän kuitenkin voidaan katsoa olevan jonkin-
lainen päänavaus, kun tämä kuitenkin edistää jossain määrin naisten ja miesten tasa-arvoi-
suutta työelämässä. Jos ja kun tulevaisuudessa perhevapaitten muutostarpeita selvitellään,
niin tämäkin asia sitten varmaan tulee esille ja korjatuksi.

19.40 Heli Järvinen vihr: Arvoisa puhemies! Minulla on ollut ilo leipoa tätä leiviskää
neljä vuotta työkseni, joten voisin puhua tästä aiheesta kaksi viikkoa, mutta yritän hillitä it-
seni ihan teidän muiden takia.

Me kaikki tiedämme, että vanhemmuuden vapaisiin liittyy monenlaisia ongelmia. Yksi
suurimmista ongelmista on se, että edelleenkin yli 90 prosenttia vanhemmuuden vapaista
pidetään äitien osalta eli isät valitettavasti eivät juurikaan osallistu vanhemmuuden vapai-
siin, vaikka varmasti toiveita ja haluja olisi.

Toinen ongelma on se, että nykyinen järjestelmä, jossa iso osa  kuluista  jää Kela-kor-
vausten jälkeen äitien työnantajien maksettavaksi, aiheuttaa sen tilanteen, että nuoria nai-
sia ei palkata. Heitä ei palkata töihin yhtä helposti kuin nuoria miehiä, jotka eivät kanna tätä
vauvariskiä samalla tavalla mukanaan. Tämä näkyy esimerkiksi Akavan selvityksessä,
jonka mukaan koulutetuista alle 35-vuotiaista naisista 36 prosenttia on ajautunut pätkätöi-
hin, samanikäisistä koulutetuista miehistä vain 21 prosenttia. Naisia ei uskalleta palkata
siinä pelossa, että vanhemmuuden kustannukset koituvat maksettavaksi.

Ja kolmas ongelma on se, että moni nuori nainen joutuu työpaikan toiveessa miettimään
sitä, uskaltaako tehdä lapsia, ja se näkyy koko maassa. Meillä on ensisynnyttäjien keski-ikä
noussut jo lähelle 29:ää vuotta, ja sitä ei Suomi kestä. Me tarvitsemme lapsia, etenkin jos
me haluamme itsellemme eläkkeenmaksajia.

Ruotsissa tämä tilanne on hyvin toisenlainen. Ruotsi on lähtenyt ratkaisemaan tätä asiaa
kahdella tavalla. Ensinnäkin sillä tavalla, että vanhemmuuden vapaat on jaettu jotakuinkin
5+5+5-mallin mukaisesti. Eli 5 kuukautta äidille, 5 kuukautta isälle ja 5 kuukautta jaetta-
5



Pöytäkirjan asiakohta PTK 120/2016 vp
vaksi molempien vanhempien kesken. Ja se toinen asia on se, että Ruotsissa monet kustan-
nuksista korvataan työnantajalle täysimääräisesti eli niille työnantajille, joiden työntekijät
lapsia saavat.

Tästä esimerkkejä:
Esimerkiksi äkillisesti sairastuneen lapsen hoitokulut Suomessa maksavat työnantajat

puhtaasti itse, meilläkin saa olla jokainen vanhempi neljä päivää jokaisen lapsen sairastu-
misen kohdalla täydellä palkalla hoitamassa lasta kotona yleisimpien työehtosopimusten
mukaan — tärkeä huomautus: yleisimpien työehtosopimusten mukaan. Ruotsissa nämä
poissaolot korvataan sataprosenttisesti työnantajille.

Toinen asia on se, että Suomessa, vaikka elämme vuotta 2016, ei edes tunnusteta eikä
tunnisteta raskaudesta aiheutuvia poissaoloja. Kun luin viimeksi hallituksen vuosikerto-
musta vuodelta 14, tällaista asiaa kuin raskaudesta aiheutuvat poissaolot ei ole olemassa,
vaikka jokainen lapsia synnyttänyt nainen tietää, että niitä poissaoloja syntyy. On selvää,
että niitä ei synny niin paljon sisätöissä olevalle kahdeksasta neljään istumatyötä tekevälle
naiselle mutta niitä syntyy taas yleensä paljon enemmän esimerkiksi raskasta kolmivuoro-
työtä, seisomatyötä tekeville siivoojille, rakennusalalla toimiville naisille ja niin edelleen.
En tiedä yhtäkään naista tässä maassa, joka ei myöntäisi raskauden aiheuttavan poissaolo-
ja. Ruotsissa raskaudesta aiheutuvat poissaolot tunnistetaan ja tunnustetaan ja niistä aiheu-
tuvat poissaolot myös korvataan työnantajalle. Meillä raskauden aiheuttamat poissaolot
menevät aivan samalla tavalla kausi-influenssan ja käden katkaisemisen joukkoon, eli
työnantaja maksaa ensimmäiset 10 päivää ja sen jälkeen Kela alkaa maksaa korvauksia.

Erot Suomen ja Ruotsin välillä eivät johdu siitä, että toinen maa olisi hyvä ja toinen maa
paha. Erot johtuvat ennen kaikkea siitä, että meillä ja Ruotsissa näitä ongelmia on lähdetty
ratkomaan aivan eri päistä. Ruotsissa aikoinaan, jo vuosikausia sitten, näitä ongelmia on
ratkottu lainsäädännöllä. Meillä Suomessa sen sijaan näitä on ratkottu työehtosopimuksil-
la, ja se aiheuttaa sen, että nyt meillä on maassa varmaan ehkä 250 työehtosopimusta, jois-
sa kaikissa puhutaan vähän eri tavalla asioista. Niistä esimerkeistä, joita otan esille, puhu-
taan yleisimmin käytössä olevissa työehtosopimuksissa, mutta meillä on hyvin eri käytän-
töjä, mikä ei ainakaan helpota lainsäätäjän tilannetta yrittää muodostaa yhteistä käytäntöä
asioista, joista on sovittu hyvin eri tavoin eri työehtosopimuksissa. Ja niin kuin tiedätte:
kun lainsäädännöllä yritetään puuttua ja puututaan työehtosopimuksissa sovittuihin asioi-
hin, se tarkoittaa sitä, että jos katsomme asiaa jollain tavalla työnantajan näkökulmasta,
työntekijäjärjestöt nostavat asian tapetille ja vaativat joitain oikeuksia itselleen, ja jos nos-
tamme asioita työntekijän näkökulmasta, työnantajat vaativat joitakin asioita ja etuja itsel-
leen. Eli ratkaisut eivät ole helppoja.

On selvää, että kun puhutaan 2 500 euron vauvarahasta, sillä on valtava merkitys eten-
kin pienille naisvaltaisille yrityksille, ja väitän, että mitä vähemmän yritys työllistää ja mitä
naisvaltaisempi se on, sitä suurempi merkitys sillä on. Voin kertoa teille esimerkin kym-
menen ihmisen fysioterapiayrityksestä, jolle kävi niin huono tuuri tai niin onnellinen sat-
tuma, että kahdeksan työntekijöistä oli yhtaikaa vauvalomalla. Hyväkuntoinen yritys jou-
tui konkurssiin. Ei sen takia, etteikö asiakkaita olisi ollut, vaan sen takia, että yksikään yrit-
täjä ei pysty varautumaan näin yllätyksellisiin, äkillisiin ja isoihin kuluihin millään lasken-
tamallilla. Ja kannattaa muistaa sekin, että kun me välillä aina kiistelemme siitä, kenen etua
ajamme, kuka maksaa laskun, niin viime kädessä tässäkin asiassa laskun maksavat työnte-
kijät. Suurimman laskun maksavat ne naiset, jotka eivät työllisty, ja suurimman maksun
6



Pöytäkirjan asiakohta PTK 120/2016 vp
maksavat ne naisia työllistävät työnantajat, jotka kaikesta huolimatta naisia työllistävät.
Onko reilua? Ei ole. Tarvitaanko kokonaisuudistusta? No, ihan varmasti tarvitaan.

Edustaja Mäkelälle haluaisin sanoa, kun näette tässä opposition toiminnassa politikoin-
nin makua, että valitettavasti esimerkiksi meillä työelämävaliokunnassa kuultavat asian-
tuntijat olivat sen verran kriittisiä tätä asiaa kohtaan, että tunnen itse politikoivani, kun nyt
puhun tämän 2 500 euron vauvarahan puolesta. Yksikään asiantuntija — yksikään asian-
tuntija — ei pitänyt tätä oikeana ratkaisuna. Meillä oli kaksi yrittäjäjärjestöä, jotka pitivät
tätä ehkä nieltävänä ratkaisuna mutta toivoivat asiaan kokonaisratkaisua. Sen sijaan kaikki
loput asiantuntijat olivat sitä mieltä, että nämä rahat tulisi käyttää johonkin muuhun ja jär-
kevämmin, kuten täällä on esitetty.

Kun me puhumme vanhemmuuden vapaiden kokonaisratkaisusta, SAK:n malli on hyvä
pohja, mutta siinäkin on omat ongelmansa. Hyvää siinä on nimenomaan se, että vanhem-
muuden vapaat joustaisivat entistä enemmän, ne tarjoaisivat jokaiselle perheelle tukea ny-
kyistä paremmin eri elämänvaiheissa. Mutta se ei huomioi riittävästi niiden perheiden tar-
peita, joiden vanhemmat eivät ole työelämässä mukana. On hyvin ymmärrettävää, että
SAK laatii mallinsa työntekijöiden näkökulmasta, mutta tilanteessa, jossa meillä on maas-
sa yli 600 000 työikäistä, työkykyistä ihmistä työelämän ulkopuolella, me tarvitsemme sel-
laisen mallin, joka ottaa huomioon myös heidät.

19.50 Anneli Kiljunen sd: Arvoisa herra puhemies! Ensinnäkin edustaja Järviselle ha-
luaisin todeta, kun hän vertasi tätä suomalaista rahoitusjärjestelmää Ruotsiin, että niin
Ruotsissa kuin myös pääosassa Euroopan unionin maista, noin 17:ssä Euroopan unionin
maista, nämä perhevapaiden kulut katetaan pääsääntöisesti työnantajamaksuilla ja Ruotsis-
sakin se käytännössä tarkoittaa sitä, että palkansaajat eivät siihen osallistu vaan sitten se
tarvittava lisärahoitus katetaan verovaroista. Siltä osin tämä Ruotsin malli on erilainen ver-
rattuna Suomen malliin; Suomessa kuitenkin sekä palkansaajat että työnantajat molemmat
osallistuvat näihin kustannuksiin.

Vastaisin sitten edustaja Jani Mäkelän kysymyksiin ja kriittisiin kannanottoihin, kun
hän sanoi, että me tekisimme vastalauseen ihan tahtomattamme vain. Aivan kuten edustaja
Järvinen totesi, niin myös sosiaali- ja terveysvaliokunnassa lähestulkoon kaikki asiantun-
tijat paitsi Yrittäjänaiset, jos näin voi todeta, olivat sitä mieltä, että tämä tarkoitusperä on
hyvä mutta esitys on väärä. Sitä perusteltiin esimerkiksi sillä, että tämä ei edistä perheva-
paan tasaisempaa jakautumista ja tämä ei myöskään tue niitä naisia, jotka ovat alle 80 pro-
sentin työajassa, esimerkiksi osa-aikatyössä ja kaupan alalla, hotelli- ja ravitsemusalalla.
Tältä osin tämä koskettaa ainoastaan niitä (Puhemies koputtaa) kokoaikatyössä olevia, py-
syvässä työsuhteessa olevia naisia. Tämä ei myöskään... — Anteeksi, puhemies, nyt minä
siirryn. (Puhuja siirtyi puhujakorokkeelle)

Ensimmäinen varapuhemies Mauri Pekkarinen: Edustaja voi siirtyä kernaasti puhuja-
pönttöön.

Arvoisa herra puhemies! Todellakaan tämä ei kosketa niitä naisia, joilla on alle 80 pro-
sentin työaika, ja se sulkee nimenomaan naisvaltaisia aloja pois sekä myös näitä osa-aikai-
sessa työssä olevia, joita on esimerkiksi hotelli- ja ravitsemusalalla ja kaupan alalla. Sitten
tämä ei myöskään huomioi silpputyössä olevia ihmisiä, ja siltä osin tämä ei ole yhdenver-
tainen kaikille naisaloille.
7



Pöytäkirjan asiakohta PTK 120/2016 vp
Sitten täällä kritisoitiin myös sitä, että tässä ei hyödynnetty riittävästi olemassa olevaa
tutkimusta, jota meillä Suomessakin on. Elikkä perhevapaat eivät kasaudu erityisesti pie-
niin naisvaltaisiin yrityksiin, ja kustannukset eivät ole organisaatioille eniten ongelmia ai-
heuttava tekijä. Niitä useammin ongelmina mainitut avainhenkilöiden poissaolot, sijaisten
löytäminen, työtehtävien uudelleenjärjestely ja sijaisten koulutuskulut  eivät  ole ykkös-
ongelma edes pienissä yrityksissä. Tätä hyvin kuvaavaa oli se, että nämä pienet organisaa-
tiot eivät tällä hetkelläkään hae edes näitä korvauksia. Miten me saisimme sitten nämä yri-
tykset hakemaan näitä korvauksia, siinäkin meillä on haasteita. Sitten nämä epäsuorat kus-
tannukset arvioidaan suuremmaksi ongelmaksi yleisemmin niissä organisaatioissa, joissa
on vähän kokemusta perhevapaista, ja sitten organisaatiot eivät hae näitä korvauksia, ku-
ten äsken totesin.

Arvoisa puhemies! Ei oikeastaan muuta. — Kiitoksia.

19.54 Jani Mäkelä ps: Arvoisa puhemies! Tuossa edustaja Järvisen puheenvuorossa oli
sellainen mielenkiintoinen yksityiskohta, jota en ihan ymmärtänyt. Tuli esille, että asian-
tuntijat ja eri järjestöt eivät olisi tästä esityksestä olleet innoissaan, mutta sitten kuitenkin
siellä käytännön yrityselämässä varsinkin pienissä naisvaltaisissa yrityksissä koettaisiin
tämä uudistus käytännössä varsin toimivaksi. Eli olisiko tässäkin asiassa niin, että se vii-
saus löytyy sieltä kentältä eikä norsunluutorneista Hakaniemestä? Voisiko olla esimerkik-
si näin?

Mutta kyllä nyt täytyy ihmetellä tässä tätä sosialidemokraattien valaistumista tällä kau-
della oppositiossa ollessaan, kun perhevapaissa ja niiden jakamisessa riittää noin paljon pa-
rannettavaa ja korjattavaa. Hallituksessa kuitenkin ollaan oltu vuosikymmenet, edellisessä
hallituksessa oli työministerin paikka, eikä näitä asioita silloin saatu muutettua. Nyt puhu-
taan kuin koko työelämä tasa-arvo-ongelmineen olisi keksitty tämän kyseisen esityksen
käsittelyn yhteydessä näissä valiokunnissa, mikä kuulostaa varsin erikoiselta.

Mitä tulee noin yleisesti ottaen perhevapaisiin — täällä on paljon puhuttu isyydestä —
nyt olisi tietysti suotavaa, että salissa olisi täällä keskustelijapuolella muitakin siitä asiasta
kokemusta omaavia paikalla kuin allekirjoittanut. Niin ei näytä tällä hetkellä olevan. Eli
keskustelu on varsin painottunutta, ja toivoisin saavani tähän isienkin näkökulmaa mu-
kaan.

Omasta mielestäni asia on niin, että vastustan jyrkästi pakollista perheiden ulkopuolelta
ohjailua siinä, miten heidän pitää elämänsä elää. Viisaus näissä asioissa on perheissä, ja ku-
ten on todettu, kotihoidon tukeen tämä hallitus ei tule puuttumaan.

19.56 Tarja Filatov sd: Arvoisa puhemies! Anteeksi myöhästyminen edellisestä puheen-
vuorosta. En pidä tapanani, mutta oli sen verran tärkeä asia. Voisi sanoa, että se edistää var-
masti myös tätäkin asiaa, joka meillä nyt on käsittelyssä, ja että sinänsä tarkoitus oli hyvä.

Edellisen puhujan kritiikkiin sosialidemokraatteja kohtaan haluaisin muistuttaa, että vii-
me kaudella pidennettiin isyysvapaata, mitä pidetään yhtenä parhaana keinona hoivavas-
tuun tasaisemman jakamisen aikaansaamiseksi: silloin kun on kyseessä isille korvamerkit-
tyä rahaa, isät käyttävät enemmän sitä vapaata, ja siitä seuraa, että tämä työmarkkina-ase-
telma, joka on hoivavastuussa naisten tappioksi, pienenee. Sen lisäksi säädettiin joustava
hoitoraha, jonka ajatus on nimenomaan se, että voidaan paremmin yhdistää työtä ja perhe-
elämää ja saada myös miehet mukaan niihin hoito- ja hoivakustannuksiin, elikkä kyse on
siitä, että molemmat vanhemmat voivat tehdä esimerkiksi lyhennettyä työpäivää tai osa-ai-
8



Pöytäkirjan asiakohta PTK 120/2016 vp
kaista työtä ja hoitaa sitten ristiin lasta, ja tämäkin itse asiassa tasaa kustannuksia miesval-
taisten ja naisvaltaisten alojen välillä. Että kyllä näitä toimia tässä on tehty.

Jos mietitään tämänhetkistä järjestelmää, tai sanotaan tämän lain voimaantuloa edeltä-
vää järjestelmää, niin meillähän nyt korvataan noin 70 prosenttia niistä kustannuksista, joi-
ta työnantajalle koituu. Ja sekin on muuten sosialidemokraattien aika pitkälle rakentama
malli — ja itse asiassa tuolla istuu yksi entinen ministeri, joka on ollut sitä tekemässä ja
edistämässä, elikkä Tuula Haatainen. Että kyllä näitä tekojakin löytyy eikä pelkkiä puhei-
ta, mutta maailma ei yhdessä vaalikaudessa koskaan tule valmiiksi.

Mutta tähän esitykseen liittyen:
Tarkoitushan on äärimmäisen hyvä, mutta niin tässä kuin monissa muissakin asioissa

monimutkaisiin ongelmiin ei ole helppoja vastauksia, ja tässä on nyt sorruttu siihen, että et-
sitään helppoa vastausta monimutkaiseen ongelmaan. On aivan ymmärrettävää, että yksit-
täiset yritykset ottavat ilolla vastaan sen, että ne saavat riihikuivaa rahaa jostakin käyttö-
tarkoituksesta, ilman että niillä on juurikaan velvoitteita ikään kuin sen vaikutuksen ai-
kaansaamiseksi, mihin sillä rahalla pyritään. Työelämä- ja tasa-arvovaliokunnassa kun täs-
tä keskusteltiin ja kuulimme asiantuntijoita, niin kuten edustaja Järvinen kertoi, tämä
asiantuntijoiden kritiikki oli kyllä murskaavaa. Jos asiantuntijat olisivat saaneet päättää, he
olisivat hylänneet tämän koko lakiesityksen. Mutta tästä huolimatta, että kritiikki oli ko-
vaa, päädyimme kannattamaan tätä lakia tietyillä reunaehdoilla sen takia, että tämä kuiten-
kin on parempi kuin ei yhtään mitään ja tiedämme, että tätä rahaa ei tältä hallitukselta olisi
saatu toisenlaiseen käyttötarkoitukseen, mikä tämänkin tavoitteen näkökulmasta olisi voi-
nut olla parempi — esimerkiksi se, että olisi pidennetty isyysvapaata. Tällä rahalla olisi
voitu pidentää isyysvapaata 21 päivällä, mikä olisi taas jakanut tätä perhevastuuta tasai-
semmin ja parantanut sitä kautta naisten työmarkkina-asemaa ja sitä eroa, mikä miesval-
taisten ja naisvaltaisten työnantajien välillä on.

Mutta itse asiassa se suurin ongelma, mikä tähän malliin liittyy, on se, että työnantaja saa
tämän korvauksen, vaikka äiti ei koskaan palaisikaan työnantajan palvelukseen. Elikkä
vaikka sille työnantajalle ei aiheutuisi niitä kustannuksia, jotka tulevat sairaan lapsen hoi-
vasta ja monesta sellaisesta asiasta, joista tässä nyt puhutaan, niin siitä huolimatta hän saa
tuon korvauksen. Ja sitten toisaalta tämä automaattisesti alikompensoi sellaisen äidin työn-
antajaa, jolla käy huonompi onni ja jonka työntekijä esimerkiksi jää äitiysvapaalle ja sen
jälkeen vanhempainvapaalle ja ehkä kotihoidon tuellekin ja jossakin vaiheessa palaa töi-
hin ja saa joko enemmän sairautta ennen kuin jää äitiyslomalle tai sitten saa sairaan lapsen,
jonka vuoksi joutuu olemaan paljon pois töistä. Osa työnantajista, jotka maksavat pientä
palkkaa, saa ylikompensaation, ja ne, jotka maksavat isompaa palkkaa kuin tämä korvaus,
saavat alikompensaation niistä asioita, mitä heidän kontollensa tulee. Ja ylipäätään silloin,
kun pyritään korvaamaan joitakin kustannuksia, olisi kohtuullista, että korvattaisiin ikään
kuin oikeita kustannuksia, niitä mitä aiheutuu, eikä vain yleisesti tällaisella yleisellä könt-
täsummalla.

Mutta tästä kritiikistä huolimatta ei tätä lakia kaataakaan kannata, koska tässä menee
kuitenkin ehkä yrittäjyyden tukemiseen, ehkä joidenkin muiden tarkoitusten perusteella ra-
haa naisvaltaisille toimialoille. Mutta kyllä Suomi tarvitsee perhevapaauudistuksen, ja mi-
nusta on surullista, että valiokunnassa, esimerkiksi meillä, ei voitu vaatia perhevapaiden
kokonaisuudistusta vaan päädyttiin kummallisiin kiemuroihin, joissa sitten todettiin, että
ehkä se on tarpeen tai ehkä se ei ole tarpeen. Luulen, että jokainen ihminen, joka hiukankin
ymmärtää työmarkkinoita, tietää, että se todellakin on tarpeen.
9



Pöytäkirjan asiakohta PTK 120/2016 vp
20.01 Sari Essayah kd: Arvoisa puhemies! Täällä monessa puheenvuorossa on tullut esil-
le, että on hyvä, että jollakin mallilla aloitetaan. Eihän tämä varmasti mikään täydellinen
ole korvaamaan vanhemmuuden kustannuksia, mutta itsekin olen sitä mieltä, että parempi
tämä kuin se, että emme mitään tämän asian eteen tekisi. On äärimmäisen tärkeää, että syn-
nytysiässä olevien nuorten naisten työmarkkina-asemaa pystytään parantamaan ja toisaal-
ta sitten naisvaltaisten yritysten kustannustaakkaa tällä tavoin helpottamaan.

Olen myöskin sitä mieltä, että pohjimmiltaan kysymys on miesten ja naisten välisistä
palkkaeroista ja siitä, minkä tähden näitä kustannuksia kertyy sitten enemmän naisvaltai-
sille aloille, koska edelleenkin naiset herkemmin jäävät hoitamaan lapsia kotiinsa. Toki se
on monella myöskin ihan selkeä arvovalinta, että näin halutaan tehdä. Mutta kun on kaik-
kia sellaisia malleja, joissa lähdetään ulkopuolelta sanelemaan, että tietty perhevapaa-aika
kuuluu perheen isälle, tietty äidille, ja näitä ulkoapäin yritetään ohjata, niin en kyllä sellai-
sesta pidä enkä näe sitä parhaana mahdollisena ratkaisuna tähän asiaan, vaan on puututtava
siihen asian ytimeen eli siihen, että miesten ja naisten välinen palkkaero siellä taustalla on
ja sen tähden se perheitten todellinen, aito, oikea valinnanmahdollisuus on suppeampi.

Täällä on puhuttu Ruotsin mallista, ja on tietysti hyvä tosiaan muistaa se, että meidän
Suomen mallissa sekä työnantajat, työntekijät että myöskin julkinen sektori osallistuvat
näihin kustannuksiin — ehkä jotenkin voisi sanoa sovellettu Ruotsin malli, elikkä työnan-
tajien kohdalla olisi tämmöinen yhteinen pooli, johon kaikki työnantajat osallistuisivat, ja
sieltä sitten jaettaisiin näitä kuluja. Mutta Ruotsissa eivät sitten yksityinen ja julkinen puoli
vastaavantyyppisesti ole samanlaisessa vakuutusmallissa mukana. Ehkä se olisi sitten se,
millä meidän Suomessa kannattaisi tätä omaa mallia lähteä eteenpäin kehittämään.

20.03 Tuula Haatainen sd: Arvoisa herra puhemies! Kuuntelin tässä tuolta salin ta-
kaosasta puheenvuoroa, jossa annettiin ymmärtää, että ikään kuin tämä nyt olisi ihan en-
simmäinen näitä työnantajakustannuksia tasaava uudistus. Ollessani hallituksessa, Vanha-
sen ensimmäisessä hallituksessa, tätä asiaa kovasti käytiin läpi ja selvitettiin: tästä tehtiin
kokonainen selvitys, tutkittiin myös Ruotsin mallia ja verrattiin siihen, mikä on Suomen
malli. Silloin päädyttiin ratkaisuun, jossa pystyttiin äitiyspäivärahaa nostamaan 90 pro-
senttiin, eli nyt se parin kuukauden ajalta maksetaan työnantajalle, jos hän TESissä sitten
antaa sen 3 kuukauden palkallisen vapaan. Sen jälkeen tulee sitten sairauspäivärahaa eli äi-
tiyspäivärahaa ja vanhempainrahaa isälle, ja sitä voi jakaa.

Nyt tässä olisi tietysti ollut semmoinen edullisempikin malli, että sitä 90 prosentin kor-
vausta olisi jatkettu koko sen 3 kuukauden ajalle. Mutta silloin kun tämä uudistus tehtiin,
kun olin ministerinä, niin sen vaikutus oli iso työmarkkinakentässä, koska silloin palve-
lualojen, PAMin ja muiden alojen, naiset ja erityisesti synnytysikäiset naiset pääsivät tä-
män piiriin ja heille alettiin maksaa 3 kuukaudelta täyttä palkkaa, jota he eivät olleet aiem-
min saaneet. Näin ollen sillä kannustettiin työnantajia myös näissä sopimuksissa pääse-
mään tähän. Mutta Suomessa näistä neuvotellaan rahoittajien kanssa, ja on tärkeätä, että
siinä ovat palkansaajat ja työnantajat mukana.

Selkeyttä systeemiin tarvittaisiin ja kipeästi tarvittaisiin nyt tätä uudistusta, jotta saatai-
siin selkeämpi systeemi ja saataisiin isiä kannustettua pitämään näitä vapaita.

20.05 Heli Järvinen vihr: Arvoisa puhemies! Aivan kuten edustaja Filatov sanoi, van-
hemmuuden vapaista nyt jo korvataan 70 prosenttia niiden lakisääteisistä kuluista. Mutta
pitää huomioida, että yleisimpien työehtosopimusten mukaan äidille maksetaan täysi palk-
10



Pöytäkirjan asiakohta PTK 120/2016 vp
ka 3 ensimmäiseltä kuukaudelta ja tämä 30 prosentin erotus palkasta jää aivan puhtaasti
työnantajan maksettavaksi.

Edustaja Kiljunen, en sanallakaan omassa puheenvuorossani sanonut mitään siitä, mi-
ten rahat Ruotsissa kerätään. Sanoin, että Ruotsissa työnantajille, niille työnantajille, joi-
den työntekijät lapsia saavat, korvataan sataprosenttisesti ne kulut, jotka aiheutuvat esi-
merkiksi raskauden aiheuttamista poissaoloista tai äkillisesti sairastuneen alle 10-vuotiaan
lapsen hoitokuluista. Eli ne korvataan yhteisesti juuri niille yrityksille, joiden työntekijät
lapsia saavat.

Kun sanotte — ja tiedän, että myöskin THL:n tutkija sanoo — että ongelmat eivät ka-
saannu pieniin yrityksiin, on aivan selvää, että eivät raskaudet mitenkään kasaudu pieniin
yrityksiin, mutta niiden seuraukset kasaantuvat. Jos työnantajalla on yksi työntekijä, on
selvää, että kun se työntekijä on raskaana ja vanhemmuuden vapailla, sillä on aivan kohta-
lokas merkitys yritykselle. Jos yrityksessä on 100 työntekijää ja vaikka 10 on samaan ai-
kaan raskaana tai vanhemmuuden vapaalla, niin työnantaja pystyy kuitenkin jollain tavalla
vielä sumplimaan.

Ihan viimeisenä asiana: Täälläkin on puhuttu välillisistä kuluista eli sijaisen aiheuttamis-
ta rekrytointi- ja palkkakuluista. Toivon, että keskustelu niiden kulujen korvaamisesta lo-
petetaan, koska kukaan tässä maassa ei — eivät edes yrittäjäjärjestöt — edes vaadi niitä
korvattaviksi.

20.07 Eeva-Johanna Eloranta sd: Arvoisa puhemies! Itse olen yrittäjiltä kuullut, että to-
dellakin tuo summa, mikä jää sitten yrittäjän maksettavaksi äitiyden takia, on noin 2 500—
3 000, ja jos tämä kustannus tässä nyt tulee korvattua, niin onhan se nyt ilman muuta sel-
vää, että se on tasa-arvoteko. Tässä 2 500—3 000:ssahan ei ole mukana sairaan lapsen hoi-
tokuluja, joita sitten taas esimerkiksi naisyrittäjät ovat usein noihin kustannuksiin mukaan
laskeneet. Elikkä tasa-arvo tällä lisääntyy, ja pikkasen nyt harmittaa, että minusta tätä esi-
tystä nyt on vähän liiankin paljon moitittu. Tässä on paljon hyvää. Mutta pitäisi nyt pitää ne
puurot ja vellit erillään ja ymmärtää se, että tämän esityksen tarkoitus on toinen asia, että se
hoivavastuun tasaisempi jakaminen on sitten ihan oma messunsa ja se on ihan oma koko-
naisuutensa. Käsittääkseni tätä rahaa ei olisi siihen voinut käyttää, koska tässä on vähän eri
rahoista kysymys.

Eli perhevapaajärjestelmä kaipaa kokonaisuudistusta, se on oma kokonaisuutensa, ja
itse haluan ainakin lämpimästi siihen hallitusta kannustaa, mutta ei nyt haukuta tätäkään
esitystä liikaa, kun tämä on ihan hyvä juttu kuitenkin.

20.08 Merja Mäkisalo-Ropponen sd: Arvoisa puhemies! Kuten täällä on nyt selkeästi
tullut esille, tätä lakiesitystä ei kummassakaan valiokunnassa, ei sosiaali- ja terveysvalio-
kunnassa eikä työelämä- ja tasa-arvovaliokunnassa, oikeasti yksikään asiantuntija kannat-
tanut. Erityisen mielenkiintoista oli se, etteivät edes yrittäjäjärjestöt nähneet tätä esitystä
hyvänä, kun olisi kuvitellut, että sieltä tulee sitten kannatusta tälle asialle. Siinä nähtiin joi-
tain hyviä piirteitä, mutta myös yrittäjäjärjestöt olisivat toivoneet, että ratkaisu tähän on-
gelmaan olisi ollut jotain muuta kuin tämä, mitä hallitus nyt esittää.

Työelämä- ja tasa-arvovaliokunnassa oli melko yhtenäinen käsitys siitä, että perheva-
paajärjestelmän kokonaisuudistaminen on välttämätöntä, sillä tämmöiset helpot ja yksittäi-
set ratkaisut eivät sitä perusongelmaa kyllä tule poistamaan. Olen kyllä sitä mieltä, että se
11



Pöytäkirjan asiakohta PTK 120/2016 vp
perusongelma on siinä, että vanhempainvapaat eivät jakaudu tasaisesti isille ja äideille, ja
tämän eteen on tehtävä työtä.

20.09 Jani Mäkelä ps: Arvoisa puhemies! Edustaja Filatov toi esiin edellisen hallituksen
niitä harvoja hyviä tekoja, kun puhuttiin isyysvapaiden järjestelmän selkeyttämisestä. Oma
kokemukseni työelämässä pohjautuu molempiin järjestelmiin eli vanhaan isyysvapaaseen
ja uuteen, ja se on aivan selvä asia jokaisen näitä kokeneen mielestä, että uusi järjestelmä
on parempi, selkeämpi ja joustavampi aivan kaiken mahdollisen kannalta, jopa sen itse
tuen hakemisen kannalta.

Nyt kuitenkin tämä politikointi, jota tässä asiassa kritisoin, tulee esille siinä, että näitä
naisten tasa-arvon nimissä vaadittuja muutoksia, joista nyt puhutaan, ei tehty viime kau-
della, kun sekä SDP että perhevapaiden asioissa viime aikoina irtiottoja esittänyt kokoo-
mus olivat hallituksessa ja olisi ollut kaikki valta tehdä ne. Miksi niistä puhutaan nyt eikä
viime kaudella tehty?

20.10 Heli Järvinen vihr: Arvoisa puhemies! Edustaja Mäkelälle: Viime kaudella lisät-
tiin nimenomaan isäkiintiöitä, mikä on se keino, jota kaikki asiantuntijat tässäkin tilantees-
sa suosittelivat. Ei ihan kannata kyllä mollata edeltäjäänsä, ennen kuin ottaa peilin käteen.

Mutta parista asiasta:
Kuulin, että edustaja Eloranta sanoi, että Yrittäjien mukaan vanhemmuuden vapaiden

kustannukset äidille ovat noin 2 500. Nämä kustannukset tietysti vaihtelevat hyvin paljon
riippuen siitä, mikä on äidin palkka, kuinka paljon sairauspoissaoloja aiheutuu, ovatko hä-
nen lapsensa sairaita vai eivät ja niin edelleen. Kustannukset ovat hyvin venyviä ja jousta-
via, mutta Yrittäjänaiset on laskenut, että esimerkiksi sillä keskimääräisellä suomalaisella
palkalla, joka on noin 3 300 euroa, kustannukset saattavat olla keskimäärin noin 17 000—
18 000 euroa. Tiedän, että siinä on kysymysmerkkejä, mutta oleellista on myös se, että läh-
demme Suomessa selvittämään sitä, kuinka paljon raskauksien takia esimerkiksi ollaan
poissa. Se on se syy, minkä takia eduskunnan naisverkosto on nyt tehnyt toimenpidealoit-
teen siitä, että Suomessa todellakin selvitettäisiin sitä, mitkä raskaana olevien naisten pois-
saoloista aiheutuvat flunssasta tai käden katkeamisesta ja mitkä itse asiassa raskaudesta.

Ruotsissa on saavutettu tasaisempi hoivavastuu. Siellä isät pitävät noin 25 prosenttia
vanhemmuuden vapaista, ja siinä on kaksi tekijää, toisaalta kiintiöt ja toisaalta yhteisesti
korvatut kulut, jotka saavat aikaan sen, että työnantajat myös kannustavat isiä jäämään
vanhemmuuden vapaille.

Mutta kuten sanottu, tämä on hyvä askel mutta monimutkaistaa järjestelmää edelleen, ja
sen takia toivomme ja odotamme kokonaisuudistusta.

20.12 Tarja Filatov sd: Arvoisa puhemies! Ehkä perussuomalaisten logiikalla on vaikea
ymmärtää, että parantamalla isien asemaa voidaan parantaa äitien asemaa, ja nimenomaan
isyysvapaan lisääminen on yksi niistä välineistä, joilla parannetaan naisten työmarkkina-
asemaa. Tämän vuoksi se oli tasa-arvoteko niin naisten näkökulmasta kuin miestenkin nä-
kökulmasta. Toinen, joka mahdollistaa yhteisen hoivan, on tämä joustava hoitoraha, ja se
oli oikeastaan, voisi sanoa, melkeinpä vallankumouksellinen ajatus siinä mielessä, että kun
meillä moni vanhemmista haluaisi tehdä mieluummin osa-aikatyötä tai lyhennettyä työ-
päivää mutta se ei ole taloudellisesti mahdollista, niin ministeri Huovinen, joka silloin oli
12



Pöytäkirjan asiakohta PTK 120/2016 vp
sosiaali- ja terveysministerinä, teki kyllä todella hyvää työtä tämän asian eteenpäinviemi-
seksi. Eli kyllä niitä tekoja tehtiin viime kaudella.

Mutta itse ajattelen sillä tavalla, että kun pyritään korvaamaan kustannuksia, niin pitäisi
ehkä ennemminkin lähteä etsimään ratkaisua tältä pohjalta, joka meillä on olemassa, ja laa-
jentaa niitä korvausperusteita, mihin edustaja Järvinenkin tässä viittasi, niitä kustannuksia,
joita me emme nyt tunnista äitiydestä johtuviksi, ja niitä kustannuksia, joita sitten tässä ny-
kyjärjestelmässä ei kompensoida. Elikkä laajentamalla sitä kompensaatiopohjaa ja korot-
tamalla kustannustasoa saisimme kustannustehokkaamman mallin, joka kohtelisi oikeu-
denmukaisemmin erilaisia työpaikkoja ja työnantajia.

Yksi asia, jonka vielä haluan sanoa, joka mielestäni on valuvirhe tässä laissa, liittyy tä-
hän adoptioäidin korvaukseen. Äitiydestä saa korvauksen nimenomaan sen vuoksi, että se
on biologinen ominaisuus ja siitä seuraa tiettyjä asioita, mutta adoptioisä ja adoptioäiti ovat
itse asiassa aika lailla samalla viivalla. Heillä voi kummalla tahansa olla se hoivavastuu,
koska harvoin imeväisikäisiä lapsia adoptoidaan, ja jos adoptoidaankin, niin äiti, joka ei
ole biologisesti lasta synnyttänyt, ei häntä myöskään imetä.

20.14 Sari Essayah kd: Arvoisa puhemies! Todellakin halusin vielä puheenvuoron muis-
tuttaakseni tästä asiasta, minkä edustaja Järvinen otti esille. Täällä eduskunnan naisverkos-
to keräsi nimiä aloitteeseen, joka koskisi sitä, että katsottaisiin, minkä verran näitä raskau-
desta johtuvia poissaoloja on, että niitä tilastoitaisiin, jotta saataisiin sitten paremmin sel-
ville, mitkä johtuvat itse asiassa raskaudesta ja mitkä ovat sitten kenties joihinkin muihin
asioihin, sairauteen, liittyviä poissaoloja.

Sitten yleensäkin tästä suomalaisesta järjestelmästä: Kun siinä on todellakin näitä mak-
sumiehiä, on työnantaja, työntekijä itse ja myöskin julkinen sektori, ja toisaalta sitten mei-
dän järjestelmä jakautuu useampaan palaan, elikkä siellä on biologiselle äidille varattu syn-
nytyksestä johtuva äitiyslomakausi, sitten siellä on vanhempainvapaakausi, jossa voidaan
jakaa tätä hoivavastuuta, ja sitten tämä kotihoidon tuki, niin tämä on mahdollistanut sen,
että meillä on mahdollista pitää lapsi pidempään kotona ja vanhemmat voivat osallistua tä-
hän lapsen hoivaan.

Muistan, kun Euroopan parlamentissa lähdettiin eurooppalaisella lainsäädännöllä teke-
mään tällaista niin sanottua raskaussuojeludirektiiviä, jossa ajatuksena oli se, että kyllä ha-
luaisimme tällaisen pohjoismaisen mallin, ja sitä monet Itä-Euroopan maat pitivät sellaise-
na unelmana, että sitä kohdin halutaan. Mutta vakava virhe oli se, että siellä lähdettiin sel-
laisesta mallista, että se on täysin palkallinen ja sen maksaa työnantaja kokonaisuudes-
saan. Se oli aivan selvä, että se tyssäsi neuvostoon, ja sen takia tässä asiassa ei päästy siellä
eteenpäin.

Siinä mielessä täytyy sanoa niin kuin ruotsalaiset kollegat silloin totesivat, että tämä on
niitä asioita, jotka kuuluvat jäsenvaltioille, että meillä on niin erilaiset historialliset taustat,
ja jos me lähdemme viemään jotakin yhtä mallia koko Eurooppaan, niin siitä ei kyllä tule
yhtikäs mitään, koska nämä sosiaaliturvajärjestelmät pohjimmiltaan, maksuperusteiltaan
ja muilta, ovat niin kansallisia. Meidän varmasti täytyy miettiä, miten tätä meidän mallia
saadaan entistä parempaan suuntaan. Kotihoidon tuesta emme kyllä kristillisdemokraattei-
na halua lähteä tinkimään, mutta sen sijaan näihin ansiosidonnaisiin vapaisiin tarvitaan ny-
kyistä parempaa joustavuutta, koska työelämäkin (Puhemies koputtaa) on entistä jousta-
vampaa.
13



Pöytäkirjan asiakohta PTK 120/2016 vp
20.16 Eeva-Johanna Eloranta sd: Haluan edustaja Järvisen puheenvuoroon liittyen tar-
kentaa, että kun puhuin tästä 2 500—3 000:sta, niin näissä ovat kyseessä juuri ne kustan-
nukset, jotka tulevat välittömästi äitiyslomaan liittyen, ja niissä ei ole mukana laskettuna
muun muassa sairaan lapsen hoitokuluja tai niitä sairauslomapoissaoloja, joita saattaa yli-
määräisenä liittyä raskauteen. Tässä on siis kyse siitä, mikä jää yrittäjän korvattavaksi sen
jälkeen, kun hän on muista kustannuksista saanut korvauksen.

Niin kuin edustaja Kiljunen sitten taas ensimmäisessä puheenvuorossaan totesi, niin yli-
päätään, kun oli selvitetty näitä lapsen saamisesta aiheutuvia vaivoja yrittäjälle, ne kulut
olivat muistaakseni vasta 4. tai 3. sijalla, ja siellä todellakin tärkeimpänä oli se vaiva siitä,
mikä oli sijaisen rekrytoinnissa ja sijaisen opettamisessa, opastuksessa ja tällaisessa. Tä-
män kustannukset eivät olleet siellä kärkipäässä. Sitten vielä myös asiantuntijakuulemises-
sa tuli esille, että läheskään kaikki yrittäjät eivät niitä korvauksia edes hae. Että kaikenlais-
ta tähän liittyy.

Mutta todellakin sitä kokonaisuudistusta perhevapaajärjestelmän osalta kaivataan ja toi-
vottavasti saadaan se tänne vielä tällä eduskuntakaudella.

20.18 Heli Järvinen vihr: Arvoisa herra puhemies! Vanhemmuuden vapaista aiheutuvat
kulut vaihtelevat myös kovin paljon aivan pienistä summista todella isoihin summiin riip-
puen puhtaasti siitä, paljonko on äidin palkka, kuinka  kauan hän  on  poissa — kaikki äi-
dithän eivät edes pidä äitiyslomaa täysimääräisesti — ja riippuen myös isosti siitä, minkä
työehtosopimuksen alaisina äidit työskentelevät. Eli jos heillä on käytössään näitä yleisim-
min käytössä olevia työehtosopimuksia, summat nousevat helposti suuriksi, kun yrittäjät
maksavat ensimmäiseltä 3 kuukaudelta tämän 30 prosentin erotuksen. Jos taas työehtoso-
pimus on sellainen, että sitä ei tarvitse maksaa, summat jäävät pienemmiksi. Sen takia on
vaikea arvioida yhtään mitään tarkkaa summaa. Toki yleisiä laskelmia tästäkin on.

Edustaja Filatov piti hyvän puheenvuoron siitä, mitkä ovat tämän ratkaisun ongelmat ja
mitkä ovat toisaalta tämän ratkaisun edut. Olemme tämän esityksen takana siitäkin huoli-
matta, että aika moneen suuntaan joutuu selittämään, miksi juuri tällainen ratkaisu on va-
littu kaikkien muiden ratkaisujen sijaan. Toivottavaa tietysti on se, että jatkossa ja tulevai-
suudessa vanhemmuuden kustannuksia ei maksettaisi oletusten perusteella könttänä vaan
aidosti niiden kulujen mukaan, jotka raskaana olevista naisista ja vauvoja tähän maahan
saavista äideistä aiheutuvat. Silloin saamme taatusti ensinnäkin maahan lisää lapsia ja toi-
saalta parannettua huomattavasti nuorten naisten työmarkkina-asemaa.

20.20 Teuvo Hakkarainen ps: Arvoisa puhemies! Työnantajalla on näkökanta, että työn
tekeminen on koko ajan markkinaehtoista, että maailma niin kuin sanelee näitä ehtoja. Sii-
nä ei ole kysymys tasa-arvosta vaan ainoastaan siitä, onko työnteko kannattavaa. Jokaisel-
le työnantajalle työntekijä on sijoitus, oli se mies tai nainen. Nyt kun lähdetään hakemaan
työmarkkinoilta esimerkiksi naista, hedelmällisessä iässä olevaa, niin kyllä varmasti siinä
mietitään sitä raskausaikaa. Kyllä se on yksi iso osa siinä työn tekemisessä, jos aletaan lo-
malla olemaan. Minä en sitä sano, onko se hyvä tai paha, mutta se on kustannuskysymys, ja
tähän täytyy pureutua. Täällä on varmasti monella viisaampi pää kuin minulla, mutta minä
ainakin olen nähnyt monta kertaa sen, että kun on mies tai nainen siinä työmarkkinoilla,
niin se raskaus on yksi osatekijä, se on pelote.

Naiset ovat monta kertaa — ainakin sillä alalla, missä minä olen ollut — paljon tuotta-
vampia, mutta tämä on semmoinen loukku, johonka tipautetaan, ja se pitää yrittää nyt hal-
14



Pöytäkirjan asiakohta PTK 120/2016 vp
lituksen ja valtiovallan korjata sillä tavalla, että näitä työpaikkoja syntyy. Työnantaja ei ole
sitä varten tuolla markkinoilla, että se työtä teettäisi, vaan että se tekee tulosta, ja sen kautta
syntyy työtä.

Yleiskeskustelu päättyi.

Eduskunta hyväksyi hallituksen esitykseen HE 163/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
15


