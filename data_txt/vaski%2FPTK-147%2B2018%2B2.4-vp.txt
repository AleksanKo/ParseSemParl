















































DEM9BD0.tmp.xml


Pöytäkirjan asiakohta PTK 147/2018 vp
Pöytäkirjan asiakohta 

PTK 147/2018 vp

Täysistunto

Torstai 24.1.2019 klo 16.01—17.34

2.4. Suullinen kysymys kaivoslain uudistamisesta (Satu Hassi vihr)
Suullinen kysymys SKT 239/2018 vp

Suullinen kyselytunti

Puhemies Paula Risikko: Seuraavaksi vihreä eduskuntaryhmä, edustaja Hassi, olkaa hy-
vä.

Keskustelu

16.36 Satu Hassi vihr: Arvoisa puhemies! Orivedellä paljastui Dragon Miningin kaivok-
sella laiton kaatopaikka, Nivalassa kanadalainen kaivosyhtiö jätti ympäristövahingot ve-
ronmaksajien maksettavaksi. Talvivaaran saastuttamista järvistä yhtäkään ei ole vielä kun-
nostettu. Vuonna 2011 säädetty kaivoslaki oli parannus entiseen mutta aivan riittämätön. 

Toissa päivänä jätetty kansalaisaloite kaivoslain uudistamisesta on saanut jo yli 2 000
allekirjoitusta. Uudistusta ovat vaatineet myös useat ympäristöoikeuden asiantuntijat ja
myös eduskunta ratifioidessaan EU:n ja Kanadan välisen kauppasopimuksen. 

Valmisteleeko hallitus kaivoslain uudistamista siten, että paikallisten asukkaiden, kun-
tien ja alkuperäiskansan sananvalta kasvaa, ja siten, että yhteiskunta saa uusiutumatto-
masta luonnonvarasta korvauksen esimerkiksi louhintaveron muodossa?

16.38 Elinkeinoministeri Mika Lintilä (vastauspuheenvuoro): Arvoisa puhemies! Halli-
tuksessa ei ole välittömästi valmistelussa uutta kaivoslakia. Yksi keskeinen syy siihen on,
että nyt voimassa oleva kaivoslaki on verrattain uusi ja sen perusteella Suomessa ei ole vie-
lä yhtään toimivaa kaivosta. Tällä hetkellä on yksi kaivos, joka on saanut luvat sen perus-
teella, mutta yhtään toimivaa ei ole olemassa. 

Me olemme, TEM, yhdessä ympäristöministeriön kanssa aloittaneet kartoituksen siitä,
mitä sellaisia, voisiko sanoa, epäkohtia meidän vastuualueittemme välillä on olemassa —
mitkä kuuluvat elinkeinoministeriön puolelle ja mitkä kuuluvat ympäristöministeriön puo-
lelle — joihin voitaisiin kiinnittää huomiota ja joissa voitaisiin tuoda täydennyksiä tai kor-
jauksia nykyiseen kaivoslakiin. Mutta tällä aikataululla, joka on menossa, meidän tavoit-
teemme on se, että me pystymme seuraavan hallituksen hallitusneuvottelupöytään tuo-
maan mahdollisimman hyvät informaatiot siitä, mihin tulisi huomio kiinnittää. 

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä teemasta, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 147/2018 vp
16.39 Satu Hassi vihr (vastauspuheenvuoro): Arvoisa puhemies! Ainakin Kuusamossa ja
Valkeakoskella mitataan sitä, antaako nykyinen laki kunnalle sananvaltaa kaivoksen pe-
rustamiseen. Vihreiden mielestä ilman muuta kunnalla pitäisi tämä sananvalta olla. 

Vihreä ryhmä onkin jättänyt eduskunnalle keskustelualoitteen kaivoslain uudistamises-
ta. Korostan, että lain uudistamisella on kiire, sillä sen jälkeen kun kauppasopimus Kana-
dan kanssa on astunut voimaan, kaivoslain uudistaminen voi hyvinkin vaikeutua. 

On tärkeää, että meillä on järjestelmä, jossa kaivosyhtiöt vastaavat myös ympäristöva-
hinkojen korvaamisesta myös sellaisissa tapauksissa, kun kaivos joutuu konkurssiin. Eli
louhintaveron ohella tarvitsemme sen, että kaivosyhtiöt yhteisesti rahoittavat rahastoa,
joka vastaa jälkien siivouksesta konkurssitapauksissa, mikäli vakuudet eivät riitä. [Puhe-
mies: Kysymys!] 

Eli ymmärtääkö hallitus tämän uudistamisen kiireellisyyden ja tärkeyden?

16.40 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Kiitoksia tästä vihreitten kannasta ja sen esilletuomisesta. Tämä on ollut kyllä tie-
dossa. 

On selkeä asia mielestäni, että kuntien kaavoitusmonopoli tulee säilyttää ja sitä pitää
kunnioittaa. Se, mitä tapahtui esimerkiksi Kuusamon tapauksessa, on juridisesti vaikeam-
pi tilanne, ja siinä hallinto-oikeuden päätös on tietysti se, joka tulee sen ratkaisemaan. 

Sopimus Kanadan kanssa ei tule muuttamaan tilannetta, kunhan kaikkia kohdellaan yh-
denvertaisesti, niin kuin Suomi on aina kohdellut. 

Olen kysyjän kanssa täsmälleen samaa mieltä tästä rahastosta. Meillähän on tällä hetkel-
lä tilanne, että nämä kaivosyhtiöt maksavat ympäristövakuutusta, mutta tämä vakuutus
voidaan käyttää vasta sitten, kun vahinko on tapahtunut. Tämä on vähän sama kuin auton
vakuutus, eli sitten kun se on mällätty, sinä voit sen käyttää. Meidän pitäisi siirtää tämä ra-
hastoon, jotta voitaisiin ennakoivasti — jos nähdään, että yhtiö on siinä tilanteessa, ettei
pysty enää hallitsemaan — [Puhemies koputtaa] sitä käyttää. 

16.41 Hanna Halmeenpää vihr (vastauspuheenvuoro): Arvoisa rouva puhemies! Tor-
ronsuon kansallispuisto, Natura-alueet, Rompas Ylitorniolla, Viiankiaapa Sodankylässä
— tässä vain muutama esimerkki luonnonsuojelualueista, joilla kaivosyhtiöt ovat tehneet
valtauksia, etsivät malmeja tai jo tavoittelevat kaivostoiminnan aloittamista. Kun tässä yh-
teiskunnassa suunnitellaan maankäyttöä, onneksi eri tasoilla on myös tehty päätöksiä siitä,
että tärkeimpiä luontokohteita ja virkistyskäyttöarvoltaan tärkeitä kohteita rajataan teolli-
sen toiminnan, rakennustoiminnan ulkopuolelle suojelupäätöksin. Kuitenkaan edes luon-
nonsuojelualueet eivät ole kaivostoiminnalta turvassa. Ministeri Tiilikainen, pitäisikö tei-
dän ja hallituksen mielestä malmien etsintä ja kaivostoiminta yksiselitteisesti edes luon-
nonsuojelualueilla kieltää?

16.42 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Malminetsintä on luonteeltaan maaperämme perustutkimusta,
se ei suinkaan tarkoita, että kyseisille alueille olisi tulossa kaivostoimintaa. Aika useasti
malminetsintää tehdään hyvin laajalta, kun haetaan niitä esiintymiä, jotka tuolla maankuo-
ren alla ovat piilossa, ja voi olla, että meillä on useita satoja malminetsintälupia, joita koh-
taan tulee mahdollisesti se yksi kaivos. Tämä on hyvä pitää ihmisten mielessä, koska se ai-
2



Pöytäkirjan asiakohta PTK 147/2018 vp
heuttaa huolta, eli aina, kun malminetsintälupa jollekin alueelle annetaan, ensimmäinen re-
aktio on, että onko tänne kaivos tulossa. Näin ei onneksi ole.

Jos luonnonsuojelualueella tehdään malminetsintää, se on hyvin tarkoin säädeltyä ja
täytyy varmistaa se, että ne luontoarvot, joita sillä luonnonsuojelualueella halutaan suojel-
la, eivät tämän malminetsintä- tai tutkimustoiminnan myötä vaarannu. Kokonaan toinen
asia olisi se, [Puhemies koputtaa] jos lähdettäisiin kaivoksia perustamaan.

16.43 Matti Torvinen sin (vastauspuheenvuoro): Arvoisa rouva puhemies! Keskustelu
kaivoksista on mielestäni liian mustavalkoista. Kaivokset ovat tärkeitä myös suomalaisel-
le elinkeinoelämälle ja elämälle ylipäätään. Esimerkiksi Talvivaarasta saadaan tänä päivä-
nä akkuteollisuuden käyttöön erittäin tärkeitä metalleja ja mineraaleja.

Yksi ongelmakysymys on mielestäni se, että missään muualla maailmassa ei enää ole
”ensin ehtii” -periaatetta, eli että se, joka ehtii ensimmäisenä maaperälle, aloittaa tuon et-
sinnän ja maanomistajan asema heikkenee. Kun maailma elää dialogin ja keskustelun va-
rassa, esittäisinkin ministeri Lintilälle kysymyksen: Käyttekö aktiivisia neuvotteluja kai-
vosteollisuuden kanssa, kansainvälisen teollisuuden kanssa? Olisiko mahdollista, että he-
kin hyväksyisivät sen, että suomalainen yhteiskunta, suomalaiset, tarvitsevat suuremman
osan maaperämme rikkauksista? [Paavo Arhinmäki: Ei se niiden hyväksymisestä ole kiin-
ni!]

16.44 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Itse asiassa käyn kyllä kollegojen kanssa keskustelua, mutta en tästä aiheesta, koska
tämä on kansallisessa lainsäädännössä. Se, mitä ulkomaisten kollegoiden kanssa viimei-
simmäksi tehty, on niin sanottu lähtösertifikaatti, eli mistä maasta kaivosaine, mineraali,
on peräisin. Tämä on esimerkiksi paljon esillä olleen koboltin osalta mielestäni erittäin tär-
keä — Ruotsin ex-kollegani kanssa olemme tästä tehneet yhteisen aloitteen — ja näen sen
vahvuutena. On eri asia, onko koboltti Kongosta vai onko se sitten Sotkamosta lähtöisin.

Kysyjä on täsmälleen oikeassa siinä, että meillä on varmasti tarkentamista maanomista-
jan saamissa korvauksissa, ja aiemmassa kysymyksessä tuli esille mahdollinen verotus.
Verotus on yksi sellainen kysymys, joka varmasti [Puhemies koputtaa] tulee olemaan seu-
raavan hallitusohjelman neuvottelupöydässä.

16.45 Riitta Myller sd (vastauspuheenvuoro): Arvoisa puhemies! Eduskunta on selkeästi
yksimielisesti edellyttänyt, että hallitus tuo kaivoslain uudistuksen tänne käsittelyyn. Tääl-
lä on tullut esille muun muassa se, mitä riskejä tähän liittyy ympäristön kannalta, ja on
myöskin kysymys siitä, miten kuntalaiset, kansalaiset voivat vaikuttaa omaan asuinympä-
ristöönsä. Miten hallitus aikoo tätä asiaa nyt sitten käsitellä, kun tiedetään, että eduskunta
on yksimielisesti tätä edellyttänyt? Sosiaalidemokraatit ovat muun muassa esittäneet, että
oikeusvaikutteinen kaava pitäisi olla ensin ja sen jälkeen vasta pitäisi mennä eteenpäin
näissä kaivosasioissa. Mitä mieltä hallitus on?

16.46 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Eduskunta ei ole yksimielisesti edellyttänyt uuden kaivoslain tuomista eduskuntaan.
Eduskunta edellytti kahden pykälän, 32 ja 34 §:n, tuomista eduskuntaan, [Riitta Myller:
Joka tapauksessa kaivoslain uudistamista!] minkä toin eduskuntaan ennen joulua. Se tuli
3



Pöytäkirjan asiakohta PTK 147/2018 vp
yksimielisenä eduskuntaan. Miltään muulta osin eduskunta ei ole edellyttänyt kaivoslain
tuomista eduskuntaan. [Riitta Myller: Tuo nyt on kyllä saivartelua!]

Kysymyksen käsittely päättyi.
4


