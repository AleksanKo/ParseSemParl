















































DEMED69.tmp.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

3.4. Suullinen kysymys maakuntavaalien ajankohdasta (Sari Essayah kd)
Suullinen kysymys SKT 93/2017 vp

Suullinen kyselytunti

Puhemies Maria Lohela: Seuraava kysymys, edustaja Essayah.

Keskustelu

16.40 Sari Essayah kd: Arvoisa rouva puhemies! Alkuviikosta uutisoitiin, että sote-lait
eivät ehdi valmistua heinäkuun alkuun mennessä, ja tämä tarkoittaa sitä, että sote-lakien
käsittely viivästyy vielä aiemmin ennakoitua enemmän. Hallitus on kuitenkin jääräpäisesti
päättänyt pitää kiinni siitä, että maakuntavaalien ajankohta on 28.1.2018, elikkä presiden-
tinvaalien ensimmäisen kierroksen yhteydessä. Euroopan neuvosto suosittaa, että vaaleja
koskevan lainsäädännön tulisi olla valmiina aina vähintään vuotta ennen vaaleja, elikkä sii-
näkin mielessä olemme pahasti myöhässä. Vaalirahoituslain mukainen vaaliajanjakso al-
kaa 1.7., ja näillä näkymin meillä ei ole siihen mennessä vielä edes lainsäädäntöä. Olisin-
kin kysynyt pääministeri Sipilältä: eikö tässä tilanteessa olisi nyt järkevintä siirtää noita
vaaleja eteenpäin ja tehdä niin, että saamme täällä maakunta- ja sote-vaalien vaatiman lain-
säädäntötyön tehtyä huolellisesti loppuun saakka? Vaalithan voitaisiin pitää [Puhemies ko-
puttaa] vaikka eduskuntavaalien yhteydessä 2019.

16.42 Kunta- ja uudistusministeri Anu Vehviläinen  (vastauspuheenvuoro):  Arvoisa
puhemies! Hallituksen esityksessä, joka on täällä eduskunnan käsiteltävänä, on todellakin
niin, että maakuntavaalit pidetään presidentinvaalien yhteydessä tammikuun kolmantena
viikonloppuna 2018. Se on eduskunnan käsissä. 

Hallitus on tietoinen ja oli tietoinen myös valmisteluvaiheessa siitä, että tällainen suosi-
tus on olemassa, mutta se on todellakin suositus. Kuten me kaikki täällä talossa tiedämme,
on olemassa aika kova vaalisuma, ja itse asiassa edustaja Essayah tietää senkin, että edus-
kuntapuolueitten puoluesihteerit ovat tutkineet juuri tässä viime aikoina päinvastoin sitä,
pitäisikö yhdistää tulevat eduskuntavaalit ja eurovaalit. 

Minä ajattelen kyllä, että se on ihan hyvä ajankohta, mikä meillä tässä hallituksen esi-
tyksessä on näitten maakuntavaalien osalta, ja että ehditään myös vaaleihin menemään,
vaikka eduskunta käsittelee huolella tämän lakipaketin.

Puhemies Maria Lohela:  Pyydän niitä edustajia, jotka haluavat esittää lisäkysymyksiä,
ilmoittautumaan.
 Tarkistettu
4.1



Pöytäkirjan asiakohta PTK 66/2017 vp
16.43 Sari Essayah kd (vastauspuheenvuoro): Arvoisa rouva puhemies! Varmaan Euroo-
pan neuvosto ei ole huviksensa tällaisia suosituksia antanut. 

Meillähän on Suomessa äärimmäisen vähän kokemuksia siitä, miten vaaleja yhdiste-
tään. Viimeksi vaaleja on yhdistetty Kainuun maakuntavaalien yhteydessä, ja silloin käy-
tettiin erivärisiä äänestyslippuja, ja silti hylättyjä ääniä tuli poikkeuksellisen — korostan:
poikkeuksellisen — paljon. Milloinka hallitus aikoo sitten aloittaa kansalaisten informoi-
misen, ja miten aiotaan selvitä siitä? Jos näillä näkymin näyttää, että lainsäädäntöä ei olla
saamassa kuin korkeintaan loppusyksystä valmiiksi, niin miten hallitus on varautunut sii-
hen, jotta meillä ei tulisi sitten näiden vaalien yhdistämisestä täydellinen kaaos, sen lisäksi
että tämä aika kansalaisten informoimiseen jää näin poikkeuksellisen lyhyeksi?

16.44 Kunta- ja uudistusministeri Anu Vehviläinen  (vastauspuheenvuoro):  Arvoisa
puhemies! Itsekin kysyin alkuvuodesta oikeusministeriöstä sitä, voitaisiinko maakunta-
vaalien osalta lähteä informoimaan jo aikaisemmin eli nyt tässä tänä keväänä. Ja oikeus-
ministeriöstä sanottiin hyvin selvästi, että kun meillä on huhtikuussa kuntavaalit, kannat-
taa tehdä niin, että mennään yhdet vaalit kerrallaan, eli kuntavaaleista informoidaan kan-
salaisia sinä talvena eli nyt menneenä talvena. Ja nyt kun katsomme näitä tulevia kuukau-
sia ja maakuntavaaleja ja presidentinvaaleja, niin ne ovat kyllä sellaisia vaaleja, että ei niis-
sä kyllä ehdokkaat varmastikaan tule menemään sekaisin. Minä uskon siihen, että tämä in-
formointi pystytään kyllä kansalaisten osalta aivan hyvin tekemään.

Ja mitä tulee sitten tähän, että ehditäänkö niitä järjestää, niin oikeusministeriö on toden-
nut julkisesti ja käsitykseni mukaan täällä myös eduskunnan valiokunnissa sen, että pysty-
tään ja että teknisesti pystytään viemään eteenpäin. Mutta se on totta, että on hyväksi, mitä
nopeammin pystytään [Puhemies koputtaa] lait hyväksymään, että siinä päästään sitten
eteenpäin.

16.45 Joona Räsänen sd (vastauspuheenvuoro): Arvoisa puhemies! Kyllähän tässä on
maakuntavaalien osalta aika kummallinen tilanne, että kun täällä lainsäädäntö tämän koko
uudistuksen osalta on vielä kesken, sitä eduskunnassa käsitellään, kaikki lait eivät ole edes
vielä tähän liittyen tulleet eduskuntaan, niin sitten pitäisi alkaa jo vaaleihin varautumaan.
Ja jos nyt ajattelee ihan ehdokkaiksi haluavia, niin kai heitä kiinnostaa, missä vaiheessa he
voivat alkaa keräämään vaikka vaalirahoitusta. Nythän se ei ole vielä mahdollista, kun ei
ole mitään lainsäädäntöä valmiina. Luulisi, että tämä myös ministeriaitiossa tiedostetaan. 

Jos nyt ajatellaan näitä maakuntavaaleja, niin alkuperäinen ideahan oli se, että ne siirre-
tään sitten samaan yhteyteen kuntavaalien kanssa ja tämä olisi sitten vuonna 21 ensimmäis-
tä kertaa toteutumassa. Elikkä eikö olisi nyt hyvä ajatella niin, että jos siirretäänkin jo nämä
ensimmäiset vaalit sinne vuoteen 21 ja valitaan nyt sitten kunnista asukasluvun pohjalta
tämä väliaikaishallinto, joka sitten hoitaa maakuntia sinne asti?

16.46 Kunta- ja uudistusministeri Anu Vehviläinen  (vastauspuheenvuoro):  Ensinnä-
kin totean, että kun tätä sote-uudistusta tehdään ja myös maakuntauudistusta tehdään, niin
tässä halutaan kyllä mennä suoraan kansanvaltaisuuteen ja siihen, että meillä on suorilla
kansanvaaleilla valitut päättäjät näissä vaaleissa. 

Ja ehkä haluan myös todeta tähän, että voidaanko meillä järjestää ylipäänsä yhtä aikaa
eri vaaleja: naapurimaassa Ruotsissa äänestetään kolmissa vaaleissa samaan aikaan, joten
2



Pöytäkirjan asiakohta PTK 66/2017 vp
en voi pitää sitä ongelmallisena, että me Suomessa järjestäisimme samaan aikaan kahdet
vaalit. 

Mutta sitten totean myös siihen, että tietävätkö tulevat ehdokkaat, ja kansalaisetkin, mis-
tä ne tulevat maakunnat päättävät: se laki, joka täällä eduskunnassa on käsittelyssä, eli
maakuntalaki, 6 § siellä, kertoo hyvin selvästi siitä, mitkä sen maakunnan tehtävät ovat. Eli
joka juuri nyt pohtii ja tänä kesänä pohtii omaa ehdokkuuttaan: se on kyllä tiedossa, mistä
ne maakunnat tulevat päättämään. 

Mutta niin kuin totesin, tärkeää on, että mahdollisimman pikaisesti saataisiin lait myös
voimaan, se toisi varmuutta tähän koko prosessiin.

16.47 Hanna Sarkkinen vas (vastauspuheenvuoro): Arvoisa puhemies! On vastuutonta
päätöksentekoa tehdä näin valtavan isoa ja merkittävää uudistusta näin valtavalla kiireellä.
Kasvupalvelulaista ei ole vielä edes tietoa. Emme ole saaneet esitystä vielä tänne, ja kas-
vupalvelulaki on merkittävä osatekijä maakuntien valikoimassa. On ongelmallista demo-
kratian mutta myös tulevien maakuntien toimintakyvyn kannalta liikkua näin nopealla ai-
kataululla, sillä maakuntien väliaikaishallinnot eivät pääse vielä alkusyksystä aloittamaan
ja valmistautumaan tuleviin vaaleihin ja rakentamaan uutta maakuntaa, kun aikataulu on
tällainen.

Arvoisa puhemies! Miten me voimme turvata maakuntien valmistautumisen tällä aika-
taululla ja miten me voimme tällä aikataululla turvata demokratian todellisen toteutumi-
sen, kun ei vielä ole edes kaikkia lakeja annettu eduskunnalle? Miksi näitä vaaleja ei voida
lykätä ja tarpeen vaatiessa siirtää niitä eduskuntavaalien yhteyteen tai pitää ne erillisinä
vaaleina? Eikö se olisi vastuullista päätöksentekoa?

16.48 Kunta- ja uudistusministeri Anu Vehviläinen  (vastauspuheenvuoro):  Vastaan
kyllä tuohon niin, että meillä on aika monet vaalit tässä edessä. Minusta on vaikea nähdä,
että joku haluaisi vielä tähän vuodelle 18 uudet vaalit, tähän väliin, eduskunta- ja eurovaa-
lien aikaan. 

Mutta sitten palaan vielä tähän, että miten maakunnat pystyvät valmistautumaan: Maa-
kunnissa on toki eroja siinä, miten on lähdetty esivalmisteluissa liikkeelle, mutta on myös
paljon esimerkkejä siitä, että esivalmisteluissa on jo lähdetty siirtymään siihen väliaikais-
hallinnon vaiheeseen. Ja me hallituksen puolelta olemme myös tukeneet maakuntien val-
mistelua sillä tavalla, että varsinaisessa budjetissa on 33 miljoonaa euroa tälle vuodelle näi-
hin maakuntien valmisteluihin ja lisätalousarvioesityksessä lisäsimme 22 miljoonaa euroa
ja myös kirjauksen siitä, että sitä voidaan ruveta maksamaan jo heinäkuusta alkaen jokai-
selle maakunnalle esivalmisteluun. Että ei tarvitse odottaa myöskään sitä, että lait on hy-
väksytty ja se väliaikaishallinto pääsee varsinaisesti käyntiin. Eli pyrimme tukemaan tätä
valmistelua todella voimakkaasti tämän vuoden aikana.

Kysymyksen käsittely päättyi.
3


