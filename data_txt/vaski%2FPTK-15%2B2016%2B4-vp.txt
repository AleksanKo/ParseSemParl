















































DEMB65B.tmpSave.xml


Pöytäkirjan asiakohta PTK 15/2016 vp
Pöytäkirjan asiakohta 

PTK 15/2016 vp

Täysistunto

Perjantai 26.2.2016 klo 13.00—13.32

4. Valtiontalouden tarkastusviraston kertomus  eduskunnalle  puoluerahoituksen valvon-
nasta 2015 

Kertomus K 1/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään tarkastusvaliokuntaan.

Keskustelu

13.01 Jani Mäkelä ps: Arvoisa puhemies! On tärkeää valvoa mahdollisimman tarkasti
puolueiden ja ehdokkaiden toimintaan ohjautuvia rahavirtoja, jotta mahdolliset sidonnai-
suudet olisivat läpinäkyviä. Jos ammattiyhdistysliike katsoo asiakseen tukea jäsentensä ve-
rovähennyskelpoisilla jäsenmaksurahoilla demariehdokasta vaaleissa, äänestäjän tulee tie-
tää tämä äänestyshetkellä. Jos kokoomuksen ehdokas saa suuryritykseltä tukirahaa, on tä-
mänkin oltava läpinäkyvää ja äänestäjien arvioitavissa. Suuresta vaalirahakohusta ja niin
sanotusta maan tavasta ei ole kuin vähän yli vaalikausi aikaa, (Hälinää — Puhemies koput-
taa) ja vanhat tavat voivat olla vanhoissa puolueissa tiukassa.

Arvoisa puhemies! Aina kun jotain tiukennetaan, löytyy uusia keinoja määräysten kier-
tämiseen. Kiinnittäisin tässä huomiota vaalirahoituksen kiertämiseen puolueyhdistysten
kautta. Turun Sanomat uutisoi alle viikko sitten, että Valtiontalouden tarkastusvirasto sai
kiinni viime syyskuussa SDP:n varsinaissuomalaiset piiri- ja paikallisyhdistykset puolue-
lain lahjoituksia koskevan ilmoitusvelvollisuuden rikkomisesta. (Eduskunnasta: Oho!)
Heiltä oli unohtunut ilmoittaa 145 000 euroa vuosilta 13—15. Syyksi demarit ilmoittivat
laiminlyöntien johtuneen huolimattomuudesta ja osaamattomuudesta.

Puhemies Maria Lohela: Anteeksi, edustaja Mäkelä, nyt mikrofoni taitaa olla jotenkin
peittyneenä, niin ei oikein kuulla. (Eduskunnasta: Ei vaikuta! — Naurua)

Olisi suotavaa, että noinkin suuria summia käsiteltäisiin jatkossa työväenyhdistyksissä
kautta maan ennemminkin huolellisesti ja osaavasti. Kuitenkaan tähän ei voi täysin luot-
taa, siksi valvontaa tarvitaan ja valvontaa täytyy edelleen kehittää.

13.02 Timo Heinonen kok: Arvoisa rouva puhemies! On hyvä, että meillä on määrätie-
toisesti tehty uudistuksia niin puoluerahoituksen kuin vaalirahoituksenkin suhteen. On ol-
lut kuitenkin valitettavaa huomata, että edelleen tiettyjä epäkohtia taikka ilmoitusvelvolli-
suuksien laiminlyöntejä ilmenee. Olisi äärimmäisen tärkeää, että nämä nyt otettaisiin kai-
kissa puolueissa ja kaikkien poliittisten toimijoiden kannalta myös erittäin vakavasti ja itse
 Tarkistettu
4.1



Pöytäkirjan asiakohta PTK 15/2016 vp
asiassa pidettäisiin sellaisena aivan kunnia-asiana, että kaikki ilmoitukset tulisi ajallaan
tehtyä.

Yksi, mikä on tässä kokonaisuudessa edelleen hämärän peitossa, on itse asiassa kunta-
päättäjien rahoituksen saamisen ilmoitukset. Meillä kunnissa ilmoitusvelvollisuus ei koh-
dennu esimerkiksi kaikkiin lautakunnan jäseniin ja muihin ehdokkaina olleisiin, ja näissä
itse asiassa tehdään hyvin paljon sellaisia päätöksiä ja sellaista poliittista päätöksentekoa,
joka olisi tarpeellista saada myös avoimen rahoitusvalvonnan piiriin, ja itse toivoisin, että
vaalirahoitusvelvollisuus laajennettaisiin myös tälle puolelle.

Kun tässä edellä puhuttiin erilaisesta rahoituksesta, niin yksi on tietysti se, että kun on
ehdotettu erilaisia kampanjakattoja, niin samaan aikaan pitäisi myös selvittää se, että osa
puolueista esimerkiksi saa merkittävää työpanosta henkilöiltä, jotka saavat siitä niin sano-
tusta kampanjoinnista taikka kampanjoinnista myös palkkaa, ja tämäntyyppisen rahoituk-
sen taikka tuen avoimuuteen pitäisi kiinnittää erityistä huomiota.

13.04 Kari Kulmala ps: Arvoisa rouva puhemies! Puoluelaissa on säädetty puolueille ja
puolueyhdistyksille rahoituksen avoimuutta edistäviä velvoittavia säännöksiä. Valtionta-
louden tarkastusvirasto valvoo puoluelain tarkoittamaa tukea, vaalikampanjan kulujen ja
rahoituksen ilmoittamista sekä näihin liittyvien asiakirjojen laatimista ja toimittamista kos-
kevien säännösten noudattamista valvottavien yhteisöjen toiminnassa. Kun tietää kokonai-
suuden ja vaalirahoituksen historian, niin voi hyvin ajatella, että on syytäkin valvoa. Puo-
luerahoituksen ilmoitusrekisteriin ilmoitettiin vuoden 2015 aikana ajantasaisilla ilmoituk-
silla puolueiden, puolueyhdistysten ja lähiyhteisöjen saamia tukisuorituksia yhteensä yli
3,2 miljoonan euron määrästä. Paljonko jäi ilmoittamatta? Siitä ei voi kukaan saada var-
maa tietoa. Valtiontalouden tarkastusvirasto havaitsi puoluerahoituksen tarkastusraportis-
saan edelleen puutteita edellisvuosien tapaan. Mikään ei ole siis muuttunut.

Viime vuosina vaalirahoituksen valvonnassa on kuitenkin päästy oikeaan suuntaan,
mutta paljon on vielä tekemättä. Esimerkiksi puolueiden paikallisyhdistysten tilinpitoa ei
Valtion tarkastusvirastolla ole mahdollisuutta tarkastaa. Voikin hyvällä omallatunnolla ky-
syä, miksi ei. Eikö yhdistysten toiminnan tulisi olla mahdollisimman avointa ja läpinäky-
vää? Tällä hetkellä ei voida edelleenkään tietää, paljonko paikallisyhdistyksillä on teke-
mättömiä vaalirahoitusilmoituksia. Myös niin sanottujen lähiyhteisöjen tarkastaminen on
ollut ongelmallista. Usein vasta tarkastuksen jälkeen lähiyhteisö on tehnyt tarkentavan il-
moituksen vaalirahoituksesta. Myös tietynlainen kikkailu vaalirahoituksen suhteen on
edelleen tavanomaista. Jotkut liikuttelevat pieniä summia siten, ettei Valtion tarkastusvi-
rasto voi olla varma, onko tulkinnanvaraisia sääntöjä noudatettu. Tarkastusvirasto koros-
taa raportissaan, että kaikkien kirjanpitovelvollisten on pidettävä kirjanpitonsa kirjanpito-
lain mukaan ajantasaisena. Tarkastuksessa yhdeltä piirijärjestöltä kuitenkin puuttui kirjan-
pito kahden vuoden ajalta, eikä sen tilinpäätöksiä ollut allekirjoitettu. Tämä asia lienee esi-
tutkinnassa.

Arvoisa rouva puhemies! Puoluelakiin on sisällytetty säännökset tuesta puolueiden puo-
lueyhdistyksille ja puolueiden lähiyhteisöille. Lain mukaan tueksi tulee lukea lähtökohtai-
sesti kaikki rahana, tavarana, palveluna tai muulla tavalla saadut suoritukset. Puoluelakiin
on sisällytetty säännöksiä myös tuen vastaanottamisen rajoituksista. Puoluelaissa on myös
säädetty erilaisten tietojen toimittamisesta Valtiontalouden tarkastusvirastolle. Valtionta-
louden tarkastusvirasto voi tietyissä kohdin sakon uhalla velvoittaa valvottavan täyttä-
mään velvollisuutensa. Mielestäni tätä mahdollisuutta tulisi myös aktiivisemmin käyttää.
2



Pöytäkirjan asiakohta PTK 15/2016 vp
Lienee itsestään selvää, että ellei tietojen toimittamatta jättäminen valtion tarkastusviran-
omaiselle ole sanktioitu, ei niiden toimittaminen ole itsestäänselvyys. Mikäli tämä olisi
sanktioitu, niin voisimme joskus päästä lähelle totuutta myös vaalirahoituksessa. Ei voi
olla niin, että kun tarkastuksessa jäädään kiinni, niin vasta sitten toimitetaan tiedot niiden
pyytäjälle. Tällä tavoin toimitaan mielestäni vain ammattirikollisten kanssa: he saattavat
myöntää tekonsa vasta sitten, kun ovat jääneet teosta kiinni vedenpitävien todisteiden pe-
rusteella — ja mehän emme ole ammattirikollisia.

13.08 Pia Viitanen sd: Arvoisa rouva puhemies! On äärimmäisen tärkeää, että vaalirahoi-
tus on avointa, läpinäkyvää ja sitä valvotaan. Kun viimeksi keskustelimme tästä aihealu-
eesta muutama viikko sitten täällä, niin nousi aika näyttävästi esiin tämä kysymys kampan-
jakatosta, jota siis kannatan, koska varmasti on niin, että tänä päivänä kansanvalta on kui-
tenkin tärkeämpää kuin rahan valta ja aika suuriin mittakaavoihin ovat jotkut kampanjat
euromääriltään nykyään enenevässä määrin nousseet. Pidin myönteisenä sitä keskustelua,
mikä täällä käytiin. Oli esimerkiksi hyvä, että vaikkapa edustaja Zyskowicz ei nähnyt mah-
dottomana ajatusta palata vielä kehittämään tätä kampanjakattoideaa. Tätähän aikanaan
myös Tarasti esitti, ja oli tietenkin harmi, että silloinen hallitus ei tähän tarttunut.

Puhemies! Haluaisin nyt esittää sellaisen toiveen, että kun nämä asiat nyt ovat eduskun-
nan käsittelyssä ja valiokunnassa, niin siellä valiokunnassa voitaisiin vielä palata tähän
kampanjakattoasiaan ja lähteä yhdessä todellakin miettimään, voisiko lainsäädäntöä kehit-
tää parempaan suuntaan myös tämän osalta.

13.10 Ben Zyskowicz kok (vastauspuheenvuoro): Arvoisa puhemies! Edustaja Viitasen
puheenvuoron johdosta totean, että todellakin totesin, että kun vaalirahalainsäädäntöä jat-
kossakin kehitetään, niin tämä kampanjakattoajatuskin varmasti on edelleen esillä eikä se
ihan mahdoton ajatus ole. Mutta haluan nyt kuitenkin taas kerran kiinnittää huomiota sii-
hen, että ei sillä, että rajoitetaan näitä ehdokkaan mahdollisuuksia käyttää omia tai muiden
varoja kampanjaansa, voida koskaan päästä siihen, että kaikki ehdokkaat olisivat vaaliti-
lanteessa samalla viivalla. Meillä, jokaisella ehdokkaalla, on erilaisia ominaisuuksia —
johtuen joko työhistoriasta tai vaikka upeasta ulkomuodosta tai mistä tahansa — jotka vai-
kuttavat meidän mahdollisuuksiimme vaaleissa. Tätä yritin sanoa ja yritän nytkin sanoa,
että tässä vain yhteen puoleen yritetään puuttua. Voi olla, että jollekin tämä varainkeruu on
sellainen menestystekijä, jolla hän pystyy kilpailemaan vaikka näitä tv:stä tuttuja (Puhe-
mies koputtaa) kilpakumppaneitaan vastaan.

13.11 Mika Niikko ps (vastauspuheenvuoro): Arvoisa rouva puhemies! Edustaja Viita-
nen, täytyy todeta tähän, että tämä kampanjakatto itsessään ei ratkaise tätä ongelmaa mie-
lestäni missään määrin. Nyt jos katsotaan vaikka viime eduskuntavaaleihin osallistuneita
kansanedustajia, siellä on useita henkilöitä, jotka käyttivät yli 50 000 euroa kampanjaan ra-
haa eivätkä silti tulleet valituksi, vaikka ovat täällä aikaisemmin istuneet, joten ei niitä ää-
niä välttämättä pysty ostamaan, vaikka sitä rahaa kuinka paljon on, vaan täytyy olla myös
jonkunnäköinen muu sanoma niille äänestäjille.

Se, mitä tässä pitäisi kehittää, on se avoimuus siinä, mistä ne rahat tulevat. Jos jotain
kampanjakattoa kuitenkin halutaan säätää, niin mielestäni pitäisi olla näitten lahjoitusten
osalta oleva kampanjakatto: kuinka paljon lahjoituksia saadaan ottaa tähän kampanjaan, ja
kuinka paljon pitää käyttää omaa rahaa. Mutta tämä ei ole se suurin ongelma. Ongelma on
3



Pöytäkirjan asiakohta PTK 15/2016 vp
se, että meillä ei ole vieläkään riittävän avointa tämä rahankäyttö. Me saamme hyvin pal-
jon semmoisia rahoja esimerkiksi ammattijärjestöiltä, joita ei kaikkia ilmoiteta, koska ne
eivät näy missään, ne tulevat työn muodossa ja tulevat monella muulla (Puhemies koput-
taa) tapaa.

13.12 Timo Heinonen kok (vastauspuheenvuoro): Arvoisa rouva puhemies! Itse suhtau-
dun vähän nihkeästi kampanjakattoajatteluun. Itse näen, että tärkeämpää on se, että rahoi-
tus on avointa, ja olen esittänyt itse, että kirjanpitotasoinen vaalirahoitusilmoitusjärjestel-
mä, missä ne olisivat selkeästi näkyvissä, voisi olla toimiva, ja meillä on lahjoituskatto ja
muut.

Nyt itse asiassa se ongelma, edustaja Viitanen, on siinä, että meillä on laissa, että muu
kuin tavanomainen kampanjatyö pitäisi avata ja kertoa. Esimerkiksi Helsingin Sanomat on
nyt kertonut tilanteista, missä ammattiliittojen työntekijät ovat olleet kampanjatyössä, ja
vaikka tämäntyyppinen pitäisi ilmoittaa, tätä ei ilmoiteta. Elikkä he saavat palkkaa toiselta
taholta, kun he ovat tekemässä kampanjaa joko puolueelle taikka jollekin ehdokkaalle.
Mitä vastaatte, edustaja Viitanen, tähän: millä tavalla tähän voisi puuttua, ja hyväksyttekö
te tämäntyyppisen vaalirahoituksen kierron?

13.13 Pia Viitanen sd (vastauspuheenvuoro): Arvoisa puhemies! Kuten täällä hyvin
usein olen sanonut, minä kannatan avoimuutta ja läpinäkyvyyttä, ja kannatan myös sitä,
että voimme kehittää tätä lainsäädäntöä. Erityisesti tämä kampanjakatto minusta on hyvin
tärkeä osa tätä, koska me emme voi kiistää, edustaja Heinonen, sitä, että kyllä se rahakin
joskus ihan liikaa pääsee ratkaisemaan. Täytyy myös muistaa, että kaikilla ehdokkailla ei
ole sellaisia mahdollisuuksia saada yritysrahoitusta tai muuta kuin jollain toisilla, ja siksi
minusta olisi inhimillistä ja viisasta meidän kaikkien kannalta ja toimivan, läpinäkyvän,
avoimen demokratian kannalta, että kampanjakatto olisi. Ja pyydän saada muistuttaa teitä:
myös Tarasti esitti tätä. Mielestäni tässä on aika paljon arvovaltaa silloin pelissä, ja siksi
olen esittänyt toiveen, että voisimme yhdessä palata tähän neuvottelupöytään ja lähteä kes-
kustelemaan siitä, josko saisimme tätä lainsäädäntöä kaiken kaikkiaan kehitettyä. Sitten
täytyy tosiaan siinä yhteydessä pohtia myös kaikki muu kehittämistarve, mutta kampanja-
katto on minusta sellainen, johon nyt kannattaisi meidän tarttua, koska olemme nyt tässä
muutaman viikon aikana (Puhemies koputtaa) käyneet tästä hyvää ja rakentavaa keskuste-
lua.

13.14 Timo Heinonen kok (vastauspuheenvuoro): Arvoisa rouva puhemies! Se kampan-
jakaton valvonta on vain äärimmäisen vaikeaa. Toinen ehdokas, niin kuin edustaja Zysko-
wicz toi esille, saa Me Naisissa, Anna-lehdessä, Ilta-Sanomissa, Iltalehdessä etusivun ku-
van, kolmen aukeaman ison jutun, ja toinen joutuu ostamaan tämän näkyvyyden lehti-il-
moituksella, elikkä hän joutuu käyttämään rahaa. Toinen ehdokas saa ladonseinän mootto-
ritien varresta taikka kantatien varresta, ja toinen joutuu ostamaan vastaavan mainospai-
kan Clear Channelilta. Millä tavalla näissä sitten toimittaisiin, miten tuo Ilta-Sanomien tai
Iltalehden etusivun kansikuva ja kolmen aukeaman henkilökuvajuttu laskettaisiin tässä
kampanjakatossa osaksi? Ja ettekä vastannut, edustaja Viitanen, siihen, kannatatteko te si-
tä, että esimerkiksi ammattiliittojen työntekijät tekevät palkkaa saaden talkootyötä osalle
puolueista ja osalle ehdokkaista. Millä tavalla tämä tulisi avata näissä rahoitusilmoituksis-
sa?
4



Pöytäkirjan asiakohta PTK 15/2016 vp
13.15 Mika Kari sd (vastauspuheenvuoro): Arvoisa rouva puhemies! Edustaja Niikko
tuossa aikaisemmin totesi, että ei 50 000 euron kampanjallakaan pysty ostamaan itselleen
paikkaa, ei sen paremmin kunnanvaltuustosta kuin täältä parlamentista. Se on varmasti
fakta, olen siitä samaa mieltä. Mutta ei myöskään pidä ihmisten mahdollisuuksia päästä
vaikuttamaan rajata sillä, että kampanjat kallistuvat kampanja kampanjalta, kampanjoiden
kokonaissummat kasvavat. Tämä on ihan selkeä uhka demokratialle. Sitä kautta kannatan,
niin kuin edustaja Zyskowiczkin, niillä lisäyksillä ja pohdinnoilla kampanjakattoa, ja tä-
män kampanjakaton saamiseksi täytyy tehdä kyllä hyvää ja valmistelevaa työtä, koska täs-
sä asiassa on useampia ulottuvuuksia, jotka äsken tulivat esiin.

Ennen kaikkea me tarvitsemme yhteiset pelisäännöt. Tässä edustaja Heinonenkin viitta-
si erilaisiin pelisääntöihin. Tämä ei ole yhden puolueen tai ammattiyhdistysten tai säätiöi-
den tai muiden ongelma tai mahdollisuus, vaan tämä on koko suomalaisen poliittisen jär-
jestelmän uskottavuuden kannalta tärkeä asia, että meillä on yhteiset, selvät, läpinäkyvät
pelisäännöt. (Puhemies koputtaa) Kannatan avoimuutta, niin kuin varmasti toivottavasti
me kaikki.

13.17 Eero Lehti kok (vastauspuheenvuoro): Arvoisa puhemies! Edustaja Viitaselle: Uu-
denmaan lääni, joka on aika laaja ja heterogeeninen — kerran matemaattisesti laskin, kuin-
ka paljon pitää olla eroa kampanjabudjetissa, jos edustajaehdokas on Espoosta tai Vantaal-
ta, missä pääsääntöisesti on mahdollista kerätä tarvittava äänimäärä yhden kunnan alueel-
la. Melkein kaikkien muiden Uudellamaalla ehdokkaana olevien pitää kerätä 10 kunnan,
mahdollisesti 25 kunnan, alueelta, jolloin suhde on 1:55 eli viisinkertainen määrä pitää olla
rahaa. Mutta minä olisin kiinnostunut kuuntelemaan, miten kampanjakatto toimisi tällai-
sessa tilanteessa, jotta tasa-arvoisuus, mitä Viitanen edustaa, toteutuisi. Sen sijaan olen pit-
kään ihmetellyt, kuinka verotonta rahaa, jonka ammattiyhdistysliike saa, kanavoituu vaa-
likampanjoihin, eikä Viitanen ollut siitä ollenkaan huolissaan.

13.18 Mikko Alatalo kesk (vastauspuheenvuoro): Arvoisa puhemies! On todella tärkeää,
totta kai, että vaalikampanjoita valvotaan, mutta meitä on kuitenkin monia edustajia täällä,
jotka eivät juuri olekaan saaneet mitään vaaliavustuksia ja omalla lainalla esimerkiksi ovat
tänne tulleet. (Timo Heinonen: Tai julkisuuden kautta!) — No, julkisuus auttaa ehkä en-
simmäisellä kerralla, mutta ei se välttämättä auta enää jatkossa, jos ei tee mitään täällä.

Joka tapauksessa minulle kampanjakattokin sopii hyvin, jos sitä voidaan valvoa. Mutta
tämä on, juuri niin kuin edustaja Lehti sanoi, erittäin vaikeaa. Toisaalta sitten se, miten val-
votaan tosiaan eri järjestöjen tai muun talkooväen työosuutta, on se iso haaste. Välillä ih-
metyttää kyllä lehtimainonnassa se, että edustajat ovat ilmoittaneet tietyn määrän kampan-
jasta ja kuitenkaan, jos laskee niitä lehti-ilmoituspalstamillimetrejä, ne eivät ole ollenkaan
uskottavia. Että mistä tulevat nämä? Onko siellä vuosi-ilmoituksia yrityksille, ja pystyvät-
kö ne sieltä antamaan sitten tietyille ehdokkaille näitä mainoksia? Jotkut tuntuvat olevan
näissä suosiossa.

Eli kyllä tässä täytyy olla rehti peli tulevaisuudessa, lähdetään sitten tai ei. Kuka laskee
kammanpiikkejä tällä hetkellä, mutta tulevaisuudessa demokratian kannalta tämä avoi-
muus on tärkeää.

13.19 Maria Tolppanen ps (vastauspuheenvuoro): Arvoisa puhemies! Ihan suoraan tä-
hän, että miten nämä ilmoitukset voivat olla eri hintaisia: Kyllä ne vain voivat. Jossakin
5



Pöytäkirjan asiakohta PTK 15/2016 vp
paikallislehdessä ilmoitus maksaa 69 euroa, kun sitten Hesarissa maksaa 6 900 euroa täs-
mälleen samankokoinen ilmoitus. Että näin se vain on. Sen lisäksi on olemassa myöskin
aika paljon erilaisia sopimuksia siitä, että jos tietyn määrän ilmoittaa, niin siitä saa tietyn
määrän myöskin alennuksia. Se on yksi asia.

Mutta sitten toinen juttu. Kun ollaan lehdistä tässä puhuttu, puhuttiin lehtijutuista ja mai-
noksista, niin eihän niitä nyt, hyvänen aika sentään, voi rinnastaa toisiinsa. Erilaiset lehti-
jutut kuuluvat sananvapauteen. Mainokset ovat ostettua mainostilaa lehdestä, ja ne eivät
liity millään tavalla toisiinsa. Silloin kun tehdään lehtijuttu, siinä lehtijutussa täytyy olla
substanssi, ja se tehdään asiasta eikä suinkaan siitä, että joku on sitten ehdokkaana jossa-
kin. En usko, että sen enempää Eeva- kuin Maija-lehti — tai mitä niitä nyt onkaan — kir-
joittaa, että hän nyt yksin on ehdokkaana tässä, äänestäkää häntä, vaan siinä jutussa on joku
sisältö.

13.20 Ben Zyskowicz kok (vastauspuheenvuoro): Arvoisa rouva puhemies! Ymmärrän
keskustelua kampanjakatosta, koska kyllä minuakin hirvittää näiden kampanjoiden kallis-
tuminen ja siihen liittyvä kilpavarustelu. Kuitenkin haluan sanoa, että oleellista on tämä
lahjoituskatto. Sillähän nimenomaan estetään se, että yksi taho voisi yhdelle ehdokkaalle
antaa epäterveen suuria lahjoituksia, joiden koko voisi vaikuttaa siltä, että siinä syntyy riip-
puvuutta lahjoittajan ja edustajan välille.

Kun edustaja Viitanen sanoi, että kaikki eivät ole hyviä keräämään kampanja-avustuk-
sia, niin eivät olekaan, mutta kaikilla esimerkiksi, edustaja Viitanen, ei ole pitkää kansan-
edustajauraa niin kuin teillä ja minulla, kaikilla ei ole sellaista julkisuutta takanaan, kuten
vaikka edustaja Alatalolla ja edustaja Wallinheimolla, ja niin edelleen. Eli vielä kerran: eh-
dokkailla on erilaisia etuja toisiinsa nähden, eikä heistä tällä kampanjakatolla päästä eroon.

Sitten, arvoisa rouva puhemies, en kuullut edustaja Viitasen vastaavan tähän hänelle esi-
tettyyn kysymykseen. Kuuliko joku muu? (Eduskunnasta: Ei!)

13.21 Pia Viitanen sd (vastauspuheenvuoro): Arvoisa puhemies! Olen sanonut moneen
kertaan, että me voimme yhdessä katsoa, mitä kaikkia kehittämistarpeita on. Minä olen
avoin kaikelle kehittämiselle, kuten olen sanonut, ja tämä on aivan selvä asia. (Timo Hei-
nonen: Hyväksyttekö te sen?)

Se, mistä halusin nimenomaisesti nyt nostaa keskustelua, oli se, että koska kiistämättä
kukaan ei sano, ettemmekö olisi erilaisissa lähtökohtatilanteissa — toiset saavat julkisuut-
ta enemmän kuin toiset, toisilla on pitempi ura kuin toisilla, ja sille me emme ihan hirveästi
voi mitään — niin, puhemies, tämän koko keskustelun ydin on se, että koska nämä kam-
panjat ovat entistä kalliimpia, koko ajan vain lisääntyy ja lisääntyy tämä kehityssuunta,
niin minusta on täysin aiheellista lähteä keskustelemaan uudestaan siitä ajatuksesta, joka
oli Tarastilla omassa selvityksessään mukana. Minun mielestäni siinä ei ole mitään muuta
kuin meidän kaikkien etu, jos me yhdessä päätämme, että me lähdemme selventämään vie-
lä eteenpäin näitä pelisääntöjä. Täällä edustaja Mika Kari käytti erinomaisen puheenvuo-
ron, että pitää olla yhteiset pelisäännöt. Nämä pelisäännöt voimme yhdessä tehdä, (Puhe-
mies koputtaa) ja siksi olen, puhemies, esittänyt sen kysymyksen, että voisiko eduskunta
palata tähän asiaan.

13.22 Simon Elo ps (vastauspuheenvuoro): Arvoisa rouva puhemies! Vaalikampanjoi-
den kokonaisrahoitukseen pitäisi asettaa selkeä ja perusteltu yläraja eli kampanjakatto.
6



Pöytäkirjan asiakohta PTK 15/2016 vp
Tällainen voisi väkirikkaimmassa Uudenmaan vaalipiirissä olla eduskuntavaaleissa
60 000 euroa. Muiden vaalipiirien osalta käytettäisiin samaa periaatetta, mutta huomioitai-
siin äänioikeutettujen määrä, joiden suhteessa ylärajaa skaalattaisiin alaspäin. Valtakun-
nallisissa eurovaaleissa hyvä kampanjakatto olisi esimerkiksi 100 000 euroa, kuntavaaleis-
sa suurimmissa kunnissa 20 000 euroa, josta skaalattaisiin myös äänioikeutettujen määrän
perusteella alaspäin. Ja lisäksi pitäisi ottaa käyttöön pakollinen vaalirahoituksen ennak-
koilmoitus nykyisen vapaaehtoisen sijaan.

Arvoisa puhemies! Olen juuri jättänyt tästä asiasta eli pakollisesta ennakkoilmoitukses-
ta ja vaalirahoituksen kampanjakatosta asianomaiselle ministerille vastattavaksi kirjalli-
sen kysymyksen.

13.23 Joona Räsänen sd (vastauspuheenvuoro): Arvoisa puhemies! Tästä teemasta käy-
dään jälleen hyvää keskustelua, niin kuin muutama viikko sittenkin. Todella se pihvi, joka
tässä on, on se, että valitettavasti vaalirahoitus on kasvanut vaali vaalilta ja vaalikampan-
joiden hinnat vain kasvavat. Kyllä tähän kehitykseen pitää saada muutos, ja siksi olikin
erittäin hyvä, että edustaja Viitanen nosti tähän keskusteluun tämän kysymyksen kampan-
jakatosta. Sitä tässä itsekin kyllä tukisin, koska se antaisi myös sen signaalin siihen, että nyt
on tappi saavutettu ja pitäisi pystyä tulemaan toimeen myös pienemmällä rahalla, ja se an-
taisi varmasti myös signaalia siihen suuntaan, että ehdokkaiden pitäisi vähän myös miettiä,
mitä kaikkea sillä rahalla sitten saisikaan aikaan, ja varmaan sellaista tehokkuutta se toisi
myös siihen ehdokastyöhön.

Ja mikä täällä on myös monessa puheenvuorossa tullut esille: kyllä itsekin lämpimästi
kannatan näitä yhteisiä pelisääntöjä, että kyllä kaikkien pitää pelata samoilla pelisäännöil-
lä ja niiden pitää olla avoimet, liittyi se lahjoitus sitten mihin tahansa lahjoitustahoon.

13.24 Eero Lehti kok (vastauspuheenvuoro): Arvoisa rouva puhemies! Pelisäännöt on:
verottaja tulkitsee rahanarvoiseksi eduksi myös työpanoksen, ihan niin kuin vuosikymme-
niä verottaja on tehnyt. Sen sijaan vaalirahoituksen tukitoiminnoissa ammattiyhdistysliik-
keen työpanos, jolta maksetaan myös samalta ajalta palkka, on kokonaan verotuksen ulko-
puolella. Oletteko te, edustaja Viitanen, valmis korjaamaan myös tämän epäkohdan? [Pia
Viitanen nyökkäsi.] — Hyvä. Merkitään pöytäkirjaan.

13.25 Pia Viitanen sd (vastauspuheenvuoro): Puhemies! Kuten sanoin — kolmannen
kerran — olen valmis käymään nämä kaikki läpi ja korjaamaan kaikki epäkohdat, mitä il-
menee. Ja kuten, puhemies, haluaisin toistaa, toivon, että myös tämä kampanjakatto nou-
see tässä jatkokehittämistyössä mukaan. Eli olen esittänyt vain sen ajatuksen, mikä mieles-
täni on viisasta tässä vaiheessa, että nyt kun nämä asiat ovat kahdessakin otteessa eduskun-
nalle tulleet tänne saliin ja nämä menevät valiokuntakäsittelyyn, niin toivoisin, että valio-
kunta voisi ottaa omassa käsittelyssään myös nämä kehittämistarpeet — juuri ne, mitä
meiltä jokaiselta edustajalta täällä tulee — huomioon ja lähteä miettimään sitä, voisimme-
ko palata tähän kampanjakattoasiaan esimerkiksi tässä yhteydessä. Muistutan vielä kerran,
että Tarasti on tätä esittänyt ja ajatus on viisas. Perusteet olen kertonut aiemminkin, ja ne
ovat, että tämä rahan valta on käynyt hyvin isoksi tämän päivän vaalikampanjoissa. Kuten
todettu, me emme pysty luomaan ihan sitä, (Puhemies koputtaa) että peli olisi aina tasa-
puolinen — aina on näitä julkisuusetuja ja muita, mihin täällä on (Puhemies koputtaa) vii-
7



Pöytäkirjan asiakohta PTK 15/2016 vp
tattu — mutta me pystymme yhdessä kehittämään mahdollisimman läpinäkyvän... [Puhe-
mies keskeytti puheenvuoron puheajan ylityttyä.]

13.26 Timo Heinonen kok (vastauspuheenvuoro): Arvoisa puhemies! Kyllä te, edustaja
Viitanen, nyt kierrätte kuin kissa kuumaa puuroa. Vastatkaa suoraan kysymykseen: (Pia
Viitanen: Vastasin jo!) hyväksyttekö te sen, että palkkaa saava ammattiliiton työntekijä on
tekemässä kampanjatyötä puolueelle tai yksittäiselle ehdokkaalle? Riittää, että vastaatte,
hyväksyttekö vai ettekö.

Ja sitten näihin ennakkoilmoituksiin. On jäänyt valitettavan pienelle huomiolle medias-
sa se, että meillä on valtava määrä kansanedustajia täälläkin, jotka ilmoittivat paljon paljon
pienemmän ennakkoilmoituksen kuin sitten varsinaisen ilmoituksen. Siellä on erittäin suu-
ria muutoksia näissä, ja kyllä minä ainakin äänestäjänä kokisin itseni petetyksi, kun ajatte-
lisin, että tuo menee 5 tonnilla, ja hänen kampanjansa olisikin 15 tonnia, että minkä takia
hän kertoi näin paljon väärän summan. Olisi hyvä, että näitäkin käytäisiin läpi. Ja jos niistä
tehdään pakollisia, niin kyllä niiden pitää silloin olla hyvin lähelle (Puhemies koputtaa) yh-
teneviä sen kanssa, mitä oikeasti kampanjat ovat.

13.27 Jari Myllykoski vas (vastauspuheenvuoro):  Arvoisa rouva puhemies! Edustaja
Heinonen rupeaa nyt harrastamaan jo noitavainoa. (Timo Heinonen: No hyväksyttekö te
sen?) Eihän todellakaan ole kysymys siitä. Ei Myllykoski osannut ennustaa siinä vaihees-
sa, mikä tulee olemaan sen rahankeräyksen tuotto, kun ennakkoilmoitusta tehtiin. Olen
tyytyväinen, että sain enemmän kuin ennakkoon osasin odottaa — ei ollut kovinkaan pal-
joa, mutta kuitenkin.

Sitten, edustaja Heinonen, toitte esille sen, että lautakuntien jäsentenkin pitää ilmoittaa.
Pitää nyt muistaa kunnallispolitiikasta se, että lautakuntiin voi tulla jäseniä, jotka eivät ole
olleet edes ehdolla, joten ei nyt ruveta tätä rakentamaan.

Minun mielestäni tämä verotuksellisen ja verottoman työn tekeminen on hyvä nostaa
esille, ja minun mielestäni ne pitää käsitellä perusteellisesti ja erottaa myös se, saako työ-
tön olla vaalityössä tekemässä kampanjaa, koska häntä verotetaan siitä talkootyöstä, jos
siitä maksetaan vaikkapa kilometrikorvausta, mutta töissä käyvää, joka vapaa-aikanaan
sen tekee, (Puhemies koputtaa) ei veroteta.

13.28 Timo Heinonen kok (vastauspuheenvuoro): Arvoisa puhemies! En ymmärrä, mitä
hyötyä sellaisesta ennakkoilmoituksesta on, jos sen ennakkoilmoituksen ei tarvitse olla
missään suhteessa sen kanssa, mikä on lopputulos. Jos siitä tehtäisiin pakollinen, niin kuin
nyt osa kansanedustajista on esittänyt, ja joku ilmoittaa, että hänen kampanjansa on 5 000,
ja se onkin 50 000, niin mitä sellaisella ennakkoilmoituksella on merkitystä? Sitten pitäisi
mennä mieluummin siihen, että se olisi reaaliaikainen, täydentyvä ja päivittyvä koko ajan,
jolloin pystyttäisiin seuraamaan, mitä kampanjassa tapahtuu.

Itse olen aidosti huolissani siitä, että lautakunnissa, itse asiassa kuntatasolla, tehdään
paljon sellaisia päätöksiä — esimerkiksi rakennuspaikoista keskeisillä liikepaikoilla kau-
pungeissa, kunnissa, isojen teiden varsilla, päätökset tehdään kuntatasolla usein lautakun-
nissa — että olisi tärkeää tietää, mistä esimerkiksi nämä henkilöt ovat vaalirahoitustaan
saaneet, jotka ovat puoltamassa esimerkiksi jonkin liikepaikan saantia tietylle... [Puhe-
mies keskeytti puheenvuoron puheajan ylityttyä.]
8



Pöytäkirjan asiakohta PTK 15/2016 vp
13.29 Leena Meri ps (vastauspuheenvuoro): Arvoisa puhemies! Tosiaan tässä on puhut-
tu näistä ennakkoilmoituksista. Minusta on erittäin hyvä, että sitä keskustelua käydään. Ni-
menomaan olisi erittäin tärkeätä äänestäjälle tietää reaaliaikaisestikin, mitä lahjoituksia on
saatu. Esimerkiksi meidän perussuomalaisten puolueessa hyvin vähän otetaan eri etujärjes-
töiltä vastaan lahjoituksia. Minä oikeastaan en mielelläni ota kuin tuttavilta ja hyvin pieniä
lahjoituksia ihmisiltä juuri sen takia, että en halua olla ostettu edustaja. Haluan myös, että
minun äänestäjäni ennen vaaleja tietävät, kenen edustaja minä oikeastaan olen. Minusta
olisi erittäin hyvä, että olisi pakollinen ilmoitus ennen ennakkovaalien alkua, ja sen pitää
sitten täsmätä sen kanssa, mitä sinne laitetaan. Silloin tiedetään, kenen edustaja on kysy-
myksessä, onko joku etutaho siellä taustalla. Esimerkiksi SDP:llä oli hyvin paljon ammat-
tiyhdistyslahjoituksia, ja kansalaiset eivät tätä välttämättä tiedä.

Puhemies Maria Lohela: Nyt alkaa aika loppumaan, mutta kysyn, haluaako edustaja Vii-
tanen käyttää puheenvuoron. — Haluaa, olkaa hyvä.

13.30 Pia Viitanen sd (vastauspuheenvuoro): Puhemies! Kyllä haluan, koska tämä kes-
kustelu lähti siitä, että nostin esiin nämä kampanjakatot, ja toin esiin myös sen, että mie-
lestäni on hyvin tarpeellista, että me käymme nyt yhdessä läpi muun muassa tämän kysy-
myksen ja kaikki muut kehittämistarpeet, joilla voimme vieläkin vahvistaa ja tehdä tätä
systeemiä läpinäkyvämmäksi.

Mehän voisimme myös laajemmin ottaa kysymykset ylipäätään puoluerahoituksesta.
Mehän tiedämme julkisuudesta esimerkin, että Perussuomalaisten tämä Soinin säätiö saa
puoluetukirahoja vuokran muodossa ja muuta. Mielestäni kaikki tällaiset asiat voisi nostaa
esille, nostaa kissan pöydälle, ja lähteä tutkimaan näitä asioita.

Vaikkakin tässä nyt yritetään sinne tänne käydä keskustelua, niin mielestäni kuitenkin se
lopputulos on se, että me olemme kohtuullisen samaa mieltä, ystävät, siitä, että kehittämis-
tarpeita on. Siksi vetoan, puhemies, siihen, että valiokunta nostaa muun muassa tämän
kampanjakattoasian sitten omassa käsittelyssään esiin.

Puhemies Maria Lohela: Tätä keskustelua jatketaan sitten toisena ajankohtana. Nyt asian
käsittely keskeytetään suuren valiokunnan kokouksen vuoksi.

Keskustelu ja asian käsittely keskeytettiin.
9


