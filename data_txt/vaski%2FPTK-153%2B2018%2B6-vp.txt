















































DEM55A.tmp.xml


Pöytäkirjan asiakohta PTK 153/2018 vp

 Tarkistettu
4.0

Pöytäkirjan asiakohta 

PTK 153/2018 vp

Täysistunto

Tiistai 5.2.2019 klo 14.04—15.28

6. Hallituksen esitys eduskunnalle laiksi ajoneuvojen katsastustoiminnasta annetun lain 
muuttamisesta ja eräiksi muiksi laeiksi

Hallituksen esitys HE 86/2018 vp
Valiokunnan mietintö LiVM 37/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 6. asia. Käsittelyn pohjana on liikenne- ja viestintävaliokunnan mietintö LiVM
37/2018 vp. Nyt päätetään lakiehdotuksen sisällöstä.

Keskustelu

15.16 Jani Mäkelä ps: Arvoisa puhemies! Tämä liikenne- ja viestintävaliokunnan mietin-
tö sisältää sellaisen harvinaislaatuisen seikan, että valiokunta esittää useiden hallituksen
esitykseen sisältyvien lakiehdotusten hylkäämistä. Näin siis yksimielisesti jopa hallituk-
senkin edustajien toimesta. Tässä on kyse takseista ja taksamittareista, ja näitä muutoksia
ei nyt sitten olla viemässä eteenpäin. Tämä toki mahdollisti mietinnön viemisen eteenpäin
yksimielisenä. Uskon, että taksamittariasiassa olisi myöskin vastalauseita nähty, jos sitä
olisi sellaisenaan lähdetty viemään eteenpäin.

On tietenkin kannatettavaa, että puolivalmiita lakiesityksiä ei edistetä. Tässä tulee kui-
tenkin mieleen, olisiko näin ollut viisasta toimia jo alkuperäisenkin taksiuudistuksen suh-
teen. Kuten nyt tässä näemme, ei siitä taksiuudistuksesta tällaisellakaan puuhastelulla hy-
vää saada. Entinen järjestelmä ei ollut rikki, sitä lähdettiin korjaamaan, ja nyt sitten saa-
daan korjata järjestelmää, joka todellakin on rikki. Tämä hallitus tuskin asialle mitään te-
kee, mutta seuraavalle hallitukselle kyllä ehdottaisin tämän taksiuudistuksen vakavaa mie-
tintää tai jopa sen perumista.

Yleiskeskustelu päättyi.

Eduskunta hyväksyi hallituksen esitykseen HE 86/2018 vp sisältyvän 1. lakiehdotuksen si-
sällön mietinnön mukaisena. Eduskunta yhtyi valiokunnan ehdotukseen hallituksen esityk-
seen HE 86/2018 vp sisältyvien 2.—4. lakiehdotuksen hylkäämisestä. Lakiehdotusten en-
simmäinen käsittely päättyi.


