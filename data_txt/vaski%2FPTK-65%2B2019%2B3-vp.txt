















































DEM6817.tmp.xml


Pöytäkirjan asiakohta PTK 65/2019 vp
Pöytäkirjan asiakohta 

PTK 65/2019 vp

Täysistunto

Perjantai 15.11.2019 klo 13.00—13.31

3. Hallituksen esitys eduskunnalle laiksi laivaväen työ- ja asuinympäristöstä sekä ruoka-
huollosta aluksella annetun lain 2 ja 11 §:n muuttamisesta

Hallituksen esitys HE 52/2019 vp
Valiokunnan mietintö TyVM 2/2019 vp

Toinen käsittely

Ensimmäinen varapuhemies Tuula Haatainen: Toiseen käsittelyyn esitellään päiväjär-
jestyksen 3 asia. Nyt voidaan hyväksyä tai hylätä lakiehdotus, jonka sisällöstä päätettiin
ensimmäisessä käsittelyssä.

Keskustelu

13.01 Pekka Aittakumpu kesk: Arvoisa puhemies! Tämän hallituksen esityksen tavoit-
teena on panna osittain täytäntöön kalastusalan työtä koskeva Euroopan neuvoston direk-
tiivi. Käytännössä tämä tarkoittaa sitä, että myös alle 24-metriset alukset otetaan lain so-
veltamispiiriin niiden säännösten osalta, jotka koskevat aluksen asuintiloja, ruoka- ja ruo-
kahuoltoa. Tämä direktiivi koskee merialueella tapahtuvaa kalastusta. 

Mietinnössään työelämä- ja tasa-arvovaliokunta pitää esitystä tarpeellisena ja puoltaa
sen hyväksymistä. Lausuntopalautteessa Suomen Ammattikalastajaliitto kiinnitti huomio-
ta seikkoihin, joista on tarkoitus säätää erikseen tarkemmin valtioneuvoston asetuksella.

Arvoisa puhemies! Pidän tärkeänä, että kalastusalaa koskevissa muutoksissa kuullaan
herkällä korvalla ammattikalastajia, jotka tekevät arvokasta työtä ruokahuoltomme ja ra-
vintomme turvaamiseksi. On tärkeää, että parannamme työntekijöiden oloja kansainväli-
sellä sopimuksella, mutta tärkeää on myös se, että kansalliset erityispiirteet voidaan ottaa
huomioon. Kalastuselinkeinosta puhuttaessa on kiinnitettävä huomiota siihen, että meidän
olisi tärkeää lisätä kotimaisen kalan käyttöä. Kotimaisen kalan käytön nosto onnistuu vain
sitä kautta, että ammattikalastusta ja myös kalanviljelytuotantoa edistetään. On myös huo-
mattava se, että kalastuselinkeino tuo huomattavasti työtä haja-asutusalueille. 

Kala on terveellistä ravintoa mutta tuomme sitä aivan liikaa ulkomailta. Olisi niin ym-
päristön kuin maamme talouden kannalta parempi, jos voisimme käyttää terveellistä ja tur-
vallista lähikalaa. Suomalaiset syövät yhä enemmän kalaa, mutta sitä tuodaan yhä enem-
män ulkomailta. Luonnonvarakeskuksen mukaan kalan kysyntä on maassamme lähes kak-
sinkertaistunut 1980-luvulta mutta 2000-luvulla kotimaisen kalan kulutus on vähentynyt
noin kolmanneksella. Tuontikalan osuus on jo yli 80 prosenttia. Miten voisimme tehdä täs-
sä asiassa suunnanmuutoksen? Ainakin voisimme vaikuttaa asiaan sillä tavalla, että suosi-
simme julkisissa ja myös yksityisissä kalahankinnoissa kotimaista kalaa.

Arvoisa puhemies! Keskusta pitää erittäin tärkeänä, että me turvaamme kotimaisen ka-
lastuselinkeinon ja myös vapaa-ajankalastajien mahdollisuudet. Hallitusohjelmassa on
 Tarkistettu
4.0



Pöytäkirjan asiakohta PTK 65/2019 vp
huomioitu erinomaisesti kalastuselinkeino ja kotimaisen kalan saanti kuluttajille. Siihen
voimme olla erittäin tyytyväisiä, ja näitäkin asioita on tärkeää viedä yhdessä eteenpäin.

13.04 Paavo Arhinmäki vas: Arvoisa rouva puhemies! Tässä esityksessä on kysymys
pitkälti EU-lainsäädännön täyttöönpanosta. Kysymys on merikäytössä olevista kalastus-
aluksista.

Jos ajattelemme tätä päivää, niin se on historiallinen merenkäynnin ja kalastuksen kan-
nalta. Suomi on purjehtinut vuosikymmeniä jalkapallomerillä. Olemme tuulessa ja tuis-
keessa pyrkineet kalastamaan arvokisapaikan miesten maajoukkueelle. Tänään se on lä-
hempänä kuin koskaan, että saamme todellisen kuningaslohen. [Naurua] Tätä olen odotta-
nut 35 vuotta, vieressäni istuva edustaja Gustafsson varmasti vielä pidempään.

Haluan toivottaa kalaonnea ja menestystä tälle päivälle, kun Suomen Huuhkajat lähte-
vät tavoittelemaan sitä kaloista kaikkein suurinta. [Juho Eerola: Verkot kireiksi! — Timo
Heinonen: Kannatetaan!]

Ensimmäinen varapuhemies Tuula Haatainen: Tässä ehkä sana ”kala” liittyi tähän ai-
heeseen. Mennään tähän mietintötekstiin.

13.05 Leena Meri ps: Arvoisa puhemies! Meri on lähellä sydäntäni, ja myös sen antimet.
Keskustelemme kalastuksesta, ja edustaja Aittakumpu toi hyvin esille sen, että me syöm-
me liian vähän kotimaista kalaa. Yleisesti ottaen nyt voisimme jokainen täällä eduskunnas-
sa todeta, että aina, kun mahdollista — julkisissa hankinnoissa, omissa arkisissa päätöksis-
sämme — suosisimme kotimaisia tuotteita. Tässä salissa ei varmasti ole sellaista ihmistä
meissä edustajissa, että ei olisi siihen varaa. Olen oikeastaan monesti toivonut, että edus-
kunta tekisi tämmöisen julistuksen, että käytämme aina kotimaisia tuotteita — oli se kalaa,
maitoa, lihaa, kasviksia, mitä tahansa — eli kotimainen valinta. Samoista asioista olen it-
sekin huolissani kuin edustaja Aittakumpu. Keskusta, kun olette hallituksessa, niin julkis-
ten hankintojen lainsäädäntöä voisi miettiä.

Mutta hienoa, että meri on nyt keskustelunaiheena. [Naurua]

13.06 Arto Satonen kok: Arvoisa puhemies! En tiedä, pysynkö ihan aiheessa mutta to-
dennäköisesti lähempänä kuin edustaja Arhinmäki, vaikka olenkin hänen johtopäätöksis-
tään ihan samaa mieltä. Mutta tämä edustaja Aittakummun aloittama keskustelu kotimai-
sesta kalasta on kyllä äärimmäisen tärkeä, ja siinä on kyllä aikamoinen paradoksi, että kun
kalan käyttö koko ajan kasvaa ja myöskin kalan vienti Suomesta kasvaa — saatiin myös-
kin vientiluvat auki esimerkiksi Kiinaan — niin samaan aikaan sitten meillä kotimaisen ka-
lan tuotanto vähenee. Minä ymmärrän, että tämä on kohtuullisen hankala kysymys, kun
mennään näihin kalankasvatuslupiin, ja siinä on tietysti myös tiettyjä ympäristövaikutuk-
sia, mutta meidän pitäisi kyllä pystyä kalankasvatusta tässä maassa edistämään. Se olisi
myös sen suhteen oikein, että kun me koko ajan itse kalan syöntiä lisäämme, niin pitäisi
myös omaa kasvatusta lisätä.

Ja erikseen vielä, puhemies, haluan sanoa näistä julkisista hankinnoista. Sain yhdessä
vaiheessa toimia myöskin eduskunnan ravintolatoimikunnan puheenjohtajan tehtävissä, ja
juuri siinä tehtävässä käytiin läpi sitten meidän tavarantoimittajiemme ja ravintolapalvelu-
jen järjestäjien kanssa se, että pystytään nostamaan tätä kotimaisuusastetta, ja me pääsim-
me sinne noin 90 prosentin nurkille. Ja syynä siihen, minkä takia ei päästy siitä ylitse, oli
2



Pöytäkirjan asiakohta PTK 65/2019 vp
nimenomaan se, että täälläkin syödään paljon kalaa ja kotimaista kalaa on niin huonosti
saatavilla. Että tämä on oikeasti vakava kysymys, miten tätä kalantuotantoa saataisiin Suo-
messa lisää ja kotimaisuutta siinä lisättyä ja sitten myöskin vientiä, koska meillä on erittäin
merkittäviä kala-alan osaajia. 

Ja sanon sen vielä lopuksi, että itse asiassa ensi viikolla Sastamalassa lähes 30 miljoo-
nan euron investointi Pohjoismaiden suurimpaan kalanjalostuslaitokseen tulee valmiiksi ja
eduskunnan puhemies on se tilaisuuden avaaja. [Ilkka Kanerva: Merimetsot ja hylkeet!]

13.08 Markku Eestilä kok: Arvoisa rouva puhemies! Edustaja Satonen puuttui tärkeään
asiaan. Suomalaiset haluavat syödä enemmän kalaa, ja he haluaisivat syödä enemmän ko-
timaista kalaa, mutta tällä hetkellä siitä kalasta, mitä suomalaiset syövät, 80 prosenttia on
tuotu maan rajojen ulkopuolelta. Se on tuhansien järvien maassa vähän erikoinen uutinen.
Ja, nykyinen hallitus, kun te täällä kehuitte paljon, että te haluatte edistää kotimaisen kalan
syöntiä ja kalan kulutusta, niin kyllä teidän täytyy kriittisellä silmällä katsoa myös näitä
ympäristölupia, sillä yksi suuri ongelma on, että ympäristölupia ei tahdo saada varsinkaan
merialueille — kun täällä meri tuli esille — ja nyt kun näitä ympäristölupia ei saada, niin
täytyy kriittisesti arvioida, miksi näin on. Ala sinänsä on vähentänyt päästöjään parinkym-
menen vuoden aikana jo 70—80 prosenttia, ja kun rehuja on kehitetty sillä tavalla, että itse
asiassa alkaa olla jo lähes sataprosenttisesta kiertotaloudesta kysymys, ja kun ne viedään
avomerelle, niin ihan niillä entisen maailman kriteereillä ei pitäisi arvioida, vaan meidän
pitäisi oikeasti puuttua niihin epäkohtiin, mitkä estävät kotimaisen kalanviljelyn lisäämi-
sen ja kotimaisen kalan syömisen. Eli tämä on yksi merkittävä näkökulma, mitä nykyhal-
lituksen oikeasti pitää tehdä eikä vain linjata puheissaan. 

Toinen ongelma koskee Suomen ruokavientiä. Meidän ruokaviennin suhteen kauppata-
sealijäämä on vuosien mittaan koko ajan kasvanut, vaikka hallitus ja eduskunta ovat toista
mieltä ja he haluavat lisätä ruokavientiä. Tällä hetkellä minun muistini mukaan ruokavien-
nin kauppatase on miinus 3 miljardia, ja itse asiassa, vaikka tilastot osoittavat, että tänäkin
vuonna ruokavienti on lisääntynyt, niin se johtuu puhtaasti siitä, että 100 miljoonan tai 150
miljoonan edestä Suomi on vienyt Norjan lohta. Suomen kautta tulee Norjan lohi, ja se
kaunistaa tilastoja. Todellisuudessa ruokavienti junnaa täysin paikallaan.

Ensimmäinen varapuhemies Tuula Haatainen: Huomauttaisin nyt, että me käsittelem-
me direktiivin soveltamista, joka koskee kalastusalusten asuintilojen ruokaa ja ruokahuol-
toa eli työntekijöitten asemaa.

13.11 Hannakaisa Heikkinen kesk: Rouva puhemies! Kiinnitän huomiota, että puhe-
mies viimeisenä sanana totesi ruokahuollon, ja siitä ajattelen itsekin puhua. Aina ei tarvit-
se mennä merta edemmäksi kalaan. 

Täällä mainittiin se, että on ongelmia siinä, että jos kalankasvatusta harrastetaan, niin se
ruokinta ja rehustus saattaa olla tietynlainen ongelma varsinkin sisävesillä. Meillä Suomes-
sa, tuhansien järvien maassa, on ollut valtavasti menneinä vuosikymmeninä roskakaloiksi
mainittuja särkikaloja, ja muun muassa hauki esimerkiksi Keski-Suomessa asti saatetaan
myös laittaa siihen koriin, jossa puhutaan jopa roskakalasta. Mutta on edistyksellisiä kun-
tia, kuten muun muassa Kiuruvesi, asuinkuntani: Suomessa ei yhdessäkään muussa kun-
nassa tehdä niin tehokasta yhteistyötä paikallisten kalastajien kanssa kuin siellä tehdään, ja
meidän julkisessa ruokahuollossa, lapsille, vanhuksille, muissa keittiöissä tarjotaan vii-
3



Pöytäkirjan asiakohta PTK 65/2019 vp
koittain lähijärvistä tuotettua kalaa. Tämä on valtavan hyvä esimerkki, millä tavoin samal-
la pystytään huolehtimaan, että meidän matalat vedet eivät liikaa rehevöidy, ja käyttämään
terveellinen järvikala hyväksi ja sillä tavoin myös lapsille tuomaan tietoisuuteen, että sär-
kikalat, hauki ovat myös aivan kelpo ruokakalaa ja sitä kannata hyödyntää. Siitähän hyö-
tyy paikallistalous. Tässä viitattiin, että hankintalakia pitäisi tämän osalta muuttaa. Ei tar-
vitse, jos sitä osaa soveltaa. Suomessa on kuntia, jotka osaavat sitä hyvin soveltaa, ja kala
päätyy oikeaan paikkaan, ihmisten lautasille. 

Ensimmäinen varapuhemies Tuula Haatainen: Pysytään aiheessa, ja taustalla on syy,
että meillä on puolen tunnin istunto ja puolelta lopetamme. Täällä on muihin aiheisiin vie-
lä puheenvuoroja. Pysytään tässä aiheessa, jolloin ehkä puheenvuorot hieman lyhenevät. 

13.13 Ritva Elomaa ps: Arvoisa puhemies! Edustaja Aittakumpu otti erittäin tärkeän
asian esille: sen, että kalaa syötäisiin enemmän meidän kotitalouksissamme ja varsinkin
julkisissa laitoksissa. 

Siellä Varsinais-Suomessa meillä on paljon ammattikalastajia. Heidän olosuhteensa
saada sitä kalaa heikkenevät, ja meidän edustajien tehtävä on tehdä tämä asia helpommak-
si, jotta siellä pöydissä olisi sitä suomalaista kalaa, kotimaista kalaa, lähiruokaa — on tie-
tysti kaikkien pääteasema saada sitä lähiruokaa sinne ruokapöytiin. 

Ja tosiaan, en voi olla mainitsematta sitä asiaa, että Suomi tekee tänään mahdollisesti
historiaa — Huuhkajille erittäin paljon kalastusonnea!

13.14 Pauli Kiuru kok: Arvoisa rouva puhemies! Kun tässä nyt kaloista on puhuttu, niin
on pakko kuitenkin sanoa, että hallitusohjelmassa on selvä kirjaus, että ”lisätään kotimai-
sen kalan tarjontaa ja osuutta kulutuksesta kestävästi laatimalla kotimaisen kalan edistä-
misohjelma”. Eli on hyvä, että se on tänne hallitusohjelmaan mukaan laitettu, ja mielen-
kiinnolla odotan, mitä sieltä tulee. 

Edustaja Satonen otti tässä esille nämä luvitus- ja ympäristöasiat. Se on juuri niin, että
siellä on merkittäviä pullonkauloja. Sastamalainen Kalaneuvos Oy on saanut vientilupia,
muun muassa Kiinaan, mutta näissä kalanviljelyslaitoksissa on ihan sellaisia tekijöitä, joi-
ta voitaisiin sujuvoittaa. 

Sitten tähän ruokaan ja kalaan ylipäätään: viime vaalikaudella tehtiin ruokapoliittinen
selonteko, jossa oli hyviä nostoja, esimerkiksi semmoinen huomio, että Suomeen tuodaan
pullotettua vettä enemmän kuin Suomesta viedään pullotettua vettä. 

Näihin asioihin kannattaa kyllä kiinnittää huomiota, että saadaan vientiä vetämään.

13.15 Jari Myllykoski vas: Arvoisa rouva puhemies! Uin tähän aiheeseen, ehkä juuri niin
kuin pitääkin. Mielestäni on erityisen hyvä, että työturvallisuuskysymyksiä ja työntekijöi-
den asemaa parannetaan myös näillä aluksilla. Kalastukseen liittyen voitaneen sanoa tästä
meillä aiemmin niin sanotusti roskakalana pidetystä, joka sen jälkeen on ollut vähempiar-
voista kalaa, että tällä hetkellä Itämerellä ja varsinkin Suomessa kalastetaan särkikaloja ja
haukea teolliseen valmistukseen ja sitä kautta tuodaan ja tuotetaan hallitusohjelman mu-
kaisestikin kotimaista kalaa elintarvikkeeksi suomalaisille kuluttajille. Tämä on ollut sem-
moinen, missä Suomi on ollut edelläkävijä — järvikalojen käytön suhteen mutta myös me-
ressä olevan särkikalan käytössä — ja nyt odottelemme, että Ruotsi on innokkaasti kopioi-
4



Pöytäkirjan asiakohta PTK 65/2019 vp
massa tätä. Toivotaan, että kun tämä aluskantaan tuleva muutos edellyttää työntekijöiden
aseman parantumista, niin sitä kautta se tekee tästä kalastuksesta mahdollista.

Mutta edustaja Eestilälle kuitenkin: Aika nopeasti nämä lupa-asiat viiden kuukauden
vanhalle hallitukselle tulivatkin, kun näitten samojen ongelmien kanssa Satakunnassakin
painittiin siellä Luvian edustalla viime hallituskaudella, eikä tähän lupakäytäntöjen etene-
miseen ollut hallituksella mitään tarvetta puuttua. Toivotaan, että pidetään verkot vesillä
eikä koeteta kalastaa täällä vain poliittisia ääniä, niin kuin edustaja Eestilä teki.

13.17 Veijo Niemi ps: Arvoisa rouva puhemies! Kalansyönti on tietysti ehdottoman ter-
veellistä tutkimuksen mukaan. Haluaisin kuitenkin muistuttaa sellaisesta hyvin ajankohtai-
sesta asiasta, että olemme tehneet edustaja Pauli Kiurun kanssa kirjallisen kysymyksen
asiasta, mikä koskee sisävesien, järvien, vedenpintojen korkeutta. Nimittäin jatkuvasti
käytetään enemmän vettä järvistä kuin mitä tulee uutta, koska talviset lumien sulamiset
ovat hyvin pieniä vedenkorkeuden nostajia, ja tämä vaarantaa myöskin esimerkiksi kalo-
jen kutemisen onnistumisen. Eli tämmöinen asia otettakoon huomioon.

13.17 Maria Guzenina sd: Arvoisa puhemies! On valtavan ilahduttavaa kuunnella tätä
keskustelua. Täällä salissa on varsin lämmin ilmapiiri. On hienoa, että me puhumme me-
ren antimista ja siitä, että meidän suomalaisten pitäisi nimenomaan kotimaista kalaa syödä
enemmän. Jotta me saisimme enemmän kotimaista kalaa, meillä täytyy olla työntekijöitä
siellä aluksilla. 

Mitä tässä nyt ollaan päättämässä: laivaväen työ- ja asuinympäristöstä sekä ruokahuol-
losta aluksella annetun lain 14 §:n mukaan laivaisäntä huolehtii siitä, että laivaväellä on
työjakson aikana mahdollisuus maksuttomaan ruokailuun. Valiokunta toteaa, siis tämä on
valiokunnan mietinnöstä, että säännöstä ruuan maksuttomuudesta sovelletaan tämän muu-
toksen jälkeen myös kaikilla alle 24 metriä pitkillä kalastusaluksilla. Tämähän on aivan
loistavaa. Nyt siellä miehet ja naiset jaksavat tehdä työtään paremmin, heillä on siellä toi-
vottavasti terveellistä, monipuolista ravintoa. 

Edustaja Meri täällä luetteli näitä hyviä ruokaryhmiä. Lisäisin sinne vielä suomalaiset
sienet. Meillä on valtava aarre meidän metsissämme. [Leena Meri: Loistava puheenvuo-
ro!]

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 52/2019 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
5


	3
	13.01
	13.04
	13.05
	13.06
	13.08
	13.11
	13.13
	13.14
	13.15
	13.17
	13.17


