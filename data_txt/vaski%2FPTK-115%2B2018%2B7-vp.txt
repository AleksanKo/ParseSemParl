















































DEMCE0C.tmp.xml


Pöytäkirjan asiakohta PTK 115/2018 vp

 Tarkistettu
4.0

Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

7. Hallituksen esitys eduskunnalle laiksi ajoneuvoverolain liitteen muuttamisesta
Hallituksen esitys HE 170/2018 vp
Valiokunnan mietintö VaVM 17/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on valtiovarainvaliokunnan mietintö VaVM
17/2018 vp. Nyt päätetään lakiehdotuksen sisällöstä.

Keskustelu

18.56 Esko Kiviranta kesk: Arvoisa puhemies! Tässä on kysymys ajoneuvoverolain
muutoksesta, jolla alennettaisiin ajoneuvoveron perusveroa 50 miljoonalla eurolla, ja se
olisi ajoneuvoa kohden keskimäärin 20 euroa. Tämä ajoneuvoveron perusveron alennus tu-
lisi voimaan vuoden 2020 alusta alkavilta verokausilta, eli ollaan hyvissä ajoin liikkeellä.
Se koskisi vain niitä ajoneuvoja, joita verotetaan hiilidioksidipäästöjen perusteella, eli ul-
kopuolelle jäisi se vanha henkilö- ja pakettiautokanta, josta ei ole käytettävissä päästötie-
toja ja jonka perusvero määräytyy sen vuoksi ajoneuvon kokonaismassan perusteella.

Tuolla valiokuntakeskusteluissa on opposition puolelta noussut esiin ajatus, että pitäisi
keventää auton hankintaa, ja tätä on pidetty väärin kevennettynä. Kuitenkin tässä on syytä
todeta, että pääministeri Juha Sipilän hallitus nimenomaan keventää auton hankintaa nel-
jässä erässä vuosina 2016—2019 joka vuosi 50 miljoonaa euroa eli yhteensä 200 miljoo-
naa euroa. Ensi vuoden alussa on tulossa viimeinen 50 miljoonan euron autoveron alennus.

Toisaalta sitten ajoneuvoveron perusveroa on jo kiristetty 100 miljoonalla eurolla. Nyt
sitä alennetaan 50 miljoonalla eurolla. Eli ajoneuvoveron perusveroon jää plussaa, mitä op-
positio pitää hyvänä, 50 miljoonaa euroa. Joten näin ollen on oppositionkin valiokuntakuu-
lemisissa esittämiä järjestäytymättömiä ajatuksia noudatettu.

Yleiskeskustelu päättyi.

Eduskunta hyväksyi hallituksen esitykseen HE 170/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


