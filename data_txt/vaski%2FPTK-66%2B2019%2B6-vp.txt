















































DEMFEAB.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

6. Hallituksen esitys eduskunnalle laiksi syöpäsairauden vaaraa aiheuttaville aineille ja me-
netelmille ammatissaan altistuvien luettelosta ja rekisteristä

Hallituksen esitys HE 88/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään työelämä- ja tasa-arvovalio-
kuntaan, jolle perustuslakivaliokunnan on annettava lausunto.

Tässäkin lähetekeskusteluun varataan enintään 30 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja.

Keskustelu

17.44 Sosiaali- ja terveysministeri Aino-Kaisa Pekonen (esittelypuheenvuoro): Arvoi-
sa puhemies! Tässä esityksessä ehdotetaan säädettäväksi laki, jossa työnantaja velvoitet-
taisiin pitämään luetteloa sellaisista työpaikalla käytettävistä aineista, seoksista ja työme-
netelmistä, jotka aiheuttavat syöpää tai vaurioittavat perimää, sekä niistä työntekijöistä,
jotka myöskin altistuvat näille tekijöille. Työnantajan pitämästä luettelosta ilmoitettaisiin
edelleen ASA-rekisteriin sellaiset työntekijät, joiden altistuminen on todettu erilaisten mit-
tausten tai muilla työpaikoilla vastaavissa olosuhteissa tehtyjen selvitysten ja mittausten
perusteella tai jotka ovat vuoden aikana altistuneet syöpäsairauden vaaraa aiheuttavalle te-
kijälle merkittävän osan työajastaan vähintään 20 työpäivänä. Tässä esityksessä säädettäi-
siin myös niistä tahoista, joille työnantajan pitämästä luettelosta ja Työterveyslaitoksen pi-
tämästä rekisteristä voitaisiin luovuttaa tietoja. Lisäksi laissa säädettäisiin luetteloitavien ja
rekisteröitävien tietojen säilyttämisajasta.

Tämän esityksen taustalla ovat Suomea sitovat kansainväliset velvoitteet. Esitys on val-
misteltu työturvallisuussäännöksiä valmistelevan neuvottelukunnan asettamassa kolmi-
kantaisessa jaostossa. Tämä ehdotettava laki korvaisi nykyisen syöpäsairauden vaaraa ai-
heuttaville aineille ja menetelmille ammatissaan altistuvien rekisteristä annetun lain.

17.46 Arja Juvonen ps: Arvoisa herra puhemies! Käsittelyssä on lakiesitys, jolla ehdote-
taan säädettäväksi laki syöpäsairauden vaaraa aiheuttaville aineille ja menetelmille amma-
tissaan altistuvien luettelosta ja rekisteristä, joka korvaisi nykyisen syöpäsairauden vaaraa
aiheuttaville aineille ja menetelmille ammatissaan altistuvien rekisteristä annetun lain. 

Mielestäni tämä lakiesitys on erittäin hyvä. Lakiesityksessä on paljon erilaisia käsittei-
tä: puhutaan CLP-asetuksesta, puhutaan ASA-rekisteristä, ja varmaankaan moni meistä ei
tiedä, mistä me itse asiassa puhumme. On myös hyvä kuulla, että kansainväliset velvoitteet
ajavat tätä lakiesitystä eteenpäin, mutta näen myös erittäin tärkeänä, että myös meidän
 Tarkistettu
3.0



Pöytäkirjan asiakohta PTK 66/2019 vp
omat velvoitteemme, Suomen omien työntekijöiden, ihmisten hyvinvointi ajaa sitä, että la-
kiesitys on tässä käsiteltävänä.

Mikä on ASA-rekisteri? Se on sellainen työntekijöiden rekisteri, johon luetteloidaan ne
työntekijät, jotka altistuvat työssään kyseisille syöpää altistaville tekijöille merkittävästi
enemmän kuin sellaiset henkilöt, joilta puuttuu tällainen erityinen altistuminen. On erittäin
tärkeää, että me tiedämme, mikä altistaa syövälle. Täällä esityksessä on lueteltu merkittä-
viä syöpävaarallisia aineita, kuten esimerkiksi syöpävaaralliset metallit — nikkeli, kromi,
kadmiumyhdisteet — bentseeni ja asbesti. 

Asbesti — se on se rakennustyömailla käytetty aine, jonka käyttö rajoitettiin Suomessa
vuonna 1974 ja kiellettiin lopullisesti 1994. Sitä käytettiin lattiamateriaaleissa, lattialii-
moissa, eristelevyissä, kattorakenteissa ja jopa saunan kiukaitten päällä asbestilevynä. Hy-
vin moni tällä hetkellä seitsemänkymppinen, kahdeksankymppinen on altistunut elämäs-
sään asbestille, ja mitä siitä sitten onkaan voinut seurata. On arvioitu, että 80-luvulta läh-
tien noin 200 000 ihmistä on altistunut asbestille ja heistä 50 000 ihmistä on altistunut voi-
makkaasti asbestille. Kaiken kaikkiaan 10 000 henkilöä sairastaa jotakin tautia, mikä liit-
tyy asbestialtistumiseen, ja noin 1 000 ihmisen vuosittain todetaan sairastuneen, ja keski-
ikä heillä on 70 vuotta. He ovat työskennelleet telakoilla, he ovat työskennelleet talonra-
kennuksessa, auto- ja huoltokorjaamoissa, ja edelleenkin meillä on paljon Suomessa 60—
80-luvulla valmistuneita taloja, joissa on asbestia, eli tänä päivänä myös korjausrakentaja
saattaa altistua tälle näkymättömälle, hienojakoiselle pölylle. 

Asbestipöly päätyy keuhkorakkuloihin ja elimistö päällystää ne proteiiniseoksella. Osa
jää kuitenkin sinne paljaaksi ja erittäin haitalliseksi. Asbesti aiheuttaa syöpää, mesotelioo-
maa, joka on syöpä vatsakalvolla tai keuhkopussissa. Asbesti aiheuttaa asbestipölykeuh-
koa. Eli todella vakavista asioista me puhumme, ja minusta on hieno asia, että voi tämän la-
kiesityksen yhteydessä puhua asbestista ja myös muistuttaa sen vaaroista. 

Sitten vielä se, että tupakka kymmenenkertaistaa asbestiin altistuneen ihmisen sairastu-
misen keuhkosyöpään. Keuhkosyöpä on erittäin vakava syöpäsairaus ja siitä selviäminen
on monesti riippuvainen siitä, kuinka varhaisessa vaiheessa se todetaan. Keuhkosyöpää on
mahdollisuus hoitaa. Nykyajan lääkkeet, leikkaushoito, tutkimustiede, kaikki edesauttavat
sitä, että keuhkosyöpään sairastuneellakin ihmisellä on toivoa.

Suomi on sitoutunut Agenda 2030:n kestävän kehityksen tavoitteiden eteenpäinviemi-
seen. Siellä on kaiken kaikkiaan 17 tavoitetta, ja yksi alatavoite liittyy terveyden edistämi-
seen ja tarttumattomien tautien ennaltaehkäisyyn. Siihen liittyvät syöpäsairaudet, siihen
liittyy diabetes. Eilen Espoon valtuustossa tein valtuustokysymyksen, jossa kysyin sitä,
millä tavalla omassa kotikaupungissani lähdetään ennalta ehkäisemään muun muassa suo-
listosyöpien syntymistä. Suomessahan seulotaan tällä hetkellä muutamissa kunnissa suo-
listosyöpää, ja se on yksi osa Agenda 2030:n kestävän kehityksen tavoitteiden viemistä
eteenpäin, ja toivonkin, että me kaikki yhdessä täällä eduskunnassa teemme ennalta eh-
käiseviä toimia. Ja kuten tämä ASA-rekisteri kertoo, niin ASA-rekisterin tarkoitushan on
juurikin ennalta ehkäistä ja seurata altistumistilannetta Suomessa ja kohentaa työntekijöi-
den työoloja. Eli meidän täytyy tehdä Suomeen sellaiset työolot, että ihmiset eivät altistu,
tai jos altistuvat, niin pääsevät sitten terveydenhuollon palveluihin. Pidetään huoli siitä,
että näin tulemme tekemään, ja kohdennetaan sitten resursseja. 

Mielelläni kuulen sitten valiokunnassa asiantuntijoitten lausuntoja. Tähän hallituksen
esitykseen liittyen asiantuntijat ovat olleet yksimielisiä hyvin monissa asioissa, elikkä täs-
sä on hyvä pohja. — Kiitos, ministeri Pekonen.
2



Pöytäkirjan asiakohta PTK 66/2019 vp
17.52 Katja Taimela sd: Arvoisa herra puhemies! Johonkin hallituksen lakiesitykseen tu-
lee niin paljon oppositiosta kehuja, että piti oikein nipistää itseään, että olemmeko me nyt
niin kuin samoilla linjoilla tässä esityksessä. [Kimmo Kiljusen välihuuto]

Arvoisa puhemies! Niin kuin valveutunut ministeri Pekonen totesi omassa esittelypu-
heenvuorossaan, tässä esityksessä työnantaja velvoitettaisiin pitämään luetteloa sellaisista
työpaikalla käytetyistä aineista, seoksista ja työmenetelmistä, jotka aiheuttavat syöpää tai
vaurioittavat perimää, sekä niistä työntekijöistä, jotka altistuvat näille tekijöille. 

Esityksessä on otettu huomioon myös Euroopan unionin yleinen tietosuoja-asetus, joka
osaltaan vaikuttaa siihen, mistä henkilötietojen käsittelyä koskevista asioista voidaan ja on
tarpeen säätää kansallisesti. Esityksessä myös yhdenmukaistetaan syöpäsairauden vaaraa
aiheuttavien tekijöiden määrittely kytkemällä se aineiden ja seosten luokitusta, merkintöjä
ja pakkaamista koskevan Euroopan unionin asetuksen syöpävaaraluokitukseen. Äärim-
mäisen tärkeää on pitää nämä luettelot ja rekisterit ajan tasalla myös eri vaatimusten kuten
tietosuojasääntelyn suhteen. 

Tämä hallituksen lakiesitys tulee myös käsittelyyn työelämä- ja tasa-arvovaliokuntaan,
jossa itse vaikutan. Koen tämäntyyppisen hallituksen esityksen erittäin kannatettavaksi,
koska kaikki toimenpiteet, joita pystytään tekemään paremman työsuojelun eteen, ovat
varmasti meidän jokaisen kansanedustajan toive- ja tavoitetila.

17.53 Arja Juvonen ps: Arvoisa herra puhemies! Kyllähän hyviä esityksiä pitää kehua
varsinkin, jos niillä on syöpää ennalta ehkäiseviä vaikutuksia. Se on kyllä ainakin oma hen-
kilökohtainen tahtotilani, että aina kun syöpä mainitaan, sanon siihen mielipiteeni. 

Henkilötiedot ja tietosuoja ovat tosiaan tärkeitä tässäkin lakiesityksessä, elikkä varmas-
ti nousevat myös meillä esille. Mutta nyt kun, ministeri, huomasin, että kuuntelitte hyvin
tarkasti puheenvuoroni — ja kiitän siitä, oli ihan kiva huomata, että teitäkin kiinnosti tämä
asbesti — niin kysyisin nyt teiltä: Millä tavalla meidän yhteiskunnassamme reagoidaan
esimerkiksi tähän asbestiasiaan? Onko teillä tietoa tilastoista, hoitoennusteista, -tuloksista
ja siitä, millä tavalla esimerkiksi tämän päivän rakentaja siellä korjausrakentaessaan muis-
taisi sen, että asbestin purku on lailla säädeltyä, siinä täytyy olla nyt erityisosaajat tekemäs-
sä sitäkin työtä? Näkyykö siellä sairastumistilastoissa tai jossakin tämä, minkälainen ai-
kapommi tämä asbestialtistuminen on ollut? Eihän siihen maailmanaikaan, kun on raken-
nettu ja tellingeillä ja telakoilla oltu, hengityssuojaimia ole käytetty, ja asbesti on sellaista
pientä pölyä, joka parikymmentä vuotta, enemmänkin, muhii elimistössä ennen kuin alkaa
sitten niitä oireita antamaan. Onko asbestialtistumien eteen tehty Suomessa kaikki voita-
va? Olisiko ehkä myös muistutuskampanjan aika, että ikäihmisiltä otettaisiin thorax-kuvia
— ne monesti jäävät ottamatta ikäihmisiltä säännöllisesti — ja katsottaisiin, että keuhko-
jen tilanne on hyvä?

17.55 Kim Berg sd: Arvoisa puhemies! Täytyy sanoa, että itsessään tämä lakiesitys on to-
della hyvä ja mielestäni myöskin aika lailla ongelmaton. Asiahan tulee sekä sosiaali- ja ter-
veysvaliokuntaan että työelämä- ja tasa-arvovaliokuntaan, joissa molemmissa vaikutan, ja
on sillä lailla tärkeä asia.

Edustaja Juvonen nosti taas keskusteluun hyvin tärkeän asian, joka itse asiassa innoitti
minut ottamaan tämän puheenvuoron. Juuri tämä ennaltaehkäiseminen, seuraaminen on
hyvin tärkeä asia. Edustaja Juvonen nyt keskittyi asbestiin, mikä on tärkeä asia. Haluaisin
nyt nostaa tässä esille yhden toisen asian, joka ei sinänsä ihan suoranaisesti tähän liity, mut-
3



Pöytäkirjan asiakohta PTK 66/2019 vp
ta joka liittyy kylläkin työntekijöiden työsuojeluun ja on meillä entisestäänkin suureneva
ongelma työelämässä, ja se liittyy sisäilmaongelmiin. Se on kanssa sellainen asia, mihinkä
toivon, että jatkossa löydettäisiin ratkaisuja. Sisäilmaongelmien suhteen suuri ongelma,
suurempikin ongelma kuin ehkä asbestin suhteen, on tällä hetkellä juuri se, että on hyvin
vaikeaa edelleenkin valitettavasti todeta, että työntekijän oireet johtuvat juuri sisäilmaon-
gelmista, ja päästä siihen kiinni ja sitten sitä kautta saada tälle työntekijälle tarpeellinen
hoito ongelman korjaamiseksi ja myöskin mahdollisten kustannusten korvaamiseksi.

17.57 Kimmo Kiljunen sd: Arvoisa puhemies! Tässä on kiitelty hallitus—oppositio-ase-
telman ylitse tätä hallituksen tekemää esitystä, ja hyvä juuri niin, että kaikki kokevat tär-
keäksi sen, että toimilla, joilla voidaan ennaltaehkäistä syöpäsairauksia, maksimaalisesti
pyrimme toimimaan sensuuntaisesti, ja epäilemättä tämän saman intressin jakavat sekä
hallituspuolueiden kansanedustajat että oppositio.

Edustaja Juvonen otti yhden esimerkin siitä, onko kaikki voitava tehty esimerkiksi as-
bestialtistusten suhteen. Ministeri vastannee varmaan siihen, onko kaikki voitava tehty. It-
se, kun tällä lailla tämä asia kysytään, joudun pohtimaan samantien, onko kaikki voitava
tehty syöpäsairauksien ennaltaehkäisyn suhteen, koska minulla on kyllä hyvä, selkeä käsi-
tys, että yhden ja kaikkein yleisimmän syöpäsairauden suhteen kaikkea voitavaa ei olla
tehty. Se minua hämmästyttää edelleenkin, ja sen haluan tietysti kysyä. Yleisimmät syö-
päsairaudet meillä ovat naisilla rintasyöpä ja miehillä eturauhassyöpä. Mammografiset tes-
tit me teemme hyvin säännönmukaisesti naisille, mutta, arvoisa puhemies, PSA-testejä ei
tehdä miehille säännöllisesti, kun he tulevat tiettyyn ikäkauteen, ja se olisi ehdottomasti
kaikkein järkevin, tehokkain toimi, säännönmukaisesti yli 40 vuoden ikäisille, vähintään
yli 50 vuoden ikäisille miehille tehdä säännönmukaiset PSA-testit, koska siinä voidaan
mitä olennaisimmin, kun eturauhassyöpä saadaan riittävän varhaisessa vaiheessa kiinni,
ennaltaehkäistä aivan olennaisesti ja auttaa ihmisiä tietenkin voittamaan tämä vaikea sai-
raus. Tämän suhteen, yllättävää kyllä, Suomessa ei tehdä kaikkea voitavaa, ja ihmettelen
sitä. Kysyisin ministeriltä: ruvetaanko tämän suhteen tekemään jotakin?

17.59 Arja Juvonen ps: Kiitos, arvoisa puhemies! Kyllä, olen ihan samaa mieltä edelli-
sen puhujan kanssa, PSA-seulontatutkimukset olisivat myös tarpeen. Niistä olen myös Es-
poossa tehnyt valtuustokysymyksiä ja tiedustellut. Ministeri varmasti kertoo sitten kantan-
sa, miten voisi valtakunnallisesti tähän vaikuttaa. Ylipäänsä seulonnat ovat yksi hyvä kei-
no, mutta toki myös se, että osaamme sitten ennalta ehkäistä.

Mutta täällä edustaja Berg, nostitte esille tämän sisäilmasairaiden auttamisen, ja kyllä,
perussuomalaiset ovat ehdottomasti sitä mieltä, että sisäilmasairaiden eteen — tämä ei
kuulu juuri nyt tähän hallituksen esitykseen, mutta kommentoin, kun Berg, nostitte sen
esille — ei ole tehty kaikkea voitavaa. Elikkä sisäilmasairastuneiden tilan kohentaminen
olisi ensiarvoisen tärkeää, ja me olemme täällä meidän omassa vaihtoehtobudjetissamme
Perusasiat kuntoon ottaneet tähänkin tärkeään asiaan kantaa, koska se on perusasia. Esi-
tämme muun muassa sisäilmanongelmien korjaamisen toimenpideohjelman luomiseksi 10
miljoonaa euroa, eli meidän tulisi löytää nämä pysyvästi työkyvyttömät ihmiset ja heidän
tulisi päästä eläkkeelle, niin kuin myös sairastuneiden pitäisi saada mahdollisimman pian
tehokasta kuntoutusta ja heille tulisi turvata oikeudenmukainen sosiaaliturva. Elikkä sisäil-
maongelmat ovat täällä meillä, ja pidän sitä myös erittäin tärkeänä. Se, mitä me hengitäm-
4



Pöytäkirjan asiakohta PTK 66/2019 vp
me, voi altistaa syövälle, ja on erittäin hyvä, että perustetaan ASA-rekisteri, johon sitten al-
tistumat kirjataan.

18.00 Minna Reijonen ps: Arvoisa herra puhemies! Myös minä pidän erittäin tärkeänä
seulontojen kattavuutta. Juuri tuossa äsken tuli puheenvuoroissa esille, että kyllä niihin on
tärkeätä panostaa.

Toisekseen haluaisin nostaa esille myös semmoista, että on myös ihmisiä, jotka eivät
välttämättä koskaan ole käyneet lääkärintarkastuksessa. Voisiko olla tämmöinenkin jos-
kus pohdittavaksi, että kun ihminen täyttää vaikka 50 vuotta, niin olisi ihan semmoinen
lääkärintarkastus, tämmöinen yleistarkastus. En tarkoita, että kaikki menisivät sinne. Mut-
ta semmoiset, josta ei ole mitään merkintöjä välttämättä, että olisivat käynyt tarkastukses-
sa. Niin pitäisin semmoistakin ihan merkittävänä, koska sillä tavalla voidaan saada kiinni
diabeteksia ja kaikenlaisia muitakin tämmöisiä. Ihan tämmöistäkin pistäisin mietittäväksi.
Minusta se olisi tärkeää, että silläkin voitaisiin ehkäistä, ettei tulisi niitä hirveän kalliita ku-
luja sitten liian myöhäisessä vaiheessa.

18.01 Kimmo Kiljunen sd: Arvoisa puhemies! Aivan lyhyesti tähän edustaja Reijosen
nostamaan kysymykseen ennalta ehkäisevyydestä vähän laajemmassa mittakaavassa. Kyl-
lä me loimme aikoinaan — silloin, kun suuret ikäluokat syntyivät — lapsineuvolajärjestel-
män, joka on yksi maailman tehokkaimpia. Meillähän olisi aika luoda nyt sitten seniori-
neuvolajärjestelmä, joka olisi samantyyppinen: terveystarkastukset, jotka tehdään sään-
nönmukaisesti esimerkiksi eläkkeelle siirtyessä ja viiden vuoden välein. 

Tästähän hallituksen ohjelmassa on olemassa esitys, joka on hyvin tärkeä huomata. Eli
siellä pyritään tämmöisiin kohdennettuihin terveystarkastuksiin iäkkäille ihmisille, ja se on
erittäin tärkeä alleviivata, että se siellä on. Siitä pitäisi kehittää ihan suorastaan seniorineu-
volajärjestelmä Suomeen.

Puhemies Matti Vanhanen: Tähän puolen tunnin puitteisiin viimeinen puheenvuoro.

18.02 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Kiitän edustajia hyvästä keskustelusta. Mutta täytyy kyllä sanoa, että tämä
varsin pieni tekninen muutos tässä lainsäädännössä aiheutti melkoisen keskustelun hyvin
laajalti myöskin eri ministereiden tonteille, joten valitettavasti en ihan kaikkiin kysymyk-
siin voi teille täällä vastata.

Haluan huomauttaa, että tätä ASA-rekisteriä ei varsinaisesti tässä esityksessä nyt perus-
teta. Sellainen meillä on jo olemassa, ja sitä rekisteriä on tällä hetkellä pitänyt voimassa
olevan lainsäädännön mukaan sosiaali- ja terveysministeriö, ja tämän hallituksen esityk-
sen myötä Työterveyslaitos toimisi jatkossa rekisterinpitäjänä. Joten hyvin teknisestä muu-
toksesta hallituksen esityksessä on tässä nyt kysymys. Tässä myös samalla tämän muutok-
sen myötä sitten huomioidaan nämä EU:n tietosuoja-asetukset, johon edustaja Juvonen
kiinnitti myöskin huomiota. Pidän tärkeänä, edustajat, arvoisa puhemies, että me käymme
keskustelua täällä salissa työturvallisuudesta ja myöskin työhyvinvoinnista, mihin tietysti
tälläkin hallituksen esityksellä ja tällä pienellä teknisellä muutoksella halutaan vaikuttaa. 

Ja edustaja Juvonen, kysyitte tuosta asbestista: varmasti melkoinen tikittävä aikapom-
mi. 10 000 henkilöä Suomessa sairastaa asbestin aiheuttamaa ammattitautia, ja edelleen-
kin vuosittain asbestin aiheuttamiin sairauksiin sairastuu noin tuhat henkilöä — iso määrä
5



Pöytäkirjan asiakohta PTK 66/2019 vp
ihmisiä. Sen takia on tärkeätä, että me nimenomaan puhumme näistä asioista ja pidämme
rekisteriä yllä ja huomioimme ihmisten työhyvinvoinnissa, työterveydessä ja työturvalli-
suudessa myöskin nämä syöpävaaraa aiheuttavat seikat. Nuo palvelupuolen asiat jätän sit-
ten vastattavaksi ministeri Kiurulle.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan on an-
nettava lausunto.
6


	6
	17.44
	17.46
	17.52
	17.53
	17.55
	17.57
	17.59
	18.00
	18.01
	18.02


