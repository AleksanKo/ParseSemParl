















































DEMC439.tmpSave.xml


Pöytäkirjan asiakohta PTK 22/2016 vp
Pöytäkirjan asiakohta 

PTK 22/2016 vp

Täysistunto

Torstai 10.3.2016 klo 16.02—18.50

5. Hallituksen esitys eduskunnalle laiksi verotusmenettelystä annetun lain muuttamisesta
Hallituksen esitys HE 6/2016 vp
Valiokunnan mietintö VaVM 3/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on valtiovarainvaliokunnan mietintö VaVM 3/2016 vp.
Nyt päätetään lakiehdotuksen sisällöstä.

Keskustelu

18.07 Mika Lintilä kesk: Arvoisa rouva puhemies! Tämä on periaatteessa aika tekninen
ja selkeä hallituksen esitys, ja, voisiko sanoa, pikkuhiljaa silmukka kiristyy. Eli tässä on
kyse automaattisesta tietojenvaihdosta finanssilaitosten välillä ja Suomessa asuvan henki-
lön omaisuudesta ulkomailla ja päinvastoin. Ja kun tässä äsken kuulutettiin harmaan talou-
den toimia, niin tämä on yksi selkeä sellainen, jolla tullaan laittamaan entistä tiukemmalle
henkilöitä, jotka ovat kiertäneet verotusta.

Sen verran täytyy tuohon äskeiseen keskusteluun sanoa, että täytyy nyt osata erottaa
kaksi termiä: veronkierto ja laillinen kapitalisaatiosopimus. Ne ovat kaksi eri asiaa. Eli sen
mielikuvan luomisen sijaan, jota nyt selkeästi koko ajan sosialidemokraatit yrittävät tehdä,
olisi ihan hienoa teiltä, että erottaisitte nämä kaksi termiä.

Mutta tässä on taustalla oikeastaan siis OECD:n ja G20-maitten sopimukset siitä tieto-
jenvaihdosta, joka Amerikan kanssa tuli jo FATCA-sopimuksen aikana, eli pystytään vaih-
tamaan näitä tietoja. Itselläni on kyllä erittäin vahva usko — toisin kuin tuntuu, että halli-
tuskausittain harmaata taloutta saadaan suitsittua — että kyllä tämä on erittäin pitkäkes-
toista asiaa. Tämä tulee menemään yli hallituskausien, ja tätä tulee jatkaa. On hienoa, että
nyt tämä tulee siinä laajuudessa, mitä OECD pystyy tekemään.

18.09 Pia Viitanen sd: Arvoisa rouva puhemies! Olemme tässä tukemassa tätä esitystä,
ja, kuten sanottu, kaikki tämänkaltaiset toimet ovat tarpeen. Niitä pitää tehdä hyvin riva-
kasti ja aktiivisesti. Kaiken kaikkiaan mehän emme toimi pelkästään, toden totta, sitä ve-
ronkiertoa vastaan. Se pitää kitkeä pois. Siinä pitää olla nollatoleranssi, ja säätelyn pitää
olla tiukkaa tässä suhteessa. Mutta sen lisäksi tietenkin on etsittävä niitä keinoja, joilla sitä
sinänsä ihan laillista verosuunnittelua voitaisiin hillitä, ja näitä on monenlaisia. Sitten on
vielä kolmas ulottuvuus tähän samaan aihealueeseen eli kokonaisuudessaan esimerkiksi
vaikkapa se harmaan talouden torjunta, mistä täällä oli puhe.
 Tarkistettu
4.0



Pöytäkirjan asiakohta PTK 22/2016 vp
Kaikki nämä ovat niitä toimia, millä me saisimme varoja yhteiseen käyttöön. Siksi esi-
merkiksi omat esityksemme perustuvat osin niin veropohjan laajentamiseen kuin sitten ve-
ronkierron kitkemiseen.

Yleiskeskustelu päättyi.

Eduskunta hyväksyi hallituksen esitykseen HE 6/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


