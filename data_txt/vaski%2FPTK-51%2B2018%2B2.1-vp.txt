















































DEM240E.tmp.xml


Pöytäkirjan asiakohta PTK 51/2018 vp
Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.1. Suullinen kysymys sote-uudistuksesta (Maria Guzenina sd)
Suullinen kysymys SKT 66/2018 vp

Suullinen kyselytunti

Puhemies Paula Risikko: Ryhmittäin aloitetaan. Sosiaalidemokraattinen eduskuntaryh-
mä, edustaja Guzenina.

Keskustelu

16.04 Maria Guzenina sd: Arvoisa puhemies! Yli miljoonan ihmisen koti ja palvelut ovat
pääkaupunkiseudulla. Tällä viikolla järjestettiin historiallinen pääkaupunkiseudun neljän
kaupungin yhteinen valtuuston kokous. Alueen yli miljoonaa ihmistä edustavat valtuutetut
totesivat, että sote-uudistusta ei tule hallituksen esittämässä muodossa hyväksyä, koska se
muun muassa vaarantaa ihmisten palvelut. Eduskunnan käsittelyssä on käynyt selväksi,
että kaikki muutkin huolet, joita kaupungit ovat esittäneet, ovat käymässä toteen: uudistuk-
sen tavoitteet eivät toteudu, eriarvoisuus kasvaa, palvelut pirstoutuvat, ja niitä joudutaan
leikkaamaan, koska rahoitus ei ole riittävä.

Arvoisa hallitus, yli puolet hallituspuolueidenkin edustajista äänesti tiistaina pääkau-
punkiseudun yhteisvaltuustossa hallituksen esitystä vastaan. Arvoisa pääministerin sijai-
nen, miten hallitus aikoo ottaa huomioon pääkaupunkiseudun yhteisen viestin hallituksel-
le?

16.05 Valtiovarainministeri Petteri Orpo (vastauspuheenvuoro):  Arvoisa puhemies!
Tietenkin pitää ottaa hyvinkin vakavasti se, että huolta kannetaan, mutta jo samaan hen-
genvetoon haluan sanoa sen, että mielestäni ovat ylimitoitettuja nämä huolet, nämä pelot,
joita on esitetty ja mielestäni jopa lietsotaan tämän sote-uudistuksen ympärillä ja nimen-
omaan pääkaupunkiseudulla. Minusta ne ovat ylimitoitettuja. Kaikissa näköpiirissä olevis-
sa ratkaisuissa, joita eri puolueet ovat esittäneet, on lähdetty siitä, että sosiaali- ja terveys-
palveluiden järjestäminen irrotetaan kuntapohjasta, eli myöskin pääkaupunkiseudulla tuli-
si kaikissa malleissa, käsittääkseni myöskin sosiaalidemokraattien mallissa, näin tapahtu-
maan. Me tarvitsemme koko maan kattavan ratkaisun, ja meidän pitää huolehtia hallituk-
sena ja eduskuntana siitä, että koko Suomessa sosiaali- ja terveyspalvelut pystytään järjes-
tämään. Täällä väkirikkaalla ja rikkaalla alueella, pääkaupunkiseudulla, pystyttäisiin
varmasti jatkamaan nykyjärjestelmälläkin, mutta meidän pitää huolehtia koko Suomesta.
Siksi me olemme räätälöineet tämän ratkaisun, josta myöskin useat asiantuntijat, merkittä-
vät asiantuntijat, ovat sitä mieltä, että tällä mallilla voidaan edetä, [Puhemies koputtaa] että
nyt tämä on kehittynyt niin paljon, [Puhemies: Aika!] että tästä tulee hyvä malli.
 Tarkistettu
4.1



Pöytäkirjan asiakohta PTK 51/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä aiheesta, ilmoittautumaan painamalla V-painiketta ja nousemalla seisomaan.

16.06 Maria Guzenina sd (vastauspuheenvuoro):  Arvoisa puhemies! Hallituspuolueilla
on yhteensä 98 edustajaa pääkaupunkiseudun neljän kaupungin valtuustoissa. Reilusti yli
puolet heistä, 55, vastustaa hallituksen sote-esityksen hyväksymistä. Peräti yli puolet pää-
kaupunkiseudun hallituspuolueisiin kuuluvista valtuutetuista on siis sitä mieltä, että sote-
uudistusta ei tule hallituksen esittämässä muodossa hyväksyä. Ja loputkin, arvoisa puhe-
mies, hallituspuolueisiin kuuluvista valtuutetuista ovat sitä mieltä, että muutoksia pitäisi
tehdä, jotta lakiesitystä voitaisiin viedä eteenpäin. Eilen kuitenkin alivaltiosihteeri Päivi
Nerg ilmoitti, että sote- ja maakuntauudistusta on tässä aikataulussa mahdotonta enää muo-
kata, ja hallituksestakin lausuttiin medialle eilen, että ”uudistus viedään maaliin asti suur-
ten kaupunkien kapinoinnista huolimatta”. Arvoisa ministeri Orpo, onko teidän mielestän-
ne [Puhemies koputtaa] suurten kaupunkien perusteltu huoli ihmisten palveluista [Puhe-
mies: Aika!] ja ihmisten turvallisuudesta pahaista kapinointia?

16.08 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Meille on tullut paljon viestintää myös täältä Uudenmaan ja Helsingin puolelta.
Kuuntelemme kyllä niitä viestejä, ja esimerkiksi kehysriihessä otimme näitä viestejä huo-
mioon ja otimme sieltä huomioon kannanoton, jossa todettiin, että palvelutarpeen muutok-
siin tulisi paremmin varautua vuoden 2020 rahoituksessa sekä myös katsoa sitä, mitä ne
muutoskustannukset ovat. Mutta samalla haluan todeta sen, että kyllähän sekä Helsingin
vaalipiiristä että myös Uudenmaan vaalipiiristä valitut edustajat tässä salissa ovat koko
Suomen kansan edustajia. He vastaavat lainsäädännöstä koko Suomea ajatellen, ja tämä
sote- ja maakuntaratkaisu, joka meillä on täällä juuri päätettävänä, on nimenomaan kansal-
linen ratkaisu. Ja se johtuu juuri siitä, että perustuslakivaliokunta viime vaalikauden lopul-
la antoi sellaiset reunaehdot, että meidän pitää tehdä kansallinen ratkaisu.

16.09 Krista Kiuru sd (vastauspuheenvuoro):  Arvoisa puhemies! Eduskunta on hyvin
vaativassa tilanteessa, sillä meillä on käsittelyssä vuosisadan uudistus, ja paljon toiveita on
laskettu tämän uudistuksen varaan. Kyllä on kaikkein keskeisintä, että me voimme kaven-
taa hyvinvointieroja ja lisätä ihmisten terveyttä, parantaa mahdollisuutta päästä lääkäriin ja
saada hoitoa, pitää huolta siitä, että ketään ei jätetä. Siksi eduskunta on hyvin paljon varti-
jana. Meiltä kaikilta odotetaan, että teemme sen työn, minkä perustuslakikin takaa. Eli käy-
tännössä eduskunnan käsissä on nyt sote- ja maku-uudistus, ja teemme hyvin paljon työtä
koko ajan, että tämä uudistus tässä talossa tulee käsitellyksi asianmukaisella tavalla. Toi-
von, että sosiaali- ja terveysvaliokunta voisi saada työrauhan. Mitä te ajattelette tästä toi-
veesta, hallitus?

16.10 Valtiovarainministeri  Petteri Orpo (vastauspuheenvuoro):  Arvoisa puhemies!
Kyllä me annamme kaikille valiokunnille työskentelyrauhan, ja toivon, että rauhanomai-
sesti ja eduskunnan hyviä perinteisiä tapoja noudattaen valiokunnat käsittelevät ja saavat
rauhassa käsitellä tätä ja kuulla asiantuntijoita — joita on pyydetty ja jo kuultu satoja. Eli
eduskunta ottaa sen ajan kuin eduskunta tarvitsee. Mutta toisaalta tämä on iso uudistus ja se
pitää kohtuullisessa ajassa myöskin saada täältä eduskunnasta ulos.
2



Pöytäkirjan asiakohta PTK 51/2018 vp
Edustaja Kiuru otti hyvin esille juuri ne asiat, miksi sote-uudistusta tehdään. Se perim-
mäinen syy oli ennen kaikkea se, että ihmiset eivät ole päässeet Suomessa lääkäriin. He ei-
vät ole päässeet hoitoon, vaan he ovat olleet jonoissa. Tästä me olemme lukeneet muun
muassa viime päivinä esimerkkejä Helsingistä, miten täällä on erittäin pitkiä jonoja ja vai-
keuksia päästä terveyskeskuksiin, jotka eivät toimi.

Me olemme tehneet tätä uudistusta siksi, että me tiedämme, että tulevaisuudessa kulut
kasvavat huikeaa tahtia, jos mitään ei tehdä. Jos me emme tee uudistusta, [Puhemies ko-
puttaa] silloin me joudumme leikkaamaan ihmisten palveluista. Minä uskon, että tämä uu-
distus, tämä kokonaisuus, on toimiva kokonaisuus.

16.11 Kristiina Salonen sd (vastauspuheenvuoro): Arvoisa puhemies! Tulevat maakun-
tapäättäjät ovat kovan paikan edessä. Kaikki arvioivat maakuntien talouden olevan kuralla
jo heti, kun maakunnat tulevat aloittamaan, ja tämä herättää kyllä syvää huolta. Nyt on pää-
tetty, että rahaa halutaan laittaa tilaaja—tuottaja-mallin hallinnointiin sen sijaan, että rahaa
laitettaisiin kasvavaan palveluntarpeeseen. Esimerkiksi syöpätautien määrän arvioidaan
kasvavan 2020—2030-luvun aikana yli 75-vuotiaiden osalta neljänneksellä — siis syöpä-
tautien määrän. Myöskin kustannusten arvioidaan väestön ikääntymisen vuoksi nousevan
1,7 prosenttia. Jos näihin ei pystytä vastaamaan, koska talous on jo kuralla, tämä tarkoittaa
väistämättä leikkauksia tai asiakasmaksujen korotuksia. Arvoisa ministeri, eikö olisi rei-
lua kertoa, että näihin säästöihin joudutaan?

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tällä hetkellä sosiaali- ja terveyspalveluista Suomessa vastaavat useat sadat
eri toimijat julkisilla varoilla, ja julkisilla varoilla toteutetaan myös jatkossa palvelut. Ero
on vain siinä, että nykyisestä mallista siirrytään yhden vastuutahon malliin.

Mainitsemanne esimerkit, edustaja Salonen, ovat juuri niitä puhuttelevia syitä, miksi uu-
distus tehdään. Oma huoleni on koko tämän matkan ajan liittynyt ennen kaikkea siihen, mi-
ten vahvistamme peruspalveluita ja kaikkien mainitsemienne ongelmien havaitsemista riit-
tävän ajoissa. Nykyinen järjestelmä, jossa erikoissairaanhoito on voinut kulkea omia latu-
jaan ja lähettää laskuja potilaidensa kotikuntiin, ei ole ollut omiaan vahvistamaan sitä, että
asioihin puututtaisiin vaikuttavalla tavalla ja ajoissa. Sen vuoksi tämä uudistus nimen-
omaan tarvitaan, vahvistaaksemme niitä järjestäjiä. 

Ei rahojen ja yhteisten varojen niukkuus liity tähän uudistukseen vaan vanhenevaan
väestöön, jonka me olemme luvanneet hoitaa kunnolla, [Puhemies koputtaa] ja työikäisen
väestön vähenemiseen.

16.13 Laura Huhtasaari ps (vastauspuheenvuoro): Arvoisa puhemies! Ministeri otti juu-
ri esille sen, että olemme luvanneet hoitaa ikäihmiset kunnolla. Itse saan paljon palautetta
siitä, että kaikki eivät halua olla kotona mahdollisimman pitkään. Se on hyvä fraasi silloin,
kun ihminen sitä itse haluaa. Mutta kukaan meistä ei voi päättää ikäihmisen subjektiivista
kokemusta. Jos vanhus haluaa laitokseen, niin se paikka pitää järjestää. Ja tämä on sellai-
nen asia, että me emme saa puhua totuutena sitä, että kaikki ihmiset haluavat olla mahdol-
lisimman pitkään kotona, jos he siihen kykenevät, koska se on vain osittain totta. Miten
hallitus aikoo vastata tähän?
3



Pöytäkirjan asiakohta PTK 51/2018 vp
Sitten asiantuntijoiden mukaan sote-menojen säästöpotentiaali valinnanvapaudessa on
nolla. Miksi te niin itsepintaisesti ajatte tätä valinnanvapautta, kun säästöjä sieltä ei ole saa-
tavissa?

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymyksenne jälkimmäiseen osaan: Valinnanvapaus on iso toiminnallinen
muutos osana järjestelmää, jossa muun muassa mainitsemiinne ikäihmisten palveluihin,
niin kotona kuin vaikkapa tehostetussa palveluasumisessa, tulee jatkossa aivan varmasti
enemmän vahvuudeksi laatu ja ihmisten oman äänen kuuluminen ja sitä kautta vaikutta-
vuus ja laadun vaikuttaminen siihen, minkälaisia palveluita ikäihmisille jatkossa tuotetaan. 

Mitä tulee edustajan kysymykseen siitä, hoidetaanko jatkossa kaikki kotona: Totta kai
meillä on jatkossakin palveluasumista, tehostettua palveluasumista ja vanhainkotejakin.
Mutta kyllä, rohkenen sanoa täältä, että pidän sitä suuntaa oikeana, että laitos, niin kuin me
ymmärrämme sen sellaisena paikkana, jossa ei ole vaikkapa omaa yksittäistä huonetta tai
minkäänlaista kokemusta kodinomaisuudesta, ei voi olla kenenkään, ei ikäihmisenkään,
pysyvä asumisen muoto. Kodin ja laitoksen väliin mahtuu paljon vaihtoehtoja, [Puhemies
koputtaa] joita jatkossa turvataan.

16.16 Outi Alanko-Kahiluoto vihr (vastauspuheenvuoro):  Arvoisa rouva puhemies!
Kyllä meillä kaikilla on tietysti yhteinen huoli siitä, miten saataisiin terveyseroja kavennet-
tua, mutta vakava on tämä tilanne, jossa asiantuntijat sanovat, että hallituksen valitsema ra-
hoitusmalli tulee toimimaan niin, että sote-keskuksilla on vahva intressi siirtää kalliit poti-
laat maakuntien hoidettavaksi. Asiantuntijat sanovat myös, että kunnilla ei tule olemaan
intressiä panostaa väestön terveyden ja hyvinvoinnin edistämiseen, koska se ei näy miten-
kään kuntien rahoituksessa. Asiantuntijat sanovat myös, että palveluiden välinen yhteis-
työ, tämä integraatio, tulee heikentymään nykyisestä. Viime kaudella laskettiin, että jos
Eksoten alueella, Etelä-Karjalan alueella, oleva hyvin integroitu palvelumalli oltaisiin ulo-
tettu koko maahan, sillä oltaisiin saatu 2,6 miljardin euron säästöt. Mutta nyt hallitus ha-
jottaa integraation elikkä heikentää sitä nykyisestä. [Puhemies: Kysymys!] Tämä tarkoit-
taa sitä, että... Oletteko siis ymmärtäneet, että mitään säästöjä ei tule, kun te hajotatte tä-
män integraation, estätte sen toteutumisen [Puhemies: Aika!] tällä valinnanvapausmallilla?

Puhemies Paula Risikko: Pysytään kaikki 1 minuutissa.

16.17 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Teen parhaani. — Kysymyksenne, edustaja Alanko-Kahiluoto, oli kolmi-
osainen. Hyvinvoinnin ja terveyden edistämisen vastuut kunnille ovat lakisääteisiä, ja esi-
merkiksi itse kaupunkipäättäjänä ajattelen, että kaiken sen, mistä kaupunki tai kunta asuk-
kaidensa osalta päättää, pitää perustua pyrkimykseen mahdollisimman suureen hyvinvoin-
tiin ja sellaisiin seikkoihin, jotka vaikuttavat ihmisten hyvinvointiin ja onnellisuuteen, nii-
hin reunaehtoihin, mitkä ihmisten elämän hyviä edellytyksiä rakentavat vaikkapa asumi-
sessa tai vapaa-ajan palveluissa.

Toinen kysymyksenne liittyi valinnanvapauteen ja siitä maksettaviin korvauksiin. Niis-
täkin täällä kyselytunnilla on keskusteltu useampaan otteeseen. Korvausmalli ei ole yksin-
kertainen. Sen näemme naapurimaasta, variaatioita Ruotsissakin asiasta on useita. Suo-
4



Pöytäkirjan asiakohta PTK 51/2018 vp
messa lähdetään liikkeelle mallista, joka perustuu vahvaan perustaan listautuvasta asiak-
kaasta ja potilaasta, ja kermankuorintaa tältä osin pystytään välttämään.

Mitä tulee integraatioon, minun näkemykseni mukaan suurimmassa osassa suomalaisis-
ta [Puhemies koputtaa] terveyskeskuksista ei tällä hetkellä sitä ole turvattu sillä tavoin kuin
tulevassa [Puhemies: Aika!] sote-keskuksessa on.

16.18 Pekka Puska kesk (vastauspuheenvuoro): Arvoisa puhemies! Sote-uudistus on tä-
män eduskunnan tärkein uudistus. Nykyjärjestelmän ongelmat ja haasteet kasvavat. Tarvi-
taan tulevaisuuteen suuntautuva uudistus, jotta palvelut voidaan turvata. Uudistusta on val-
misteltu vuosikausia, täälläkin viime keväästä asti. On erilaisia mielipiteitä hyvinkin eri
suunnilta, mukaan lukien pääkaupunkiseudulta, missä kuitenkin kaikkien kolmen kaupun-
gin valtuustossa oli erilaisia mielipiteitä ja äänestettiin. Asiantuntijoita on kuultu viime ke-
väästä asti. Joskus työ on saatava valmiiksi ja päästävä itse toteutukseen. Maakunnissa ol-
laan jo valmiita toteutukseen, ja kysyisinkin ministereiltä, voisivatko ministerit palauttaa
mieleen nyt, mikä on se aikataulu, jolla päästäisiin sitten toteutukseen maakunnissa.

16.19 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Edustaja osui kyllä siinä nappiin, kun viittasi sinne maakunnissa tehtyyn työ-
hön myös, mitä siellä on tehty tässä viimeisen puolentoista vuoden aikana. Sieltä maakun-
tien valmistelijoilta on vain yksi viesti tälle talolle: viekää vihdoin päätökseen. [Välihuu-
toja vasemmalta] Meillä on nytten kuudes hallitus tekemässä viidettä mallia, ja kieltämättä
tästä on suuri odotus, että tämä saadaan nyt valmiiksi ja tehtävien siirrot voivat alkaa
1.1.2020. Maakuntavaltuustoille tulee jättää riittävästi aikaa näitten perustavanlaatuisten
päätösten tekemiseen ensi vuoden aikana.

Sitten haluan vielä todeta tästä integraatiosta edustaja Alanko-Kahiluodon osalta: Tekin
varmaan tunnette Oulusta tehdyn tutkimuksen, joka kertoo siitä, että Oulun kaupungissa
asuvien osalta 10 prosenttia sote-palvelujen käyttäjistä kuluttaa 80 prosenttia sote-menois-
ta. Jos me onnistumme uudistuksen myötä [Puhemies: Aika!] tässä integraatiossa paljon
palveluja käyttävien osalta, niin se on todella tärkeää.

16.20 Jari Myllykoski vas (vastauspuheenvuoro): Arvoisa rouva puhemies! Peruin jo pu-
heenvuoroni, koska se asia täällä jo aiemmin kysyttiin, mutta nyt, kun näin hyvässä ajan-
kohdassa saan puheenvuoron, käytän sen toki.

Mielelläni kuulen ministeriltä arviota siitä, kun nyt puhutaan paljon tästä kaupunkiseu-
tujen ja suurten kaupunkien kapinasta, mitenkä näette sen, pystyttekö te sovittelemaan joil-
lakin tavoin niin, että suuret kaupungit pystyvät olemaan tässä prosessissa niin mukana,
että me siellä Nakkilassa voimme turvallisin mielin olla mukana tässä ja täydellä teholla,
vaikka maakuntavaltuustossa varmasti tulee olemaankin enemmän poliittisia päätöksente-
kijöitä Porista. Ulottuuko tämä ohjaavuus niin, että kaupunkiseutujen reuna-alueilla olevat
kunnat eivät joudu olemaan hädissään sen suhteen? Ja sitten: pystyttekö turvaamaan suu-
rille kaupungeille heidän jo nyt hyvät edellytyksensä tuottaa sosiaali- ja terveyspalveluita?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos hyvästä kysymyksestä. Oman arvioni mukaan, jota myös tukee se fak-
tapohja, jolla tulevia maakuntia on arvioitu, meillä on hyvin suuria eroja sekä maakuntien
välillä että myös maakunnissa kuntien välillä. Ei ole sanottua, että aina ne suurimman kes-
5



Pöytäkirjan asiakohta PTK 51/2018 vp
kuskaupungin käytänteet järjestää palveluita olisivat parhaita potilaan kannalta tai asiak-
kaan kannalta — eivätkä ne aina ole myöskään tehokkaimmalla, halvimmalla ja järkevim-
mällä tavalla järjestettyjä. Maakunnan idea onkin juuri siinä, että voidaan siitä omalta lä-
hialueelta, oman maakunnan kokoiselta alueelta, poimia palveluiden käyttäjän kannalta
parhaat käytänteet.

Mitä tulee suurten kaupunkien rooliin, olen ollut hyvin iloinen siitä, että suurimmat Suo-
men kaupungit ovat antaneet monia osaajiaan ja heidän työpanostaan, sote-ammattilaisten
ja -johtajien työpanosta, sen tulevan maakunnan valmisteluun. Minulla esimerkiksi ei ole
huolta Uudenmaan tulevista tehtävistä ja maakunnan suoriutumisesta erityisesti juuri sik-
si, että täällä on valtava osaajien joukko laittanut kaikki panoksensa nykytyön lomassa sen
synnyttämiseen, että uusi maakunta voisi aloittaa 2020, [Puhemies koputtaa] jos eduskun-
ta siihen vain päätöksen tekee.

Puhemies Paula Risikko: Pysytään minuutissa.

16.23 Ari Jalonen sin (vastauspuheenvuoro): Arvoisa puhemies! Maakunnissa työ on hy-
vin pitkällä siinä, miten sote-uudistus ja maakuntauudistus tosiaan tarvitsee tehdä. Sata-
kunta on siitä hyvä esimerkki, siellä on tehty paljon töitä ja ollaan tosi pitkällä. Tämä sama
viesti kuuluu useista muista maakunnista. Minä olen hieman huolissani siitä, että tämmöi-
set isot kannanotot siitä, että tämä on huonoa ja tämä voisi muuttua ja kaatua ja niin edes-
päin, pysäyttävät sen hyvän työn, mitä maakunnissa tehdään. [Välihuutoja] Eli tämä huoli
on minulla ja useilla muilla. Onko tämä huoli teillä vastaava, ja voitteko rohkaista ja kan-
nustaa jatkamaan sitä hyvää työtä, mitä muun muassa Satakunnassa tehdään?

16.23 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Ensinnäkin haluan todeta, että juuri tänä päivänä siellä Satakunnassa, Porissa,
on kaiken kaikkiaan kahdeksasta ministeriöstä virkamiehiä tekemässä tätä vuorovaikutus-
ta ja myös katsomassa yhdessä sitä, miten Satakunnassa mennään eteenpäin. Itse asiassa
alivaltiosihteeri Päivi Nerg käy tämän joukon kanssa kaikki maakunnat läpi, ja se on erit-
täin tärkeää, koska me tarvitsemme myös valtioneuvoston puolella, ministeriöissä, tietoa
siitä, miten käytännössä lakeja ajatellaan viedä siellä eteenpäin. Ja uskallan tässä yhteydes-
sä sanoa, että pidän myös niitä muutosvalmistelijoita, joita on kaiken kaikkiaan kokopäi-
vätoimisesti koko maassa noin 700 eri maakunnissa, todellisina laaja-alaisina, monialaisi-
na osaajina arvioimaan sitä, mikä tämän lainsäädännön käytännön toteutus tulee juuri hei-
dän maakunnassaan olemaan. Tällaista vuorovaikutusta me tarvitsemme. Ja kuten totesin
jo hetki sitten, niin siellä on odotus, että me pystymme täällä myös tekemään päätöksiä.

16.24 Veronica Rehn-Kivi r (vastauspuheenvuoro):  Arvoisa puhemies, värderade tal-
man! Onko todella niin, että pääkaupunkiseutu on herännyt liian myöhään, kun olemme,
kaupungit täällä, antaneet kymmeniä lausuntoja tästä uudistuksesta, joissa ollaan kritisoitu
montaa eri kohtaa, mutta niitä kohtia ei vain ole otettu huomioon tässä lakiehdotuksessa?
Kaupungit ovat esimerkiksi ottaneet esille useita asioita, jotka uudistuksen myötä vaaran-
tavat niiden toimintaa ja tämän nopean toimeenpanon takia myöskin potilasturvallisuutta.

Uudenmaan demokratiavaje tulee olemaan huomattava. Yksi maakuntavaltuutettu tulee
Uudellamaalla edustamaan 17 000:ta asukasta, kun esimerkiksi Keski-Pohjanmaalla vain
6



Pöytäkirjan asiakohta PTK 51/2018 vp
vähän yli 1 000:ta asukasta. Arvoisa ministeri, onko tässä tapahtunut laskuvirhe, vai mikä
on tämän tarkoitus?

16.25 Kunta- ja uudistusministeri  Anu Vehviläinen (vastauspuheenvuoro):  Arvoisa
puheenjohtaja! Ensinnäkin haluan todeta, että pääkaupunkiseudun neljällä kaupungilla oli
lähes vuoden ajan, vuoden 2015 lopusta vuoden 2016 loppuun saakka, mahdollisuus tehdä
myös erillisratkaisuja, ja sellainenhan tehtiinkin soten puolelta, mutta siitä todettiin val-
mistelussa virkamiesten ja valtiosääntöoppineitten osalta, että se ei ole perustuslain mukai-
nen — ei ollut riittäviä perusteita tehdä erillistä kuntayhtymämallia nimenomaan sotessa. 

Mutta sitten tähän demokratiakysymykseen. Voin sanoa edustajalle, että olen sitä pal-
jon myös itse miettinyt koko Uudenmaan osalta. Tämä on todella iso maakunta kaiken
kaikkiaan, ja aina välillä on väläytetty sitä, että jospa tämä jaettaisiin kahtia. Mutta sitten
jos tämä jaettaisiin, maakunta, jolla on oma, yhteinen järjestämisvastuu, niin vaalipiirien
edustajat edustaisivat sitten niin kuin omaa vaalipiiriään. Sen takia on parempi minun mie-
lestäni, että maakuntapäättäjät edustavat koko maakuntaa ja huolehtivat [Puhemies koput-
taa] koko maakunnan palveluista.

16.26 Mia Laiho kok (vastauspuheenvuoro): Arvoisa puhemies! Nyt kun ollaan oikeasti
parantamassa perusterveydenhuoltoa, sitä ihmisiä lähimpänä olevaa perusterveydenhuol-
toa, [Välihuutoja vasemmalta] nousee suuri vastustus ja suoranaista ihmisten pelottelua.
Ihmettelenkin, miksi. Suomella on vastuu turvata kaikkien sosiaali- ja terveyspalvelut,
kaikkien asukkaiden, myös kaikkein heikoimpien ihmisten ja niitten, jotka nyt ovat jonos-
sa eivätkä pääse lääkäriin. Sote-muutos tulee parantamaan hoitoonpääsyä myös Uudella-
maalla. Kun muun Suomen sosiaali- ja terveydenhuolto siirtyy leveämmille harteille, se tu-
lee olemaan myös Uudenmaan asukkaiden etu. Eikö näin, ministeri Saarikko?

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä kysymys innoittaa omaa pohdintaani ja rohkaisee siltä osin teitä kaik-
kia kansanedustajia tutustumaan siihen puolueettomaan asiantuntija-arvioon, joka Tervey-
den ja hyvinvoinnin laitoksen johdolla on tehty joka ikisestä Suomen alueesta. Kaikki 18
maakuntaa on käyty läpi ja arvioitu niiden tilanne nykyisten peruspalveluiden, erikoispal-
veluiden, väestörakenteen osalta ja myös arvioitu sitä, miten kustannustehokkaasti palve-
luita nykyään voidaan järjestää. Tuon arvion perusteella käy ilmi muun muassa, että Uu-
dellamaalla — joka on nyt uudistuksen yksi voimakkaimpia kritisoijia pääkaupunkiseu-
dun kaupunkien toimesta — on Suomen tervein, nuorin ja parhaiten toimeentulevin väes-
tö. [Vasemmalta: Vielä!] Tästä näkökulmasta on hyvä huomioida, että huoli peruspalve-
luista ja niiden toteuttamisesta vahvemmilla harteilla on ehkä sittenkin jossain muualla
päin Suomea, ja siksikin tämä uudistus tarvitaan.

Kysymyksen käsittely päättyi.
7


	2.1
	16.04
	16.05
	16.06
	16.08
	16.09
	16.10
	16.11
	16.12
	16.13
	16.14
	16.16
	16.17
	16.18
	16.19
	16.20
	16.21
	16.23
	16.23
	16.24
	16.25
	16.26
	16.27


