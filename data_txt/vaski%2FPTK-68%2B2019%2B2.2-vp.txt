















































DEM502F.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.2. Suullinen kysymys Postin tilanteesta (Harry Harkimo liik) 
Suullinen kysymys SKT 61/2019 vp

Suullinen kyselytunti

Puhemies Matti Vanhanen: Edustaja Harkimo.

Keskustelu

16.07 Harry Harkimo liik: Arvoisa herra puhemies! Postissa on 700 työntekijää, joiden
keskiansio on 2 680 euroa ja pysyy sellaisena vuoteen 2022 asti ja todennäköisesti senkin
jälkeen. Se on aika pitkä aika, kun tämmöinen palkka pysyy samana, eli sitä ei lasketa 30
tai 50 prosentilla kolmeen vuoteen. Silti puhutte palkanalennuksista, ja tilanne on saatu
näyttämään siltä, että pienipalkkaisia ihmisiä sorretaan. Sorretaanko heitä oikeasti? Onko
oikeasti kyse ay-järjestöjen välisestä taistelusta? Lisäksi ammattiliitto kuvittelee voivansa
painostaa omaa puoluettaan ja ministereitään erottamaan Postin hallituksen. Tämän valta-
pelin maksajiksi ovat nyt jo joutuneet suomalaiset yritykset, joiden rekat kulkevat tyhjinä
ja laivat kulkevat tyhjinä, ja yt-neuvottelut uhkaavat. Tilannetta pahentaa se, että omistaja-
ohjausministeri väistelee vastuuta. Jos te olette tiennyt tästä asiasta, että tämmöinen liitto-
siirto tehdään — se on iso suunnitelma yrityksessä, sitä tehdään monta kuukautta, ei se tule
yhtäkkiä, eikä hallitus päätä siitä yhtäkkiä [Puhemies koputtaa] — miksi te ette ole silloin
reagoinut tähän? Ja onko niitä palkanalennuksia oikeasti tulossa, ja koska?

16.09 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Tässä palkkaan liittyen tietenkin kaikki ovat sitä mieltä, että ihmisillä
pitää olla semmoinen palkka, että sillä tulee hyvin toimeen. Tämä on lähtökohta. Tässä
tämä 2 660 euroa keskimäärin, joka on lajittelijoiden osalla, on myöskin turvattu jo nyt sen
sopimuksen osalta, minkä ovat tehneet Teollisuusliitto ja Medialiitto omalla pöytäkirjal-
laan. Sen lisäksi on turvaa siitä, että se palkka myöskin tulevaisuudessa uusien työntekijöi-
den osalta säilyisi mahdollisimman hyvänä, tässä neuvottelussa tietenkin pidettävä yllä.
Tätä olemme yrittäneet viestiä sinne, ja olen ymmärtänyt, että viesti on myöskin otettu vas-
taan. [Perussuomalaisten ryhmästä: Kyllä on ympäripyöreetä!] 

16.10 Paavo Arhinmäki vas (vastauspuheenvuoro): Arvoisa puhemies! Vasemmistolii-
ton eduskuntaryhmä ei hyväksy eikä tule jatkossakaan hyväksymään työehtoshoppailua
missään muodossa. Me emme anna suomalaisilla työmarkkinoilla tilaa kehitykselle, jossa
työnantaja voi valita mieluisensa sopimuksen. Vasemmistoliitto puolustaa työntekijöiden
oikeutta riittävään palkkaan ja reiluihin työehtoihin. [Perussuomalaisten ryhmästä: Mi-
ten?] 
 Tarkistettu
4.0



Pöytäkirjan asiakohta PTK 68/2019 vp
Posti on siirtänyt työehtosopimuksen huonompaan ilman neuvotteluja ja vastoin työnte-
kijöiden tahtoa. Kiista ei kuitenkaan koske vain 700:aa paketinlajittelijaa, vaan kyseessä on
laajempi, periaatteellinen kysymys työehtojen merkittävästä heikennyksestä. Postilta val-
tionyhtiönä on erityisesti syytä odottaa yhteiskuntavastuuta ja työntekijöiden kunnioitta-
mista. On selvää, että pienipalkkaiset työntekijät taistelevat oikeuksistaan niillä laillisilla ja
ainoilla keinoilla, joita heillä on, [Vilhelm Junnila: Mitä te teette? — Perussuomalaisten
ryhmästä: Kysymys!] mutta nyt kysymys on laajasta yhteiskunnallisesta ongelmasta, työ-
ehtoshoppauksesta. [Puhemies koputtaa] Kysynkin hallitukselta: mitä tehdään, jotta täl-
laista työehtoshoppailua estetään jatkossa? [Mauri Peltokangas: Pelkkää poliittista jargo-
nia!] 

16.11 Pääministeri Antti Rinne (vastauspuheenvuoro): Arvoisa puhemies! Vielä tähän
Postin tilanteeseen: Jokainen meistä, jotka vähänkin politiikkaa ja yhteiskunnan tapahtu-
mia seuraavat, näki jo viime keväänä ennen eduskuntavaaleja, että Postissa tämä digitali-
saatio on johtamassa siihen, että jotakin siellä tapahtuu, ja silloin jo Postin puolelta tuli in-
dikaatioita siitä, että ollaan tekemässä isoja muutoksia. Kesällä, kun tämä hallitus aloitti,
ensimmäinen tieto oli se, että tullaan siirtämään koko PAUn sopimuksen piirissä oleva
väki Medialiiton ja Teollisuusliiton väliseen sopimukseen, mikä olisi toteutuessaan suo-
raan tarkoittanut sitä, että yli 9 000 ihmisen työehdot olisivat heikentyneet 30—50 prosent-
tia. Tämä estettiin hallituksen toimesta yksiselitteisesti. Ja ilman, että hallitus tiesi siitä
konkreettisesta päätöksestä, 700 ihmistä siirrettiin toisen työehtosopimuksen piiriin. Tämä
on paljon, paljon vakavampi ilmiö kuin pelkästään Postissa — vaikka se on näitten ihmis-
ten kannalta äärettömän vaikea asia. [Vasemmalta: Juuri näin!] Hallitus huolehtii siitä, että
tällainen työehtosopimusshoppailu tavalla tai toisella suomalaisesta yhteiskunnasta kitke-
tään. [Eduskunnasta: Heinonen vastustaa!]

16.12 Rami Lehto ps (vastauspuheenvuoro): Arvoisa puhemies! Omistajana valtion pi-
tää käyttää omistajan valtaa ja tehdä päätöksiä, jotta Suomi ei ajaudu lakkovyöryyn. Meil-
lä ei ole aikaa työryhmiin. Me tarvitsemme nyt päätöksiä. Tyytyväiset työntekijät ovat yri-
tyksen voimavara ja laadun tae. TES-shoppailu ajaa monet perheet ongelmiin: on asunto-
velkaa, on perheet elätettävänä, ja pienenevät tulot myös pienentävät tulevia eläkkeitä.

Arvoisa puhemies! Valtio saa vuosittain Postilta kymmeniä miljoonia osinkoa, ja jos
osingot vähenisivät, niin ei tarvitsisi lähteä TES-shoppailuihin. Pääministeri Rinne, kysyn
teiltä: alennetaanko Postin osinkovaatimuksia, vai aikooko Posti lähettää tulevat osingot
kasvavina kehitysavun määrärahoina ulkomaille? [Hälinää — Jukka Gustafsson: Kauan se
kesti! — Perussuomalaisten ryhmästä: Ette pyytänyt!] 

Puhemies Matti Vanhanen: Osinkokysymys kuuluu omistajaohjausministerille.

16.13 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Ihan ensin: On aina valitettavaa, että joudutaan työtaistelutoimiin — ai-
na. Mutta kun katsoo työtaistelujen määrää Suomessa, mitä on viime vuosina tapahtunut,
niin määrä on varsin vähäinen, etenkin verrattuna moniin muihin maihin tässä ihan lähel-
läkin. [Arto Satonen: Edellisellä kaudella oli vähemmän!] 

Se, että on jo tämä työryhmä, nämä neljä henkilöä, on Postin ja PAUn tahto. Me var-
maan kaikki täällä rivissä tuemme sitä ajattelua, jos he, kaksi osapuolta, haluavat itselleen
2



Pöytäkirjan asiakohta PTK 68/2019 vp
tukea sinne neuvotteluihin. [Perussuomalaisten ryhmästä: Demareista!] En mene kieltä-
mään sitä vaan tuen sitä ajattelua, että sitä neuvottelua viedään eteenpäin. Vuosittain on
mahdollisuus — ja näin tehdään aina — käydä läpi osingot kaikkien yhtiöiden osalta.
Kaikkien yhtiöiden osalta voidaan joka vuosi käydä läpi ne osingot, mitä valtiolle makse-
taan. [Perussuomalaisten ryhmästä: Mitä te teette?] 

16.14 Arto Satonen kok (vastauspuheenvuoro): Arvoisa puhemies! Tämä asia huolestut-
taa kansalaisia hyvin paljon, koska paitsi, että meillä ei tällä hetkellä Posti kulje, niin myös-
kin uhkaavat merkittävät tukilakot meidän vientiämme ja vaikeuttavat kansalaisten elä-
mää esimerkiksi julkisen liikenteen osalta ja muuten. Tuntuu, että se, mitä hallitus tästä
asiasta tähän asti on lausunut, on pikemminkin vaikeuttanut kuin helpottanut tätä tilannet-
ta. No se on hyvä asia, että teillä on nyt tämä selvityshenkilöiden ryhmä, ja nämä henkilöt
ovat sellaisia, jotka varmasti nauttivat yleistä luottamusta. Mutta nyt avainasia tietysti on
se, että kun tähän asiaan nyt haetaan yhdessä ratkaisua, niin luovutaanko siihen asti näistä
tukilakoista, jotka ovat äärimmäisen haitallisia suomalaiselle yhteiskunnalle, kansantalou-
delle ja Suomen kansalaisille. Onko niin, että sinä aikana, kun selvityshenkilöt tekevät työ-
tään, näitä tukilakkoja ei ole ja on työrauha? [Paavo Arhinmäki: Se on ammattiliittojen
päätös!]

16.15 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Meille jää nyt nähtäväksi — kun tämä tieto tästä äsken mainitusta nel-
jän hengen työryhmästä on julkaistu 15 minuuttia sitten — mikä on ammattiliittojen, joilla
on tukilakot käynnissä tai tulossa, reaktio. Jos on nähtävissä ratkaisu nopeasti, niin uskon,
että se tapahtuu myöskin näitten tukilakkojen osalta nopeasti. Mutta ne eivät ole meidän
päätettävissämme täällä maan hallituksen eivätkä eduskunnan osalta, vaan niistä päättävät
ne ammattijärjestöt. [Ben Zyskowicz: Oletteko jotain mieltä aiheesta? — Ilkka Kanerva:
Mitä tekee valtakunnansovittelija?]

16.16 Kristiina Salonen sd (vastauspuheenvuoro): Arvoisa puhemies! Postin tilanne kos-
kettaa kaikkia suomalaisia. Posti on puhuttanut tätä salia viimeisten kuluneiden vuosien ai-
kana useaan otteeseen, ja uskon, että tarvitsemme laajempiakin ratkaisuja. Tietenkin tämä
tilanne tällä hetkellä on akuutti.

Tehdään se nyt selväksi: SDP:n eduskuntaryhmä ei hyväksy minkäänlaisia työehtojen ja
palkkojen alentamisia. Siis ei minkäänlaisia. [Oikealta: Eikös Paatero hyväksynyt? — Va-
semmalta: Ei hyväksynyt!] Olemme valmiit toimimaan kaikin tavoin tukeaksemme tätä ta-
voitetta, joka myöskin hallituksen tavoite on.

Yritystoimintaa ei voi rakentaa kestävästi palkkoja alentamalla. Tilanne on toki Postin
osalta nyt kärjistynyt ja kovin ikävä, ja kuten useat puheenvuoroissaan ovat todenneet,
työntekijät ovat kovin tiukoilla, mutta he eivät lakkoile pienestä. Palkkojen halpuuttami-
nen johtaisi monet hakemaan tukia selviytyäkseen arjen menoista, ja sellainen ei voi olla
Suomen suunta.

Arvoisa ministeri, voimmeko arvioida, miten nopeasti tämä työryhmä voisi saada ratkai-
suja aikaiseksi? [Kimmo Kiljunen: Oliko selkeää puhetta?]

16.17 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Ehkä on liian hankalaa arvioida työryhmän, joka ei ole vielä aloittanut,
3



Pöytäkirjan asiakohta PTK 68/2019 vp
työskentelyn nopeutta, mutta uskon, että kun tämä tahtotila on osapuolilla näin vahva, että
he ovat tämän yhteisen työryhmän halunneet perustaa, ja kun nämä ihmiset ovat hyvin no-
pealla aikataululla vastanneet ”kyllä” kutsuun osallistua tähän työskentelyyn, niin uskon,
että myöskin heillä on vahva tahtotila saada tämä ratkaistua mahdollisimman nopeasti. Itse
toivon, että tämä olisi muutamissa päivissä, mutta en uskalla sanoa minkäännäköistä aika-
tauluarviota, koska se ei ole minun päätettävissäni.

16.18 Sari Essayah kd (vastauspuheenvuoro): Arvoisa puhemies! Kansalaiset ja yrityk-
set ovat ihmeissään, kun kirjeet ja tavarat eivät kulje, ja näyttää siltä, että nämä lakot ovat
laajentumassa myöskin monille muille aloille.

Tällä hetkellä joulusesonki lähestyy, ja se, että tätä tilannetta ei saada ratkaistua, on to-
dellakin huolestuttavaa koko suomalaisen yhteiskunnan kannalta — ja ainut, mitä täällä sa-
lissa kuulee, on se, kuinka hallituspuolueitten edustajat täällä sotkeutuvat nyt työmarkkina-
asioihin ja kertovat kantojansa, [Jukka Gustafsson: Päinvastoin, ratkaisevat ongelmaa!]
millä tavalla he ovat jo lukinneet omat näkemyksensä tässä asiassa. [Ben Zyskowicz: Se-
littelevät!]

Nyt olisi tärkeää miettiä Postin kokonaisuutta ja sitä, mitä tulevaisuudessa Postille teh-
dään, [Paavo Arhinmäki: Mikäs kokoomuksen kanta on?] ja te, arvoisa ministeri Paatero,
olette esittänyt, että Posti tulisi pilkkoa siten, että yleispalveluvelvoitteen alainen toiminta,
jota on noin 4 prosenttia Postin liikevaihdosta, laitettaisiin omaan yhtiöön. Tämä tulisi ve-
ronmaksajille äärettömän kalliiksi. Eikö nyt olisi syytä tutkia, miten eri puolilla Eurooppaa
yleispalveluvelvoite on toteutettu, ja myös miettiä sitä vaihtoehtoa, [Puhemies koputtaa]
että kaikki markkinoilla olevat toimijat velvoitetaan osallistumaan yleispalveluvelvoitteen
kustannusten kattamiseen?

16.19 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Tämä erilaisten vaihtoehtojen miettiminen — erityisesti siellä nykyi-
sen Postin sisällä — on jo käynnissä. Meillä on nyt tämä työehtosopimuskeskustelu, jossa
on tämä kiista, ja sen lisäksi on jo käynnistynyt valtiosihteereistä koostuva työryhmä, joka
miettii nykyisen Postin sisällä uusia mahdollisuuksia, joilla Posti voi tulevaisuudessakin
toimia, ja mikä voisi olla meidän tulevaisuudennäkymä, minkälaisena Postin näemme
kymmenen vuoden päästä tai 20 vuoden päästä. Tätä työskentelyä tehdään.

Tämä vaihtoehto Postin pilkkomisesta, joka oli tässä yhdessä haastattelussa, on ollut
esillä julkisessa keskustelussa. En ottanut kantaa, haluanko näin, mutta sanoin, että se on
yksi mahdollisuus, jota on käytetty muun muassa Ruotsissa ja Tanskassa, missä tämä hinta
on ollut joitakin satoja miljoonia, [Puhemies koputtaa] jotta voidaan se posti jakaa.

Puhemies Matti Vanhanen: Myönnän vielä tästä kysymykset edustaja Torniaiselle ja sit-
ten kysymyksen alkuperäiselle esittäjälle.

16.21 Ari Torniainen kesk (vastauspuheenvuoro): Arvoisa herra puhemies! Postin tilan-
ne on todellakin harmillinen ja erittäin paha, sen me kaikki yhdessä varmasti toteamme.
Keskusta toivoo, että neuvotteluosapuolet — nimenomaan neuvotteluosapuolet — pääse-
vät erittäin nopeasti yhteiseen neuvotteluratkaisuun ja sopimukseen. Lakosta ja siihen liit-
tyvistä tukitoimista kärsivät paitsi Posti ja Postin työntekijät, ennen kaikkea tavalliset suo-
malaiset ihmiset ja elinkeinoelämä, suomalaiset yritykset myöskin. 
4



Pöytäkirjan asiakohta PTK 68/2019 vp
Ministeri Paatero vastaa omistajaohjauksesta ja ministeri Marin yleispalveluvelvoittee-
seen kuuluvista kirjeiden jakeluun liittyvistä asioista, mutta, arvoisa pääministeri, miten te
itse kuvailisitte tämänhetkistä tilannetta? Miten tämä tilanne vaikuttaa tavallisiin suoma-
laisiin kansalaisiin, jotka ovat huolestuneita, ja miten elinkeinoelämän tilanne tässä tilan-
teessa jatkuu? 

16.22 Pääministeri Antti Rinne (vastauspuheenvuoro): Arvoisa puhemies! On ihan sel-
vää, että pitkittyessään tämä tilanne tulee vakavasti vaikuttamaan meidän kansantalouteen
ja tämä tulee vaikuttamaan myöskin tavallisten ihmisten arkeen, ja siitä syystä hallitus on
toiminut tässä asiassa jatkuvasti hyvin tarkkaan seuraten ja silloin, kun sovittelussa on tul-
lut tilanne, jossa tarvitaan toimenpiteitä, lähtenyt liikkeelle toimenpiteissä. 

Niin kuin ministeri Paatero totesi, niin tänne tulee neljä erittäin kokenutta työmarkki-
noitten osaajaa auttamaan tässä tilanteessa näitä sopimusosapuolia hakemaan sitä ratkai-
sua. Ja minä uskon, että tämä joukko, jos kuka, kykenee tekemään sopuesityksen tähän rii-
taa niin nopeasti kuin se on ylipäätään mahdollista tehdä. 

Tämä on Suomen kansantalouden ja ihmisten kannalta, tavallisten suomalaisten kannal-
ta, huono tilanne, josta ei pitäisi pitkään joutua kärsimään. 

16.23 Juha Mäenpää ps (vastauspuheenvuoro): Arvoisa puhemies! Tämä lakko on kaik-
kien kansalaisten helppo ymmärtää. Tässä lakossa ei ole kyse palkankorotusvaatimuksista
vaan siitä, että nykyinen palkkataso säilyisi ja työntekijät perheineen pystyisivät elättä-
mään itsensä. Kai te, arvoisa hallitus, ymmärrätte, minkä pandoran lippaan avaatte, jos val-
tio suostuu omistajana Postin valtaviin palkkaleikkauksiin. Postin, jonka voidaan katsoa
tuottavan yhteiskunnan pyörimisen kannalta kriittistä palvelua. Jos te hyväksytte tämän,
olette näyttämässä esimerkkiä kaikille muillekin suuryrityksille, että jopa palkkojen puoli-
tus on ok, kun se kikkaillaan työehtosopimusta vaihtamalla. Omistajaohjaaja, siis te viher-
vasemmistolainen kansanrintamahallitus [Antti Kurvinen: Punamulta!— Ben Zyskowicz:
Sosialistihallitus! — Antti Kurvinen: Uusi punamulta!] vasemmistoliitto ja demarit mu-
kaan lukien, työväenpuolueet siis etunenässä, näyttää katselevan sivusta muualle, kun tämä
tapahtuu. [Välihuutoja] Kysyn vielä kerran, vastatkaa suoraan: oletteko valmiit tekemään
rajujakin ratkaisuja, että postilaiset saavat jatkossakin edes säädyllistä palkkaa työstään
[Puhemies koputtaa] ja että nämä yrittäjien ja yritystenkin kannalta kriittiset toiminnot tur-
vataan? [Jukka Gustafsson: Puhe kirjoitettu ennen keskustelua!]

16.24 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Kyllä muistaakseni kaksi kertaa tämän keskustelun aikana olen jo sa-
nonut, että tietenkin kaikkien tavoite [Naurua] — tahtotila, jos haluatte toisen sanan — on
se, että kaikkien työntekijöiden palkat turvataan. Ja näin on tällä hetkellä ilmoitettu myös-
kin Postin toimesta, mutta myöskin tämän Medialiiton ja Teollisuusliiton yhteisellä pöytä-
kirjalla. Tässä ison Postin työntekijämäärän elikkä jakelijoiden osalta myöskin on tieten-
kin tämä tavoite — ei pelkästään tämän 700:n osalta, vaan tämän ison, yli 7 000 hengen
osalta. Uskon, että siellä on jo tältä osin päästy varmaan hyvään ratkaisuun. Elikkä palk-
kojen taso säilytetään vähintäänkin nykyisellään. Se on lähtökohta. 

Kysymyksen käsittely päättyi.
5


	2.2
	16.07
	16.09
	16.10
	16.11
	16.12
	16.13
	16.14
	16.15
	16.16
	16.17
	16.18
	16.19
	16.21
	16.22
	16.23
	16.24


