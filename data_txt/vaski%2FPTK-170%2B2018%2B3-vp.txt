















































DEM4882.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

3. Lakialoite laiksi kansanedustajain eläkelain muuttamisesta annetun lain voimaantulos-
äännöksen 2 momentin kumoamisesta ja eräiksi siihen liittyviksi laeiksi 

Lakialoite LA 84/2018 vp
Kansalaisaloite KAA 1/2018 vp
Lakialoite LA 18/2016 vp
Valiokunnan mietintö StVM 36/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 36/2018 vp. Nyt pää-
tetään lakiehdotusten sisällöstä.

Keskustelu

14.42 Antero Laukkanen kd: Arvoisa rouva puhemies! Tämä hyvin tunteita ja kansalais-
ten oikeudenmukaisuuden käsitystäkin herättävä ja siihen liittyvä esitys on nyt sitten vii-
mein täällä salissa. Esitys koskee siis kansanedustajien sopeutumiseläkettä, sopeutumisra-
haa.

Eduskuntaryhmien puheenjohtajat antoivat yksimielisen esityksen, jossa oli tarkoitus
muuttaa järjestelmä oikeudenmukaisemmaksi. Uskon, että tämä myös vastaa kansalaisten
odotusta sen suhteen, miten kansanedustaja sitten, kun hänen työnsä täällä päättyy, todella
voi sopeutua takaisin yhteiskuntaan. Meitä on hyvin monenlaisia sopeutujia: on niitä, jotka
istuvat yhden kauden tai ehkä vain kaksi vuotta, ja sitten on niitä, jotka istuvat yli 20 vuot-
ta. Monen kohdalla saattaa käydä niin, että se hankittu ammattitaito, ala, jonka piiristä on
tähän työhön tullut, on siinä 20 vuoden aikana jo muuttanut muotoaan, kasvanut, mennyt
eteenpäin niin paljon, että siihen entiseen työhön palaaminen on mahdotonta, ja sen tähden
tällainen järjestelmä on rakennettu.

Nyt tämä esitys on varsin tasapainoinen, vaikka mielestäni siinä on selkeitä puutteita,
jotka myös tuon tässä nyt tiettäväksi.

Sosiaali- ja terveysvaliokunta pitää perusteltuna, että kaikki kansanedustajat ovat sa-
manlaisen etuusjärjestelmän piirissä edustajakautensa jälkeen. Tässä kun on pohdittu tätä
sopeutumisrahan jälkeistä elämää, on huomioitu erilaisten muiden etuuksien vaikutusta tä-
hän sopeutumisrahaan, ja valitettavasti tästä jäi pois yksi asia, joka on aika merkittävä: Oli-
si ollut tärkeää tarkemmin säätää niistä tuloista, jotka vähentävät tai eivät vähennä sopeu-
tumisrahaa, ja esimerkkinä nostan nyt hyvin tärkeän asian, joka on kunnallisesta luotta-
mustoimesta saatava kokouspalkkio. Se olisi pitänyt selkeästi kirjata sellaiseksi tuloksi,
joka ei vähennä sopeutumisrahaa tai vähentää sopeutumisrahaa — jompsinkumpsin. Nyt
tämä jää verottajan harkinnan varaan, ja me kaikki voimme tietää, mitä verottaja tässä
 Tarkistettu
4.0



Pöytäkirjan asiakohta PTK 170/2018 vp
asiassa tulee kohta ehdottamaan. Nyt kun on tämä ilmoitusvelvollisuus tästä sopeutumis-
rahasta ja siihen liittyvistä tuloista tuonne Kevan piiriin, niin tässä syntyy tällainen jatkuva
käytännön tilanne, jossa joudun — jos olen aivan tarkka — kuukauden välein ilmoitta-
maan, minkälaisia tuloja ja palkkioita olen kunnallisesta luottamustoimestani saanut, ja
tämä tulee kyllä raskaaksi menettelyksi. Toivonkin, että tähän asiaan voitaisiin palata tar-
kemmalla rajauksella jossain yhteydessä.

Ja sitten täytyy sanoa ihan kohtuuden nimissä se asia, että jotenkin näiltä pitkän uran
eduskunnassa tehneiltä, joiden eduskuntatyöhön mahtuu ministerikausia ynnä muita, tämä
esitys kyllä vie kohtuuttoman paljon ja heidät olisi pitänyt tässä esityksessä huomioida pa-
remmin. Pidän oikeudenmukaisena sitä, että kun henkilö antaa koko elämänsä koko kan-
sakunnan palvelemiseen, niin sitten ei siihen keskusteluun lisätä sitä ajatusta, että hän on
istunut täällä vain hyötyäkseen jostakin tulevasta etuisuudesta, joka ei edes ole kohtuuton.
Minusta valiokunta olisi voinut nämä asiat vielä tarkemmin huomioida, nyt tässä on vain
muutaman vuoden siirtymäkausi näille ihmisille. Puhun nyt siis heistä, jotka mahdollisesti
yli 20, yli 30:kin vuotta ovat olleet tässä talossa ja joilla on ministerikausia takanaan. Nyt
heidän kohdallaan tämä esitys ei ole kohtuullinen. [Pertti Salolainen: Näinhän se on!]

14.46 Leena Meri ps: Arvoisa puhemies! Tuossa edellinen edustaja totesi, että me läh-
dimme tekemään semmoista uudistusta, jossa henkilöt ja edustajat, jotka täältä putoavat,
olisivat samassa tilanteessa, ja lähdimme korjaamaan sitä, kun julkisuudessakin oli paljon
esillä näitä ihmisiä, jotka vuosikausia ja loppuikänsä saivat sopeutumiseläkettä ja tämän
päälle sitten tienasivat pääomatuloja, ja se oli vastoin kansan oikeustajua. Tähän uudistuk-
seen lähdimme. Me lähdimme ilomielin myös perussuomalaisten ryhmänä tätä vääryyttä
korjaamaan, ja tästä on ollut myös meidän ryhmästämme lakialoite. Tästä on ollut myös
kansalaisaloite, ja kansalaiset ovat tätä laajasti vaatineet.

Mutta eipä aikaakaan, kun tämä eduskuntaryhmien puheenjohtajien ryhmä kokoontui —
siellä oli vaihteleva kokoonpano ihmisten poissaolojen vuoksi — ja sinne rupesi tulemaan
pöydälle myös muita asioita, pienempiä nyanssiasioita äitiyspäivärahoihin ja tämmöisiin
liittyen, jotka kuulostivat erittäin tärkeiltä. Mutta sitten jossakin vaiheessa siellä ruvettiin
puhumaan siitä, että entäpäs sitten nykyisten istuvien kansanedustajien sopeutusraha ja
heidän tulevaisuutensa. Täytyy sanoa, että moni edustaja käytti sellaisiakin puheenvuoro-
ja, että tuntuu jotenkin pahalta, kun lähdetään itse säätämään näistä asioista täällä eduskun-
nan lakialoitteilla, mutta asia eteni. 

Tässä vaiheessa perussuomalaiset katsoivat, että he eivät voi olla mukana siinä, että me
samalla nostamme tällä hetkellä istuvien kansanedustajien sopeutusrahaa, ja tästä tämä
meidän eriävä mielipiteemme lähti liikkeelle. Me hyväksymme ilomielin, että me korjaam-
me tämän kohtuuttomuuden, josta on pitkän aikaa ollut puhetta, mutta me emme hyväksy
sitä, että me samalla tässä tilanteessa, kun on ollut kaikenlaisia leikkauksia, kuitenkin ko-
rotamme omaa sopeutusrahaamme. Me olisimme suostuneet siihen, että meidät olisi laitet-
tu kaikkien kansalaisten kanssa samalle viivalle, jos muutoksia olisi haluttu tehdä, elikkä
kun me putoamme täältä, me olemme samanlaisten velvoitteiden parissa kuin muutkin. Jos
me saamme ansiosidonnaista päivärahaa, hyvä, mutta meillä on aktiivisuusvelvoite, me
joudumme käymään koulutuksessa, me joudumme hakemaan töitä aktiivisesti, tai jos me
emme saa ansiosidonnaista, me saamme muita työttömyysturvaetuuksia, mutta meillä oli-
si silloin myös ne velvollisuudet, mitä muullakin kansalla on. Me olemme puhuneet siitä,
että aktiivisuusvelvoitteen takia on kansalaisilta leikattu paljon rahaa, kun he eivät pysty
2



Pöytäkirjan asiakohta PTK 170/2018 vp
omasta syystä sitä täyttämään, mutta nyt tässä on tilanne, jossa kansanedustajat ovat eri
asemassa eli paremmassa asemassa kuin tavalliset kansalaiset.

Lisäksi tässä lakiehdotuksessa ehdotetaan, että sopeutumisrahaa maksetaan, mikäli
edustajantoimi on kestänyt vähintään yhden vuoden. Tämä on parannus nykytilaan. Ny-
kyään sen on pitänyt kestää vähintään kolme vuotta — parannus nykytilaan. Lisäksi täällä
on kansliatoimikunnalla mahdollisuus hakemuksesta myöntää kansanedustajana toimi-
neelle ylimääräinen sopeutumisraha, ja tilalle on tullut sitten tämmöinen, että harkinnan-
varaisesti voidaan erilaisista sosiaalisista syistä miettiä tällaista rahaa. Mielestäni siellä voi
olla vanhoja ystäviä harkitsemassa näitä. Se ei ehkä ole ihan paras tapa.

Perussuomalaisten eduskuntaryhmän kansanedustaja Arja Juvonen on jättänyt meidän
ryhmämme puolesta tämän vastalauseen, ja totean tässä, että ryhmämme jättää tämän vas-
talauseen. Eli hyväksymme tämän kolmannen lakiehdotuksen mietinnön mukaisena ja
teemme vastalauseen muutosehdotukset ensimmäiseen ja toiseen lakiehdotukseen siten,
että ensimmäisen lakiehdotuksen 2 §:n 3 momenttia muutetaan siten, että eläkkeensaajal-
la, jolla on maksussa tällä lailla lakkautettava eläke, on oikeus saada lakkautetun eläkkeen
sijaan kansanedustajan eläkkeestä ja sopeutumisrahasta annetun lain mukaista sopeutumis-
rahaa kahden vuoden ajan tämän lain voimaantulosta lähtien. Tässä lakialoitteessa ehdote-
taan tällä hetkellä kolmea vuotta. Elikkä kaikille kuulijoille tiedoksi, että nyt kun me lak-
kautamme tämän hillotolppajärjestelmän — kutsun sitä nyt tällä nimellä — niin tähän tu-
lee siirtymäaika. Tämä tuli perustuslakiasiantuntijoiden näkemyksistä, että siihen täytyy
laittaa tietty siirtymäaika, ja tähän lakialoitteeseen se laitettiin kolmeksi vuodeksi. Jossa-
kin vaiheessa oli tämmöisiä näkemyksiä, että 2—3 vuotta, ja ilmeisesti — ja ilmeisimmin
— suurin osa perustuslakiasiantuntijoista oli tämän kolmen vuoden kannalla, ja tähän la-
kialoitteeseen on nyt sitten se kolme vuotta laitettu. Me ehdotamme, että se olisi kuitenkin
kaksi vuotta. Varmaan kahdessa vuodessa pystyy sopeutumaan pienempiinkin tuloihin.

Sitten toisen lakiehdotuksen kohdalta me haluamme muuttaa 2 §:ää siten, että sopeutu-
misrahaa maksetaan enintään yhden vuoden ajan, mikäli edustajantoimi on kestänyt vähin-
tään kolme vuotta. Elikkä, kun nykyisin se on kolme vuotta, mitä täällä pitää istua, jotta saa
sopeutumisrahaa, niin me emme ole nyt valmiita alentamaan sitä yhteen vuoteen eli tätä
parannusta tekemään. Lisäksi me poistaisimme 19 §:n 3 momentin, joka kuuluu: ”Kanslia-
toimikunta voi hakemuksesta myöntää kansanedustajana toimineelle ylimääräisen sopeu-
tumisrahan enintään 12 kuukaudeksi, jos siihen on terveydellisiä, taloudellisia, sosiaalisia
tai muita erityisiä syitä.” Elikkä tältäkin osin katsomme, että samalle viivalle — ei mitään
ylimääräisiä kansliatoimikunnan vanhojen tovereiden tai nykyisten ystävien tekemiä pää-
töksiä. 

Ilolla siis tervehdimme sitä, että saadaan se hillotolppajärjestelmä pois, mutta emme kat-
so hyvällä emmekä voi olla mukana nostamassa meidän sopeutumisrahajärjestelmää, kun
me emme ole edes valmiita ottamaan itsellemme samalla aktiivisuusvelvollisuutta, jota
koko muu oppositio on täällä meidän kanssamme arvostellut. Tulkaa nyt mukaan tähän: ei
nyt nosteta sitä sopeutusrahaa ilman, että me laitamme meidät itsemme aktiivisuusvelvoit-
teen pariin. — Kiitos.

14.53 Antero Laukkanen kd (vastauspuheenvuoro): Arvoisa rouva puhemies! Minä tuon
semmoista arkirealismia tähän keskusteluun. Nythän tämä sopeutumisraha tällä hetkellä
on jotain 1 700 euron luokkaa eikä vastaa edes meidän nykyistä ansiosidonnaista järjestel-
määmme. Nyt tämä uusi sopeutumisraha, sen minimitaso, ei vastaa edelleenkään tätä an-
3



Pöytäkirjan asiakohta PTK 170/2018 vp
siosidonnaista tulotasoa, joka olisi noin 2 400 edustajanpalkkiosta laskettuna. En ymmärrä
ihan tätä perussuomalaisten ja edustaja Meren jonkinlaista melkein puolivihamielisyyttä
sitä vastaan, että täällä yhteiskunnassa tehtävää hoitavien ihmisten ihan semmoinen perus-
turva hoidetaan tällä kuntoon.

Puhemies Paula Risikko: Vastauspuheenvuoro edustajat Anttila, Modig ja Myllykoski.

14.54 Sirkka-Liisa Anttila kesk (vastauspuheenvuoro): Kiitos, puhemies! Edustaja Me-
relle vain pieni oikaisu, kun te peräänkuulutitte sitä, että tämän järjestelmän pitäisi olla
mahdollisimman yhdenmukainen sen kanssa, mitä on muillakin ihmisillä. Esimerkiksi
tämä 15 vuoden jakso, joka tässä on kansanedustajilla eläkkeen kertymän perustana, tekee
sen, että täällä ollessa syöt omaa eläkettäsi, eikä sekään ole oikeudenmukainen. Se ei ole
sellaista, mitä muille ihmisille aiheutuu, koska yleensä kun palvelet pidempään, niin nor-
maalisti siitä hyödyt, mutta täällä tapahtuu toisin päin.

14.54 Silvia Modig vas (vastauspuheenvuoro): Arvoisa rouva puhemies! En voi kyllä
kuin ihmetellä tätä perussuomalaisten kantaa, koska aiemminhan te olette esittäneet, että
sopeutumisrahan tulisi olla ansiosidonnainen, täysin niin kuin se on. Elikkä te olette esit-
täneet korkeampaa sopeutumisrahaa kuin mitä tässä esitetään, ja nyt te esitätte, että näin ei
voi toimia, koska asetetaan eriarvoiseen tilanteeseen. 

Tämä on minun mielestäni kyllä populismin huipentuma. Eli esitetään vähemmän so-
peutumisrahaksi kuin mitä perussuomalaiset ovat aiemmin vaatineet, mutta perussuoma-
laiset eivät voi sitä hyväksyä, koska se on heidän mielestään liikaa, vaikka se on vähem-
män kuin mitä he ovat aiemmin esittäneet.

14.55 Jari Myllykoski vas (vastauspuheenvuoro): Arvoisa rouva puhemies! Pakko jat-
kaa tuosta edustaja Modigin puheenvuorosta. Jollain tavalla käsittämätöntä, että ollaan en-
sin vaatimassa ansiosidonnaista päivärahaa kansanedustajille. Kyllä joo, minäkin olisin
suostunut, mutta en siihen, mitä perussuomalaiset sen esittivät eli ansiosidonnaiseen päi-
värahaan. Olin omassa ehdotuksessani sillä kannalla, että pitäisi olla ansioperusteisen päi-
värahan kaltainen järjestelmä, joka sulkisi myös pois pääomatulot. Mutta perussuomalais-
ten mallissa ansiosidonnaisella päivärahalla ei toteudu juuri se erityisasia, mikä oli, että ha-
luttiin kitkeä ne väärinkäytökset pois, joita jotkut kansanedustajaeläkkeellä olevat ihmiset
nauttivat, eli nostivat yrityksen pääomatuloja ja samaan aikaan eduskunnan eläkettä. Ja pe-
russuomalaiset olivat tässä kelkassa täysillä mukana eli huutamassa sitä, että pääomatulo-
jen pitää olla edelleen sallittuja ansiosidonnaisen päivärahan maksuperusteissa.

14.56 Leena Meri ps (vastauspuheenvuoro): Arvoisa puhemies! Toki ymmärrän nämä la-
kialoitteen takana seisovien asenteen, koska hehän eivät kerro sitä, että me muutamme täl-
lä hetkellä järjestelmän, jossa ihmiset saavat koko ikänsä, eläkeikään asti, sopeutumiselä-
kettä. Se on ihan eri asia kuin se, että asetetaan samaan asemaan. Jos asetetaan työttömyys-
turvan kohdalla samaan asemaan, niin se riippuu siitä, mikä on taustasi. Se voi olla työttö-
myyspäiväraha, se voi olla ansiosidonnainen päiväraha, mutta joka tapauksessa se on sa-
malla viivalla aktiivivelvoitteiden kanssa. Ja sitä paitsi teillähän on tässä esityksessä nyt
molemmat. Täällä saa valita. Täällähän lukee, että saa valita joko ansiosidonnaisen päivä-
4



Pöytäkirjan asiakohta PTK 170/2018 vp
rahan tai sopeutusrahan, kumpi on sitten edustajalle edullisempi. Te saatte valita. Ei taval-
linen ihminen saa valita.

Minä en ymmärrä sitä, kun minulle sanotaan, ettette ymmärrä ”vihamielisyyttä”. En
minä ole vihamielinen. Minä päätän omistakin tuloistani. Jos minä täältä putoan, niin ky-
symys on myös omasta tulostani. Minä en ole valmis nostamaan omia tulojani täällä. 

14.57 Silvia Modig vas (vastauspuheenvuoro): Arvoisa rouva puhemies! Aiemmin te
olitte valmiita nostamaan niitä enemmän kuin tässä esityksessä esitetään nostettavaksi. 

Se, mikä monesti keskustelusta jää ehkä monilta huomaamatta, on se, että kansanedus-
tajallahan ei ole ollut mahdollisuutta ansiosidonnaiseen työttömyysturvaan, koska me
emme ole palkkatyössä. Meillä ei ole työsopimusta, tämä on luottamustehtävä, ja tämän ta-
kia meillä ei täyty tässä niin sanotusti työssäkäyntivelvoite. Eli tämä on hyvin erityinen ti-
lanne. Itse pidän ihan hyvänä sitä ja uskon, että se kyllä sopii kansan oikeustajuun, että elä-
kejärjestelmä, sellaisenaan kuin se oli, oli aivan turhan avokätinen ja soti ainakin omaa oi-
keustajuani vastaan. 

En silti voi olla ajattelematta, että niitä erittäin kokeneita edustajia, jotka ovat pitkän
uran tehneet, toimineet ministereinä, kohdellaan tässä kyllä aika kovalla kädellä. Mutta sei-
son tämän esityksen takana ja uskon, että tästä on parempi jatkaa, ja uskon, että kansa on tä-
hän tyytyväinen siinä vaiheessa, kun tämä saadaan päätettyä.

Puhemies Paula Risikko: Seuraavaksi puhujalistaan.

14.58 Rami Lehto ps: Arvoisa rouva puhemies! Keväällä 2016 tein lakialoitteen kansan-
edustajien sopeutumiseläkkeen lakkauttamisesta, johon allekirjoituksia tuli vain perussuo-
malaisten eduskuntaryhmästä. No, media otti sitten tämän lakialoitteen jälkeen tästä kop-
pia ja alkoi lehdissä kirjoittamaan väärinkäytöksistä, mitä sopeutumiseläkkeen johdosta on
tapahtunut. Lumipallo alkoi vyörymään, ja sitten tuli kansalaisaloite, missä vaadittiin kan-
sanedustajien sopeutumiseläkkeen lakkauttamista, ja nyt sitten ollaan täällä salissa käsitte-
lyssä olevan lakialoitteen johdosta, jossa tarkoituksena on lakkauttaa kansanedustajien so-
peutumiseläkejärjestelmä ja siirtää kaikki entiset ja nykyiset kansanedustajat saman sopeu-
tumisrahajärjestelmän piiriin. 

Tämä on hyvä ja kannatettava asia, mutta perussuomalaisten vastalauseen muutosesi-
tyksillä lakialoitteesta tulisi vielä parempi ja vielä oikeudenmukaisempi. Siksi kannatan-
kin edustaja Meren tekemiä esityksiä, jotka hän äsken esitti.

14.59 Pertti Salolainen kok: Arvoisa rouva puhemies! Tässä laissa on hyvää ja huonoa.
Hyvää on se, että tämä sopeutumiseläke lakkautetaan. Huonoa on se, että tähän jää pahoja
virheitä, todella pahoja. Tässä paha virhe on se, mikä tulisi poistaa, että eläkkeeseen las-
kettaisiin 15 vuotta joko uran alusta tai lopusta välivuodet pois lukien. Esimerkiksi allekir-
joittaneella 38 vuoden kansanedustajavuosiin tämä ei yltäisi kummastakaan päästä. Lakia
on siten muutettava, että 15 vuoden yhtenäinen kausi välivuodet pois lukien voidaan aloit-
taa mistä kohdasta tahansa, jotta oikeudenmukaisuus toteutuisi. Siis tässä on paha virhe.
Meitä ei kohdella samalla tavalla. Juuri tätä ongelmaahan tässä haluttiin muuttaa ja korja-
ta, mutta se on nyt epäonnistunut. 
5



Pöytäkirjan asiakohta PTK 170/2018 vp
Sitä paitsi uran alussa ei välttämättä ole merkittäviä luottamustoimia. Ei voi olla niin,
että osaa kansanedustajista kohdellaan oikein ja toisia väärin, jotkut voivat saada eläkettä
ministerivuosista ja toiset eivät. Tässä ei ole mitään tasapuolista ja oikeudenmukaista.

Kiinnitän huomiota myöskin toiseen asiaan. Useat eduskunnassa pitkään palvelleet kan-
sanedustajat ovat olleet huolissaan eläkelakien epäoikeudenmukaisuudesta. Olemme kes-
kustelleet ongelmasta muun muassa Mauri Pekkarisen, Sirkka-Liisa Anttilan, Seppo Kää-
riäisen, Ilkka Kanervan ja allekirjoittaneen ryhmässä. Tiettävästi asia koskee muitakin.
Olemme kertoneet ongelmasta myös ryhmiemme johdolle ja puhemies Paula Risikolle.
Asiaan on kiinnitetty myös eduskunnan oikeusasiamiehen huomiota. 

Mistä on kysymys? On tapauksia, joissa edustaja on ollut eduskunnassa esimerkiksi yli
35 vuotta eli kolme kertaa täyteen edustajaeläkkeeseen vaadittavan 15 vuoden ajan. Tähän
aikaan on mahtunut myös ministerivuosia, mutta niin sanotun yhteensovituksen seurauk-
sena esimerkiksi entinen ministeri ei saisi senttiäkään eläkettä ministerinä toimimisesta.
Tällaista kansanedustajaa rangaistaan siitä, että hän on tehnyt elämässään muutakin kuin
kansanedustajan ja ministerin työtä. Olisi siis ollut parempi olla työttömänä. Silloin ei tätä
ongelmaa olisi syntynyt. 

Katsomme, että nyt olisi kiinnitettävä huomiota ongelmaan ja poistettava yhteensovi-
tus, joka on täydellisen ristiriidassa sen yleisen eläkeperiaatteen kanssa, että koko työura
vaikuttaa eläkkeen suuruuteen. On väitetty, että meitä, eduskuntaa, koskeva voimakkaam-
pi kertymä olisi se este tässä, mutta tätä voimakasta kertymää voisi sen verran vähentää
kuin olisi ollut oikeudenmukaista niiden kertymävuosien perusteella. 

Eli tähän lainsäädäntöön on nyt kerta kaikkiaan jäänyt karmeita virheitä. Onhan se tie-
tysti aika mukava lähteä tästä kansanedustajan peruseläkkeelle kahdeksan vuoden minis-
terinä raatamisen jälkeen ja 38 vuoden jälkeen. Joskus tässä salissa täytyy kertoa asiat juu-
ri kuin ne ovat. Nyt ne on kerrottu. 

15.02 Sirkka-Liisa Anttila kesk: Arvoisa puhemies! Edustaja Salolaisen puheenvuo-
roon voin ihan joka kohdalta yhtyä. Ja oikeastaan tulee tässä mieleeni, kun olen itse aika-
naan istunut kolme vaalikautta perustuslakivaliokunnan työssä, että kyllä tämä esitys olisi
kaivannut nyt perustuslakivaliokunnan tarkastelun siitä näkökulmasta, että meitä ei nyt täs-
sä kohdella yhdenvertaisesti, aivan niin kuin edustaja Salolainen täällä erittäin hyvin ku-
vaili. Kun lainsäätäjät itse eivät pysty kohtelemaan toisiaan oikeudenmukaisesti ja yhden-
vertaisesti, niin totta kai silloin pitäisi hälytyskellojen soida.

En minä valita siitä. Minä tulen varmaan sillä eläkkeellä toimeen, minkä täältä saan.
Mutta on täysin väärin, että täällä istutaan 36 vuotta siinä toivossa, että se kartuttaa eläket-
tä, ja päinvastoin kaksi viimeistä vaalikautta ovat sen syöneet, 500 euroa joka kuukausi.

15.03 Jari Myllykoski vas: Arvoisa rouva puhemies! Kun tätä asiaa ensimmäisen kerran
salissa käsiteltiin, nostin näitä epäkohtia esille, että ne kansanedustajat, jotka ovat hoita-
neet ministeritehtäviä, jäävät tämän uudistuksen jalkoihin. Heitä kohdellaan minun oikeus-
tajuni mukaan väärin.

Täytyy sanoa, että tällaista tulee, kun annetaan asiat harrastelijoitten käsiin. [Leena Me-
ri: Niinpä!] Kun ihmiset alkavat itse päättämään omista eläkkeistään, niin ei voi tulla kuin
sutta ja sekundaa. Tämä olisi pitänyt ratkaista niin... Minä olen tosi pahoillani siitä, että
eduskunnan tahot lähtivät median pyöritykseen mukaan ja halusivat, että tähän puututaan.
Oli oikein puuttua meidän eläkejärjestelmän mahdollisiin väärinkäytöksiin, jotka eivät ol-
6



Pöytäkirjan asiakohta PTK 170/2018 vp
leet ollenkaan kansan oikeustajun mukaisia, että ihmiset voivat nostaa pääomatuloja ja
nauttia kansanedustajaeläkettä, enkä halua osoittaa mihinkään poliittiseen suuntaan, mutta
se joku taho löytyy jostakin muualta kuin täältä vasemmalta. Tämä olisi pitänyt antaa —
nyt on tietysti turha jälkiviisastella, mutta olin sitä mieltä koko ajan — palkkiotoimikun-
nan kaltaiselle valmistelevalle elimelle, joka olisi tuntenut eläkelainsäädännön, ja sitä olisi
harkittu myös perustuslain näkökulmasta.

Minulle tämä tuottaa semmoisen pelon, että nyt ollaan tekemässä niin, että tämä voi ava-
ta eläkejärjestelmän muutoksen, kun tätä kuitenkin käsitellään kuin eläkettä. Eli nyt taan-
nehtivasti eläkejärjestelmää muutetaan. Se on minusta aina semmoinen pelottava asia, että
ne ansaitut... Me olisimme voineet tehdä niin, että kielletään täällä välittömästi pääomatu-
lojen nostaminen silloin, jos ollaan eduskunnasta kansanedustajaeläkkeellä. Sen me oli-
simme voineet tehdä heti ja sitten antaa hyvän, toimivan ratkaisun rakentaa oikeudenmu-
kaisen järjestelmän.

Minä olisin, niin kuin vastauspuheenvuorossani sanoin, ollut tosi tyytyväinen, jos oltai-
siin menty ansiosidonnaisen päivärahan kaltaiseen järjestelmään mutta nimenomaan ei an-
siosidonnaiseen järjestelmään, koska ansiosidonnaisella päivärahalla oleva henkilö voi
nauttia pääomatuloista niin, että ansiosidonnaista päivärahaa nautitaan. Se olisi ollut se oi-
kea tie. No, nyt perussuomalaiset haluavat, että nostettaisiin vielä enemmän kuin se nyt
nousi, että se olisi ansiosidonnaisen päivärahan kaltainen. [Leena Meri: Ei me olla tässä
mitään sellaista ehdotettu!] — Niistä keskusteluista, missä minä olin mukana, [Leena Me-
ri: Ei me olla tässä niin ehdotettu! Älkää vääristelkö!] tiedän sanoa, että näin te esititte.

Semmoinen yksi pieni seikka, joka kanssa vaatisi selvitystä: Mitä jos sellainen henkilö,
joka on jo työeläkeiässä — 63 vuotta 1 kuukausi — jää nyt pois eduskunnasta? Hän joutuu
odottamaan tätä eläkettä 65:een asti ja saa sen aikaa sopeutumisrahaa, joka on hänen elä-
kettään pienempi. Minun mielestäni tämä on jotenkin käsittämätöntä, että me olemme täm-
möisessä asemassa, että meillä on pöydällä keskeneräinen — tai sanotaanko, että huonosti
valmisteltu — lainsäädäntö, joka olisi voitu valmistella hyvin ja nimenomaan niin, että
amatöörit eivät itse hoitele omia palkkioitaan. Kyllä minä uskon, että jokainen meistä var-
maan osaa hoitaa omat raha-asiansa, toiset hyvin ja toiset huonosti. — Kiitoksia. [Pertti Sa-
lolainen: Hyvä puheenvuoro!]

15.08 Ilkka Kanerva kok: Arvoisa puhemies! Ensinnäkin edustaja Salolainen perusteli
tämän asian, ja olisi kohtuullista tietysti kuulla, miksi näitä hänen puheenvuorossaan esit-
tämiään näkökantoja täällä ei kukaan asetu vastustamaan. Minusta se on hiukan erikoinen
tilanne, että silloin ei voi välttyä vaikutelmalta, että hänen argumentaationsa onkin satapro-
senttisesti oikea. Minun mielestäni se on oikea. Mutta mihin voi perustua sellainen ikään
kuin haamupäätöksenteko — erityisesti nyt katson sosiaali- ja terveysvaliokunnan suun-
taan — että siitä huolimatta, että nämä argumentit ovat olleet siellä käytettävissä, mitään ei
tapahdu? Ja kun täällä nyt jokaisesta risun räsähdyksestä käydään keskustelua, niin näin
selkeästä epäoikeudenmukaisuudesta, josta tässä edustaja Salolainen avasi keskustelua, ei
kukaan täällä suostu nousemaan ylös ja kertomaan, että tämä onkin oikea ratkaisu, jonka
sosiaali- ja terveysvaliokunta on tässä tehnyt.

Minä haastan nyt kyllä niitä, jotka ovat sosiaali- ja terveysvaliokunnan jäseniä, täällä pe-
rustelemaan sen, mikä tuossa Salolaisen argumentaatiossa on vialla. Mikä siinä on sellais-
ta, jota eduskunta ei voisi allekirjoittaa? Me olemme tästä käyneet paljon keskustelua, ja se
on eduskunnan johdon tiedossa, se on ryhmänjohtajien tiedossa, se on sosiaali- ja terveys-
7



Pöytäkirjan asiakohta PTK 170/2018 vp
valiokunnan tiedossa, ja se on myöskin palkkiotoimikunnan tiedossa, jonka mandaattiin
tämä ei valitettavasti kuulunut — olisi voinut kuulua, jos se olisi haluttu hoitaa. Mutta en-
nen muuta minä nousin ylös kysyäkseni: mikä siinä on, että Salolaisen esittämää linjausta
täällä ei voida pitää oikeana? Kertokaa se nyt ihmeessä tässä tilanteessa jo vihdoin viimein.

15.10 Jari Myllykoski vas (vastauspuheenvuoro): Arvoisa rouva puhemies! Täytyy sa-
noa, että me olemme tässä tilanteessa sen takia, että tämä ulkoinen paine, joka kohdistuu
eduskuntaan, pakotti tekemään ratkaisun, joka ei kestä oikeudenmukaista tulkintaa, ja ryh-
mät hyväksyivät sen, jotta saatiin joku ratkaisu aikaan. Olen siis yksi niistä, jotka ovat
omassa eduskuntaryhmässään hyväksyneet tämän sen takia, että en saanut omia näkemyk-
siäni läpi, joilla olisin halunnut tämän asiallisen, perusteellisen valmistelun, jotta nämä
asiat, joita edustaja Salolainen toi esille, ja monta muuta siinä sisällä olisivat olleet järke-
västi toteutettavissa, kun me olisimme tehneet ensin ratkaisun, että pääomatuloja ei saa
nostaa silloin, kun olet kansanedustajaeläkkeellä, ja sitten rauha valmistelulle.

15.11 Leena Meri ps: Arvoisa puhemies! Voi kun vasemmistoliitto olisi sitten alun perin
tukenut esimerkiksi meitä näissä keskusteluissa. Puhuimme usein siinä alkumetreillä —
minä puhuin ja moni muukin, en nyt muista, ketkä kaikki sen totesivat — että meidän piti
lähteä korjaamaan tämä virhe tässä sopeutuseläkkeessä ja poistaa se pääomatulokertymä
siinä, ettei ole mahdollista esimerkiksi saada pääomatuloja, kun se sopeutuseläke voi kes-
tää siis vuosikausia, kymmeniä vuosia. Tätä piti lähteä korjaamaan, mutta siellä pöydällä
haluttiin pitää näitä. Voi olla niin kuin edustaja Myllykoski sanoi, että haluttiin sitten so-
pia. No, en tiedä, älkää nyt antako periksi, jos ette halua sopia.

Ja sanoitte äsken tuossa, ette te ette suostuisi tämmöiseen ansiosidonnaiseen päivära-
haan, jossa on pääomatulot mukana. Siis tavalliset ihmiset ja kaikki, jotka ovat nyt ansiosi-
donnaisella päivärahalla, muut ihmiset, voivat tienata pääomatuloja. Täällä valiokunnan
lausunnossa todetaan, jos olette lukenut tämän, että ”edustaja voi tehtävän päätyttyä valita,
hakeeko hän sopeutumisrahaa vai työttömyysetuutta” eli ansiosidonnaista päivärahaa.
Teillä on se mukana täällä. Täällä ei ole rajausta vasemmistoliiton eriävänä mielipiteenä
näin kuin te kerroitte, eli kertokaa sitten ihan avoimesti se, mitä olette ajaneet, ja tämä piti
tehdä...

Mutta siitä täytyy sanoa, että vasemmistoliitto kyllä näissä neuvotteluissa esitti samoin
kuin mekin, että tämä pitäisi jonkun muun ratkaista, että oltaisiin korjattu vain tämä ongel-
makohta ja annettu laajempaan valmisteluun tämä koko järjestelmä, jossa olisi voitu huo-
mioida näitä erilaisia näkökohtia. Siinä kun ryhmänjohtajat lähtivät myllertämään sitä
asiaa, niin sen nyt näki, kun siellä ei ollut kunnollista virkamiesvalmistelua takana.

Mutta sitten minä haluaisin kysyä nyt, kun ihmiset kuuntelevat tuolla, edustajat Anttila
ja Salolainen: te esititte, että tämä on tosi ikävä tilanne, kun ei tienaa, ja moni kansalainen
kyselee eläkekattojen perään. Voitteko tässä kertoa nyt, mikä se eläke on, millä te joudutte
tulemaan toimeen, koska minä luulen, että aika moni kansalainen ajattelee, että kun siellä
pienellä työeläkkeellä on vedetty koko ikä, 40 vuotta, niin miksi me olisimme nyt sitten sii-
nä tilanteessa. Olettaisin, että te tulette teidän eläkkeillänne toimeen. Jos te haluatte nyt
avata tätä keskustelua tässä, niin kertokaa, mikä se on se pieni eläke, jolla te joudutte tule-
maan toimeen.
8



Pöytäkirjan asiakohta PTK 170/2018 vp
15.13 Pertti Salolainen kok (vastauspuheenvuoro): Arvoisa rouva puhemies! Me tulem-
me toimeen sillä kansanedustajan peruseläkkeellä, joka meille nyt annetaan, mutta onko
teidän mielestänne oikein, että meillä on täällä kahdenlaisia kansanedustajia ja entisiä mi-
nistereitä, joista jotkut saavat myöskin ministerieläkettä ja jotkut eivät? [Leena Meri: Ker-
tokaa se summa!] Onko se teidän mielestänne oikein? [Leena Meri: Minä kysyin nyt, pal-
jonko te saatte, koska te sanoitte, että se on niin pieni!] — Ettekö ole tietoinen, mikä on
kansanedustajan eläke? [Leena Meri: En minä ole miettinyt eläkettä, työtä teen!] — No
niin.

15.14 Ville Tavio ps: Arvoisa puhemies! Se pihvi tässä asiassa on mielestäni yhä se, että
perussuomalaiset vastustivat ja vastustavat kansanedustajan sopeutumisrahan määrän nos-
toa. Se on tässä keskustelussa tullut ilmi, että ainakin vasemmistoliittoa tämä asia ilmeises-
ti jollain tapaa vaivaa, koska he käyvät niin voimakkaasti nyt hyökkäykseen perussuoma-
laisia kohtaan. Mielestäni nämä teidän argumenttinne ovat hyvin puutteelliseen ja harhaan-
johtavaan tietoon perustuvia, ja se, että te esitätte niitä toistuvasti, on vain teidän tapanne
yrittää nyt mustamaalata perussuomalaisten linjaa tässä.

Kun edustaja Myllykoski ryhtyi puhumaan näistä tuolloin käydyistä eduskuntaryhmien
välisistä neuvotteluista ja vetoamaan myös niihin, niin sen koen itse vähän ikäväksi, kun ei
niistä ole pidetty pöytäkirjaa ja en itse ole ollut siellä paikalla ja on vaikea jollain tapaa hah-
mottaa, miksi koette tämän perussuomalaisten näkemyksen siellä olleen tämä, jonka esi-
tätte tässä. Kun perussuomalainen eduskuntaryhmä päätti tästä silloin keskenään, ennen
noita neuvotteluita, niin silloin todettiin, että voidaan hyväksyä se, että kansanedustajat
ovat samalla viivalla palkansaajan kanssa. Se on mielestäni yhä aika hyvä lähtökohta, ja
tuo samalle viivalle palkansaajan kanssa asettaminenhan merkitsee näiden etuisuuksien li-
säksi myös velvollisuuksia, kuten työttömyysvakuutusmaksuja tai aktiivimallia.

Oikeastaan oleelliset kysymykset tässä ovatkin nyt, että sen sijaan, että vasemmistolii-
tostakin keskitytään vain moittimaan perussuomalaisia näillä harhaanjohtavilla ja puutteel-
liseen tietoon perustuvilla syytöksillä, niin voisiko vasemmistoliittokin sitten vastata, mik-
si te haluatte kansanedustajan sopeutumisrahan määrän nostoa. SDP:ltäkin olisi kiva kuul-
la vastaus tähän samaan kysymykseen, samoin siihen, miksi SDP, tai edes vasemmistoliit-
to, te ette tahdo, että kansanedustajat kuuluvat aktiivimallin piiriin. Vastatkaa tähän. [Jari
Myllykoski: Heti kun tulee puheenvuoro!]

15.16 Jani Mäkelä ps: Arvoisa puhemies! Eräs näkökohta, josta en ole varma, onko se
tässä keskustelussa tullut esille, on tietysti myös se, että kansanedustajahan ei ole työsuh-
teessa ja tämä ei ole sellainen työpaikka, mihin voisi oikeastaan millään aktiivisuudella ha-
kea muuten kuin neljän vuoden välein. Se ajankohta on itse asiassa kohta lähestymässä,
kun tänne voi hakea, ja sitten se ajankohta taas ei pian olekaan lähellä.

Tuohon edustaja Kanervan puheenvuoroon voinevat vastata myös tämän aloitteen alle-
kirjoittaneet ryhmien puheenjohtajat, koska hehän varmaan tietävät, minkä ovat allekirjoit-
taneet. Ja siitä olen myös samaa mieltä, että jonkinlainen palkkiotoimikunnan järjestely
tässä asiassa olisi kenties ollut parempi, koska on kohtuullisen irvokas näytelmä, että kan-
sanedustajat itse keskustelevat ja päättävät omista palkkioistaan ja myöhemmistä sopeutu-
misrahoistaan.

Mutta noin suuressa kuvassa, kun unohdetaan nämä kauneusvirheet, on kuitenkin hyvä,
että tämä vanhan maailman jäänne ja epäkohta näistä sopeutumiseläkkeistä sinänsä tässä
9



Pöytäkirjan asiakohta PTK 170/2018 vp
korjaantuu ja poistuu. Ikävää tietysti on se, että tähän samaan uitettiin mukaan parannuksia
nykyisille edustajille, mutta niiden suhteenhan on edelleen mahdollista noudattaa aktiivis-
ta katumista sillä, että kannatatte ja äänestätte perussuomalaisten pykälämuutoksen puoles-
ta.

15.18 Sirkka-Liisa Anttila kesk: Arvoisa puhemies! Täällä käydyn keskustelun perus-
teella ehdotan, että asia jätetään pöydälle sitä varten, että puhemiesneuvosto harkitsisi nyt
vielä, onko tähän syytä pyytää perustuslakivaliokunnan lausunto, kun ilmiselvästi täällä
käydyssä keskustelussakin [Leena Meri: Täällä on perustuslakivaliokunnan lausunto!] on
käynyt ilmi se, että tämä ei ole yhdenmukainen, yhdenvertainen edustajien kesken. [Pertti
Salolaisen välihuuto]

Toinen varapuhemies Tuula Haatainen:  Täällä on puhujalista. Pyydän edustajaa varaa-
maan puheenvuoron. — Edustaja Myllykoski.

15.18 Jari Myllykoski vas: Arvoisa rouva puhemies! Jos pala kerrallaan niitä vastauksia
perussuomalaisille:

Kun edustaja Meri kertoo tässä, että kansanedustajan on mahdollista valita, niin toivoi-
sin, että tekin osaltanne lukisitte sen mietinnön pohjan. Mitä sillä on tarkoitettu? Sillä on
tarkoitettu, että vain lyhyen ajan kansanedustajana toimineelle annetaan mahdollisuus pi-
tää ansiosidonnainen turva edellisen työsuhteensa ansion perusteella. Ei siis kansanedusta-
jan tuloista makseta ansiosidonnaista päivärahaa. Siinä on aivan vinha ero.

Minun täytyy sanoa sosiaalisen oikeudentajuni mukaan, että jos henkilö, joka olisi tääl-
lä vaikka vajaan vuoden palkkiotyössä eikä saisi sopeutumisrahaa, putoaisi vieläpä työttö-
myysturvan osalta, niin en minä voi koskaan hyväksyä semmoista epäoikeudenmukaisuut-
ta, että henkilö, joka on täällä hetken kansanedustajana, hylättäisiin vallan yhteiskunnan tu-
kiverkostosta. [Leena Meri: Samalle viivalle muiden kanssa!]

Ja tämä on juuri se kohta, mihinkä te nyt vetoatte, että kun vasemmistoliitto haluaa sitä ja
vasemmistoliitto tätä. Me esitimme siinä vaiheessa, kun täällä ei ollut tämän lakialoitteen
osalta — te ette tuoneet koskaan sitä siinä omassa esityksessänne — [Leena Meri: Ai ak-
tiivimalliako? Monta kertaa!] silloin tätä aktiivimallia. Minulle sopii kyllä aktiivimalli,
mutta ei se, mitä te tässä koetatte sanoa, että hyväksymällä teidän aktiivimallilausekkeen-
ne minä kannattaisin sellaista mietintöä, [Leena Meri: Selittelyä!] joka epäasiallisesti pois-
taisi ihmiset työttömyysturvan piiristä, jos he olisivat täällä esimerkiksi puoli vuotta. Minä
en voi hyväksyä semmoista järjestelmää. [Leena Meri: Eihän me semmoista esitetä!]

15.20 Krista Mikkonen vihr: Arvoisa puhemies! Ehkä toisin kuin tästä keskustelusta nyt
saa kuvan, ymmärtääkseni tämä on kuitenkin kaikkien kannalta erittäin hyvä asia, että me
saamme muutettua tätä sopeutumiseläkejärjestelmää, joka on ollut kohtuuton, ja me pää-
semme semmoiseen tilanteeseen, joka on kuitenkin lähempänä niin sanotusti normaalia
palkkatyössä käyvän tilannetta. Meillä kansanedustajilla on tietysti se erikoisuus, että
emme saa palkkaa vaan palkkiota, ja senkin takia tähän lakiin piti sitten tehdä sellaisia
muutoksia, joissa katsotaan, että tässä kuitenkin puhutaan enemmänkin palkan tyyppisestä
kuin palkkiosta. Siksi esimerkiksi jossain vaiheessa, kun tätä uudistusta yhdessä ryhmät
veivät eteenpäin, tulivat ne huolet ja kysymys siitä, voiko tämä johtaa nyt siihen, että eläke-
etuuksiin takautuvasti voidaan muidenkin kansalaisten osalta puuttua. Mutta näinhän ei
10



Pöytäkirjan asiakohta PTK 170/2018 vp
ole, koska todellakaan tämä kansanedustajien sopeutumiseläke ei ole saman tyyppinen elä-
ke kuin se, mitä palkansaajat tai yrittäjät omasta työstään maksavat.

Kaiken kaikkiaan pidän kyllä hyvänä, että me saamme tähän selkeästi muutoksen. On
totta, että tietysti se on vähän hölmöä, että me itse joudumme tekemään tämän lakimuutok-
sen kautta eikä tätä ehdotusta pystynyt tekemään vaikka se palkkiotoimikunta. Mutta kos-
ka tämä vaatii lainmuutoksia, se menee nyt tätä reittiä. Tietysti on hyvä, että me teemme tä-
män nyt tulevaa eduskuntaa varten, eikä niin, että uusi eduskunta olisi päättämässä itse sit-
ten niistä asioista. Siinä mielessä on hyvä, että me saisimme tämän nyt maaliin.

Tässä sitten myös samalla, kun tätä mietittiin, tarkasteltiin muita sosiaaliturvaan liitty-
viä kohtia, jotka olivat tulleet esille jo silloin, kun edellisen kerran kansanedustajan sopeu-
tumisjärjestelmää muutettiin ja sopeutumisrahan piiriin osa edustajista siirrettiin, ja silloin-
han siinä lausunnossa valiokunnat totesivat, että nämä muutkin epäkohdat olisi syytä käy-
dä läpi ja katsoa, miten niitä tulisi muuttaa, jotta ei synny sellaisia kohtuuttomia tilanteita,
että kansanedustaja uransa jälkeen sairastuu ja sitten sitä sairausrahaa tai muuta lasketaan
ei suinkaan sen kansanedustajan palkkion mukaisesti vaan minimillä, niin että siinäkin ol-
laan lähempänä normaaleja palkansaajia.

Kaiken kaikkiaan pidän tärkeänä, että me saisimme tämän lain nyt hyväksyttyä. Ym-
märsin, että täällä on joitain pieniä kohtia, joihin on yritetty löytää ratkaisuja, mutta suu-
ressa kuvassa tämä on tärkeä eteenpäinmeno, ja toivon, että tämä saadaan hyväksyttyä.

Toinen varapuhemies Tuula Haatainen: Edustaja Anttila on tehnyt esityksen pöydälle-
panosta. Pyytäisin edustajaa täydentämään esitystä: mihin täysistuntoon haluatte tämän
pantavaksi pöydälle?

15.23 Sirkka-Liisa Anttila kesk: Arvoisa puhemies! Ajatukseni oli se, että olisi keskus-
telu puhemiesneuvostossa sen selvittämiseksi, tarvitseeko tältä osin, kun puhutaan kansan-
edustajien yhdenvertaisuudesta, kuulla perustuslakivaliokuntaa. Ja silloin sitten se, mihin
istuntoon, määräytyy sen mukaan, kun puhemiesneuvosto on asian käsitellyt. En tiedä voi-
ko tällaista tehdä, mutta tämä oli ajatukseni. [Pertti Salolaisen puheenvuoropyyntö]

Toinen varapuhemies Tuula Haatainen:  Käydään tämä edustaja Anttilan esitys läpi. —
Meillä on oltava nyt tässä istunnossa, jos tätä kannatetaan, tiedossa se, mihin täysistuntoon
halutaan tämä siirtää. Eli kalenterista täytyisi katsoa nyt joku täysistunto.

15.24 Sirkka-Liisa Anttila kesk: Arvoisa puhemies! Ensi viikolla vaikka sitten tiistaina.
Silloin puhemiesneuvosto ehtii käydä läpi tämän minun kysymykseni.

15.24 Pertti Salolainen kok: Arvoisa puhemies! Kannatan edustaja Anttilan ehdotusta
nimenomaan kansanedustajien tasa-arvon kannalta tässä kysymyksessä.

Toinen varapuhemies Tuula Haatainen:  On tehty kannatettu esitys, että asia laitetaan
pöydälle ensi viikon tiistain täysistuntoon, jonka päivämäärä on 12.3. Nyt voidaan keskus-
tella tästä aikataulusta, onko tämä sopiva edustajille. — Edustaja Meri.

15.25 Leena Meri ps: Kiitos, arvoisa puhemies! Itse kun olen perustuslakivaliokunnan jä-
sen, niin en sinänsä tätä nyt suoranaisesti osaa vastustaakaan, mutta tässä taisi tulla joille-
11



Pöytäkirjan asiakohta PTK 170/2018 vp
kin vähän yllätyksenä, että tämähän on ollut perustuslakivaliokunnan käsittelyssä. [Sirkka-
Liisa Anttila: Tiedän sen!] No, en tiedä, mutta on jännää, harmillista, että te ette ole tuonut
tätä ryhmänjohtajille tiedoksi. Kun esimerkiksi pääministeripuolueen eduskuntaryhmän
puheenjohtaja Kaikkonen oli siellä meillä kuultavana [Puhemies koputtaa] perustuslakiva-
liokunnassa, tätä ei tuotu esiin.

Toinen varapuhemies Tuula Haatainen:  Edustaja Meri, me keskustelemme nyt tästä
ajankohdasta. 

Minä keskustelen oikeastaan myös siitä aikataulusta, sillä kun tämä on ollut jo PeVissä,
niin vähän ihmettelen tätä esitystä. [Sirkka-Liisa Anttila: Me tiedämme, mutta onko se
puoli selvitetty?]

Toinen varapuhemies Tuula Haatainen: Sirkka-Liisa Anttila on Pertti Salolaisen kan-
nattamana ehdottanut, että tämä asia pannaan pöydälle ensi tiistaina, 12.3.2019 pidettä-
vään täysistuntoon. Asia jää siis pöydälle. Onko muita ehdotuksia pöydällepanosta?

Keskustelu pöydällepanosta päättyi.

Asia pantiin pöydälle 12.3.2019 pidettävään täysistuntoon.
12


