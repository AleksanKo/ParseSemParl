















































DEMC0F3.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

6. Hallituksen esitys eduskunnalle laiksi ylimääräisen taiteilijaeläkkeen perusteella myön-
nettävistä perhe-eläkkeistä

Hallituksen esitys HE 58/2017 vp
Valiokunnan mietintö StVM 7/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on sosiaali- ja terveysvaliokunnan mietintö StVM 7/
2017 vp. Nyt päätetään lakiehdotuksen sisällöstä.

Keskustelu

14.55 Ulla Parviainen kesk: Arvoisa puhemies! Tässä on laki, jossa käsitellään taiteilija-
eläkkeen perusteella myönnettävä perhe-eläke. On tosi hieno asia, että tämä nytten siirtyy
lailla säädettäväksi. Tämä on erittäin iso asia henkilöille, vaikka heitä on vain noin 170, jot-
ka ovat tämän eläkkeen piirissä. Meidän budjetissammekaan tämä ei ole iso summa, jos se
on vähän reilu miljoona euroa, mutta erittäin tärkeä perheille, jotka tämän eläkkeen saavat.

Tässä yhteydessä on hyvä muistuttaa mieleen myös se, että taiteilijoiden tulonmuodos-
tus on nykyisin hyvin vaatimatonta. Apurahan saajien eläkekertymä on pieni ja esimerkik-
si yksityisten eläkevakuutusten ottaminen on mahdollista vain harvoille taiteilijoille. Kaik-
ki taiteilijat nykyisin keräävät oman toimeentulonsa hyvin pienistä puroista. Apurahat ovat
tärkeä toimeentulon lähde, mutta myöskin tietenkin oma taiteellinen tuotanto. Ainakin tut-
kimusten mukaan näyttää siltä, että siitä tuleva tulo on laskenut edellisistä vuosista. Paljon
taiteilijoita elää meillä köyhyydessä, eli taiteilijoiden toimeentulo ja eläketurva kyllä vaa-
tii jatkossakin täällä eduskunnassa tarkkaa tarkastelua ja toimenpiteitäkin sen parantami-
seksi.

14.56 Ritva Elomaa ps: Arvoisa puhemies! Tämä hallituksen esitys ylimääräisen taiteili-
jaeläkkeen perusteella myönnettävästä perhe-eläkkeestä on erittäin kannatettava asia. Jos
ajatellaan taiteilijoita Suomessa, suurin osa elää todella pienillä tuloilla elikkä, sanotaan
nyt, melkein köyhyysrajalla, joten on erittäin tärkeää, että asia huomioidaan nyt tällä esi-
tyksellä. Luovat alat ja se, mitä ne merkitsevät myös yhteiskunnalle ja maalle — se on tu-
levaisuutta. Luovat alat tulevat tarjoamaan erittäin paljon työpaikkoja, uusia työpaikkoja,
joten myös perussuomalaiset ovat tämän huomanneet ja ovat kannattamassa hyviä esityk-
siä, jotka takaavat myös nämä uudet työpaikat. Myös tärkeä asia tällä hetkellä täällä koti-
maassamme.

Liittyen myös tähän ja taitelijoihinkin, niin jos ajatellaan vaikka musiikkialaa, meillä on
hyvin paljon erittäin pieniä toimijoita. Yli 90 prosenttia firmoista on ihan minifirmoja. Nii-
 Tarkistettu
4.4



Pöytäkirjan asiakohta PTK 101/2017 vp
tä vetää yksi ihminen ja pari ihmistä ja näin poispäin. Jos esimerkiksi musiikkialan ihmi-
nen, tekijä, saa tekijänoikeuskorvauksia, hän ei voi sillä pienellä firmalla niitä käsitellä,
vaan häntä verotetaan henkilökohtaisesti tekijänoikeuksista, korvauksista. Näin ollen osa
toimijoista on siirtänyt firmansa jopa Ruotsiin. Nyt tällainen lakialoitekin jossain valiokun-
nissa pyörii, joten toivottavasti se saa hyvää palautetta ja ymmärretään. Olen ymmärtänyt,
että myös hallitus haluaa, että nämä pienyrittäjät menestyvät tulevaisuudessa.

14.58 Arja Juvonen ps: Arvoisa herra puhemies! Sosiaali- ja terveysvaliokunnan mietin-
tö todellakin on tässä meillä käsittelyssä. Ylimääräistä taiteilijaeläkettä saavan leskelle tai
lapselle syntyy tämän lain myötä oikeus perhe-eläkkeeseen, kun laissa säädetyt edellytyk-
set täyttyvät.

Tällä esityksellä ei ole vaikutusta vuosittain myönnettävien taiteilijaeläkkeiden luku-
määrään. Nehän ovat edelleen riippuvaisia valtion talousarvioon tarkoitusta varten otetun
määrärahan suuruudesta. Meillä on paljon ammattikuntia ja toimijoita, jotka todellakin
joutuvat miettimään, miten sitten eläkkeellä ollessaan pärjää tai miten leski siellä tulevai-
suudessa mahdollisesti pärjää. Tällä hetkellä näitä taiteilijaeläkkeitä on maksussa hieman
yli tuhannelle taiteilijalle, ja harkinnanvaraisen eläkkeen merkitys on ollut suuri erityisesti
niille ansioituneille taiteilijoille, joiden tulot ovat jääneet mataliksi ja muodostuneet satun-
naisiksi, koska työtkin ovat olleet satunnaisia. Heillä työ- tai yrittäjätuloihin perustuva la-
kisääteinen eläketurva jää näin ollen hyvin alhaiseksi.

Sosiaali- ja terveysvaliokunta on jo aiemmin todennut, että jatkossa on edelleen kiinni-
tettävä huomiota taiteilijoiden sekä myös muiden itsensä työllistävien toimeentulomahdol-
lisuuksien kehittämiseen ja sosiaaliturvajärjestelmän rakentamiseen siten, että turvan ker-
ryttäminen ilman kannustinloukkuja on mahdollista. Erittäin tärkeän asian äärellä olemme
nyt, ja tämä lausunto sosiaali- ja terveysvaliokunnasta oli myös yksimielinen.

15.00 Pia Viitanen sd: Arvoisa puhemies! Oikeastaan tämä keskustelu tuli hyvään paik-
kaan seuraten tuota edellistä teemaa, jossa totesimme, että kulttuuri ja taide on mitä tär-
keintä. Silloin täytyy tietenkin muistaa myös se tosiasia, että taide ja kulttuuri tarvitsevat
tekijänsä ja nämä tekijät tarvitsevat myös sen toimeentulonsa. Tämä on hyvin pitkäaikai-
nen keskustelunaihe, kaiken kaikkiaan suomalaisten taiteilijoiden toimeentulo, eri tai-
teenalojen toimeentulo. Tässä on hyvä esimerkki. Hyvä, että mennään tähän suuntaan,
mutta tosiasiassa juuri nämä talousarvioon varattavat määrärahat sitten taiteilijaeläkkeen
tai apurahojen suhteen tietenkin ratkaisevat sen. 

On myös monia muita asioita, millä kaiken kaikkiaan tätä toimeentuloa voidaan edistää.
Yksi on yleisesti koko sosiaaliturvajärjestelmä, siihen liittyvät työttömyysturvajärjestelyt
ja niin poispäin. Sitten on tietenkin näitä erillisiä, mistä meillä on nyt hyvä esimerkki tämä
lainauskorvaus, joka meni oikeaan suuntaan ja nappiin, ja se oli hyvin tärkeää. Viime kau-
della otettiin ensiaskeleet tässä kuvataiteilijoiden, jotka ovat usein melkein kaikkein köy-
hintä väkeä ja hyvin pienillä tuloilla, näyttelykorvausjärjestelmässä. Sitä tuupattiin eteen-
päin, ja se on nyt edistynyt. On monia monia erilaisia keinoja, joita kokonaisvaltaisesti yli
eri hallintokuntarajojen pitäisi pystyä tekemään, jotta saisimme kattavasti taiteilijoiden,
kulttuurintekijöiden toimeentuloa kaiken kaikkiaan turvattua ja parannettua. 

Tiedän, kun olen joskus tätä historiaa katsellut, että jo useiden vuosien ajanhan on tehty
erilaisia selvityksiä, monia erilaisia selvityksiä taiteilijoiden toimeentulosta, mutta joskus
tuntuu, kun kenttääkin olen paljon kuunnellut siellä, että aika hitaasti nämä toimenpiteet
2



Pöytäkirjan asiakohta PTK 101/2017 vp
ovat edistyneet siihen nähden, mikä tarve olisi. Varmasti edelleen on tarvetta siihen, että
nimenomaan kokonaisvaltaisesti eri hallinnonalojen toimet ylittäen voisimme kiinnittää
huomiota siihen, miten taiteilijoiden toimeentulon edellytyksiä voitaisiin parantaa. 

15.02 Outi Mäkelä kok: Arvoisa puhemies! Perustuslain 80 §:n 1 momentin mukaan lail-
la on säädettävä yksilön oikeuksien ja velvollisuuksien perusteista. Oikeus eläkkeeseen on
tällainen oikeus, ja on katsottu, että nykyinen valtioneuvoston päätöksiin perustuva sää-
döspohja ei ole riittävä, ja sitä on jouduttu täydentämään vakiintuneilla käytännöillä, ja on
ollut tarpeen myös säätää tästä taiteilijaeläkkeen perhe-eläkeasiasta laissa. Nykyisinhän
tämä ylimääräiseen taiteilijaeläkkeeseen liittyvä perhe-eläke myönnetään valtioneuvoston
päätöksen perusteella, ja nyt tässä esityksessä olennaisin muutos on, että perhe-eläkkeen
harkinnanvaraisuus poistuisi, jolloin siis tämän eläkkeen saa laissa säädetyt edellytykset
täytettyään, kun on sitä anonut. Erittäin tervetullut ja asioita selkeyttävä päätös.

Yleiskeskustelu päättyi.

Eduskunta hyväksyi hallituksen esitykseen HE 58/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


