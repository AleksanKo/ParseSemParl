















































DEMC482.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

14. Hallituksen esitys eduskunnalle laeiksi arpajaislain ja eräiden siihen liittyvien lakien 
muuttamisesta

Hallituksen esitys HE 132/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään hallintovaliokuntaan, jolle
maa- ja metsätalousvaliokunnan, sivistysvaliokunnan ja sosiaali- ja terveysvaliokunnan on
annettava lausunto.

Keskustelu

19.32 Sisäministeri Paula Risikko (esittelypuheenvuoro): Arvoisa herra puhemies! Täl-
lä esityksellä ehdotetaan muutettavaksi arpajaislakia siten, että jatkossa ainoastaan yhdellä
rahapeliyhtiöllä olisi yksinoikeus myydä rahapelejä Suomessa. Uusi rahapeliyhtiö olisi ni-
meltään Veikkaus Oy, ja se olisi kokonaan valtion omistama erityisyhtiö. Lainmuutoksen
seurauksena Raha-automaattiyhdistyksen raha-automaatti- ja kasinotoiminta, Fintoton he-
vospelit ja nykyisen Veikkauksen rahapelit siirtyisivät saman katon alle.

Suomessa on aina ollut rahapelien myyntiä koskeva yksinoikeusjärjestelmä. Tämä sik-
si, että rahapelit aiheuttavat myös haittoja ja Suomessa on katsottu, että lailla säännelty ja
viranomaisvalvottu yksinoikeus on paras keino ehkäistä näitä haittoja. Meillä on ollut kol-
men rinnakkaisen toimijan yksinoikeusjärjestelmä, jossa Raha-automaattiyhdistys, Veik-
kaus ja Fintoto ovat saaneet toimeenpanna ainoastaan omaan toimialaansa kuuluvia raha-
pelejä. Se, että meillä on ollut kolme itsenäistä toimijaa, on ollut oma kansallinen ratkai-
summe. Tämä ratkaisu on johtunut pelien erilaisista luonteista ja toisaalta eri pelien tuoton
tarkoituksenmukaisesta jakautumisesta eri edunsaajatahojen kesken. Kolmen toimijan yk-
sinoikeusjärjestelmämme on aikoinaan rakennettu sellaiseksi, että siinä ei esiinny peliyh-
tiöiden välistä kilpailua.

Nyt tämä kolmen toimijan malli on osoittautumassa vanhanaikaiseksi. Tämä on seikka,
josta vallitsee laaja yhteisymmärrys. Kolmen toimijan mallissa niiden tarjoamien pelituot-
teiden on erottava toisistaan, sillä yksinoikeusjärjestelmässä ei voi olla keskinäistä kilpai-
lua. Peliteknologia ja kulutustottumukset ovat kuitenkin muuttuneet. Pelejä tarjotaan ja pe-
lataan yhä enemmän digitaalisissa kanavissa. Tämä kehitys johtaa myös pelituotteiden sa-
mankaltaistumiseen.

Nykyisen arpajaislain säännökset soveltuvat huonosti kehityksen mukanaan tuomaan
uudentyyppiseen rahapelitarjontaan ja -kysyntään. Myös yksinoikeusjärjestelmässä on
mahdollisuus kehittää pelejä, mutta tiukka reviirijako kolmen eri toimijan välillä kaventaa
tätä mahdollisuutta. Jos suomalainen rahapelitarjonta ei pysy tässä kehityksessä mukana,
 Tarkistettu
4.0



Pöytäkirjan asiakohta PTK 90/2016 vp
kotimaisen rahapelitarjonnan kanavointikyky valvottuun ja korkean kuluttajansuojan pii-
rissä olevaan rahapelitarjontaamme vaarantuu. Samalla vaarantuu yksinoikeusjärjestel-
mämme olemassaolo ja sen tavoite haittojen torjunnassa.

Tällä esityksellä mahdollisestaan yksinoikeuteen perustuvan rahapelijärjestelmämme
ylläpitäminen ja vahvistaminen muuttuvassa rahapelialan toimintaympäristössä. Uudella
rahapeliyhtiöllä olisi mahdollisuus toimeenpanna vastuullisesti myös aivan uudentyyppi-
siä rahapelejä, mikä kolmen toimijan mallissa ei ole ollut mahdollista.

Tässä laissa uudelle yhtiölle asetetaan velvollisuus ottaa vastuullisuus huomioon toi-
minnassaan. Tässä esityksessä ehdotetaan myös, että rahapelipolitiikkaa seurattaisiin.
Tämä tehtävä annettaisiin rahapeliasioiden neuvottelukunnalle, jonka tehtävänä olisi seu-
rata rahapelipoliittisten tavoitteiden toteutumista ja kehittämistarpeita.

Arvoisa herra puhemies! Suomalaiseen yksinoikeusjärjestelmään on aina kuulunut
myös se, että rahapelien tuotot ohjataan yleishyödyllisiin tarkoituksiin. Näin olisi myös jat-
kossa. On kuitenkin tärkeää huomioida, että tuottojen käyttäminen yleishyödyllisen tai
yleisen edun mukaisen toiminnan rahoittamiseen ei ole EU-oikeuden näkökulmasta hyväk-
syttävä peruste yksinoikeusjärjestelmän ylläpitämiselle. Se voi olla järjestelmän suotuisa
liitännäisseuraus, mutta ei sen pääasiallinen tarkoitus. Tämän suotuisan seurauksen jakau-
tumisesta eri käyttötarkoitusten kesken säädettäisiin arpajaislaissa. 53 prosenttia käytettäi-
siin liikuntakasvatuksen, tieteen, taiteen ja nuorisotyön edistämiseen, 43 prosenttia tervey-
den ja sosiaalisen hyvinvoinnin edistämiseen sekä 4 prosenttia hevoskasvatuksen ja hevos-
urheilun edistämiseen.

Arvoisa herra puhemies! Avustusmenettelyihin tulisi tässä vaiheessa joitain muutoksia.
Jatkossa avustusten jakamiseen sovellettaisiin valtionavustuslakia kaikkien kolmen tuo-
tonjakoministeriön osalta. Sosiaali- ja terveysministeriön yhteyteen perustettava Sosiaali-
ja terveysjärjestöjen avustuskeskus vastaisi terveyden ja sosiaalisen hyvinvoinnin edistä-
miseen myönnettäviä avustuksia koskevasta valmistelusta nykyisen Raha-automaattiyh-
distyksen avustusosaston sijasta. Edunsaajat olisivat mukana avustusvalmistelussa uuden
avustusasioiden neuvottelukunnan myötä. Hevossektorilla maa- ja metsätalousministeriö
jakaisi jatkossa koko tuoton avustuksina. Opetus- ja kulttuuriministeriön valtionosuus- ja
avustusmenettelyt pysyisivät nykyisellään.

Yhdistäminen tarkoittaisi muutoksia myös yhteisöjen työntekijöille. Raha-automaatti-
yhdistyksen avustustoiminnan henkilöstön työsuhteet päättyisivät, ja henkilöstö siirtyisi
vastaaviin tehtäviin virkasuhteeseen uuteen avustuskeskukseen sosiaali- ja terveysministe-
riön yhteyteen. Sosiaali- ja terveysministeriö on vastannut avustuskeskuksen perustami-
seen liittyvästä valmistelusta. Henkilöstölle on jo tarjottu virkasuhdetta tammikuusta 2017
lukien. Muu nykyisten yhteisöjen palveluksessa oleva henkilöstö siirtyisi vanhoina työnte-
kijöinä uuden rahapeliyhtiön palvelukseen.

Tähän esitykseen sisältyvien lakien on määrä tulla voimaan vuoden 2017 alusta. Samas-
sa yhteydessä on tarkoitus toteuttaa kaksi yksinoikeutta tukevaa rahapelipoliittista toimen-
pidettä, joilla vahvistetaan rahapelien valvontaa ja mahdollistetaan pelien haitallisuusarvi-
ointi. Rahapelitoiminnan valvontaa vahvistetaan uudistamalla Poliisihallituksen yhteydes-
sä olevan arpajaishallinnon organisaatio ja lisäämällä sen resursseja. Sosiaali- ja terveys-
ministeriön yhteydessä oleva rahapelien haittaominaisuuksia selvittävä arviointiryhmä
aloittaa toimintansa. Näiden toimenpiteiden toteuttaminen ei edellytä lainmuutoksia, mut-
ta ne ovat yhteydessä tämän esityksen tavoitteisiin.
2



Pöytäkirjan asiakohta PTK 90/2016 vp
Haluan vielä tähän lopuksi tuoda esille, että komissio on antanut lakiehdotuksesta Suo-
melle tiedonannon, jossa se muistuttaa Suomea niistä edellytyksistä, joilla voimme ylläpi-
tää jatkossakin yksinoikeusjärjestelmää Euroopan unionissa. Suomen rahapelipolitiikan on
noudatettava EU-tuomioistuimen ratkaisukäytäntöä, uuden Veikkaus Oy:n valvonnan on
oltava tiukkaa, ja tämän lakimuutoksen mahdollistamien uudentyyppisten pelien on oltava
yhdenmukaisia rahapelipolitiikkamme tavoitteiden kanssa. Näillä edellytyksillä ja tällä la-
kimuutoksella voimme turvata yksinoikeusjärjestelmämme elinvoimaisuuden pitkälle tu-
levaisuuteen. — Kiitos.

19.39 Jani Mäkelä ps: Arvoisa puhemies! Olen seurannut tätä isoa uudistusta Veikkauk-
sen hallintoneuvoston jäsenen roolissa. Tähän liittyy paljon asioita, ja muutokset ovat hy-
vin suuria niitten yhtiöitten toiminnassa ja monissa muissakin asioissa.

Muutama sellainen yksityiskohta, jotka ovat itselleni jääneet mieleen ja jotka ainakin
jossain välissä olivat ongelmallisia ja joihin haluaisin saada selvyyttä sen suhteen, miten
niissä on tullut jatkokehitystä: Eli oli sellaista keskustelua, että onko näitten uusien peli-
tuotteiden määritelmä kenties edelleenkin siinä lakiesityksessä liian tiukka, elikkä että pe-
liyhtiöt eivät pystyisikään vastaamaan kovin dynaamisesti tarpeisiin uusien pelien kehittä-
misestä vaan ne luvat täytyisi hakea kauempaa ja siinä kestäisi aikaa ja menetettäisiin kil-
pailuetua ulkomaalaisiin peliyhtiöihin verrattuna. Eli onhan tämmöinen jonkinasteinen
niin sanottu kaatopykälä tässä laissa mukana, että muutkin tämänkaltaiset pelituotteet voi-
daan tuoda markkinoille ilman erillistä lupamenettelyä tai ainakaan liian raskasta sellaista?

Toisena asiana: Onko tässä laissa miten nyt huomioitu se, että lainsäätäjän tahto olisi
tuotu tarkkaan selville siinä, miten näitten pelien ehtoja valvotaan, eli ettei jäisi liikaa tilaa
viranomaisten mielivaltaisille tulkinnoille esimerkiksi noitten pelien markkinoinnista, kun
ikäviä episodeja nyt oli Veikkauksen yhteydessä, että Poliisihallituksesta sanottiin, että te
ette saa markkinoida noin, ja se ei oikeastaan perustunut mihinkään muuhun kuin heidän
omaan mielipiteeseensä ja tulkintaansa?

19.40 Sirpa Paatero sd: Arvoisa herra puhemies! Pitkään valmisteltu asia elikkä kolmen
rahapeliyhtiön yhdistäminen on nyt onneksi tässä vaiheessa.

Pitää tähän alkuun todeta lähtökohta, joka tuntui jossain kohtaa tässä unohtuneen, mistä
ja ketä ollaan yhdistämässä. Sosiaali- ja terveysjärjestöt, ne yhdistykset, ry:t, ovat aika-
naan perustaneet RAY:n, joka siis toimii yhä edelleen järjestöpohjaisena uuden lain alka-
miseen asti. Toisena on Veikkaus, jonka ovat perustaneet Työväen Urheiluliitto, Palloliit-
to ja yleisurheiluliitto elikkä Suomen Urheiluliitto elikkä kansalaisjärjestöt. Valitettavasti
en tiedä Hippoksen taustaa mutta ymmärrän, että sielläkin on enemmän kyse ollut yhdis-
tysmuotoisesta toiminnasta.

Tämän haluan sanoa tähän alkuun siitä syystä, että jotenkin tässä lain valmisteluvaihees-
sa tuntui, että tämä halutaan ottaa enemmän ministeriöiden haltuun, tästä halutaan tehdä vi-
ranomaistoimintaa ja tämä halutaan osaksi valtion budjettia. Kyse on reilusta miljardista
eurosta tällä hetkellä, mikä on iso summa rahaa, ja kun tämä koko ilta on keskusteltu täällä
näistä kymmenistäkin miljoonista, niin ymmärrän hyvin, että joillakin virkamiehillä on ol-
lut jotenkin semmoinen olo, että nyt tästä saadaan yksi osa. Mutta haluan korostaa, että täs-
sä yhä edelleen pitää pitää huolta siitä, että ne kansalaisjärjestöt ovat ne, jotka tästä hyöty-
vät myöskin tulevaisuudessa, ja kaikki raha ohjautuu myöskin tulevaisuudessa näille kan-
salaisjärjestöille, jotka tämän järjestelmän ovat alkuun laittaneet.
3



Pöytäkirjan asiakohta PTK 90/2016 vp
Tässä yhteisessä Veikkaus Oy:ssä, niin kuin sen nimi nyt päätettiin sitten muuttaa, mikä
minun mielestäni on aika hyvin, on tietenkin perusteena se, että näin saadaan turvattua
tämä yksinoikeusjärjestelmä, näin pystytään paremmin huolehtimaan pelivilpeistä, pysty-
tään paremmin puuttumaan haitalliseen pelaamiseen, addiktoitumiseen pelaamiseen ynnä
muuhun. Mutta tietenkin tässä on tavoitteena samalla saada lisää tuottoja ja saada ne ka-
peikot, joita tällä hetkellä on ollut eri järjestäjien välillä, pois, elikkä ei tarvitse enää neu-
votella siitä, kuuluuko joku peli jonkun järjestämisluvan piiriin vai ei, vaan nyt kun meillä
on yksi yhtiö, niin siinä kohtaa tällaista keskustelua ei tarvitse enää käydä. Toivonkin, että
näistä kiristyksistä Poliisihallituksen kanssa päästään hyvään yhteisymmärrykseen, niin
että pelit, etenkin virtuaalisen muodon pelit, pystyvät tästä eteenpäin nykyistä helpommal-
la käsittelyllä sitten tulemaan käyttöön.

Tuotonjakolaki on meille monille tuttu, joka on ollut Veikkauksen tuotonjaossa jo pit-
kän aikaa, vuosikymmeniä käytössä, ja se on minun mielestäni erittäin hyvä turva myöskin
tässä, koska sosiaali- ja terveysalan järjestöt erityisesti olivat huolissaan siitä, voiko kult-
tuuri tai liikunta tai urheilu viedä nyt sitten suuremman osan. Tämä tuotonjakolaki, missä
on prosenttimääräisesti siitä yhteisestä tuotosta määrätty, kuinka monta prosenttia menee
erilaisiin käyttötarkoituksiin, turvaa mielestäni sen, että tätä keskustelua ei tarvitse käydä.

Toivon myös, että ei tule semmoista tilannetta niin kuin jo muutama hallituskausi sitten,
että yritettiin vyöryttää tänne rahapelien tuoton osalle muitakin katettavia kustannuksia.
RAY:n puolella niitä on ollut useammankin kerran. Myöskin Veikkauksen tuotoista on
joskus maksettu kirjastokustannuksia, joskus yritetty vyöryttää sinne museoiden vuokria
ynnä muita, mitkä eivät sinne oikeasti kuulu. Toivottavasti nyt pidetään huolta siitä, että ne
oikeasti säilyvät näiden kansalaisjärjestöjen käytössä.

Se, mistä olen pahoillani, on, että me puhumme kolmesta yhtiöstä, emme neljästä. Suo-
messa on myöskin Ahvenanmaa osa Suomea, jossa on yhtiö nimeltä Paf, joka markkinoi
varsin aggressiivisesti myöskin Suomen mantereen puolella, ja mielestäni ei ole mitään pe-
rustetta, että Pafia jotenkin käsiteltäisiin eri tavalla. Tiedän, että siellä on rikkomuskanteita
tai muita meneillään, mutta siitä huolimatta se olisi mielestäni ollut myöskin arvokasta ot-
taa tässä yhteydessä tähän samaan linjaan.

Tässä kritiikkiä tämän kolmen viikon lausuntokierroksen aikana tuli järjestöiltä erityi-
sesti siitä, kun yhteisymmärryspöytäkirja, joka on kolmen yhtiön hallitusten elikkä kaik-
kien toimijoiden yhteisesti laatima, ei heidän mielestään tullut toteutuneeksi enää sitten
varsinaisissa lakipykälissä. Erityistä kritiikkiä siellä tuli tietysti siihen kohtaan, missä mie-
titään, antaako tästä rahanjaosta joku neuvottelukunta vai avustustoimikunta tai muu lau-
sunnon vai pystyykö siihen edes lausumaan vai minkälainen kriteeristö siihen sitten tulee.
Tämä kohta jäi yhä edelleen jonkun verran sille kritiikin puolelle, niin että järjestöjen tah-
totila tässä kohtaa ei toteutunut niin kuin he olisivat halunneet sitä viedä eteenpäin.

Tässä komission palaute, joka tuli siis 1.9., jonka takia tämä lakipaketti saatiin tänne nyt,
on erittäin positiivista, sillä myöskin Suomen kaikki rahapelijärjestelmät on aina haastettu
yksityisten peliyhtiöitten osalta tuonne Euroopan unionin puolelle, mutta nyt tässä tämä
ohjaus erityisesti laillisiin ja valvottuihin peleihin tulee olemaan se Suomen yksi linja. Täs-
tä myöskin tässä Suomen kohta lainsäädännön mukaan olevassa, nyt jo väliaikaisesti pe-
rustetussa yhtiössä on otettu linjaus niin, että nykyistä parempi tunnistautuneena pelaami-
nen tulee olemaan se, mitä viedään eteenpäin, ja samalla tutkitaan sitä, kuinka paljon näis-
tä pelihaitoista, joiden ennaltaehkäisyyn pitää satsata nykyistä enemmän, tulee oikeasti
Suomen pelijärjestelmien kautta ja kuinka paljon niistä pelihaitoista itse asiassa tulee ulko-
4



Pöytäkirjan asiakohta PTK 90/2016 vp
maille pelattavien pelien vuoksi, elikkä saadaan oikeasti faktatietoa myöskin tästä, mikä se
varsinainen tilanne siellä on.

Tähän toivon, että eduskunta saa ja etenkin hallintovaliokunta myöskin nämä asetukset
jo nähtäväksi ennen kuin tämä on valmiina täältä eduskunnasta, koska siellä on aika mer-
kittäviä asioita kirjoitettu sinne asetuksen puolelle.

Sitten on tämä toinen vaihe, jonka toivon lähtevän liikkeelle varsin nopeasti, koska tämä
arpajaislaki nyt, ensimmäinen vaihe, on vasta se alku ja siinä toisessa vaiheessa tullaan sit-
ten vasta rajaamaan tuotepuolta ja markkinointipuolta nykyistä tarkemmin ja siinä pääs-
tään sitten vielä enemmän siihen sisällön puolelle. Sen takia toivon, että tämä keskustelu ja
tämä valmistelu lähtee mahdollisimman pikaisesti käyntiin.

Mutta kiitoksia, tämä varmaan jatkuu vilkkaana.

19.49 Petri Honkonen kesk: Arvoisa herra puhemies! On tosiaankin hyvä, että tämä iso
ja merkittävä uudistus on nyt jo tässä vaiheessa. Työhän ei sinänsä ole helppo. Kuten tässä
edellisessä puheenvuorossa edustaja Paatero totesi, niin kolme hyvin erilaisista lähtökoh-
dasta toimivaa yhtiötä pistetään yhteen ja muodostetaan ikään kuin valtionyhtiö, ja sitten
siihen vielä yhdistyy nämä merkittävät yhteiskunnalliset velvoitteet, mitä nyt RAY:llä,
Veikkauksella ja Fintotolla on ollut erilaisten kansalaisjärjestöjen ja muun hyvän toimin-
nan rahoittamisessa.

On hyvä, että monopoli nyt säilyy, eikä synny näitä keinotekoisia rajapintoja. Kun ele-
tään tässä virtuaalisessa maailmassa, niin tämän meidän rahapelimonopolimmekin on py-
syttävä tämän kehityksen perässä. Uskoisin, että tämän uudistuksen, tämän fuusion, myötä
pystytään myöskin turvaamaan tämän yhtiön kilpailukyky ja ehkä jonkun verran myös es-
tämään sitten näiden rahavirtojen karkaamista tuonne ulkomaille, ulkolaisen tarjonnan pe-
rään. Pidän myös erittäin hyvänä sitä, että tässä nyt kokonaisuudessa sinänsä pienen toimi-
jan, Fintoton, jolla on suomalaiselle hevosurheilulle ja hevosalalle aika iso merkitys, ase-
ma ja rahoitusasema myöskin tässä turvataan. Sillä on suomalaiselle maaseudulle erittäin
iso merkitys.

Arvoisa puhemies! Nyt, kun ministeri on täällä paikalla, olisinkin kysynyt tätä, mihinkä
edustaja Paatero edellisessä puheenvuorossa jo viittasi. Nyt kun täällä hallituksen esityk-
sessä todetaan, että tavoitteena on turvata rahapelipolitiikkamme yhdenmukaisuus EU-oi-
keuden yksinoikeusjärjestelmälle asettamien edellytysten kanssa, niin kuinka tämä Paf,
Ahvenanmaan rahapeliyhtiö, nyt sitten tähän EU-oikeuden näkökulmaan istuu?

19.51 Merja Mäkisalo-Ropponen sd: Arvoisa puhemies! Tämä esitys on erittäin hyvä,
eikä lakiesitykseen sinänsä mitään huomauttamista, sillä tällähän me turvaamme oman
kansallisen mallimme säilymisen. Tätä yhdistymistä on työstetty hyvässä yhteistyössä, ja
prosessi on sinällään ollut hyvä, vaikka järjestöiltä tuli vielä loppuvaiheessakin jonkun ver-
ran kritiikkiä.

Mutta sitä kuitenkin kysyn, miksi ihmeessä päädyttiin tämän uuden yhtiön nimeksi va-
litsemaan Veikkaus. Ajattelen sitä tämän tulevaisuuden kannalta sillä tavalla, että jos ha-
lutaan rakentaa uutta kulttuuria ja yhteisöllistä toimintatapaa, kun kolme niin erilaista toi-
mijaa liittyy nyt yhteen, niin tästä näkökulmasta olisi voinut pohtia tätä nimeä hiukan pa-
remmin. Eli jos olisi annettu joku aivan uusi nimi, niin olisiko silloin ollut helpompi tässä
uudessa yhtiössäkin lähteä ikään kuin puhtaalta pöydältä?
5



Pöytäkirjan asiakohta PTK 90/2016 vp
19.52 Markku Eestilä kok: Arvoisa puhemies! Edellisen puhujan nimikysymyksistä, oli-
siko pitänyt antaa uusi nimi: itse olen kyllä sitä mieltä, että Veikkaus brändinä edustaa jo
sinänsä niin suurta rahamäärää, että jos se olisi hylätty, niin minun mielestäni se olisi ta-
vallaan ollut rahan heittämistä kaivoon. Siitä on niin vakiintunut, hyvä mielikuva suoma-
laisilla, ja pelataan juuri sen takia, että tiedetään, että raha kohdentuu hyväntekeväisyyteen
ja yleishyvään, mihin se sitten kohdentuu — urheiluun, nuorisotyöhön, taiteeseen ja tietee-
seen.

Yksi kohta, mikä meidän kaikkien pitäisi muistaa, on se, että loppujen lopuksi, miksi
mekin olemme täällä puhumassa vapaassa yhteiskunnassa, on suomenhevonen. Loppujen
lopuksi, jos raviurheilu ja hevostalous voivat hyvin, ne edellyttävät ja auttavat, että suo-
menhevonen säilyy kartalla ja sen suku ei pienene liikaa, joten pidän erinomaisena, että
tästä 4 prosentin jako-osuudesta on päästy sopuun, koska näillä kolmella toimijalla, jos kat-
soo historiaa vähän taaksepäin, on valitettavasti hieman kilpaileva ja ehkä riitainenkin his-
toria takana. Nyt kun tämä Veikkaus aloittaa, niin minä toivon, että se mainonta ja kaikki
toiminta on korkealla tasolla ja suomalaiset hyväksyvät ja käyttävät ikään kuin tätä sinival-
koista yhtiötä, sillä todella kova paine kohdistuu ulkomailta ja netin ja internetin kautta sel-
laiseen pelaamiseen, joka ei hyödytä suomalaista yhteiskuntaa. Mutta jos hevostaloutta ja
erikoismaataloutta halutaan pitää Suomessa pystyssä, niin se edellyttää, että meillä on ra-
viradoilla riittävät palkinnot ja ravirataverkosto on koko Suomea ajatellen riittävän katta-
va.

19.53 Jani Mäkelä ps: Arvoisa puhemies! Nyt kun tuli keskustelua Veikkauksen tai uu-
den peliyhtiön brändiasiasta, niin olen tuosta asiasta kyllä täysin edustaja Eestilän kanssa
samaa mieltä, ollut jo alun perin sitä mieltä, että siinä oli suuri riski, että jos sitä nimeä käy-
dään muuttamaan, väri-, kuvailmettä, graafista ilmettä käydään muuttamaan radikaalisti,
niin Veikkauksen brändi saatetaan menettää ja voi tulla menetyksiä pelivaihdoissa tällai-
sissa asioissa. Tämä oli suuri pelko, ja onneksi muutokseen nyt sitten lähdettiin noin mal-
tillisella tavalla.

Keskustelu näistä pelihaitoista ja pelaamisesta ulkomaille: olisi tietysti mukavaa kuulla,
onko tästä asiasta tuoreita tutkimuksia. Itse tein nettipelaamisesta lopputyön aikanaan am-
mattikorkeakoulussa, mutta siitä alkaa olla jo yli kymmenen vuotta aikaa reilusti. Onko-
han näitä ilmiöitä nyt sitten viime aikoina tutkittu, miten paljon suomalaiset pelaavat ulko-
maille? Se on varma tosiasia, että paljon pelataan. Sille ei mitään voida, kun Euroopan
unionissa ollaan. Ulkomaille pelaaminen on väistämättä laillista. Veikkauksen tai uuden
peliyhtiön täytyy pystyä kilpailemaan vapailla markkinoilla näitten peliyhtiöitten kanssa
pelivaihdoista. Se on realiteetti, jonka kanssa on vain tultava toimeen.

19.55 Ilkka Kanerva kok: Arvoisa puhemies! Olisihan sellainenkin nimi ollut käytettä-
vissä nyt vapailla markkinoilla kuin esimerkiksi loistava keksintö Itella. Pankaapa omalle
kohdalle.

Tämä oli erinomainen ratkaisu ja perustui hyvin laajaan, poikkeuksellisen laajaan tutki-
mukseen, selvitystyöhön, harkintaan eri kannoilta, johon on hallinnossa ollut helppo yhtyä
tätä nimeä koskien. Tämä päätös on suomalaisen yhteiskunnan peruspiirteen, kansalaisyh-
teiskunnan peruspiirteen, luultavasti tämän vaalikauden kaikkein ratkaisevin myönteinen
päätös turvaamaan suomalaisen kansalaisyhteiskunnan moninaisuutta pitkälle eteenpäin.
Tässä suhteessa tämä on ratkaisevan tärkeä. Ellei näin olisi tehty, niin todennäköisesti mer-
6



Pöytäkirjan asiakohta PTK 90/2016 vp
kittävä osa siitä rahavirrasta, joka rahapelimaailmaan kuuluu, olisi siirtynyt ulkomaille, to-
dennäköisimmin vielä paratiisiyhtiöitten suojiin ja voitoiksi.

Pelihaittojen osalta tämä on kontrolloitu järjestelmä, joka Suomessa on käytössä. Kun
joku kysyi, paljonko se ulkomaille netin kautta tapahtuva pelaaminen on tällä hetkellä, niin
se on jo erittäin huomattavaa. Tämä lisää tietysti näiden yhtiöiden keskinäisellä innovatii-
visella pelitarjontakuviolla sen, että suomalainen peliyhtiövaihtoehto on kilpailukykyinen
suhteessa kansainvälisiin nettipelaamisvaihtoehtoihin.

Puhemies Maria Lohela:  Jos otetaan vielä edustaja Elomaa ja sitten ministerille vastaus.

19.56 Ritva Elomaa ps: Arvoisa puhemies! Meillä on vain yksi rahapeliyhtiö tulevaisuu-
dessa. Kolme yhdistyy: Veikkaus, Raha-automaattiyhdistys ja Fintoto. Ja totta kai meidän
pitää pystyä ulkolaisten peliyhtiöiden kanssa kilpailemaan. Tämä on hyvä esitys, koska nyt
siihen on mahdollisuus. Pelejä on kehitettävä, se on tosiasia. Eestilän, Kanervan ja Mäke-
län kanssa olen samaa mieltä, että Veikkaus nimenä on paras mahdollinen. Se on todella jo
brändi, ja jokainen suomalainen tietää, mistä on kysymys. Tämä yksinoikeusjärjestelmä on
hyvä, koska liikunnan ja kulttuurin, nuorisotyön, tieteen ja taiteen tuen määrä voisi jopa
vaarantua ilman tätä lakimuutosta, ja näin ollen tätä lakimuutosta on ihan itsestäänselvä ja
helppo tukea. Kansalaisjärjestöjen asema ja myös nämä pelihaitat tulee ottaa tietysti huo-
mioon.

Puhemies Maria Lohela:  Sisäministeri Risikko, 3 minuuttia.

19.57 Sisäministeri Paula Risikko: Arvoisa rouva puhemies! Ihan lyhyesti. Täällä oli
hyviä kysymyksiä, ja aivan todella lyhyesti.

Täällä kysyttiin, antaako tämä mahdollisuuden näiden uudentyyppisten pelien mukaan
ottamiseen, ja mielestäni tätä lakia on tuunattu juuri siitä näkökulmasta, että saataisiin tämä
uudenlainen maailma, mikä nyt on meillä esillä ja käsillä, otettaisiin kuitenkin hallitusti sil-
lä tavalla, että haitat pystytään estämään. Ja on tutkittu myös haittoja, ja varmasti eduskun-
takuulemisissa sitten valiokunnassa käyttekin läpi, erityisesti sosiaali- ja terveysvaliokun-
ta varmasti näitä haittoja käy läpi ja sitä, miten niitä yritetään sitten taklata. Tässähän on
aina vaarana se, että kun pelejä lisätään ja tulee uudentyyppistä, niin myös haitat lisäänty-
vät. Mutta on mielestäni erinomaisen hyvä, että tätä tuottorahaahan käytetään myös haitto-
jen ehkäisyyn. Olen aika kauan ollut sellaisissa tehtävissä, joissa aina ollaan oltu Raha-au-
tomaattiyhdistyksen kanssa tekemisissä, olen kansanterveysjärjestöissä toiminut elämäni,
niin miten tärkeää, että meillä on tällainen järjestelmä Suomessa.

Tuosta Ahvenanmaan Pafin tilanteesta, itse asiasta en osaa nyt tässä vastata, mutta minä
vien viestiä tuonne meidän virkamiehille, jotka ovat varmasti tätä selvittäneet ja osaavat
kertoa niistä taustoista. (Eduskunnasta: Siellä on EU takana!) — Niin, niin minä olen ym-
märtänyt, että siellä on EU takana, mutta on varmasti hyvä, että käytte sitten läpi siitä.

Minä itse sanoisin tästä kaiken kaikkiaan, että viimeistään nyt piti tehdä tämä. Nimittäin
niin kauan kuin olen itse ollut ministerinä, niin kauan on tätä sorkittu, että tälle pitää tehdä
jotain, ja nyt me saamme hallitusti tämän. Ja tämä oli nyt, voi sanoa todella, viimeisiä ai-
koja, että me saamme ihan oikeasti pidettyä tällaisen monopoliaseman tässä, että me saam-
me tämän rahan, mitä me pystymme nyt keräämään tässä, tähän yleishyödylliseen hyvään
tarkoitukseen. Ajatelkaa, mistä me saisimme tällaiseen sosiaalisen hyvinvoinnin ja tervey-
7



Pöytäkirjan asiakohta PTK 90/2016 vp
den edistämiseen — liikuntakasvatus, tiede, taide, nuorisotyö — tällaista rahaa, mistä me
ne ottaisimme — ja sitten myöskin hevoskasvatus, hevosurheilu, mistä tiedän muun muas-
sa puhemiehen olevan hyvin kiinnostunut, ja sitten meillä on täällä yhteisiä intressejä kai-
killa, myös puhemies on kiinnostunut näistä, tiedän sen. Minun mielestäni hieno juttu.
Täällä edustaja Kanerva, joka on hallintoneuvoston puheenjohtajana ollut tässä eräällä lail-
la kätilöimässä tätä, käytti erinomaisen hyvän puheenvuoron.

Minulle on itselleni ollut hirveän tärkeää se, että minä vahdin sitä, että nämä rahat, jotka
tässä kerätään, menevät juuri niihin tarkoituksiin, mikä tässä on se tarkoitus. Ja tällä on nyt
varmistettu myöskin monella taholla sitä.

Ja sitten en lähde veikkaamaan, mistä tuli Veikkaus, mutta uskon, että se tuli siitä, että
tähän liittyy kaikkea sitä veikkausta. Mutta nimestä varmaan vielä keskustellaan. — Kii-
tos. — Ei tietenkään muuteta, mutta keskustellaan, mistä se tuli.

Keskustelu päättyi.

Asia lähetettiin hallintovaliokuntaan, jolle maa- ja metsätalousvaliokunnan, sivistysvalio-
kunnan ja sosiaali- ja terveysvaliokunnan on annettava lausunto.
8


