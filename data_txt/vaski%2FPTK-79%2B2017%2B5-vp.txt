















































DEMD639.tmp.xml


Pöytäkirjan asiakohta PTK 79/2017 vp
Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

5. Kansaneläkelaitoksen valtuutettujen toimintakertomus  2016
Kertomus K 15/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

17.01 Sari Sarkomaa kok (esittelypuheenvuoro): Arvoisa puhemies! Esittelen Kelan val-
tuutettujen toimintakertomuksen vuodelta 2016. Asia on tärkeä, ehkä ajankohta ei ihan
otollinen.

Arvoisa puhemies! Totean tässä ihan aluksi, että Kela on todellakin perustuslain mu-
kaan eduskunnan alainen ja valvonnassa oleva itsenäinen sosiaaliturvalaitos, jolla on oma
talous ja hallinto, ja valvontaa hoitavat eduskunnan nimeämät 12 valtuutettua. Eli me val-
tuutetut valvomme Kelan hallintoa ja toimintaa ottaen huomioon laitoksen palveluiden laa-
dun ja saatavuuden. Kovin usein varsinkin uudet kansanedustajat, arvoisa puhemies, ovat
kysyneet, mitä Kelan valtuutetut sitten tekevät, ja on hyvä, että kertomusta käydään läpi
huolella.

Kertomusvuoden aikana valtuutetut kokoontuivat yhdeksän kertaa ja valtuutettujen työ-
valiokunta kokoontui 16 kertaa. Kelan valtuutetut seuraavat Kelan toimintaa. Käymme
läpi Kelan ja sen eri etuusjärjestelmien rahoitustilannetta, toimintakulujen kehitystä, etuus-
hakemusten läpimenoaikoja, työyhteisöä ja henkilöstöä kuvaavia tunnuslukuja sekä ajan-
kohtaisia asioita. Valvontatilintarkastaja esittelee valtuutetuille raporttinsa neljännesvuo-
sittain. Valtuutettujen käsittelemistä asioista on nyt käsittelyssä olevan kertomuksen si-
vuilla kattava luettelo. Ehkä sen yksityiskohtana voi todeta, että kertomusvuonna valittiin
Kelalle uusi pääjohtaja. Kela-lain mukaan Kelan valtuutetut tekevät ehdotuksen johtajista
ja varsinaisen nimityksen tekee sitten tasavallan presidentti. Uutena pääjohtajana aloitti
Elli Aaltonen, ja hän aloitti todellakin tehtävässään tämän vuoden alusta.

Vuosi 2016 oli Kelassa muutosten ja uusiin muutoksiin valmistautumisen vuosi. Kelan
hoitaman sosiaaliturvan etuusmenot ovat mittavat. Kyseessä on 14 miljardia euroa. Toi-
mintakulut ovat 430 miljoonaa. On olennaista todeta, että tavoitteena on ollut, että Kelan
toimintamenot pysyvät alle 3 prosentin, ja näin on myös kertomusvuonna käynyt eli toi-
mintamenot pysyivät tuossa 2,9 prosentissa.

Kelassa oli toimintavuonna 6 686 toimihenkilöä, mikä on todellakin reilu 700 enemmän
kuin vuotta aiemmin, ja tämä henkilöstömäärän lisäys on merkittävä. Suurin vaikuttava te-
kijä on perustoimeentulotukeen valmistautuminen loppuvuodesta. Kela tekee hyvää työtä,
 Tarkistettu
4.3



Pöytäkirjan asiakohta PTK 79/2017 vp
ja Kelan palvelut koskettavat jotakuinkin jokaista suomalaista. Kelan valtuutetut valvovat
myöskin henkilöstön työhyvinvoinnin tunnuslukuja. Ne ovat olleet hyviä, vaikkakin edel-
lisvuotta hieman heikommat. Stressin ja kiireen tuntu on lisääntynyt, ja on tärkeää, että
myöskin näitä tunnuslukuja valtuutetut seuraavat. Mutta ehkä yhtenä lukuna on hyvä tässä
todeta, että lähes 90 prosenttia kelalaisista todellakin koki Kelan hyväksi työpaikaksi, ja
tämä on tärkeä asia.

Valtuutetut saavat paljon kysymyksiä kansanedustajilta, ja erityisesti hakemuksista tu-
lee kysymyksiä. On hyvä havaita, että tuossa Kelan valtuutettujen kertomuksessa tode-
taan, että Kelaan saapuneista hakemuksista tehtiin verkossa lähes tuommoinen 64 prosent-
tia ja Kelan toimistoissa asiaa hoitaneista henkilöistä 97 prosenttia koki saamansa palvelun
ystävälliseksi. Eli asiakaskyselyt osoittavat, että Kelan palveluihin luotetaan ja ne saavat
hyvät arvosanat. Kelan palveluverkko on asia, jota kansanedustajat ja valtuutetut seuraa-
vat, koska palveluverkko on se, joka näkyy sitten sinne ihmisille, jotka eivät käytä palve-
luita netissä. Kelan palveluverkkoon kuului vuoden päättyessä 182 toimistoa, ja voidaan
sanoa, että palveluverkko on pidetty kattavana.

Keskeinen asia, mitä valtuutetut ovat seuranneet, on Kelan hallinnon ja toiminnan kehit-
tämishanke, eli Kelassa on tehty iso organisaatiouudistus aiempina vuosina ja ollaan val-
mistauduttu sote-uudistukseen. Kela on lakkauttanut aluehallintonsa, vähentänyt vakuu-
tuspiirejä. Niitä on ollut 25, nyt vakuutuspiirejä on 5, eli Kela on tehnyt organisaatiostaan
ketterämmän. Tämän vuoden alussa on myöskin päivitetty kaiken kaikkeaan Kelan tulos-
yksikköjä, ja niitä on enää 6 jäljellä. Se, mitä valtuutetut erityisesti seuraavat, on, miten
tämä mittava, iso uudistus, joka tehtiin pääjohtaja Hyssälän aikana, tuloutuu tavallisten
suomalaisten palveluihin, ja sen tietenkin täytyy näkyä palveluiden paranemisena.

Totean lyhyesti hakemusten läpimenoajoista, joita valtuutetut seuraavat etuuslajeittain
ja vakuutuspiireittäin, että kiitokseksi Kelalle täytyy sanoa, että kaikki läpimenotavoitteet,
joita Kelassa on asetettu, toteutuivat kertomusvuonna erinomaisesti.

Kelassa tehdään kovasti työtä, jotta valtiontalouden säästötalkoissa oltaisiin vahvasti
mukana, ja tässä, arvoisa puhemies, voin todeta, että taksimatkojen suorakorvausmenette-
lyllä säästettiin toimintakertomusvuonna 16 miljoonaa euroa, ja jatkuvasti Kela etsii kei-
noja, joilla saataisiin vähemmillä euroilla enemmän palveluita suomalaisille.

Sosiaali- ja terveydenhuollon uudistuksessa, sen lainsäädännön valmistelussa, Kela on
ollut aktiivisesti mukana, ja Kelan hallitus ja johto ovat linjanneet, että Kela todellakin ha-
luaa auttaa uudistuksen onnistumisessa ja kannattaa asiakkaiden valinnanvapauden lisää-
mistä sosiaali- ja terveyspalveluissa. Kelalta todellakin löytyy kattavasti asiakkaan sosiaa-
li- ja terveydenhuoltoon sekä sosiaaliturvaan liittyviä tietoja, ja on tärkeää, että tämä tieto
on vapaasti ja tietoturvallisesti liikkumassa, kun uudistusta tehdään. Kertomusvuonna hy-
vin paljon Kelan resursseja on mennyt siihen, että ollaan avustettu ja oltu mukana sote-uu-
distuksen eteenpäinviemisessä ja erityisesti ict-järjestelmien kehittämisessä.

Arvoisa puhemies! Toimeentulotukihanke ei kuulu tälle kertomusvuodelle, mutta koska
oikeusasiamies on Kelaa huomauttanut ja tästä on tullut paljon palautetta, niin totean tässä
vielä, että kun perustoimeentulotuen myöntäminen ja maksatus siirtyi Kelan hoidettavaksi
vuoden 2017 alussa, niin jo tammikuun alussa hakemukset ruuhkautuivat, ja silloin Kelan
valtuutetut totesivat, että Kelan hallituksen täytyy tehdä kaikki, jotta lainmukaiseen tilaan
päästään. Silloin Kelan hallitus myönsi lisää voimavaroja toimeentulotuen myöntöön, ja
sitten huhtikuun aikana päästiin lainmukaiseen tilaan. Koska tämä tilanne oli erittäin vaka-
va ja oikeusasiamies tästä huomautti, Kelan valtuutetut edellyttivät, että perustoimeentulo-
2



Pöytäkirjan asiakohta PTK 79/2017 vp
tuen maksatuksesta ja valmistelusta tehdään sisäisen tarkastuksen taholta raportti. Tuo ra-
portti on tehty, ja olemme sitä käsitelleet, mutta asian laajuuden ja merkityksen vuoksi
myöskin pyysimme siitä ulkoisen arvioinnin. Saamme syksyllä sitten siitä ulkoisen arvi-
oinnin, ja siitä sitten ensi vuoden kertomuksessa enemmän.

Puhemies! Vaikka aika tässä ylittyy, niin haluan todeta sen, että Kansaneläkelaitosta
koskevaa lainsäädäntöä on tarkoituksenmukaista arvioida. Kelan valtuutettujen työvalio-
kunta on jo pyytänyt Kelan johdolta esityksiä siitä, miten Kelaa koskevaa lainsäädäntöä pi-
täisi uudistaa, ja tätä asiaa käymme käsittelemään ensi syksynä. Aion Kelan valtuutettujen
puheenjohtajana myöskin kutsua eduskuntaryhmien puheenjohtajat keskustelemaan siitä,
miten me voisimme kehittää Kansaneläkelaitosta koskevaa lainsäädäntöä ja varmistua sii-
tä, että Kelaa koskeva valvonta ja muu lainsäädäntö on ajan tasalla, koska Kelan rooli on
kovin paljon aikojen myötä muuttunut, samoin myös Kelaa koskeva rahoitus.

Tässä ehkä lyhyesti toimintakauden kertomuksesta, ja tosiaan toivon, että sosiaali- ja
terveysvaliokunta käy tämän kertomuksen huolella läpi ja myöskin antaa palautteen siitä,
onko kertomus riittävän informatiivinen. Sitä on uudistettu tällä kaudella, ja viime kerto-
muksesta me Kelan valtuutetut saimme kiitokset, mutta toivon, että myöskin tämän kerto-
muksen osalta tehdään arviointi.

Ensimmäinen varapuhemies Mauri Pekkarinen:  Edustaja pysyi hyvin esittelypuheen-
vuorolle varatussa aikalimiitissä, joka on siis 15 minuuttia — kiitos vain.

17.11 Arja Juvonen ps: Arvoisa herra puhemies! Kansaneläkelaitos on itsenäinen julkis-
oikeudellinen laitos, jolle on uskottu tärkeitä hallintotehtäviä ja julkista valtaa. Kelan toi-
minta-ajatuksena on se, että Kela turvaa väestön toimeentuloa, edistää terveyttä ja tukee it-
senäistä selviytymistä. Kelan arvot ovat "ihmistä arvostava", "osaava", "yhteistyökykyi-
nen" ja "uudistuva". Näiden toteutumisen kannalta tärkeä kysymys koskee hakemusten lä-
pimenoaikoja. Toimintakertomuksessa todetaan, että valtuutetut ovat kokouksissaan saa-
neet selvityksen Kelan eri etuushakemusten keskimääräisistä läpimenoajoista. Kelaan saa-
puville hakemuksille on myös asetettu tavoiteajat, joissa hakemukset tulee ratkaista.
Toimintakertomuksen perusteella keskimääräiset läpimenoajat toteutuvat hyvin. Toisaalta
myös puhutaan koko ajan Kelan ruuhkista, ja nämä ovat nähtävissä siellä, missä ihminen
kohdataan, elikkä Kelan toimistoissa. Paljon tulee viestejä ja palautetta siitä, mitä voisi teh-
dä, kun siellä niin pitkään joutuu odottamaan pääsyä sinne virkailijan vastaanotolle. Tämä
on mielestäni hyvin ongelmallinen asia.

Nostan tästä kertomuksesta muutaman hyvän asian esille, mitkä kerkesin tästä lukea ja
huomata.

Muun muassa vammaisetuuksien käsittelyajat ovat lyhentyneet merkittävästi, ja tämä on
hyvin tärkeä asia. Neljäsosan aiemmasta ovat ajat lyhentyneet vuoden 2016 aikana, koska
ne ovat pisimmillään olleet jopa yli 40 päivää, ja se on todellakin liian pitkä aika odottaa.

Kanta-palvelusta on hyvä kuulla, että sähköiset reseptit ovat potilasturvallisuutta paran-
tavia asioita, toimivat hyvin, mutta kuitenkin siellä on välillä niitä katkoksia, joista saam-
me sitten lukea yleensä juuri julkisuuden kautta, että sähköiset reseptit eivät ole toiminnas-
sa ja siellä jotakin sitten tapahtuu, niin että toivotaan sujuvia, hyviä palveluja myös jatkos-
sa.
3



Pöytäkirjan asiakohta PTK 79/2017 vp
Kertomus on hyvä, en todellakaan ihan kokonaan ole ehtinyt sitä lukea, mutta perehdyn
kyllä ja meidän valiokuntamme käsittelee sen sitten. [Puhemies koputtaa] Kiitos Sari Sar-
komaalle esittelystä.

17.13 Ritva Elomaa ps:  Arvoisa puhemies! Valtuutettujen puheenjohtaja Sarkomaa jo
hyvin perusteellisesti kävi läpi tätä toimintakertomusta, mutta valtuutetun näkökulmasta
vielä kertaan ja muutamia asioita esitän ja nostan esille.

Kelan valtuutetut tosiaan kokoontuivat yhdeksän kertaa viime vuoden aikana. Yleisko-
kouksessa pääjohtaja esittää yleensä kattavan katsauksen Kelan toiminnasta. Yleiskokouk-
siin osallistuu myös muuta johtoa. Erilaiset etuusmaksut olivat vuonna 2016 yli 14 miljar-
dia euroa, ne kasvoivat 0,2 prosenttia edellisvuoden tasosta. Kelan toimintakulut olivat 430
miljoonaa euroa ja työntekijämäärä oli lähes 7 000. Toimintakulut kasvoivat 3 prosentin
verran, ja yksi syy oli henkilöstön lisääminen johtuen perustoimeentulotuen siirtymisestä
kunnilta Kelalle.

Ajankohtainen haaste on yhteistoiminnan hiominen kuntien sosiaalitoimen kanssa. Lä-
hitulevaisuudessa merkittävä haaste on myös järjestelmän yhdistäminen tiiviiksi perustur-
vaverkoksi. Tietysti päällekkäisiä toimintoja ja byrokratiaa on pystyttävä karsimaan.

Yleisen asumistuen määrä kasvoi peräti 17,8 prosenttia edellisvuoden tasoon nähden.
Sitä maksetaan myös entistä useammalle työssä käyvälle henkilölle. Merkille pantavaa on
myös se, että joka toinen 860 000:sta asumistukea saavasta henkilöstä on alle 25-vuotias.
Euroissa asumistuen kohdalla puhutaan peräti 1,9 miljardin potista. Tämä on selvästikin
asia, johon on kaikissa julkisen sektorin päätöksentekoelimissä puututtava toden teolla. Ei
ole kestävää, että näin moni suomalainen joutuu nostamaan asumistukia, ja töissä käyvien
osuus tuensaajista kertoo karua kieltä asumisen hinnasta.

Toimistoasiointi on edelleen yleistä Kelan palveluissa, vaikka yleisesti ottaen verkko-
asiointi on lisääntynyt. Samoin puhelinasiointi on tavanomaista. Suurella osalla asiakkais-
ta ei ole mahdollisuutta asioida netissä, mikä pitää myös edelleen ottaa huomioon palve-
luiden järjestämisessä. Toimistoasioinnin tyytyväisyysprosentti oli reilusti yli 90 prosent-
tia, eli tästä hatunnosto Kelan asiakaspalvelutyöntekijöille. Kokonaistilanteen arviointiin
kaivattiin kuitenkin parannusta kuten myös tiedonsaantiin.

Perustoimeentulotuen siirtyminen Kelalle: Kaikki olemme saaneet, ja varsinkin valtuu-
tetut, hyvin paljon palautetta tänä keväänä siitä, että tuensaanti viivästyi monen kohdalla
paljon ja siitä aiheutui suuria ongelmia kansalaisille. Tämä asia on kuitenkin saatu tällä het-
kellä jo viimeistään paremmille raiteille, ja myös korvauksia maksetaan heille, joille tuli
suuria ongelmia tästä tuen viivästymisestä. — Kiitos.

17.17 Merja Mäkisalo-Ropponen sd: Arvoisa puhemies! Myönnän, että olen ainoastaan
selaillut tätä kertomusta, en ole kovin tarkkaan pystynyt vielä tätä lukemaan, mutta selail-
lessani tätä sangen laajaa asiakirjaa muutamaan asiaan kuitenkin kiinnitin huomiota.

Ensinnäkin olen todella huolissani kuntoutusmäärärahojen vähentymisestä. Kuntoutus-
palveluja saavien määrä on pienentynyt edellisestä vuodesta 2,2 prosenttia, ja erityisesti
harkinnanvaraisen kuntoutuksen kuntoutujamäärät ovat vähentyneet. Harkinnanvaraisen
kuntoutuksen piiriin kuuluvat esimerkiksi erilaiset kuntoutus- ja sopeutumisvalmennus-
kurssit, neuropsykologinen kuntoutus, työelämässä olevien ja työhön palaavien työ- ja toi-
mintakykyä parantava kuntoutus sekä nuorille psykososiaalisia ongelmia poteville tarkoi-
tettu kuntoutus, jonka avulla mahdollistetaan esimerkiksi keskeytyneiden tai keskeytymis-
4



Pöytäkirjan asiakohta PTK 79/2017 vp
riskissä olevien opintojen jatkaminen. On erittäin huolestuttavaa, jos nämä ryhmät eivät
määrärahojen vähyyden vuoksi saa tarvitsemaansa kuntoutusta oikea-aikaisesti.

Toinen asia, johon kiinnitin huomiota, on digitaalisten palvelujen kehittäminen Kelas-
sa. Tämä on erinomainen asia, kansalaiset antavat paljon positiivista palautetta Kelan verk-
kopalveluista, ja ne ovat koko ajan myös kehittyneet käyttäjäystävällisemmiksi. Tämän
rinnalla meidän on kuitenkin muistettava, että yhteiskunnassamme on vielä paljon kansa-
laisia, jotka eivät pysty tai kykene hyödyntämään digipalveluja. Esimerkiksi Tilastokes-
kuksen mukaan 65 prosenttia 74—89-vuotiaista ja 25 prosenttia 65—75-vuotiaista ei ole
koskaan käyttänyt internetiä. Tämä ongelmahan ei ole pelkästään ikäihmisten ongelma.
Minä olen eräässä työllistämishankkeessa ohjausryhmän puheenjohtajana omassa maa-
kunnassani Pohjois-Karjalassa, ja tässä hankkeessa on tullut esille, että maaseutualueella
asuvista työttömistä 20 prosenttia ei käytä lainkaan internetiä, vaikka he ovat ihan suht
nuoria henkilöitä, 40—50 prosenttia tekee netissä yksinkertaisia rajattuja asioita itsenäi-
sesti tai sitten avustettuna ja ainoastaan 30—40 prosenttia asiakkaista hoitaa kaikki tarvit-
semansa asiat netin kautta. Kun tähän vielä lisätään se tosiasia, että meillä on edelleen laa-
joja alueita, joilla internet ei toimi lainkaan, on todella tärkeää pitää huolta myös kasvok-
kain tapahtuvista palveluista — tämä on haaste edelleenkin myöskin Kelalle, vaikka on hy-
vä, että näitä digitaalisiakin palveluita kehitetään.

Arvoisa puhemies! Yritin etsiä tästä kertomuksesta jotain tietoa Kelan tulkkauspalve-
luista — voi olla, etten ajan puutteen takia tarpeeksi tarkkaan kertomusta lukenut. Tulk-
kauspalveluissa on aiempina vuosina käyttäjien palautteiden perusteella ollut paljon epä-
kohtia, ja tätä palautetta kyllä tulee edelleenkin. Koska en löytänyt tästä kertomuksesta täs-
tä asiasta mitään, niin minä nyt vain toivon, että asiat ovat menossa parempaan suuntaan.
Mutta kun täällä on valtuutettujen puheenjohtaja, edustaja Sarkomaa, niin toivon, että jol-
lain tavalla voisitte kommentoida tätä tulkkauspalveluasiaa, koska jostain syystä se aina
säännöllisin väliajoin pulpahtaa esille ja siitä tulee sitten palautteita, että nyt eivät asiat toi-
mi.

Ihan lopuksi: Kela ansaitsee suuret kiitokset jälleen kerran erinomaisesta tutkimustoi-
minnasta. Vuodesta toiseen Kelan tutkimukset ovat ajankohtaisesti ja laadukkaasti tehtyjä,
ja niitä kannattaisi kyllä myös edustajien lukea, koska niistä saa todella tärkeää tietoa mei-
dän sosiaali- ja terveyspalveluistamme ja myöskin Kelan toiminnasta. Eli kaiken kaik-
kiaan kiitos tästä perusteellisesta kertomuksesta, ja aion lukea tämän kyllä huolella kannes-
ta kanteen. — Kiitos.

17.22 Hannu Hoskonen kesk: Arvoisa herra puhemies! Kun katsoo tätä Kelan valtuutet-
tujen kertomusta, niin tämä on erittäin hyvä asiakirja. Kahteen asiaan kiinnitän omalta
osaltani huomiota.

Toinen on tämä asumistukimenojen kasvu: 17,8 prosenttia. Ei tämä tietenkään ole Ke-
lan vika, mutta tässä meidän järjestelmässä on kyllä sisäänrakennettu rakennevika — sa-
notaan yleiskielellä "valuvika". Elikkä kun meillä tämä asuminen keskittyy ja tehdään aika
paljon töitä sen eteen, että se keskittyisi, niin tässä on sitten lopputulos. Meillä menee suu-
rin piirtein 2,3 miljardia euroa tänä vuonna kaikkinensa rahaa asumistukiin ja pääosa täällä
suurissa kaupungeissa. Samaan aikaan sitten ne muutkin menot, toimeentulotuki ja muut
menot, kasvavat, koska ne henkilöt ovat sitten Kelan asiakkaina aika pitkälti, kun rahati-
lanne vaikeutuu. Ja jos korkokanta vähänkin lähtee kasvamaan, niin en uskalla edes ajatel-
la, miten tuolle prosentille käy siinä tilanteessa.
5



Pöytäkirjan asiakohta PTK 79/2017 vp
Eli tässä asiassa tulee puuttua voimakkaasti siihen, että pyrimme tästä asumistukisystee-
mistä joillakin keinoin irti niin, että ihmisillä asuminen halpenee, ja siihen ei valitettavasti
muuta keinoa taida olla kuin maan tasapuolisempi kehittäminen. Se, että keskitetään kaik-
ki yksiin paikkoihin, johtaa juuri tähän tilanteeseen, joka on kansantaloudellisesti kestämä-
tön. Ajatelkaa tilannetta, että meillä ovat työttömyysmenot jopa 7 miljardia, asumistukime-
not yli 2 miljardia, meillä menee lähes 10 miljardia siihen systeemiin, mikä menee taval-
laan — en sano "hukkaan" — semmoiseen itse aiheutettuun päänsärkyyn aika pitkälti. Eli
tähän meidän pitäisi päästä kyllä kiinni jollakin keinolla tehokkaasti. Siinä on eduskunnal-
le pähkinä purtavaksi. Toivon mukaan valiokunta ottaa tähän kantaa edes jollakin lailla.

Toinen on sitten tämä erilaisten palvelujen saaminen ympäri Suomea tasapuolisesti.
Meillähän on pitkien välimatkojen maa, ja se aiheuttaa sen, että meille tulee palveluongel-
mia. — Siirryn sinne puhujapönttöön, kun pari asiaa haluan sanoa. [Puhuja siirtyy puhuja-
korokkeelle] 

Ensimmäinen varapuhemies Mauri Pekkarinen:  Edustaja voi hyvin reippaasti tulla
tänne puhujapönttöön, kun sanottavaa tuntuu olevan.

Kiitoksia, arvoisa puhemies! Todellakin pari asiaa vielä tästä asiakaspalvelusta. On ää-
rimmäisen tärkeää, kun Kela on kaikkien suomalaisten kannalta erittäin tärkeä laitos, että
palvelupisteitä löytyy ympäri Suomea. Ymmärrän sen, että joitakin konttoreita on jo lak-
kautettu, mutta tässä tilanteessa pitää Kelan pitää siitä huoli ja nimenomaan eduskunnan
pitää siitä huoli, että palvelupisteitä tulee kuntakeskuksiin ja kuntiin riittävä määrä. Nehän
ovat yhteispalvelupisteitä, joissa työvoimahallinto, Kela ja näin edelleen tekevät yhteistyö-
tä — Ilomantsistakin palvelupiste löytyy. Toivottavasti tässä asiassa edetään, ja tässä on
eduskunnan pidettävä visu huoli siitä, että näille ihmisille palvelut tarjotaan, olkoon se sit-
ten suuri kaupunkikeskus tai sitten pienen pieni, vähäinen maaseutukunta — vähäisellä tar-
koitan vain vähäväkistä, kaikki paikat ovat yhtä arvokkaita.

Ja sitten se, kun puhutaan internetpalveluista: Internetpalveluita käytetään tietenkin vain
siellä, missä on hyvät nettiyhteydet. Ja tässä maassahan on tunnettua, että meillä valitetta-
vasti — johtuuko se siitä kateuden kruunaamattomasta kuninkuusmaasta Suomesta — ei
ole annettu mahdollisuutta siihen, että rakennettaisiin valtion tuella, valtion vahvalla tuel-
la, koko maahan nopeat laajakaistaverkot. Ruotsihan sen on tehnyt, ja tässäkin asiassa
Ruotsi on meitä paljon viisaampi. Onnea, ruotsalaiset! Kun meiltä puuttuu tästä maasta se
nopea laajakaistaverkko joiltakin paikkakunnilta — aika usealla se on, mutta kaikilla ei va-
litettavasti vielä — niin se johtaa siihen, että tässä epätasa-arvoinen kohtelu kohtaa suoma-
laista asuinpaikasta riippuen. Tämän takia on aivan välttämätöntä, että näitä palvelupistei-
tä on ja sitten valtiovalta elinkeinoministeriön pääluokasta tai maa- ja metsätalousministe-
riön tai ympäristöministeriön pääluokasta tai jostakin muusta pääluokasta pyrkii edistä-
mään näitä hankkeita, joilla saadaan rahaa laajakaistaverkon rakentamiseen koko maahan
ja nopeasti. Se on parasta elinkeinopolitiikkaa, mitä Suomessa voidaan tehdä.

Viimeisenä asiana, herra puhemies, vielä se, että moni vanhus on kokenut sen hyvin
loukkaavana, että kun palveluja menee pyytämään, jonotusajat ovat joskus pitkät, puheli-
mella ei pääse, ja nettiä kun ei ole, niin on se aika ongelmallinen tilanne. Sen takia Kelan
osalta, joka on meille suomalaisille aivan äärimmäisen tärkeä laitos, meidän pitää pitää täs-
sä talossa huoli siitä, että ne palvelut säilyvät tasokkaina kaikille. Jos siellä asioi se hyvin
menestyvä nuori mies tai nainen, joka hienolla autollaan tulee toimistolla käymään — jos
6



Pöytäkirjan asiakohta PTK 79/2017 vp
siellä sattuu käymään eikä käytä nettiä — niin hän on totta kai äärimmäisen tärkeä asiakas,
mutta se rollaattorilla tuleva vanha mummu, joka on elämäntyönsä jo tehnyt, on aivan var-
masti yhtä arvokas asiakas, ja se on meidän pidettävä koko ajan mielessä tässä talossa. Ih-
miset ovat tasa-arvoisia, ja eduskunnan tehtäväksi jää se, että Kelalla on riittävät resurssit
ja ennen kaikkea riittävät henkilöstöresurssit — niin taloudelliset resurssit kuin henkilös-
tömäärä — joilla pystytään asiat hoitamaan.

17.27 Jani Mäkelä ps: Arvoisa puhemies! Kiitokset laajasta toimintakertomuksesta. Tätä
Kelan toimintavuottahan leimasivat ikävällä tavalla nämä vaikeudet toimeentulotukihake-
musten käsittelyssä. Toivottavasti siitä tilanteesta ja sen ratkaisusta on opittu jotain.

Yksittäisenä lukuna hämmästyttävin on tämä useammissakin puheenvuoroissa mainittu
yleisen asumistuen kasvu 17,8 prosenttia ja absoluuttisena summana 340 miljoonaa euroa.
Tämä on valtava määrä rahaa mutta erityisesti lisäkasvuna entisen päälle. Toki se kalpenee
esimerkiksi maahanmuuton kustannusten rinnalla, mutta rahasumma on silti suuri. Toi-
voisinkin tästä salista puolueesta riippumatta sitä, että otettaisiin tämä summa ja sen kas-
vuluvut erittäin vakavasti.

Me kuitenkin tiedämme, että esimerkiksi vuokrayhtiö VVO maksoi ylimääräisiä miljoo-
naosinkoja. Sinne on nyt rakennettu rahantekokone, jolla yleishyödyllisten tahojen omis-
tamat vuokraosakeyhtiöt nostavat vuokria ja tätä kautta nousee asumistuki ja yhtiöt tilittä-
vät jättimäiset voitot ylimääräisinä osinkoina esimerkiksi ammattiyhdistysliikkeelle. Ym-
märrän kyllä, jos salin vasemmalla laidalla suhtaudutaan hieman nihkeästi tämän ongel-
man ratkaisuun, mutta ei se voi niin mennä, että nämä kulut kasvavat 20 prosenttia vuodes-
sa. Tämä sampo ei lopeta rahan takomista etuoikeutetulle omistajalleen koskaan, jos sitä ei
pysäytetä. 

Arvoisa puhemies! Haluaisin vielä lisätä kiitoksen siitä, että Kela ottaa kertomuksensa
mukaan erittäin vakavasti kyber- ja tietoturvallisuuden riskit, että tämä on nostettu yhdeksi
neljästä keskeisimmästä riskialueesta vuodelle 2017. Kela tarjoaa sellaisia sähköisiä pal-
veluita, jotka eivät voi olla toimimatta, se toimimattomuus ei ole vaihtoehto. Siksi niiden
tietoturva on ensisijaisen tärkeää.

Edustaja Hoskoselle vielä kommentoisin, että nopean laajakaistan sijaan juuri näiden
Kelan palveluiden toiminnan kannalta tärkeämpää on saatavuuden kattavuus ja se, että itse
sivut ja palvelut ovat tarvittavan yksinkertaisia ja selkeitä käyttää. Sen laajakaistan nopeus
ei tässä nyt niin paljon ratkaise.

17.29 Leena Meri ps: Arvoisa herra puhemies! Olemme Kelassa tosiaan kokoontuneet ja
saaneet paljon tietoa, kuten puheenjohtaja Sarkomaa tuossa kertoi. Kelassa pidetään pää-
johtajan katsaus, ja siellä on aina toimialajohtajia paikalla, ja voimme esittää heille kysy-
myksiä. Tosi paljon kansalaiset laittavat meille valtuutetuille kysymyksiä, mutta me emme
niitä yksittäisiä asioita tunne ja yritämme sitten niitä ohjata eteenpäin ja etsiä sitten oikeita
tahoja — me emme niistä ihmisten yksittäisistä ratkaisuista tiedä emmekä yksittäisten ih-
misten asioista voi tietoa edes saada mutta yleisistä ratkaisukäytännöistä kyllä.

Katsoin tätä henkilöstön tilannetta, ja kuten edustaja Sarkomaakin tuossa sanoi, nämä
työhyvinvoinnin tunnusluvut ovat hieman laskeneet. Viime vuonna muistan pitäneeni pu-
heen siitä, että Kela on erittäin hyvä työpaikka. Itse olen pitkään toiminut esimiehenä, ja en
ollut niin loistavia numeroita nähnyt enkä pidä näitä ollenkaan huonoina, mutta uskon, että
7



Pöytäkirjan asiakohta PTK 79/2017 vp
nämä uudistukset ovat yksi syy, mikä vaikuttaa siihen työssäjaksamiseen. Huomasin myös,
että sairauspoissaolot ovat pienentyneet.

Minun täytyy esittää kiitos Kansaneläkelaitoksen henkilökunnalle tästä venymisestä,
mitä he ovat tehneet erityisesti tämän kuluvan vuoden aikana, joka on tämän toimintaker-
tomuksen jälkeen. Eletään kuitenkin reaalimaailmassa, ja mietin, kuinka he ovat jaksaneet
tämän kaiken paineen alla. He ovat varmasti saaneet paljon kritiikkiä, ja ymmärrän myös
niitä asiakkaita, jotka ovat hädissään, kun perustoimeentulotukea ei tule. Se on ollut valta-
van vaikea tilanne ja varmasti turhauttavaa, kun ihmiset ottavat yhteyttä. Tämmöistä ei saa
minusta enää koskaan tapahtua.

Oikeastaan siitä syystä olen ollut myös vähän huolissani tästä sote-uudistuksesta lisäksi.
Mietin sitä, kun perustuslakivaliokunta tänään antoi sen lausunnon, että tämä Kelan perus-
toimeentulotuen siirron pitää olla meillä siitä esimerkkinä, että kaiken luultiin olevan kun-
nossa — meille Kelan valtuutetuillekin vakuutettiin, että kaikki on kunnossa, kaikki toimii
— ja sitten kävi niin kuin kävi. Jos sotessa kuitenkin siirretään historiallisen suuria palve-
luja pois kunnilta, niin meidän täytyy olla äärimmäisen tarkkoja, koska tämäkin jo osoitti
sen, että se ei ole hyvä asia, että ilman hyvää suunnittelua ja varautumista asioita siirretään. 

Katsoin vielä, kun Kelassa on tehty keväällä tuo työhyvinvointitutkimus, että sielläkin
oli ollut laskua työssä viihtymisessä, mutta henkilöstöjohtamisessa on ollut hyvät arvosa-
nat, elikkä siellä on johto hyvää. Siellä asteikolla 0—5 on henkilöstöjohtaminen ja johta-
minen saanut keskiarvon 4,5, ja se on tosi hyvä johdon arvio.

Toivon tosiaan, että muistetaan virkamiehiä kaikissa paikoissa. He mahdollistavat nämä
joustot ja tekemisen. Kaiken tämän mahdollistavat nämä ahkerat ihmiset, joita usein unoh-
taa kiittää. Kiitän myös asiakkaita kärsivällisyydestä ja siitä, että he ovat joutuneet tämmöi-
sen paineen alle, elämään ehkä ilman varoja. Olen pahoillani siitä — vaikka en itse ole hen-
kilökohtaisesti vastuussa, tietyllä tavalla katson, että eduskunnan olisi pitänyt olla tässä
ehkä vielä huolellisempi. Tästä täytyy oppia siten, että aikataulujen täytyy olla sellaisia,
että ne pystytään virastoissa toteuttamaan. Me emme voi asettaa sellaista lainsäädäntöä,
että koneisto tukehtuu siihen ja kaikki kaatuu.

Oikeastaan olisin vielä sanonut näitten sosiaalitukien kasvun johdosta, mistä edustaja
Mäkelä puhui, että viime syksynä tein ministeri Orpolle kysymyksen, koska puututtaisiin
näitten säätiöiden ja yhdistysten verokohteluun juuri tästä syystä, että se koetaan epäoikeu-
denmukaiseksi, ja tietysti siitä tulisi tuloja valtiolle. Sain vastauksen, että hallitusohjelmas-
sa on asetettu selvitettäväksi säätiöiden ja yhdistysten verokohtelu, mutta odotan sitä edel-
leen. En ole nähnyt mitään tällaista hanketta. Että ei ole ehkä pelkästään vasen laita, joka
haluaa unohtaa tämän.

17.34 Sari Sarkomaa kok: Arvoisa puhemies! Edustaja Mäkisalo-Ropponen nosti esille
tulkkauspalvelun. Tosiaan tulkkauspalvelu on varmasti tämän kuluvan toimintakauden
kertomuksen keskeinen asia. Parhaillaan on menossa kilpailutus, ja tarkoituksena on todel-
lakin kehittää vammaisten tulkkauspalvelua niin, että entistä enemmän asiakas voi esimer-
kiksi valita tulkkilistalta itselleen sopivan tulkin. Kehittämistyötä tehdään, tämä on erittäin
tärkeä asia.

Täällä edustaja Hoskonen totesi tästä verkossa asioinnista ja sitten toimistojen verkosta.
Tämä on juuri näin, että osa käyttää nettiä, mutta ihan selvä on, että Kelan pitää tarjota pal-
veluita kaikille. Puhelimitse voi hakemuksia laittaa ja voi varata henkilökohtaisen ajan.
8



Pöytäkirjan asiakohta PTK 79/2017 vp
Valtuutettujen tehtävä on huolehtia, että jokainen suomalainen voi Kelassa asioida. Se on
meidän tehtävämme valvoa.

Sitten tästä ruuhkautumisesta, eli kertomusvuonna etuuksien myöntöajat pysyivät hyvin
aikataulussa, mutta tämän kertomusvuoden jälkeen tänä vuonna tuo perustoimeentulotuki
ruuhkautti maksatuksen. Valtuutetut seurasivat sitä viikoittain. Edellytimme toimia, ja hal-
litus myönsi lisäresursseja, ja lainmukaiseen tilaan on päästy. Seuraamme sitä edelleen.
Tärkeää on, että puhelimella pääsee Kelaan ja toimeentulotuen maksatus pysyy lainmukai-
sissa ajoissa. Se on nyt jokaisessa vakuutuspiirissä alle tuon lainmukaisen ajan. Henkilös-
tölle tästä kuuluu kiitos, eli kyllä valtuutettujen puheenjohtajana vielä sanon, että Kelan
henkilöstö venyi, teki ylitöitä ja saatiin tämä asia kuntoon ja sitä edelleenkin tarkkaan seu-
rataan.

Koska tämä uudistus ei onnistunut niin kuin piti, me pyysimme sisäiseltä tarkastukselta
raportin. Se on saatu, ja myöskin ulkoinen arviointi on tulossa. Juuri kuten täällä edustaja
Meri totesi, isoja uudistuksia on tulossa, ja halusimme erityisesti sen takia tämän ulkoisen
arvioinnin, jotta Kelassa voidaan ottaa oppia, ja varmasti eduskuntaankin tulee viestejä.

Ihan lopuksi, arvoisa puhemies, totean, että myöskin maan hallituksen ja meidän kan-
sanedustajien pitää huolehtia siitä, että kun tulee isoja lainsäädäntömuutoksia, jotka edel-
lyttävät Kelalta tietojärjestelmien muutosta ja toimeenpanoa, niin aikaa pitää antaa riittä-
västi, [Puhemies koputtaa] jotta ne voidaan toimeenpanna laadukkaasti. 

17.36 Ville Tavio ps:  Arvoisa puhemies! Hakemusten käsittelyajat ovat Kelan asioista
keskeisimpiä. Tahdon painottaa tässä sitä perussuomalaisten huolta, että nämä hakemuk-
set tulevat käsitellyksi riittävän ripeästi, sillä kyllä ihmisen talous ajautuu helposti tuossa
pienessäkin ajassa hyvin heikoksi, jos niitä päätöksiä ei Kelasta tule, ja ihmiset ovat joutu-
neet turvautumaan esimerkiksi pikavippien ottoon. Eli näihin käsittelyaikoihin tulee kerta
kaikkiaan panostaa ja niitä tulee lyhentää. Olen saanut äänestäjiltä palautetta esimerkiksi
Kelan sairauspäiväraha- ja kuntoutusrahahakemusten käsittelyjen venymisestä heidän
kohdaltaan ja siitä ahdingosta ja vaikeudesta, kun päätöksiä ei saa. Näiden sairauspäivära-
ha- ja kuntoutusrahahakemusten tavoiteaika käsittelylle on 21 päivää. Keskiverrosti niiden
käsittelyyn menee pari viikkoa, mutta jos henkilö siirtyy sairauspäivärahan jälkeen vielä
kuntoutusrahalle, niin alkaa uusi käsittelyprosessi, ja pahimmillaan tosiaan ihmisen talous-
tilanne ehtii siinä ajassa ajautumaan hyvinkin huonoksi, joten toivon, että eduskuntakin
huomioi tämän ongelman.

17.38 Jani Mäkelä ps: Arvoisa puhemies! Vielä tuohon edustaja Tavion hyvään puheen-
vuoroon kommenttina se, että nyt kun perustoimeentulo- elikkä viimesijainen toimeentu-
lotuki siirtyy Kelan etuudeksi, niin tämä käsittelyaikojen ongelma on vieläkin keskeisem-
pi kuin aiemmin, koska ei periaatteessa enää ole sellaista tahoa, joka sitä rahaa antaisi. Jos
se hakemus siellä Kelassa on jumissa, sen käsittely kestää pitkän aikaa tai jonkun pienen
hakemuksen puutteen vuoksi se tulee takaisin hakijalle kielteisenä, niin miten tällaisessa ti-
lanteessa ihminen, jolla ei ole mitään toimeentuloa, pystyy toimimaan? Kelan täytyy huo-
mioida tämä uusi roolinsa aivan viimesijaisen toimeentulotuen maksajana.

Keskustelu päättyi.

Asia lähetettiin sosiaali- ja terveysvaliokuntaan.
9


