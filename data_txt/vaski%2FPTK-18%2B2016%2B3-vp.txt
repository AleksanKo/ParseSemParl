















































DEM2F9.tmpSave.xml


Pöytäkirjan asiakohta PTK 18/2016 vp
Pöytäkirjan asiakohta 

PTK 18/2016 vp

Täysistunto

Torstai 3.3.2016 klo 16.00—19.08

3. Hallituksen esitys eduskunnalle laeiksi vuosilomalain, merimiesten vuosilomalain ja sai-
rausvakuutuslain muuttamisesta

Hallituksen esitys HE 145/2015 vp
Valiokunnan mietintö TyVM 1/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on työelämä- ja tasa-arvovaliokunnan mietin-
tö TyVM 1/2016 vp. Nyt päätetään lakiehdotusten sisällöstä.

Keskustelu

17.02 Heli Järvinen vihr (esittelypuheenvuoro): Arvoisa herra puhemies! Työelämäva-
liokunnan varapuheenjohtajana esittelen valiokunnan mietinnön.

Hallituksen esityksessä vuosilomalain ja merimiesten vuosilomalain mukaista työssä-
olon veroista aikaa koskevia säännöksiä ehdotetaan muutettaviksi siten, (Hälinää — Puhe-
mies koputtaa) että äitiys-, isyys- ja vanhempainvapaalta vuosilomaa kertyy jatkossa enin-
tään 6 kuukauden ajalta. Sairausvakuutuslain säännöstä työnantajien oikeudesta vuosilo-
makertymien korvaukseen ehdotetaan samalla muutettavaksi siten, että korvaus koskee
vain ehdotettua 6 kuukauden lakisääteistä kertymää. Lisäksi esityksessä ehdotetaan muu-
tettavaksi vuosilomalain säännöksiä siten, että vuosiloman 6 ensimmäistä työkyvyttö-
myyspäivää ovat omavastuupäiviä, jotka eivät oikeuta lomapäivien siirtoon. Omavastuu-
päiväsääntelystä huolimatta jokaiselle, joka on lomanmääräytymisvuoden aikana ansain-
nut vähintään 4 viikon vuosiloman, turvataan oikeus vähintään 4 viikon vuotuiseen vuo-
silomaan. Ehdotetut muutokset perustuvat pääministeri Sipilän hallituksen hallitusohjel-
maan, ja niiden tavoitteena on säästää julkisen talouden menoja.

Valiokunta puoltaa lakiehdotusten hyväksymistä seuraavin huomautuksin ja muutoseh-
dotuksin:

Työnantajille ehdotetuista muutoksista aiheutuvat kustannussäästöt toteutuvat pääasias-
sa vain yksityisen sektorin aloilla. Valiokunnan saaman selvityksen mukaan kuntasektoril-
la työnantajan saamat sairausvakuutuslain mukaiset vuosilomakustannuskorvaukset aleni-
sivat noin 10 miljoonalla eurolla vuodessa niin kauan kuin loman ansainta virka- ja työeh-
tosopimuksen mukaisesti pysyy ennallaan. Valiokunta pitää tältä osin esitystä kuntien ta-
louden kannalta hankalana mutta katsoo, että esitys ei kuitenkaan kokonaisuutena heiken-
nä julkista taloutta.

Lakimuutoksen vaikutukset kohdistuvat käytännössä voimakkaammin äiteihin, ja eri-
tyisesti äitien vuosilomaoikeuden ansaintaa rajoitetaan, koska äitien pitämät perhevapaa-
jaksot ovat isien pitämiä jaksoja pidempiä. Koska äidit käytännössä pitävät vanhempain-
 Tarkistettu
4.0



Pöytäkirjan asiakohta PTK 18/2016 vp
vapaasta suurimman osan, ehdotettu muutos lyhentää äitien perhevapaa-ajalta karttuvaa
vuosilomaa lähes 40 prosenttia. Isien vuosilomat sen sijaan eivät juurikaan lyhene, koska
isien vanhempainvapaat ovat lyhyempiä kuin äitien. Valiokunta kiinnittää lisäksi huomio-
ta siihen, että vaikka muutos ei henkilötasolla kohtele yksinhuoltajia toisin kuin kahden
huoltajan perheitä, se käytännössä heikentää etenkin heidän lomaetuuksiaan, koska yksin-
huoltajaperheille kertyy vuosilomaa vain yhdeltä huoltajalta. Valiokunta pitää tärkeänä,
että vuosilomalain kokonaisuudistuksessa yksinhuoltajaperheiden tilanne selvitetään.
Tasa-arvovaltuutetun mielestä esitys asettaa äidit epäedulliseen asemaan voimassa ole-
vaan lakiin verrattuna. Valtuutettu katsoo myös, että esitys on syrjivä, sillä yksinhuoltajat
ovat pääosin naisia.

Perustuslakivaliokunta on katsonut, että esitys on vaikutusten vuoksi hankalasti yhteen-
sovitettavissa välillisen syrjinnän kiellon ja sukupuolten tasa-arvoa koskevan perustuslail-
lisen toimeksiannon kanssa. Toisaalta perustuslakivaliokunta katsoo, että esityksen ongel-
mallisuutta vähentää se, että vanhempainvapaa on jaettavissa äidin ja isän kesken ja sään-
telyn vaikutukset riippuvat viime kädessä perheiden valinnasta. Perustuslakivaliokunta ei
pidä ehdotusta perustuslaissa kiellettynä syrjintänä mutta katsoo, että perustuslain mukai-
nen sukupuolten tasa-arvon edistämisvelvoite puoltaa sitä, että työelämä- ja tasa-arvova-
liokunta harkitsisi esityksen muuttamista tavalla, joka tosiasiallisilta vaikutuksiltaan koh-
distuisi ehdotettua yhdenvertaisemmin naisiin ja miehiin.

Valiokunta pitää tasa-arvovaltuutetun ja perustuslakivaliokunnan arvioita lain sukupuo-
livaikutuksista tärkeinä ja huomionarvoisina. Työelämä- ja tasa-arvovaliokunta kiinnittää
kuitenkin huomiota siihen, että ehdotuksella on myös sukupuolten tasa-arvon parantami-
seen tähtääviä vaikutuksia. Muutoksen arvioidaan hallituksen esityksen mukaan tasoitta-
van perhevapaiden vaikutuksia, jos se kannustaa miehiä käyttämään nykyistä enemmän
vanhempainvapaita.

Työelämä- ja tasa-arvovaliokunta yhtyy perustuslakivaliokunnan näkemykseen siitä,
että valtioneuvoston on tarkoin seurattava lain vaikutuksia sukupuolten tasa-arvon tosiasi-
alliseen toteutumiseen työelämässä ja tarvittaessa ryhdyttävä asian vaatimiin korjaustoi-
menpiteisiin. Valiokunta korostaa erityisesti yksinhuoltajien aseman seuraamista. Valio-
kunta edellyttää, että hallitus antaa työelämä- ja tasa-arvovaliokunnalle asiasta selvityksen
vuoden 2018 loppuun mennessä, ellei vuosilomalain kokonaisuudistusta toteuteta ennen
sitä.

Sitten tämän lain toinen kohta. Esityksessä vuosilomalakia ehdotetaan muutettavaksi si-
ten, että työntekijän sairastuessa vuosilomansa aikana 6 ensimmäistä sairauspäivää ovat
niin sanottuja omavastuupäiviä, jotka eivät oikeuta vuosiloman siirtämiseen myöhempään
ajankohtaan. Työntekijällä on kuitenkin aina oikeus vähintään 4 viikon vuosilomaan työ-
aikadirektiivin edellyttämällä tavalla.

Valiokunnan päätösehdotus on, että eduskunta hyväksyy muuttamattomana hallituksen
esitykseen sisältyvät 2. ja 3. lakiehdotuksen. Valiokunta ehdottaa kahta muutosta 1. lakieh-
dotukseen:

Vuosilomalaissa on kolme lomapalkan laskentasääntöä, siihen ehdotetaan tarkennusta.
Toiseksi valiokunta selkeyden vuoksi ehdottaa muutosta, jolla 7 §:ään saataisiin laskenta-
sääntö, jonka mukaan työssäolon veroisena aikana pidetään 182 kalenteripäivän mittaista
jaksoa.

Näillä muutoksilla valiokunta ehdottaa hyväksyntää hallituksen esityksen 1. lakiehdo-
tukselle.
2



Pöytäkirjan asiakohta PTK 18/2016 vp
Korostan, että päätös ei ole yksimielinen vaan siihen on jätetty kaksi vastalausetta, jois-
ta toisessa myös henkilökohtaisesti olen osallisena.

17.08 Ilmari Nurminen sd: Arvoisa puhemies! Hallitus esittää heikennyksiä äitiys-,
isyys- ja vanhempainvapaalta kertyvään vuosilomaan. Vuosilomalakia ehdotetaan muutet-
tavaksi siten, että vuosilomalla sairastamisen kompensaatioon sisällytettäisiin myös kuu-
den päivän omavastuu. Heikennys kohdistuu vuosilomakarttumiin tavalla, joka jakautuu
epätasa-arvoisesti naisten ja miesten välillä. Käytännössä tämä tarkoittaa, että jatkossa
vanhempainvapaan osalta äidit saavat lomakertymää 51 päivää ja isät puolestaan 102 päi-
vältä. Hallitus ei näin ollen ole ymmärtänyt äitiysloman biologista eli synnytykseen ja lap-
sen imettämiseen liittyvää taustaa. Perhe ei voi valita, kumpi vanhemmista tätä vapaata
käyttää, vaan sen määrittää sukupuoli. Siksi hallituksen laskentamalli vanhempainvapais-
sa on sukupuolten yhdenvertaisen kohtelun näkökulmasta syrjivä.

Esitys myös kurittaa käytännössä yksinhuoltajia, joilla ei ole usein mahdollisuutta jakaa
hoitovapaata toisen huoltajan kanssa. Toisaalta esitys pienentää erityisesti äitien lomapalk-
kaa ja lomarahaa ja siten lisää entisestään naisten ja miesten välistä perusteetonta palkka-
eroa. Monesta eri näkökulmasta esitys siis heikentää varsinkin naisten asemaa ja sukupuol-
ten välistä tasa-arvoa. Muun muassa tasa-arvovaltuutetun antamassa lausunnossa tode-
taan, että esitys asettaa äidit epäedulliseen asemaan voimassa olevaan lakiin verrattuna.
Tasa-arvovaltuutettu ei kannata ehdotettua vuosilomaoikeuden rajoittamista perhevapai-
den ajalta ja katsoo, että ehdotetut muutokset eivät täytä perusoikeuden rajoitukselta edel-
lytettyjä hyväksyttävyys- ja suhteellisuusvaatimuksia. Myös perustuslakivaliokunnan lau-
sunto on hyvin kriittinen muutokseen. Yksi sitaatti: "Säästötavoite ei valiokunnan mielestä
voisi sellaisenaan perustella poikkeamista perustuslaissa turvatusta ihmisten yhdenvertai-
suudesta, eikä se voisi siten muodostaa hyväksyttävää perustetta asettaa ketään perustus-
lain 6 §:n 2 momentissa tarkoitetulla tavalla eri asemaan sukupuolen perusteella."

Toisaalta tämän syrjinnän lisäksi vanhempainvapaiden vuosilomakarttuman heikennys
monimutkaistaa lainsäädäntöä sekä työntekijän että työnantajan näkökulmasta. Myös toi-
meenpanossa on haasteita. Muun muassa Kelan lausunnossa todetaan, että Kelan on vai-
kea selvittää, milloin henkilö on työsopimuslain mukaisella vapaalla.

Huomioisin myös, että esitys lisää kuntatyönantajien kustannuksia, koska käytännössä
naisvaltaisten julkisten alojen osuus vanhemmuuden kustannuksista kasvaa.

Hallituksen esitykseen kuuluu myös loma-ajan sairauspäivän kompensaatioheikennys.
Hallitus esittää kuuden päivän karenssia sairauspäivän korvaukseen. Tämä esitys heiken-
tää lainsäädännön ennakoitavuutta, koska edellisestäkään lainmuutoksesta ei ole vielä vai-
kutusten arviointeja. Muistuttaisin, että karenssivaihtoehtoa tutkittiin jo nykylain säätämi-
sen yhteydessä mutta se osoittautui hallinnollisesti raskaaksi ja siitä luovuttiin. Kaavailtu
muutos lisää hallinnollista taakkaa. Ensinnäkin se edellyttäisi työnantajalta mittavaa ja
kustannuksia aiheuttavaa kirjanpitoa vuosilomien karttumisen ja sairauspäivien osalta.
Toisaalta työntekijän taas olisi varmuuden vuoksi syytä toimittaa työnantajan hyväksymä
selvitys jokaisesta yhdenkin päivän sairastamisestaan eli käytännössä lääkärintodistus.
Tällainen poukkoileva ja byrokratiaa lisäävä lainsäädäntö on vastoin hallituksen pyrki-
myksiä selkeyttää sääntelyä ja normeja.

Hallituksen esityksellä on mielestäni ratkaisevia perustuslaillisia ongelmia. Myös esitel-
lyt tavoitellut säästöt varsinkin julkisella sektorilla jäävät osin saavuttamatta. Hallinnolli-
nen taakka uudistuksen myötä kasvaa, vanhemmuuden kustannusten tasaaminen ottaa ta-
3



Pöytäkirjan asiakohta PTK 18/2016 vp
kapakkia, ja esitys on yleisesti sekavaa ja epäjohdonmukaista lainsäädäntöä. Mielestäni
olisi ollut selkeämpää sisällyttää kaikki vuosilomalakiin tulevat muutokset hallituksen lu-
paaman lain kokonaisuudistuksen yhteyteen.

Edellä olevan perusteella tulemme esittämään asian toisen käsittelyn yhteydessä, että la-
kiehdotus hylätään vastalauseen perusteella.

17.14 Antti Kurvinen kesk (vastauspuheenvuoro): Arvoisa herra puhemies! Ihan lyhyes-
ti haluan kommentoida nyt tähän edustaja Nurmisen ansiokkaaseen ja hyvin valmisteltuun
puheenvuoroon, että asiasisällöstähän voi olla montaa mieltä, miten näitä vuosilomalakeja
kannattaa muokata, mutta mitä tulee ratkaisemattomiin perustuslaillisiin ongelmiin — niin
taisi edustaja Nurminen tuossa puheenvuorossaan sanoa — mistä lähtien meillä on perus-
tuslakikysymykset ratkaissut oppositioeduskuntaryhmä? Eikö meillä edelleenkin perustus-
lakivaliokunta anna niitä lausuntoja? Itse satun olemaan siellä valiokunnassa, ja valiokun-
ta kyllä totesi yksimielisesti, että tämä voidaan säätää tavallisessa lainsäätämisjärjestykses-
sä. Minusta on, puhemies, vähän ikävää, että joka ikiseen poliittiseen riitaan meillä sotke-
taan nykyään perustuslaki ja hämmennetään kansalaisia ja ylipäänsä tätä keskustelua.

17.15 Leena Meri ps (vastauspuheenvuoro): Arvoisa puhemies! Oikeastaan tähän sa-
maan: Edustaja Nurminen otti tästä perustuslakivaliokunnan lausunnosta, täältä viimeisel-
tä sivulta, yhden lauseen, ja hän — itsekin olen siis perustuslakivaliokunnan jäsen ja myös
työ- ja tasa-arvovaliokunnan jäsen ja käsitellyt tätä molemmissa, erittäin tuttu asia — otti
esille tämän, että perustuslakivaliokunta totesi muiden seikkojen yhteydessä, että säästöta-
voite ei valiokunnan, siis perustuslakivaliokunnan, mielestä voisi sellaisenaan perustella
poikkeamista perustuslaissa turvatusta ihmisten yhdenvertaisuudesta. Kyllä, kyllä, mutta
tässähän nyt jäi lukematta tämä ensimmäinen lause, jossa lukee, että tämän esityksen ta-
voitteena on säästää julkisen talouden menoja, eli säästötavoite, sekä rajoittaa työnantajal-
le perhevapaalla olevan työntekijän vuosilomasta aiheutuvia kustannuksia. Pitää lukea
nämä kokonaisuudet eikä poimia täältä tosiaan haluttuja kohtia. Juuri niin kuin edustaja
Kurvinen sanoi: perustuslakivaliokunta on tämän yksimielisesti ratkaissut.

17.16 Joona Räsänen sd (vastauspuheenvuoro): Arvoisa puhemies! Mennäänpäs tähän
tämän asian pihviin, ja tämän asian pihvihän on se, että nyt hallitus haluaa tehdä lainsää-
däntöä, joka eriarvoistaa miehiä ja naisia. Sehän on tämän esityksen pihvi. Ja aika kauas ol-
laan tultu siitä, että hallitusohjelmassa hallitus toteaa, että Suomi on tasa-arvoinen maa.
No, nyt voi vähän kysyä, rikkooko tässä nyt hallitus omaa ohjelmaansa tällä lainsäädännöl-
lä, jolla halutaan todella yhä enenevässä määrin eriarvoistaa naisia ja miehiä, kun verra-
taan heitä toisiinsa.

On varmaan ihan perustelua, niin kuin edustaja Nurminen tuossa hyvin ansiokkaasti
pöntöstä kuvasi, mitkä ne tietyt vaikeudet ja pienet ongelmakohdat — eivätkä niin pienet-
kään ongelmakohdat — ovat, mitkä tähän lakiin liittyvät, ja olisi varmaan syytä, että tätä
ihan yhdessä voitaisiin katsoa, että tätä todella pystyttäisiin lieventämään, nimenomaan
näistä epätasa-arvoisista syistä.

Ensimmäinen varapuhemies Mauri Pekkarinen: Toteutamme tässä sellaisen pienen de-
batin. Täällä on useita pyydettyjä puheenvuoroja. Käymme niitä jonkun verran läpi.
4



Pöytäkirjan asiakohta PTK 18/2016 vp
17.17 Martti Talja kesk (vastauspuheenvuoro): Arvoisa puhemies! Tässä lakiesitykses-
sä oikaistaan se omavastuu vuosilomalla sairastumisesta, 2013 tapahtunut virheellinen tul-
kinta Euroopan työaikadirektiivistä. Tällöin poistettiin 7 vuorokauden omavastuu sairastu-
misen yhteydessä, jos se osuu loman yhteyteen. Tällä esityksellä palautetaan omavastuu,
millä on taloudellisia vaikutuksia työnantajille sillä tavalla, että kuitenkin siinä työnantaji-
en kustannukset tulevat vähenemään. Se näkyy heti yksityisellä puolella, mutta julkisella-
kin puolella, kun asia viedään sitten työ- ja virkaehtosopimuksiin, siinä yhteydessä on sääs-
töjä odotettavissa.

17.18 Anna Kontula vas (vastauspuheenvuoro): Arvoisa puhemies! Kysymys siitä, mitä
ja miten perustuslakivaliokunnan sanomisia pitää tulkita, on ikuisuuskysymys, ja sitä on
puitu tässä salissa aika monta kymmentä vuotta. On aivan selvää, että vaikeutettu säätämis-
järjestys pitää ottaa vakavasti silloin, kun se on siellä ponnessa perässä, mutta myöskin pe-
rustuslakivaliokunnan muut sanomiset ovat painavaa ja harkittua tavaraa, jolla pitäisi olla
jonkinlainen merkitys silloin, kun muut substanssivaliokunnat pohtivat sitä, miten he jon-
kin asian järjestävät tai hoitavat. Minä itse luin tämän perustuslakivaliokunnan asiakirjan
niin, että vaikka kysymys ei olekaan perustuslain vastaisesta tai vaikeutettua säätämisjär-
jestystä edeltävästä tavasta hoitaa asia, niin ihmisoikeusmyönteinen tulkinta kyllä (Puhe-
mies koputtaa) suosittaisi toisenlaista toteuttamistapaa.

17.19 Sanna Marin sd (vastauspuheenvuoro): Arvoisa puhemies! Edustaja Meri täällä
sanoi, että pitää katsoa kokonaisuutta eikä ottaa vain yksittäisiä lauseita. No, tämän saman
haluan todeta kyllä edustaja Kurviselle ja edustaja Merelle itsellensä. Kun minä täällä
kuuntelin edustaja Nurmisen hyvää puheenvuoroa, jossa hän toi esiin näitä ongelmia, joita
tähän vuosilomalakiin sisältyy, niin minä nimenomaan kuulin sen näin, että hän totesi sii-
nä, aivan kuten edustaja Kontulakin äsken, että tähän liittyy perustuslain kannalta tiettyjä
ongelmia, vaikka ne eivät edellytäkään tätä vaikeutettua säätämisjärjestystä, ja perustusla-
kivaliokunnan lausunto oli hyvin kriittinen, aivan kuten edustaja Nurminen täällä totesi.
Toivon, että näitä ohjeita, joita täällä annetaan, tietenkin noudatamme myös kukin omissa
puheenvuoroissamme.

17.20 Juhana Vartiainen kok (vastauspuheenvuoro): Arvoisa puhemies! Haluaisin tässä
lyhyesti korostaa näkökohtaa, joka tässä keskustelussa niin kuin useimmissa muissakin
keskusteluissa tässä salissa säännönmukaisesti unohdetaan. Tarkoitan tällä sitä, että näistä
sukupuolten välisistä etuuksien vertailuista kokonaan unohtuu se, että naisten ja miesten
asema työmarkkinoilla ei määräydy vain sen mukaan, millaisia palkka- ja lomaetuuksia
heillä näyttää olevan, vaan myös sen mukaan, miten houkuttelevia palkattavia he ovat
työnantajille. Niinpä tällaisten parannusten tai heikennysten vastapuolella on aina vaiku-
tus siihen, miten houkuttelevaa työnantajalle on palkata näitä ihmisiä. Tässäkin tapaukses-
sa tämä vuosilomaoikeuden rajaaminen, jonka voi de facto arvioida koskevan naisia jon-
kin verran enemmän kuin miehiä, tekee heistä myös työnantajien kannalta houkuttelevam-
paa työvoimaa, parantaa heidän työmarkkina-asemaansa, luo heille enemmän tuloja, pa-
remmat työurat ja lopulta myös paremmat eläkkeet. Tämä on osa tätä kokonaisarviota.

Ensimmäinen varapuhemies Mauri Pekkarinen: Ja nyt välillä valiokunnan varapu-
heenjohtaja Järvinen, vastauspuheenvuoro.
5



Pöytäkirjan asiakohta PTK 18/2016 vp
17.21 Heli Järvinen vihr (vastauspuheenvuoro): Arvoisa puhemies! Oppositio suhtautuu
perustuslakivaliokunnan sanomisiin hyvin nöyrästi eikä yritä niitä vääristellä. Perustusla-
kivaliokuntahan ei pitänyt tätä kiellettynä syrjintänä mutta puolsi vahvasti sitä, että mei-
dän valiokuntamme, työelämävaliokunta, olisi muuttanut esitystä tavalla, jonka vaikutuk-
set kohdistuisivat ehdotettua yhdenvertaisemmin naisiin ja miehiin. Omasta puolestani
olen pahoillani siitä, että valiokuntamme ei tätä työtä tehnyt. Siihen olisi ollut montakin eh-
dotusta, esimerkiksi se, että vuosilomalain ja vuosiloman kertymän menetykset äideille ja
isille olisi laskettu puhtaasti vain vanhempainvapaakaudelta, joka on yhteensä 158 päivää,
jolloin molemmille 79 päivää tästä olisi ollut se puolikas määrä.

Toinen asia on sitten nämä yksinhuoltajat, ja ilman muuta valiokunta olisi voinut ja sen
olisi pitänyt pohtia niitä ratkaisuja, (Puhemies koputtaa) joilla yksinhuoltajien asemaa oli-
si saatu helpommaksi.

17.22 Ilkka Kantola sd (vastauspuheenvuoro): Arvoisa puhemies! Perustuslakivaliokun-
nan jäsenenä muistan hyvin sen, millä tavalla perustuslakivaliokunta, kun se päätyy yksi-
mieliseen mietintöön, sitä tekee. Jokaista sanaa punnitaan hyvin tarkkaan ja haetaan yhteis-
tä näkemystä ja monta kertaa käydään se teksti läpi. Siinä tekstissä, mikä tähän liittyen on
lausuntona annettu, on hyvin tarkkaan jokainen sana harkittu.

Itse olen perustuslakivaliokunnan jäsenenä vähän pettynyt siihen, että vaikka tietysti sii-
tä käy ilmi, että tätä ei ponnen taakse laitettu — se ei ole säätämisjärjestyskysymys, se on
ihan selvää — niin sitä meidän viestiämme substanssivaliokunnalle, työ- ja tasa-arvovalio-
kunnalle, tässä asiassa ei ole oikein riittävästi kuultu. Me esitimme, että harkittaisiin vaka-
vasti sitä, että tätä muutettaisiin niin, että tämä vanhempainvapaalta tuleva menetys olisi
vähän tasapainoisempi tämän säädännön mukaan. Mutta sitä nyt sitten substanssivaliokun-
ta ei muuttanut, ja siinä mielessä sitä viestiä ei ihan tarkasti kuultu siellä.

17.23 Anna Kontula vas (vastauspuheenvuoro):  Arvoisa puhemies! Vastaan edustaja
Vartiaiselle, vaikka hän ehtikin jo poistua salista.

Tämä ajatus tällaisesta teoreettisesta houkuttelevuudesta työmarkkinoilla silloin, kun
punnitaan jonkun työmarkkina-aseman edullisuutta taikka epäedullisuutta, on kauhean
kiinnostava, mutta se sopii hirveän huonosti niihin yleisiin kriteereihin, joilla me yleensä
pyrimme määrittelemään ihmisen asemaa työmarkkinoilla, koska sen mukaan kaikkein
houkuttelevimpia työntekijöitähän olisivat ne, joille maksetaan kaikkein vähiten ja joilla
on kaikkein huonoimmat työehdot, ja näinhän me emme suinkaan ajattele.

Järkevä tapa hoitaa naisten houkuttelevuus työmarkkinoilla olisi sellainen yhteisrahas-
tointi, jossa työnantajat yhtäläisesti osallistuvat vanhemmuuden kustannuksiin omien
työntekijöidensä iästä ja sukupuolesta huolimatta.

Ensimmäinen varapuhemies Mauri Pekkarinen: Olen vielä merkinnyt tänne vastauspu-
heenvuorot edustajille Nurminen, Meri, Järvinen, Mäkisalo-Ropponen. Ilmeisesti näillä
mennään ja sitten siirrytään puhujalistaan.

17.24 Ilmari Nurminen sd (vastauspuheenvuoro): Arvoisa puhemies! Mielestäni tähän
perustuslakivaliokunnan lausuntoon ei saisi suhtautua millään tavalla vain olankohautuk-
sella. Tässä puheenvuorossani toin esille, että lausunto oli hyvin kriittinen ja siinä nimen-
omaan otettiin kantaa, että ei saa perustua sukupuoleen tämmöistä syrjintää, ja samaa tässä
6



Pöytäkirjan asiakohta PTK 18/2016 vp
puheenvuorossani toin esille myös tasa-arvovaltuutetun kannanotosta. Mielestäni hallitus
ei ryhtynyt muuttamaan tätä esitystä näistä lausunnoista huolimatta vaan haluaa ponnek-
kaasti viedä eteenpäin tätä esitystä, joka mielestäni kohdistuu nimenomaan sukupuoleen.
Mielestäni tätä asiaa voisi tarkastella vielä vaikka Euroopan sosiaalisten oikeuksien perus-
kirjan mukaan, jossa edellytetään, että ihmisiä ei saa sukupuoleen perustuen asettaa eriar-
voiseen asemaan, ja hyvin monesta muustakin näkökulmasta. Olisin toivonut, että hallitus
olisi muuttanut esitystään (Puhemies koputtaa) näitten lausuntojen pohjalta.

17.26 Leena Meri ps (vastauspuheenvuoro): Arvoisa puheenjohtaja! Olen täysin samaa
mieltä edustaja Nurmisen kanssa siitä, että meidän perustuslakivaliokunnan lausuntoihin
tulee suhtautua vakavasti, ja näin on tarkoituskin. Tässä tuli äsken esille, kuinka me siellä
sanatarkasti ja hyvin tarkkaan mietimme, mikä siellä menee ponnen taakse, eli kuulijoille
tarkoitan sitä, että edellytämme joitakin muutoksia. Emme kuitenkaan edellyttäneet muu-
toksia, toimme sen hartaana, vakavana toiveena.

Mutta tästä keskustelusta on vielä jäänyt pois se, mitä me sitten lisäsimme siihen. Eli jos
ehdotus kuitenkin säädetään hallituksen esittämällä tavalla — totesimme senkin mahdolli-
suuden — niin sitten toivomme tätä työelämän ja tasa-arvon seuraamista, johon myös työ-
ja tasa-arvovaliokunta yhtyi.

Sitten täytyy vielä muistaa semmoinen asia, että tämähän ei ole pakottavaa lainsäädän-
töä muuta kuin siltä osin, että itse asiassa työnantaja ei saa korvauksia sairauspoissaolosta.
Tämän pitää ensin mennä työ- ja virkaehtosopimuksiin, ja sehän voi olla näin, ettei se edes
mene.

17.27 Heli Järvinen vihr (vastauspuheenvuoro): Arvoisa puhemies! On hienoa, että täs-
sä keskustelussa puhutaan laajemminkin nuorten naisten työllistymisongelmasta ja tasa-ar-
vosta työmarkkinoilla. Niin kauan kuin vauvariski tuo työnantajalle noin 17 000 euron yli-
määräisen laskun yksityisen puolen keskimääräisen palkan mukaan, niin kauan on selvää,
että nuorten naisten asema työmarkkinoilla tulee olemaan huonompi kuin miesten.

Täällä ehdotettiin sitä, että työantajat voisivat yhdessä tasapuolisesti jakaa kustannuk-
set, kaikki yhdessä. Vielä tasapuolisempi ja oikeudenmukaisempi malli on se, että tätä
maksua jakaisimme me kaikki yhdessä, niin työntekijät kuin työnantajatkin, kuten tehdään
Ruotsissa, missä uskotaan siihen, että meille kaikille tulee olemaan hyötyä tulevista vau-
voista. Me kaikki tarvitsemme itsellemme eläkkeenmaksajia, ja siihen suuntaan pitäisi
Suomessa pyrkiä.

Ensimmäinen varapuhemies Mauri Pekkarinen: Edustaja Mäkisalo-Ropponen ja sit-
ten edustaja Talja, ja sitten siirrytään uudestaan varsinaisiin puheenvuoroihin, jolloin Mä-
kisalo-Ropponen tulee taas vastaan.

17.28 Merja Mäkisalo-Ropponen sd (vastauspuheenvuoro): Arvoisa puhemies! On ol-
lut todella huolestuttavaa seurata tätä hallituksen tasa-arvoa romuttavaa politiikkaa. Tämä
lakiesityshän on vain yksi monista samaan suuntaan johtavista lakiesityksistä. Esimerkiksi
päivähoitomaksujen korotus johtaa helposti siihen, että moni äiti pohtii, kannattaako men-
nä enää töihin. Samoin vuorotteluvapaan heikennykset kohdistuvat erityisesti naisvaltai-
siin aloihin. Monista lakiesityksistä puuttuvat kokonaan tasa-arvovaikutusten arvioinnit.
Hallitukselta voikin nyt toivoa, tai itse asiassa toivon, suunnanmuutosta ja parempien vai-
7



Pöytäkirjan asiakohta PTK 18/2016 vp
kuttavuus- ja tasa-arvovaikutusten arviointien tekoa, koska ne ovat luvattoman huonosti tä-
hän mennessä olleet tehtynä.

17.29 Martti Talja kesk (vastauspuheenvuoro): Arvoisa puhemies! Yhdyn edustaja Var-
tiaisen kommenttiin siitä näkemyksestä, että kuitenkin ehdotus mahdollistaa nuorten nais-
ten paremman työllistymisen. Hämmästelen salin vasemmalta laidalta tulevia kommentte-
ja siitä, että tämä hallitus nyt on lisännyt epätasa-arvoa sukupuolten välillä. Työelämä- ja
tasa-arvovaliokunta on nimenomaan todennut yhtyen perustuslakivaliokunnan näkemyk-
seen, että valtioneuvoston on tarkoin seurattava lain vaikutuksia sukupuolten tasa-arvon
tosiasialliseen toteutumiseen työelämässä, ja hallitus antaa työelämä- ja tasa-arvovaliokun-
nalle asiasta selvityksen vuoden 2018 loppuun mennessä, ja asia lopullisesti korjattaisiin
työaikalain uudistuksen yhteydessä — toivomme, että se saadaan mahdollisimman no-
peasti käyntiin.

Ensimmäinen varapuhemies Mauri Pekkarinen: Ja vielä ennätti tähän väliin edustaja
Myllykoski, vastauspuheenvuoro.

17.30 Jari Myllykoski vas (vastauspuheenvuoro): Arvoisa herra puhemies! Kyllä minä
katson tätä vähän eri näkökulmasta kuin edustaja Talja. Hallitus on tehnyt arvovalinnan,
jolla se muuttaa vuosilomalakia ja sen säätelyä. Se on arvovalinta, ja tiedetään kyseessä
olevien tilastojen perusteella, ketkä tästä tulevat eniten kärsimään, ja se on silloin poliitti-
nen arvovalinta. Te vastaatte niille yksinhuoltajille, jotka tästä eniten kärsivät. Te otatte sen
riskin, että paljonko enemmän naiset synnyttävät kuin miehet — ei tarvita mitään sen suu-
rempaa ihmeellisyyttä kuin se, että me tiedämme, paljonko meillä on yksinhuoltajaäitejä
tässä maassa. He tulevat olemaan se ryhmä, joka tästä kärsii. Tämä on poliittinen päätös,
joka heikentää naisten ja miesten tasa-arvoa, ja erityisen kohtalokkaaksi tämä tekee sen ni-
menomaan yksinhuoltajille.

Ensimmäinen varapuhemies Mauri Pekkarinen: Vielä tämän kerran, edustaja Talja,
vastauspuheenvuoro.

17.31 Martti Talja kesk (vastauspuheenvuoro): Arvoisa puhemies! Valiokunta käsitel-
lessään asiaa tiedosti yksinhuoltajien aseman, mutta viittaan siihen, että odotamme vuo-
silomalain kokonaisuudistusta, jossa yhteydessä arvioitaisiin tämä nykyinen lainsäädäntö,
se, miten sitä nyt muutetaan, ja myös se, miten sitten yksinhuoltajaäitien asema tullaan rat-
kaisemaan Suomessa. Itse näen sen ruotsalaisen tavan perusteltuna, mutta jätän sen myö-
hempään arviointiin.

Ensimmäinen varapuhemies Mauri Pekkarinen: Ja nyt puheenvuorolistaan.

17.31 Merja Mäkisalo-Ropponen sd: Arvoisa puhemies! Tässä lakiesityksessä ehdote-
taan muun muassa sitä, että äitiys-, isyys- ja vanhempainvapaista vuosilomaa kertyisi enin-
tään 6 kuukauden ajalta. Samalla sairausvakuutuslain säännöstä työnantajien oikeudesta
8



Pöytäkirjan asiakohta PTK 18/2016 vp
vuosilomakustannuskorvauksiin ehdotetaan muutettavaksi siten, että oikeus korvauksiin
tulisi vain lakisääteisen vuosiloman ajalta. Hallitus perustelee tätä lakia valtiontalouden
säästöillä ja työnantajien kustannusten kevennyksellä.

Tähän lakiesitykseen sisältyy monia vakavaan kritiikkiin oikeuttavia kohtia ja näkökul-
mia. Aloitetaan työnantajan tilanteesta. Laki lisää työnantajien hallinnollisia kuluja, koska
nyt työnantajilta edellytetään entistä tarkempaa työaika- ja vuosilomakirjanpitoa. Lisäksi
Kelan asiantuntijoiden mielestä lain toimeenpanossa tulee olemaan ongelmia, koska Ke-
lan on esimerkiksi vaikea selvittää, milloin henkilö on työsopimuslain mukaisella vapaal-
la. Näistä selvityksistä tulee lisätyötä sekä työnantajalle että Kelalle. Hallitus on korosta-
nut, ettei kunnille enää lisätä kustannuksia. Tämä laki tulee kuitenkin niitä lisäämään.
Tämä johtuu siitä, että kunnissa, valtiolla ja seurakunnissa on työehtosopimuksessa lain-
säädännön velvoitteita pidemmät lomat. Näillä aloilla työnantajille suunnattu Kela-kor-
vauksen heikennys lisää työnantajan kustannuksia.

Äitiys-, isyys- ja vanhempainvapaan vuosilomakarttumien heikennykset tarkoittavat
pienten lasten vanhempien kohdalla työn ja perheen yhteensovittamisen vaikeutumista.
Erityisen ikävää tässä lakiesityksessä on se, että laki on sukupuolivaikutuksiltaan selkeästi
syrjivä. Hallitus esittää heikennyksiä äitiys-, isyys- ja vanhempainvapaa-ajalta kertyvään
vuosilomaan tavalla, joka jakautuu epätasaisesti naisten ja miesten välillä. Mielestäni on
käsittämätöntä, että hallitus tietoisesti tekee syrjivää lainsäädäntöä. Äitiyslomalla, joka on
105 arkipäivää, on biologinen selitys: äidin täytyy toipua synnytyksestä ja äiti imettää vau-
vaa, ja siksi tätä vapaata ei voida jakaa. Isyysloman avulla turvataan erityisesti isien oikeus
hoivaan ja lapsen kanssa olemiseen, ja tämä 54 arkipäivää on korvamerkitty isälle. Ei ole
perusteltua, että nämä eripituiset ja eriperusteiset vapaat lasketaan lomakertymäleikkauk-
sen pohjaksi ja päälle lasketaan vanhempainvapaaseen kohdistuvat leikkaukset. Tämä las-
kentamalli johtaa siihen, että samanaikaisen vanhempainvapaan osalta äidit saavat loma-
kertymää 51 päivältä mutta isät tuplamäärän eli 102 päivältä. Kaiken tämän lisäksi lakiesi-
tys kurittaa erityisesti yksinhuoltajia, joilla ei ole mahdollisuutta jakaa hoitovapaata toisen
huoltajan kanssa. Työ- ja tasa-arvovaliokunnan hallituspuolueiden edustajat myöntävät tä-
män kohdan mietinnössään, mutta toteavat ainoastaan, että yksinhuoltajien tilanne selvite-
tään. Kannattaisi kuitenkin tehdä alun perin kunnollista ja syrjimätöntä lainsäädäntöä. Yk-
sinhuoltajista suurin osa on naisia, samoin kuin vanhempainvapaan käyttäjistä, ja esitys
pienentää erityisesti äitien lomapalkkaa ja lomarahaa ja lisää siten entisestään naisten ja
miesten välistä perusteetonta palkkaeroa.

Työelämä- ja tasa-arvovaliokunnan kuulemisissa tasa-arvovaltuutettu ilmaisi käsitykse-
nään, että ehdotetut muutokset eivät täytä perusoikeuden rajoitukselta edellytettyjä hyväk-
syttävyys- ja suhteellisuusvaatimuksia. Hänkin kiinnitti erityistä huomiota yksinhuoltajien
asemaan ja totesi esityksen olevan heidän kannaltaan selkeästi syrjivä, koska yksinhuolta-
jat ovat pääosin naisia. Myös perustuslakivaliokunnan lausunnossa todettiin, että lakiesi-
tys on vaikutusten vuoksi hankalasti yhteensovitettavissa välillisen syrjinnän kiellon ja pe-
rustuslain sukupuolten tasa-arvoa koskevan perustuslaillisen toimeksiannon kanssa. Perus-
tuslakivaliokunta kuitenkin totesi, että koska vanhempainvapaa on jaettavissa äidin ja isän
kesken ja perheet voivat valita, miten toimivat, niin siinä mielessä lain voi hyväksyä. Kui-
tenkin perustuslakivaliokuntakin totesi, että asia olisi syytä säätää muodossa, joka kohdis-
tuisi yhdenvertaisemmin naisiin ja miehiin. Hallituspuolueet eivät kuitenkaan halunneet
muuttaa lakiesitystä tähän suuntaan tästä ohjeistuksesta huolimatta.
9



Pöytäkirjan asiakohta PTK 18/2016 vp
Arvoisa puhemies! Pahimmillaan tämä asia voi joutua jopa selvitettäväksi Euroopan ih-
misoikeustuomioistuimessa, koska tässä on niin selkeästi syrjiviä piirteitä, mutta jatkossa
nähdään, miten tässä käy.

17.36 Antero Laukkanen kd: Arvoisa herra puhemies! Jos joku lakiesitys on hallituksen
tuottama ja tekemä, niin se ei välttämättä tee siitä hyvää esitystä. Olisi hyvä pohtia asiaa
silloin, kun hallitus itsekin jo lähtökohdissa toteaa, että joku esitys on kyseenalainen ja ei
ehkä saavuta omaa tavoitettaan. Niin kuin tästä esityksestä me näemme, esimerkiksi nämä
taloudelliset säästöt, mitä tässä on kaavailtu, eivät välttämättä toteudu ollenkaan vaan saat-
tavat jopa kääntyä toisinpäin. Sitten kun asia käsitellään valiokunnassa, niin sielläkin asiat
korostuvat, asiantuntijat nostavat esiin näitä näkökulmia, ja valiokunta selvästi näkee, että
esitystä ei kannattaisi viedä eteenpäin, mutta koska se on hallituksen esitys, niin sitä vie-
dään eteenpäin. Ja silloin tulee tietysti kysymys ainakin itselleni kansanedustajana, lain-
säätäjänä, kuinka pitkälle on valmis menemään tällaisessa ikään kuin älyllisessä epärehel-
lisyydessä, jossa pettää itseään. Se on ehkä tällaista, arvoisa puhemies, ensimmäisen kau-
den kansanedustajan pohdintaa, jota tässä miettii.

Tämä hallituksen esitys ei ole hyvää perhepolitiikkaa. Se lisää epätasa-arvoa, eikä sen
säästöistä ole varmuutta. Lapset on vietävä entistä aikaisemmin päivähoitoon, ja sen vai-
kutukset ovat lapsen kehitykselle merkittäviä.

Hallituksen esityksessä vuosilomalakia muutetaan siten, että äitiys-, isyys- ja vanhem-
painvapaalta vuosilomaa kertyy jatkossa enintään 6 kuukauden ajalta. En kannata näitä
muutoksia. Kuten mietinnössä todetaan, esitys on tasa-arvonäkökulmasta ongelmallinen
asettaessaan äidit epäedulliseen asemaan. Erityisen hankala esitys on yksinhuoltajaäitien
kannalta, sillä he eivät voi jakaa vanhempainvapaata isän kanssa ja siten omalla valinnal-
laan vaikuttaa vuosiloman kertymiseen. Esitys heikentää vauvaperheiden mahdollisuuksia
hoitaa pientä lasta kotona ja lisännee pienempien lasten siirtymistä entistä aiemmin kun-
nalliseen päivähoitoon. Lapsen kotihoitoa on tyypillisesti jatkettu äitiys- ja vanhempainva-
paalla kertyneiden lomapäivien avulla. Lomaoikeuden leikkaamisella lyhennetään vauva-
ikäisten kotihoitoaikaa.

On moitittavaa, että lainvalmistelussa on jälleen kerran unohdettu lapsinäkökulma ja
että vaikutusarviot on jätetty tekemättä. Ihmettelen, että edetään käänteisessä järjestykses-
sä: ensin säädetään laki ja sitten mietinnössä edellytetään, että lain vaikutukset tutkitaan
vuoden 2018 loppuun mennessä. Miksi vaikutusarvioita ei tehdä ennen lain säätämistä?

Sairausvakuutuslain 14 luvun 1 §:ää ehdotetaan muutettavaksi siten, että työnantaja voi-
si saada vuosilomakustannusten korvausta ainoastaan lakisääteisen vuosiloman ajalta. En
kannata lakimuutosta, sillä se vähentäisi vanhemmuuden kulujen korvaamista niille työn-
antajille, joiden noudattamassa työehtosopimuksessa annetaan paras turva lapsiperheiden
vanhemmille. Esityksellä olisi negatiivinen tasa-arvovaikutus, sillä se nostaisi potentiaali-
sesti äitiyslomalle jäävien nuorten naisten palkkaamisen kynnystä entisestään.

Esitys lisäksi asettaisi työnantajat eri asemaan sen perusteella, mitä työehtosopimusta
heidän on pakko noudattaa. Mikäli työehtosopimus määrittäisi, että loma kertyy koko äi-
tiys-, isyys- ja vanhempainvapaan ajalta, korvausta ei kuitenkaan maksettaisi kuin 6 kuu-
kauden ajalta. Näin ollen lakimuutos vain lisäisi työntekijän palkkaamisesta koituvia kus-
tannuksia työnantajille.

Kuten mietinnössä todetaan, kuntasektorilla työnantajan saamat sairausvakuutuslain
mukaiset vuosilomakustannuskorvaukset alenisivat noin 10 miljoonalla eurolla vuodessa.
10



Pöytäkirjan asiakohta PTK 18/2016 vp
Katson, että lakimuutos on kohtuuton, ja tulenkin yksityiskohtaisessa käsittelyssä esittä-
mään sen hylkäämistä näillä perusteilla.

17.41 Anna Kontula vas: Arvoisa puhemies! Jos rehellisiä ollaan, niin tässä hallituksen
erilaisten kurjistamistoimien listassa tämä nyt käsittelyssä oleva esitys on vain pieni alavii-
te. Kysymys ei lopulta ole hirvittävän suuresta asiasta, kun sitä vertaa kaikkiin niihin mui-
hin esityksiin, muutoksiin ja hankkeisiin, joilla pienituloisen ihmisen elämästä tehdään
vielä pienituloisempaa. Vasemmistoliitto on työväenpuolue, ja se vastustaa yksipuolisia
heikennyksiä työehtoihin. Meillä on täällä maassa porvarihallitus, ja on ymmärrettävää,
että se ajaa yksipuolisia heikennyksiä työehtoihin. Tässä asetelmassa ei ole mitään epäsel-
vää, ei siitä sen enempää. Tämä lakiesitys ei parane pienellä korjailulla, joten me tulemme
kannattamaan lakiesitysten hylkäystä.

Sen sijaan haluan kiinnittää huomion muutamiin teknisiin heikkouksiin, joita tässä esi-
tyksessä on.

Ensinnäkin koko esityksen päätavoite on säästöt, jotka on laskettu sillä lailla epärealis-
tisesti, että jos niitä ylipäätään tulee, ne tulevat viiveellä ja huomattavasti pienempinä kuin
mitä tässä on esitetty. Näin sen takia, että ne muutokset, joita tässä esitetään, ovat pitkälti
TES-sopimusten takana ja eivät ainakaan sellaisenaan nyt tule astumaan voimaan.

Toinen ongelma: Tämä tulee lisäämään merkittävästi sitä hallinnollista taakkaa, jota nyt
piti pikemminkin vähentää. Näin käy sekä lomalaskennan yhteydessä yrityksissä että myös
Kelassa. Näin arvioidaan käyvän jopa siinä tapauksessa, että puhuttaisiin vain kokoaikai-
sista, toistaiseksi voimassa olevissa työsuhteissa olevista ihmistä, mutta kukaan ei ole us-
kaltanut edes arvailla, millainen sotku syntyy kaikista niistä prekaareista, pätkä-, silppu-,
osa-aikatyötekijöistä ja näiden vuosilomien ja erilaisten vapaiden laskemisista. Siinä me
emme ole vielä edes päässeet alkuun.

Kolmas ongelma: Lainsäädännön monimutkaisuus. Tämä liittyy erityisesti tähän vuo-
silomalla sairastaminen -osioon. Yleisenä tavoitteena hyvässä lainsäädännössä on, että
säädettäisiin semmoista lakia, että ihan tavallinen ihminen lukemalla sitä lakia pystyisi
pääsemään jonkunnäköiseen käsitykseen siitä, mitä siellä sanotaan ja onko minulla nyt
tuossa lomapäivä vai onko minulla tuossa sairauspäivä vai onko minulla työpäivä. Nyt me
synnytämme lakia, jossa jo ennestään hankalasta vuosilomalaista on entistä vaikeampi saa-
da selvää, miten minun nyt pitäisi toimia ja miten minun pitäisi tähän reagoida. Se ei ole
koskaan hyvää kehitystä.

Neljäs ongelma: Erityisesti suhteessa vanhempainrahan ja muiden vanhempainetuuk-
sien lomakertymiin laki olisi voitu säätää huomattavasti tasa-arvoisemmin. Päätettiin olla
se tekemättä.

Viides kohta: Lakiesityksen perusteluksi erityisesti näiden vanhempainvapaiden loma-
kertymien osalta on esitetty se, että nyt kannustetaan isiä olemaan enemmän kotona lasten-
sa kanssa. Koko valiokuntakuulemisen aikana me emme kuulleet yhtään asiantuntijapu-
heenvuoroa, jossa olisi todistettu, minkä mekanismin kautta ja millaisella todennäköisyy-
dellä tällainen kannustinvaikutin toimisi. Minä henkilökohtaisesti aika pitkään näitä asioi-
ta puineena ja pyöritelleenä olen erittäin skeptinen sen suhteen, että pelkästään vuosiloma-
lain kertymismekanismi olisi riittävä ponnin perheille silloin, kun he pohtivat, mitenkä he
hoitojärjestelyjä järjestävät — erityisesti niiltä osin, kun kysymys on biologisin perustein
eriytetyistä vanhempainetuuksista, niin kuin on äitiysrahan ja isyysrahan kohdalla. — Kii-
tos.
11



Pöytäkirjan asiakohta PTK 18/2016 vp
17.46 Arto Satonen kok: Arvoisa puhemies! Omassa puheenvuorossani keskityn pelkäs-
tään sairauslain omavastuuosuuden muutokseen, koska tästä asiasta muistan historiaa jo
viime vaalikaudelta.

Jos muistetaan ensinnäkin, mistä tämä asia lähti liikkeelle: tämä tuli EU:n työaikadirek-
tiivistä alun perin, tai pikemminkin sen Suomessa tehdystä tulkinnasta. Jos ajatellaan sitä
lähtötilannetta, niin yksikään palkansaajajärjestö — ainakaan minun tietääkseni — ei nos-
tanut tärkeimpien tavoitteidensa joukkoon sitä, että jos lomalla sairastuu, niin pitää saada
ne lomapäivät uudelleen, vaan tämä tuli ikään kuin manulle illallinen Euroopan unionista,
ja valmistelu kerkesi menemään varsin pitkälle ennen kuin edellinen työelämä- ja tasa-ar-
vovaliokunta huomasi, mistä tässä on kyse. Silloin käytiin varsin tiukka poliittinen vääntö,
jonka seurauksena lopulta oli se, että tuli voimaan tämä lainsäädäntö, joka jätti tämän ka-
renssin yli viiden viikon vuosilomiin, mutta ei jättänyt näihin viiden viikon vuosilomiin.
Tämä oli se tausta, ja muistan sen keskustelun, joka silloin oli hyvin voimakasta. Monet
työnantajat, varsinkin pienet työnantajat — ja ymmärrän sen hyvin — pelkäsivät, että min-
kälainen pandoran lipas tästä nyt aukeaa, kun lomalla sairastuminen saa aina aikaan sen,
että kun saa lääkärintodistuksen, sen kautta tietenkin pystyy todistamaan, että aina tulee
uusia lomapäiviä.

Kun sitten tämä hallitus aloitti, tai sen hallitusohjelmaa tehtiin, niin tämä hallitus lähti
liikkeelle siitä, että suomalaisen työn kilpailukykyä pitää parantaa, jotta työllisyysastetta
saadaan nostettua. Edellinenkin hallitus tavoitteli 72 prosentin työllisyysastetta mutta va-
litettavasti ei päässyt lähellekään sitä. Sen sijaan tämä uusi hallitus lähti tosissaan teke-
mään sellaisia muutoksia suomalaiseen lainsäädäntöön, että voidaan saavuttaa tämä työl-
lisyysaste, ei toki pelkästään näillä pienillä muutoksilla, vaan esimerkiksi yhteiskuntasopi-
muksella on siinä hyvin keskeinen rooli. Mutta siitä huolimatta lähdettiin tekemään näitä
yksittäisiä täsmämuutoksia, ja tämä omavastuun palauttaminen tähän lomalla sairastami-
seen on nimenomaan yksi näistä täsmämuutoksista. Olen aivan varma, että sitä ei myös-
kään palkansaajien piirissä pidetä millään tavalla kohtuuttomana asiana, koska tätä ei ole
alun perin edes ajettu vaan tämä tuli vähän niin kuin pyytämättä tai kuin manulle illallinen,
jos tällaista sanamuotoa voi käyttää.

Nyt tämä ratkaisu, mihin nyt hallituksen esityksessä ja valiokunnan hyvässä mietinnös-
sä on päädytty, on hyvin samantyyppinen kuin minkä Tanska on jo omassa lainsäädännös-
sään ottanut käyttöön. Tämä on myös se ratkaisu, joka Euroopan unionin tasolla, kun asioi-
ta on siellä mietitty, on koettu oikeudenmukaiseksi tavaksi tämä asia ratkaista. Eli kertaan
vielä ydinasian: Niissä lomissa, joissa vuosiloman pituus on vain neljä viikkoa — joita
meilläkin on mutta joita on kohtuullisen harvalla — säilyy edelleen se oikeus, että jos sai-
rastuu lomalla, niin on oikeus saada uusia lomapäiviä. Sitten kun ollaan viiden viikon lo-
missa, niin tulee tämä kuuden päivän omavastuu, ja jos sitten sairastaminen kestää yli sen
kuuden päivän, niin sitten on oikeus saada lisäpäiviä lomiin. Tämä on minun mielestäni
aika järkevällä tavalla löydetty kohtuullinen ratkaisu niin työntekijän kuin työnantajankin
näkökulmasta, ja minun mielestäni on tervettä kehitystä, että Suomi ottaa nyt tämän käyt-
töön.

17.51 Leena Meri ps: Arvoisa herra puhemies! Tuossa äskeisessä debatissa toin muuta-
mia asioita esille, jotka tässä nyt vielä tuon uudestaan kertauksena. Nyt meidän on kuiten-
kin taas jälleen kerran hyvä muistaa, että tämä ei ole pakottavaa lainsäädäntöä, vaan tässä
on tarkoitus antaa työkaluja työmarkkinaosapuolille, jos he haluavat käyttää niitä osana
12



Pöytäkirjan asiakohta PTK 18/2016 vp
työehtosopimuksia. Ainoa kohta, mikä tulee voimaan ns. pakottavana, on tämä kuntia kos-
keva sairausvakuutuslain korvauspuoli, ja kunnille aiheutuu tästä kuluja. Tämän me otim-
me työelämä- ja tasa-arvovaliokunnassa pohdintaan ja totesimme siitä, että tämän tulee
olla ratkaistavissa. Itse henkilökohtaisesti — muiden kommenteista siellä en voi puhua —
tarkoitin ja ajattelin, että tässä täytyy katsoa, miten tämä ehkä mahdollisesti voitaisiin kun-
nille kompensoida ja tuleeko siitä minkälaisia menetyksiä, ja se on minusta tosi tärkeää,
koska me olemme myös hallitusohjelmassa luvanneet, että kunnille ei aiheudu lisäkuluja
ilman kompensaatiota.

Itse olin myös siinä keskustelussa mukana — ja voin tietysti kommentoida vain omia
kannanottojani tai ajatuksiani enkä muiden — kun keskustelimme tästä yksinhuoltajuudes-
ta. Itse asiassa siitä puhuttiin aika yleisellä tasolla, kunnes minä itse asiassa henkilökohtai-
sesti otin esille sen, että tämähän ei itse asiassa koske sitä henkilöä ja äitiä itseään niinkään,
että hän joutuisi eri asemaan kuin muut äidit, vaan nimenomaan se perhe joutuu eri ase-
maan. Elikkä silloin tapahtuu siten, että se lapsi ei saakaan kahden vanhemman hoitoa, ja
siitä sitten syntyi semmoinen ajatus, jonka kaikki jakoivatkin pitkälle, juuri tämä, että pyy-
dettiin tätä perherakenteiden muutosten huomioimista jatkossa. Tämä oli ainakin minulle
henkilökohtaisesti varmaan yksi osasyy, ettei siinä edes olisi ollut mahdollista, näin aina-
kin itse ajattelen, lähteä sen suurempiin pykälämuutoksiin, koska minä ainakin näen, että
tällä hetkellä, kun tämä oikeus näihin vanhempainlomiin on sidottu siihen, että vanhem-
mat asuvat yhdessä, jää pois tämmöinen tilanne, että on esimerkiksi yhteishuolto ja isä ja
äiti ovatkin hyvissä väleissä — jolloin hän voisi pitää sen vanhempainloman, ja sitten toi-
nen menee töihin.

Meidän pitäisi ruveta tarkastelemaan tätä yhteiskuntaa ihan uudella tavalla, meillä on
hyvin uudenlaisia perheitä, ja tätä minä pidän erittäin tärkeänä, että meillä on vähän van-
hanaikainen perhekäsitys ja meidän pitää saada se vastaamaan nykypäivää. On paljon uus-
perheitä, ja ihmiset saattavat olla hyvissäkin väleissä, mutta aikuiset eivät vain halua asua
enää yhdessä mutta haluavat hoitaa lapsensa yhdessä, ja joskus se ero tulee raskausaikana-
kin. Näin se vain elämässä on, ja on tosi mukavaa, jos hyvin tullaan toimeen, mutta tämä
pitää kyllä meidän saada kuntoon. Meillä on kyllä sen verran hyvä ja innovatiivinen ja roh-
kea hallitus, että minä uskon, että täällä muidenkin hallituspuolueiden kansanedustajat
kuuntelevat tätä puolta ihan herkällä korvalla.

Sitten tässä on tuotu esille näitä säästöjä. No, niitä säästöjä tulee tietysti vain ja ainoas-
taan, mikäli työ- ja virkaehtosopimuksiin nämä asiat tulevat. Mutta nyt kuitenkin ehkä liian
vähän on tässä keskustelussa otettu huomioon sitä, että tämä muutos perustuu hallitusoh-
jelman kirjaukseen nimenomaan työnantajan sairauspoissaolo- ja sairausriskin vaikutus-
ten vähentämisestä, elikkä tällä on työllisyyttä tukevaa ja hakevaa vaikutusta. Ja minä jo-
tenkin... Täällä keskustelussa tuli tämmöisiä esille, että tämä nykyinen hallitus on tehnyt
niin kuin jonkinlaista arvovalintaa, että ei naisten asemasta niin välitetä. Minusta se tuntuu
vähän kummalliselta. Minä olen nainen, tietääkseni, ja minä olen ollut tämän eduskunnan
naisverkoston puheenjohtaja, olen halunnut siihen tehtävään, se on ollut mielenkiintoinen
tehtävä, olen osallistunut tämmöisiin asioihin ja halunnut edistää niitä. Jotenkin minusta on
aika raaka syytös lähteä nyt väittämään, että hallitus on tehnyt tämmöisen arvovalinnan. En
minä nyt oikein voi ymmärtää — meillä on perheellisiä ministereitä ja kansanedustajia,
joilla on lapsia ja tyttäriä ja vaimoja, niin että jotenkin se tuntuu ehkä vähän liian yksioi-
koiselta ja kovalta väitteeltä.
13



Pöytäkirjan asiakohta PTK 18/2016 vp
Mutta kaiken kaikkiaan olen itse sitä mieltä koko tästä taipaleesta, jonka itse olen ollut
tässä eduskunnassa, että kyllä tässä on vaikeita asioita ollut, ja kaikki tämmöiset asiat, jot-
ka eivät tuo lisäyksiä ja parannuksia — eihän se kivaa ole olla tämmöisiä viemässä eteen-
päin, mutta minä toivon, että tämä johtaa meille parempaan tulevaisuuteen. Ja toivon nyt,
että kuuntelitte huolella sen, että muutetaan meidän perhekäsityksemme vastaamaan tätä
päivää.

17.56 Jari Myllykoski vas: Arvoisa herra puhemies! Oli ilahduttavaa kuulla edustajan
tuovan esille näiden erilaisten perheiden käsitteiden ottamista, ja toivonkin, että viesti me-
nisi perille hallitukseenkin. Mutta tosiasiassa pitää nyt vain nähdä se tosiseikka, että ei
tasa-arvovaltuutettu ole tätä nyt aivan noin ruusuisena osannut kuvata. Kun edellä kuultiin,
kuinka meillä täällä eduskunnassa on ministereilläkin lapsia ja niin edelleen, ne eivät liity
tavallaan mihinkään.

Mutta tässä keskustelussa ei ole tullut esille se, että kun me olemme huolissamme tasa-
arvosta, niin on myös huomattava, että vaikka se vuosilomakertymän menettäminen koh-
dentuukin yhdelle vuodelle, se tarkoittaa, että se kaikki, mitä vuosiloman aikana niin sano-
tuista tuloista jää saamatta, vaikuttaa tulevaan eläkkeeseen. Eli vaikutuksilla on aina jatko-
vaikutuksia, ja kun hallitus on selkeästi ottanut tämmöisen linjan, mitä edustaja Kontula toi
esille siitä, kuinka laskennallisesti tämä voi olla heppoisin perustein, että tästä yleensä
säästöjä syntyy, niin niitten esille nostaminen... Ja varmasti, toivottavasti, vuoden 18 lopul-
la näitä asioita todellakin tarkastellaan, kun tämä lainsäädäntö nyt voimaan tulee.

Mutta olisi kiva kuulla vaikkapa (Puhemies koputtaa) edustaja Kantolalta, oliko kovin
tuskallista tuolla perustuslakivaliokunnassa päätyä yksimielisyyteen, jos ja kun kuitenkin
on nähtävissä, kuinka ongelmallinen tämä on nimenomaan yksinhuoltajien osalta.

17.58 Ilkka Kantola sd: Arvoisa puhemies! Tämän tärkeän tasa-arvokeskustelun taustal-
lahan on hallitusohjelma, Juha Sipilän hallituksen ohjelma Ratkaisujen Suomi. Me seura-
simme hallitusohjelman syntymistä mielenkiinnolla, koska selvästikin oli jotenkin toisen-
lainen vire ja hallitusohjelmaa tehtäessä vastuussa olevat pyrkivät saamaan siitä tiiviim-
män ja lyhyemmän ja vähän toisentyyppisen kuin ne hyvinkin pitkät hallitusohjelmakirjat,
joita viime vaalikausien alussa on saatu aikaan. Puhuttiin strategisesta hallitusohjelmasta,
ja itsekin odotin mielenkiinnolla sitä, minkälainen strategia ja millä tavalla tämä tuo väl-
jyyttä sen hallitusohjelman toimeenpanoon, niin että voidaan eduskunnassa sitten katsoa,
mikä on tarkoituksenmukaista näiden strategisten tavoitteiden kannalta hallitusohjelman
toteuttamisessa. Sitten kuitenkin hyvin nopeasti tulivat hallitusohjelman liitteet, muun
muassa liite 6, jossa on esitelty menoleikkaukset, jotka hallitus ottaa pöydälleen tehtäväk-
sensä, ja silloin oltiinkin hyvin hyvin yksityiskohtaisissa kirjauksissa, ja vähän tuntuu nyt
tämän keskustelun ja myös siellä perustuslakivaliokunnassa käydyn keskustelun perusteel-
la siltä, että tuliko nyt kuitenkin mentyä vähän liian yksityiskohtaiselle tasolle menoleik-
kauksissa, kun siellä kirjattiin hallitusohjelmatasolla, siinä liitteessä 6, että vanhempainva-
paakaudelta tämä lomakertymä rajoitetaan siihen 6 kuukauteen, eikä selvästikään siinä ly-
hyessä kirjauksessa pohdittu sitä, mitkä ovat nämä tasa-arvovaikutukset, kun tilanne on
kuitenkin äidin ja isän osalta erilainen.

Perustuslaissahan 6 §:ssä, johon perustuslakivaliokuntakin viittaa omassa lausunnos-
saan, sen 4 momentissa todetaan näin: "Sukupuolten tasa-arvoa edistetään yhteiskunnalli-
sessa toiminnassa sekä työelämässä, erityisesti palkkauksesta ja muista palvelussuhteen
14



Pöytäkirjan asiakohta PTK 18/2016 vp
ehdoista määrättäessä, sen mukaan kuin lailla tarkemmin säädetään." Se tarkoittaa sitä, että
lainsäädännössä pitää tällaisia asioita edistää.

Tämä on se kohta, jota kuulemamme asiantuntijat perustuslakivaliokunnassa pohtivat
hyvin tarkkaan ja perusteellisesti ja päätyivät siihen, että tämä ei kuitenkaan ole säätämis-
järjestyskysymys, koska tämä mainitun pykälän 4 momentti on sillä tavalla väljä, ettei se
aivan kategorisesti määrää, mitä pitää lailla säätää, mutta siinä on tällainen tarkoitus ja pää-
määrä hyvin selvästi asetettu, ja asiantuntijat olivat sitä mieltä, että tämä vähän horjuu nyt,
kuinka vahvassa ristiriidassa tämä laki on tai kuinka problemaattinen se on. Sen takia sit-
ten perustuslakivaliokunta pitkän harkinnan, pohdinnan ja keskustelun jälkeen päätyi sii-
hen, että substanssivaliokunnan olisi hyvä harkita sitä, voitaisiinko kehittää tätä lakiesitys-
tä siihen suuntaan, että se varmemmin toteuttaisi tätä kohtaa, joka tuossa 6 §:n 4 momen-
tissa on mainittu, nimittäin sukupuolten tasa-arvon edistämistä erityisesti työelämässä
palkkauksesta ja muista palvelussuhteen ehdoista määrättäessä.

Edustaja Myllykoski kysyi, kuinka suurta ahdistusta siellä oli. En oikein muista niitä
tunnelmia, en pane niitä merkille, vaan itse kukin voi vastata. Itse en ollut kovin ahdistu-
nut, mutta minusta se oli tärkeä keskustelu, ja olin iloinen siitä, että pitkän keskustelun jäl-
keen löysimme kuitenkin yhteiset sanamuodot, muun muassa sen, että kun hallituksen esi-
tyksessä todetaan, että viime kädessä on perheiden valinnoista kysymys siinä, miten nämä
vanhempainvapaat tai perhevapaat käytetään, niin sain sinne lisäyksen, että osin on kysy-
mys siitä. Käytin esimerkkinä sitä — voin tässäkin kertoa sen, koska omia puheenvuoroja
voi täällä referoida, niin kuin edustaja Merikin sanoi — voidaanko perheessä tehdä päätös,
että ensimmäisen lapsen kohdalla äiti hoitaa imetyksen ja sitten seuraavan lapsen kohdalla
isä hoitaa sen lapsen imettämisen. No, eivät nämä asiat ole perheiden valittavissa, ja siitä
syystä, että näin ei ole — tällä on biologinen tausta — meillä äitiysloma on paljon pidempi
kuin isyysloma. Siitä syystä tämä vanhempainvapaan, kun se on osa perhevapaita, leikkau-
tuminen tapahtuu eri tavalla ja epätasa-arvoisesti ajatellen näitä lähtökohtia äidin ja isän
kohdalla. Tätä biologista, itsestään selvää lähtökohtaa ei hallitus tullut hallitusneuvotte-
luissa ajatelleeksi, kun tätä liitettä 6 rakennettiin.

Ajattelen, että keskustajohtoinen hallitus on tehnyt tässä tällaisen huolimattomuusvir-
heen. En oikein usko sitä, että keskusta olisi lähtenyt tarkoituksellisesti rakentamaan halli-
tusohjelmaa, jossa kannustetaan voimakkaasti sitä, että äidit siirtyisivät aikaisemmin ko-
toa pois työelämään. Viime kaudellahan kävimme aivan päinvastaista keskustelua ja kuu-
limme keskustan osalta useita puheenvuoroja, joissa tällaisia lakiesityksiä, jotka olisivat
siihen suuntaan johtaneet, jarrutettiin voimakkaasti. Kyse on siis osittain perheiden omista
valinnoista, ja tilastot osoittavat, että tämä leikkaus kohdistuu nyt enemmän naisiin kuin
miehiin, ja sillä tavalla tämä on epätasa-arvoinen esitys.

Kysyin siellä valiokunnan keskustelussa ministeriön edustajalta, harkittiinko sitä mal-
lia, että tämä vanhempainvapaan lomakertymä olisi jaettu vain siltä osalta, mikä koskee
varsinaista vanhempainvapaata, eikä isyysvapaan ja äitiysloman ajalta. Se vastaus oli sen-
tyyppinen, että tämä on nyt hallitusohjelmaan kirjattu tavoite ja sen mukaan on lakiesitys
kirjoitettu. Siitä syystä ajattelen, että vaikka hallitusohjelma tehtiin strategisena ja oli tar-
koitus, että se on väljä ja joustava ja täällä sitten se täsmentyy, miten sitä toteutetaan, niin
nämä yksityiskohdat ovat sitten joskus näin ongelmallisia, että me joudumme keskustele-
maan tällaisista tasa-arvo-ongelmista. En oikein usko siihen, että se töihin kannustaminen
olisi ollut siinä keskeinen tekijä.
15



Pöytäkirjan asiakohta PTK 18/2016 vp
18.05 Merja Mäkisalo-Ropponen sd: Arvoisa puhemies! Mielestäni ei ole kovin hyvää
politiikkaa, että ensin säädetään laki ja samalla todetaan, että ongelmia varmasti tulee. Ja
vaikka on tieto siitä, miten asia voitaisiin korjata, niin korjauksia ei tehdä, koska jotain on
kirjattu hallitusohjelmaan, vaan todetaankin sitten, että vaikutuksia arvioidaan myöhem-
min.

Tasa-arvon pitäisi olla sellainen periaate, jota noudatetaan ehdottomasti kaikessa lain-
säädäntötyössä mieluummin liian tiukasti kuin liian löysästi, mutta valitettavasti tälle hal-
litukselle tasa-arvoasiat tuntuvat olevan vain sivujuonne. Tämä laki on vain yksi esimerkki
siitä, että tasa-arvo ei ole hallituksen toimintaa ohjaava punainen lanka. Tämä tulee esille
esimerkiksi siinä, miten monesta lakiesityksestä tasa-arvovaikutusten arviointi puuttuu ko-
konaan.

18.06 Leena Meri ps (vastauspuheenvuoro): Arvoisa puhemies! Minun on nyt pakko
toistaa se, mitä minä tuossa pöntössä puheenvuorossani toistin, että minä en ole kyllä val-
mis hyväksymään sitä ajatusta, että tämä hallitus olisi jotenkin sitoutunut siihen, että me
emme välitä naisten ja miesten välisestä tasa-arvosta, ja me olisimme jotenkin valinneet
sellaisen linjan, että me piupaut siitä välitämme. Minusta se on niin kova väite, mutta jos
sitä nyt haluaa koko ajan hokea, niin ehkä silläkin on sitten joku tarkoitusperänsä, en osaa
sanoa. En hyväksy sitä.

Ymmärrän hyvin sen, että meillä oli tästä yksinhuoltajien ja perhekäsityksen tilanteesta
se aito huoli nimenomaan siitä, että me siinä keskustelussa työ- ja tasa-arvovaliokunnassa-
kin huomasimme, että meidän perhekäsityksemme on vanhanaikainen. Siinä yhteydessä
tuli vielä lisää se, että tämähän on semmoinen asia, että kun sitä vuosilomalakia otetaan au-
ki, niin on hyvä katsoa tämäkin asia ja yleisesti laajemminkin miettiä.

Kaikkia lakejahan pitää seurata, eihän se sitä tarkoita, että ollaan niin täydellisiä, että sit-
ten ei tarvitse seurata, että laki on niin täydellinen. Ei semmoista täydellistä lakia tule kos-
kaan olemaan.

Toinen varapuhemies Paula Risikko: Vastauspuheenvuoro, edustaja Mäkisalo-Roppo-
nen, ja sitten mennään nämä seuraavat puheenvuorot.

18.07 Merja Mäkisalo-Ropponen sd (vastauspuheenvuoro): Arvoisa puhemies! Nythän
tässä ei ole kysymys edustaja Merestä ja hänen mielipiteestään, ei suinkaan. Minä ihan us-
kon, että edustaja Meri haluaa tasa-arvon eteen tehdä työtä. Kysymys on siitä, millaisia
päätöksiä täällä eduskunnassa nyt tehdään ja millaisia lakiesityksiä tänne tulee. Niissä la-
kiesityksissä, jotka tänne ovat tulleet, ei ole ollut tätä tasa-arvovaikutusten arviointia, ja
monet näistä lakiesityksistä johtavat epätasa-arvoon. Kysymys on ainoastaan siitä, miten
täällä toimitaan, ei yksittäisen kansanedustajan omasta arvomaailmasta tai siitä, mitä hän
ajattelee asiasta.

18.08 Leena Meri ps (vastauspuheenvuoro): Niin, en minä nyt suinkaan täällä varmaan
keskustele siitä, mikä on minun arvomaailmani. Minä keskustelen siitä, että meillä on pal-
jon naisia, ja minä en usko, että meidän hallitus niin tekee. Totta kai minä olen vakuuttu-
nut, että he eivät halua syrjiä naisia, mutta en minä voi täällä kymmenien ihmisten äänellä
puhua, vaan omalla äänelläni. Ja kyllä minä edustan täällä myös minun äänestäjiäni, en
16



Pöytäkirjan asiakohta PTK 18/2016 vp
minä täällä mitenkään yksityishenkilönä istu puhelemassa vain omista asioistani. Totta kai
minä puhun kokonaisuuksista ja edustan perussuomalaisten puoluetta.

Toinen varapuhemies Paula Risikko: Sitten puhujalistaan.

18.08 Jari Myllykoski vas: Arvoisa rouva puhemies! Äänellään se Myllykoskikin laulaa
ja edustaa kyllä täällä myös henkilökohtaisesti ihan itseään ja omia mielipiteitään. Äänes-
täjät sitten arvioivat, ovatko ne mielipiteet sellaisia, että saan puhua täällä niistä ajatuksis-
ta, joita minulla on, että siinä mielessä tämä demokratia tulee toimimaan.

Mutta kun edustaja Mäkisalo-Ropponen arvosteli kovasti sitä, että tulee tämä seuranta,
niin minä toivoisin kyllä, että tämä hallitus voisi laittaa jokaiseen säätämäänsä lainsäädän-
töön sen valiokuntien mietintöjen loppukaneetin, että tämä katsotaan muutaman vuoden
päästä ja mieluummin niin, että tuleva eduskunta voisi sitten katsoa sitä ja saada sen selvi-
tyksen käsiinsä ja tehdä sen selvityksen perusteella oikeudenmukaisemmat päätökset kuin
mitä tämä hallitus nyt tässäkin lainsäädännössä on tehnyt.

18.09 Anna Kontula vas: Arvoisa rouva puhemies! Yleensä silloin, kun tehdään omaa-
tuntoa kolkuttelevaa lakia, siihen lisätään sen rauhoittamiseksi, että selvitetään tätä myö-
hemmin ja tehdään tarvittaessa sitten tarkistuksia.

Minä olen nyt sen verran monta vuotta jo ehtinyt lukea näitä selvityksiä, jotka sitten on
omantunnon rauhoittamiseksi tehty, että minä uskaltaisin sanoa, että niistä asioista, jotka
tässä laissa ovat ongelmallisia, ainakaan kaikkia ei pystytä selvittämään sellaisella tavalla,
että siitä voitaisiin saada varsinaisesti objektiivista ratkaisua niihin kiistakysymyksiin. Esi-
merkiksi väite siitä, että tämä kannustaisi isiä jäämään kotiin: Jos sellainen vaikutus on ole-
massa, niin se on niin minimaalinen ja se tapahtuu sillä lailla avoimessa, muuttuvassa yh-
teiskunnassa, että sen kausaalisuhteen osoittaminen ei kerta kaikkiaan ole mahdollista. Sel-
laista vaikutusarviointia ei voi tehdä. Monessa muussa asiassa, missä vaikutusarviot on
mahdollista tehdä, niitä laitetaan tekemään joku yksittäinen virkamies, joka ei mitenkään
ole siihen koulutusta saanut eikä sitä työkseen tee, ja ne lopputulokset ovat luvattoman
heikkotasoisia, niin että niistä ei sen takia pysty sanomaan mitään.

Mutta meillä on olemassa nimenomaan tasa-arvokysymysten osalta, sukupuolivaikutus-
ten osalta, myös aika hyviä työvälineitä, joilla me pystymme jo etukäteen arvioimaan jon-
kun lain sukupuolivaikutuksia. Minun mielestäni tämän hallituksen haluttomuutta ja epä-
kiinnostusta tasa-arvoasioita kohtaan osoittaa ensisijaisesti se, että näitä välineitä ei käyte-
tä, että ei edes pyritä arvioimaan, onko tällä jotakin tasa-arvovaikutuksia, onko tällä suku-
puolten eriarvoisuutta lisääviä vaikutuksia. (Puhemies koputtaa) Ja se on minusta erittäin
ongelmallista.

18.12 Merja Mäkisalo-Ropponen sd:  Arvoisa puhemies! Edustaja Myllykoski, me
olemme varmaan ihan samaa mieltä tästä asiasta, mutta haluan vielä kuitenkin selkeyttää:
Vaikutusten arviointi on tehtävä aina kahdesti. Eli lainvalmisteluvaiheessa tehdään etukä-
teisvaikutusten arviointi, jolloin voidaan välttää tekemästä hölmöjä lakeja, ainakin osittain
voidaan. Sitten sen lain toteutumisen jälkeen tehdään se jälkikäteisarviointi, jolloin katso-
taan sitä, miten tämä laki on toteutunut, pitäisikö tehdä korjaavia toimenpiteitä ja miten se
siellä yhteiskunnassa toimii. Nämä kaksi vaikutusten arviointia ovat erilaisia, ja niiden ta-
voitteet ovat erilaisia. Me tarvitsemme molempia. Tämä hallitus on epäonnistunut siinä,
17



Pöytäkirjan asiakohta PTK 18/2016 vp
että tämä hallitus ei ole tehnyt niitä etukäteisvaikutusten arviointeja, vaan se sitten kirjaa
aina, että tehdään jälkikäteisarviointi, joka on toki tärkeätä, mutta ilman etukäteisarvioin-
tia saattaa tulla huonoa lainsäädäntöä, joka voitaisiin tehdä paremmin, jos olisi etukäteis-
arvioinnit tehty.

18.13 Ilkka Kantola sd: Arvoisa puhemies! Kyllä näiden taloudellisten etuuksien mää-
räytyminen voi vaikuttaa kovinkin paljon siihen, mikä tulee olemaan vanhemman ja lap-
sen välinen suhde. Minä itse, vajaat 30 vuotta sitten, kun meille esikoinen syntyi, siirryin
heti äitiysloman jälkeen vanhempainvapaan käyttäjäksi, koska se päiväraha, jonka sain sii-
tä, olisi ollut paljon suurempi kuin silloin, jos vaimoni olisi siirtynyt vanhempainvapaan
käyttäjäksi. Puolestaan, kun hän siirtyi juuri vasta valmistuneena työelämään, hän sai pal-
jon parempaa palkkaa kuin minä olisin saanut, jos olisin jatkanut työelämässä, eli se oli täl-
lainen win-win-tilanne, joka johtui lainsäädännöstä.

Edustaja Meri esitti hyvän, tärkeän huomion puhuessaan tästä vuosilomalain kokonai-
suudistuksesta. Ajattelen, että se keskustelu, mitä täällä on käyty, jää tietysti pöytäkirjoi-
hin ja asiakirjoihin muistiin ja kaikki ne kritiikit ja huomiot, joita tässä yhteydessä nyt
olemme esittäneet, toivottavasti ovat silloin käytettävissä, kun tätä kokonaisuudistusta
käydään läpi, mietitään näitä tasa-arvokysymyksiä ja kohtuullisia korvauksia ja myös niitä
resursseja, joita on silloin käytettävissä.

18.14 Leena Meri ps: Arvoisa puhemies! Tosiaan, minäkin toivon, että tätä kuuntelevat
kaikki sellaiset henkilöt, jotka voivat asiaan vaikuttaa. Kyllä se meidän perhekäsityksem-
me aidosti on aikansa elänyt, koska se on sidottu siihen, että ihmisten ja vanhempien pitää
asua yhdessä, ja meillä valitettavasti ihmiset eroavat hyvin paljon, mutta se on aikuisten
ratkaisu.

Täällä edustaja Kontula toi esille sen, että hän on vuosia lukenut ja seurannut erilaisia ra-
portteja täällä eduskunnassa, näitä klausuuleita eli lausekkeita siellä lopussa, joilla oste-
taan hyvä omatunto. No, minä en ole täällä ollut lukemassa niitä eikä perussuomalaisten
puolue ole ollut hallituksessa, niin että minulla ei ole kokemusta siitä hyvän omantunnon
ostamisesta hallituspuolueena. Siitä en osaa muuta sanoa kuin että ehkä jos näin on ollut
edellisellä hallituksella tapana, niin on hyvin valitettavaa ostaa hyvää omaatuntoa.

Minusta siis hyvään politiikkaan ja lainsäädäntötyöhön kuuluu aina seuraaminen ilman
tämmöisiä lausekkeitakin. Sitähän me täällä jatkuvasti teemme. Maailma ei ole valmis.
Jostain laista, vaikka se olisi kuinka tutkittu, huomataan käytännössä, että joitakin ongel-
mia tulee, ei ole voitu kaikkia huomioida, joku Kelan tekninen asia, mikä se nyt milloinkin
voisi olla, joku tietty asia — totta kai se pitää korjata, jos semmoiseen tulee ongelmia. Se-
hän on hyvää politiikkaa, lainsäädäntötyötä ja elämääkin, että maailma ei ole koskaan val-
mis: me seuraamme sitä ilman, että me olemme erikseen sitoutuneet seuraamaan sitä. Mi-
nusta olisi aika huolestuttavaa, jos pitäisi aina kirjata erikseen, että tätä seurataan. Kyllä
meidän pitää seurata näitä asioita ilman kirjauksiakin.

18.15 Anna Kontula vas: Arvoisa rouva puhemies! Minä en nyt tiedä, kuuleeko edustaja
Meri huonosti vai pyrkiikö tarkoituksellisesti väärin ymmärtämään, koska on helpompi il-
keillä sellaisia sanomisia, jotka on itse keksinyt, kuin sellaisia, jotka toinen on todella sa-
nonut.
18



Pöytäkirjan asiakohta PTK 18/2016 vp
Mutta vielä tähän hallituksen tasa-arvopolitiikkaan ja sen ongelmiin. Minun mielestäni
yksi keskeinen mekanismi, joka tuottaa niitä huonoja sukupuolivaikutuksia, on se, että isot
linjat vedetään näissä all male -paneeleissa, joissa on läsnä joko kokonaan tai pelkästään
miehiä, enkä nyt tarkoita pelkästään hallitusta, vaan myös työmarkkinaosapuolten pöydis-
sä usein on pelkästään miehiä. Ja kun nämä isot linjat määrittävät sitten sen, mitä ministe-
riöissä tai täällä politiikan b-ketjussa tehdään ja missä naisetkin pääsevät mukaan vaikut-
tamaan, niin nämä isot miesten määrittämät linjat usein johtavat sellaisiin ratkaisuihin,
joissa ei ole huomioitu niitä seikkoja, jotka ovat jotenkin naiserityisiä.

Minä olen ollut huomaavinani monta kertaa jo tässäkin salissa, että meidän johtavat
miespoliitikkomme ovat suorastaan hämmästyneitä monista sellaisista asioista, jotka usein
meille naisille ovat aivan arkipäivää. Se on puhtaasti semmoinen mekanismi, joka olisi
aika helposti hoidettavissa sillä, että siellä, missä päätökset ensisijaisesti tehdään, olisi läs-
nä myös naisia ja naiset eivät ole pelkästään siellä toteuttavassa portaassa. Näin vain vink-
kinä hallitukselle.

Yleiskeskustelu päättyi ja asian käsittely keskeytettiin.
19


