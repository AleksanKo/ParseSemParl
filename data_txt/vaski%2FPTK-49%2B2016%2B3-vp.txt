















































DEME8A1.tmpSave.xml


Pöytäkirjan asiakohta PTK 49/2016 vp
Pöytäkirjan asiakohta 

PTK 49/2016 vp

Täysistunto

Tiistai 10.5.2016 klo 14.00—15.59

3. Hallituksen esitys eduskunnalle laiksi kansainvälisen avun antamista ja pyytämistä kos-
kevasta päätöksenteosta

Hallituksen esitys HE 72/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 3. asia. Puhemiesneuvosto ehdottaa, että asia lähetetään ulkoasiainvaliokuntaan,
jolle perustuslakivaliokunnan, hallintovaliokunnan ja puolustusvaliokunnan on annettava
lausunto.

Keskustelu

14.01 Ulkoasiainministeri Timo Soini (esittelypuheenvuoro):  Arvoisa rouva puhemies!
Hallitus esittää säädettäväksi lain kansainvälistä apua annettaessa ja pyydettäessä nouda-
tettavasta ylimpien valtioelinten päätöksentekomenettelystä.

Pariisin dramaattiset iskut viime vuoden marraskuussa korostivat tämän lakivalmiste-
lun ajankohtaisuutta. On tärkeää, että Suomessa ei ole lainsäädännöllisiä esteitä osallistua
kahdenvälisen avun antamiseen tai vastaanottamiseen.

Laissa on kyse siitä, että Suomeen saadaan selkeät päätöksentekomenettelyt, jotta Suo-
mi voi tarvittaessa ja niin päättäessään antaa ja pyytää kansainvälistä apua. Lain myötä
Suomen valmius osallistua kansainväliseen yhteistyöhön kriisitilanteissa vahvistuu. Laki
mahdollistaa kansallisen päätöksenteon avun antamisessa ja vastaanottamisessa EU:n puit-
teissa ja laajemmin kansainvälisessä yhteistyössä. Laissa mahdollistettaisiin EU:n keski-
näisen avunannon lausekkeen sekä yhteisvastuulausekkeen toimeenpano. Kyse on myös
pohjoismaisen yhteistyön vahvistamisesta.

Euroopan unionin Lissabonin sopimuksen lausekkeet keskinäisestä avunannosta ja yh-
teisvastuusta ovat ilmaus jäsenmaiden keskinäisestä solidaarisuudesta. Ne vahvistavat
avun antamisen ja pyytämisen mahdollisuuksia erilaisissa kriisitilanteissa. Suomi ei tunne-
tusti ole Naton turvatakuiden piirissä eikä ole niitä toteuttamassa, mutta EU:n keskinäisen
avunannon piirissä me olemme. Sotilaallisen hyökkäyksen kohteena olevalla EU-maalla
on oikeus vedota Lissabonin avunantolausekkeeseen ja odottaa sen mukaisesti apua toisil-
ta jäsenmailta. Suomi antoi osaltaan apua Ranskalle terroristihyökkäysten johdosta. Olem-
me valmiita osaltamme antamaan apua, kun sitä pyydetään. Vastaavasti Suomi odottaa
saavansa apua, jos sitä tarvitaan. Lissabonin velvoitteet vahvistavat Euroopan unionia tur-
vallisuusyhteisönä.

Kansainvälinen järjestys ja sitä koskevat yhteisesti hyväksytyt periaatteet ovat viimeis-
ten vuosien aikana olleet kovan paineen alla. Venäjän toimet Krimillä ja Ukrainassa johti-
vat Euroopan turvallisuustilanteessa suureen muutokseen, joka on edelleen käynnissä.
 Tarkistettu
4.0



Pöytäkirjan asiakohta PTK 49/2016 vp
Suomen on arvioitava näitä muutoksia ja vaikutusta kansalliseen turvallisuuteemme ja
kansainväliseen yhteistyöhön. Tarkastelemme tätä muutosta osana läntistä yhteisöä. Suo-
mi myös tiivistää yhteistyötä Ruotsin ja muiden Pohjoismaiden kanssa. Suomen Nato-
kumppanuuden turvallisuuspoliittinen merkitys on kasvanut.

Turvallisuuspoliittisen toimintaympäristön arviointia tehdään valtioneuvoston ulko- ja
turvallisuuspoliittisen selonteon valmistelun yhteydessä, joka annetaan eduskunnalle vielä
ennen kesätaukoa.

Nyt esillä olevan lakiehdotuksen valmistelussa on huomioitu, että avunanto- ja vastaan-
ottotilanteet voivat olla hyvinkin erilaisia. On tärkeää, että kansalliset päätöksentekome-
nettelyt ovat sellaisia, että päätöksiä kyetään tekemään muuttuvissa tilanteissa ja tarvittaes-
sa nopeastikin.

Arvoisa rouva puhemies! Lakia sovellettaisiin merkittävästä kansainvälisestä avusta
päätettäessä. Lailla luotaisiin Suomeen keskitetty yhdenmukainen päätöksentekomenette-
ly kansainvälisen avun antamista ja pyytämistä varten. Lailla ei ole tarkoitus hidastaa
avunantoa varten jo olemassa olevien mekanismien toimintaa. Lain soveltamisalaan eivät
kuuluisi ministeriö- tai viranomaistasoiset kansainvälistä apua koskevat päätökset eikä
kriisinhallintaan osallistumista koskeva päätöksenteko. Apua voisi pyytää toinen valtio,
Euroopan unioni tai kansainvälinen järjestö. Näille apua voitaisiin myös antaa.

On selvää, että avunantotilanteessa Suomi huomioi kansainvälisen oikeuden säännöt ja
velvoitteet. Apua annettaessa ja pyydettäessä on otettava huomioon YK:n peruskirjan pää-
määrät ja periaatteet ja muut Suomea velvoittavat kansainvälisen oikeuden säännöt.

Lakiehdotuksen mukaan päätöksen avusta tekisi valtioneuvoston yleisistunto tai tasa-
vallan presidentti valtioneuvoston ratkaisuehdotuksesta perustuslaissa säädetyn toimival-
lanjaon mukaisesti. Tasavallan presidentin ja valtioneuvoston välinen toimivallanjako on
kirjattu esitysluonnokseen toistamalla perustuslakivaliokunnan lausuntokäytäntöä. Tällä
lailla ei toimivaltajakoihin ole tarkoitus puuttua.

Eduskunnan rooli avunantotilanteissa on tietenkin ollut yhtenä keskeisenä kysymykse-
nä lakiehdotusta valmisteltaessa. Eduskunta kytkettäisiin päätöksentekomenettelyyn, jos
avun antaminen tai pyytäminen sisältäisi sotilaallisten voimakeinojen käyttöä. Tämä ta-
pahtuisi kuulemalla eduskunnan ulkoasiainvaliokuntaa. Jos päätös koskee erityisen vaati-
vaa tilannetta, valtioneuvoston olisi kuultava koko eduskuntaa antamalla sille asiasta se-
lonteko.

Laki sisältäisi säännökset myös kiireellisyysmenettelystä sellaisia tilanteita varten, jois-
sa päätöstä ei ole mahdollista tehdä riittävän nopeasti erittäin kiireellisessä ja vakavassa ti-
lanteessa. Päätöksen tekisi tällöin asianomainen ministeriö.

Arvoisa puhemies! Kiireellisyysmenettely koskisi Euroopan unionin ja sen jäsenvaltioi-
den sekä Pohjoismaiden välistä yhteistyötä. Kiireellisyysmenettelyssä ei voitaisi pääsään-
töisesti päättää sotilaallisia voimakeinoja sisältävästä avusta. Apu voisi kuitenkin sisältää
sotilaallisten voimakeinojen käyttöä sellaisessa hyvin poikkeuksellisessa tilanteessa, jossa
se olisi välttämätöntä suuren ihmismäärän henkeä tai terveyttä välittömästi uhkaavan vaa-
ran torjumiseksi. Tällöin päätöksen tekisi tasavallan presidentti Puolustusvoimain komen-
tajan esittelystä siten, että puolustusministerin tulee olla läsnä ja lausua käsityksensä asias-
ta. Myös pääministeri voi olla läsnä ja lausua käsityksensä asiasta.

Tämä laki on toki vain osa kokonaisuutta. Sisäministeriön ja puolustusministeriön val-
mistelemat muutokset toimialakohtaiseen lainsäädäntöönsä mahdollistavat avun antami-
2



Pöytäkirjan asiakohta PTK 49/2016 vp
sen ja pyytämisen käytännössä. Pakettia tuleekin tarkastella kokonaisuutena. Nämä esityk-
set on tarkoitus antaa eduskunnan käsiteltäväksi kuluvan kevätistuntokauden aikana.

Arvoisa puhemies! Tätä lainsäädäntöhanketta on valmisteltu jo usean vuoden ajan.
Tämä kertoo siitä, että asia on tärkeä ja että valmistelu on ollut perusteellista. Päätöksen-
tekomenettelyt on hyvä saada kuntoon niin, että Suomella on lainsäädännön puolesta val-
miudet antaa apua ja ottaa apua vastaan.

Toinen varapuhemies Paula Risikko: Otetaan muutama debattipuheenvuoro.

14.11 Ilkka Kanerva kok (vastauspuheenvuoro):  Arvoisa puhemies! Kovasti yhdyn ul-
koministerin täällä esittämiin linjauksiin, mutta kun hän puhuu myös erittäin kiireellisistä,
poikkeuksellisen vakavista asioista, jotka saattavat tätä päätöksentekojärjestelmää koskea,
niin silloin saattaa tulla pöydälle myös sen luonteisia asioita, päätettäväksi ja linjattavaksi,
joissa samaan aikaan on kysymys sisäministeriön, puolustusministeriön ja ulkoministe-
riön toimialaan kuuluvista asioista. On erittäin tärkeää ensinnäkin se, että tuolloin ei yhden
puolueen varassa päätöksiä tehdä, valtioneuvostoakaan ajatellen, mutta myös se, että se ei
jää yhden ministerin varaan, mitä päätöksiä tehdään. Ulkoministeri Soini viittasi tässä, että
asianomainen ministeri päättää. Vetoan voimakkaasti näiden kolmen ministeriön päätök-
senteon keskinäiseen synkronointiin ja siihen, että asiaa tarkasteltaisiin mahdollisimman
usein myös siitä näkökulmasta, mikä ulko- ja turvallisuuspolitiikan ensisijaisen johtajan eli
tasavallan presidentin toimivaltaan kuuluu.

Toinen varapuhemies Paula Risikko: Jatketaan muutama debattipuheenvuoro.

14.12 Seppo Kääriäinen kesk (vastauspuheenvuoro):  Arvoisa puhemies! Yhdyn ensin
edustaja Kanervan puntarointiin, problematisointiin päätöksenteossa koskien avun anta-
mista, ja avun vastaanottamisestahan on tuttu päätöksentekokaava, tavallaan kolme luk-
koa. Kaikkein vaativimmissa tilanteissahan on koeteltu kaava kriisinhallintaoperaatioihin
osallistumisen osalta, olemme sitä käyttäneet jo monta vuotta, ja se on toiminut erittäin hy-
vin, kolme kansanvaltaista lukkoa perätysten.

On tärkeää, että myös uusissa tilanteissa, jos tai kun sellaisiin joudutaan, eduskunta pi-
detään aina erittäin hyvin ajan tasalla, mieluummin etunojassa kuin tapahtuneitten tosi-
asioitten iskiessä päälle, mieluiten etunoja suhteessa eduskunnan informoimiseen ja sen
kannan kysymiseen. Merkittävä muutoshan tämä tulee olemaan monestakin syystä, ja se-
hän näkyy sitten myöhemmin annettavassa laissa, muun muassa siinä, kun korjataan, ruka-
taan vähän puolustusvoimalakia, jossa Puolustusvoimien tehtäväksi lisätään vielä neljäs-
kin tehtävä, joka on uusi ja erittäin vaativa, paljon harkintaa vaativa tehtävä.

14.13 Mika Kari sd (vastauspuheenvuoro): Arvoisa rouva puhemies! Tuen myös edusta-
ja Kanervan näkemystä siitä, että tämäntyyppisten tehtävien ja päätöksenteon osalta pitää
varmistaa mahdollisimman laaja parlamentaarinen kate. En ota kantaa nykyisen hallituk-
sen kokoonpanoon, mutta tilanne, jossa samalla puolueella on keskeiset ministerit ulkopo-
litiikan ja puolustuspolitiikan saralla, ei ole parlamentarismin näkökulmasta katsottuna
kaikkein toivottavin tila.

Nostan esiin toisenkin asian, ja se on tilanne, mikäli joudutaan sotilaallisen voimankäy-
tön puolelle kriisien osalta. Tilanne, joka voi syntyä, voi johtaa siihen tilanteeseen, että
3



Pöytäkirjan asiakohta PTK 49/2016 vp
suomalaisia miehiä ja naisia lähetetään sotatoimiin ulkomaille. Se, että nämä henkilöt lä-
hetetään käskyllä tehtävään ilman omaa vapaaehtoista suostumusta, on mielestäni väärä lä-
hestymiskulma. Pikemminkin pitäisi hakea meidän suorituskykymme kannalta niitä tule-
vaisuuden ratkaisuja menneestä eli vapaaehtoisuudesta, (Puhemies koputtaa) samalle poh-
jalle, johonka (Puhemies: Aika!) meidän kansainvälinen kriisinhallinta on perustunut vuo-
sikymmeniä.

14.15 Antti Kaikkonen kesk (vastauspuheenvuoro): Arvoisa puhemies! On tullut selväk-
si, että tämäntapaista lainsäädäntöä tarvitaan, mutta yhtä selvää pitää olla, että tämmöistä
lainsäädäntöä käytännössä käytetään vain äärimmäisen harvoissa tilanteissa. Kynnyksen ja
harkinnan pitää olla hyvin korkea ennen kuin liikkeelle lähdetään. Tämä päätöksentekome-
nettely, mikä tässä on esitetty, vaikuttaa aivan järkevältä ja loogiselta, ja näissä normaali-
tilanteissa eduskunta pääsee aina käsittelemään asianmukaisella tavalla, joko ulkoasiain-
valiokunnassa tai sitten täysistunnossa tehtävän haasteellisuuden mukaan.

Pieni ongelma sisältyy tähän kiireellisyysmenettelyyn. Näyttää siltä, että siinä voi olla
tilanteita, joissa parlamentaarinen harkinta jää aika ohueksi, ja on toivottavaa, että valio-
kuntakäsittelyssä vielä mietitään, onko siihen löydettävissä lääkkeitä. Voi olla, että ei ole,
mutta joka tapauksessa tämä asia on syytä pohtia, koska pidän kyllä itse tätä parlamentaa-
rista selkänojaa hyvin tärkeänä näissä operaatioissa.

14.16 Pertti Salolainen kok (vastauspuheenvuoro): Arvoisa rouva puhemies! Kuten mi-
nisteri Soini täällä hyvin totesi, nyt on kysymyksessä erittäin tärkeä lainsäädäntö. Tämä-
hän poistaa sen puutteen, joka meillä on ollut tässä kansainvälisessä turvallisuuspoliittises-
sa yhteistyössä. Lissabonin sopimusta emme ole voineet soveltaa loppuun asti tietyissä ti-
lanteissa, jos sellaisia syntyy. Nyt tämä mahdollistaa sen, että me voimme olla täysimää-
räisesti mukana muiden eurooppalaisten valtioitten kanssa Lissabonin sopimuksen toteut-
tamisessa. Tämä on hyvin selkeä laki, eikä tietenkään tästä saa seurata sellaista — eikä tie-
tenkään seuraakaan — että Suomi intomielisesti osallistuisi erilaisiin hankkeisiin, vaan
kyse on äärettömän harvinaisista tilanteista, joissa on todellista eurooppalaista kriisiä, jos-
sa tarvitaan yhteisvastuullisuutta.

14.17 Markus Mustajärvi vas (vastauspuheenvuoro):  Arvoisa puhemies! Eduskunnan
informointi on aina erityisen tärkeää, ja siitähän on saatu kyllä muistutuksia tämänkin vuo-
den puolella, että kaikki ei ole mennyt ihan kohdilleen. Lainsäädännön selkeys on aina ta-
voiteltava asia, se on päivänselvä asia. Mutta sen selkeyden varjolla ei saa ajaa sitä, että
Suomi luopuu edes osin omasta liikkumatilastaan — etenkään silloin, kun on kyse ulko- ja
turvallisuuspolitiikasta ja puolustuspolitiikasta — kun Lissabonin sopimuksessa kuitenkin
hyväksyttiin tiettyjen maiden kohdalla se, että on olemassa tiettyjä kansallisia erityispiir-
teitä, eikä varsinkaan Suomessa niitä erityispiirteitä saa ohittaa tai unohtaa.

Mutta mielenkiinnolla panin merkille ulkoministerin tuoreen puheen. Kun tässäkin pu-
hutaan eurooppalaisesta turvallisuudesta, niin aika yksioikoisesti allekirjoititte presidentti
Obaman kannan yhtenäisestä ja vahvasta Euroopan unionista. Voisitteko selventää entise-
nä vahvana EU-kriitikkona, mitä tämä tarkoittaa?

14.18 Päivi Räsänen kd (vastauspuheenvuoro):  Arvoisa rouva puhemies! Edustaja Ka-
nerva nosti esiin nämä mahdolliset poikkeuksellisista ja kiireellisistä tilanteista nousevat
4



Pöytäkirjan asiakohta PTK 49/2016 vp
päätökset ja niissä yhteistyön tarpeen ulkoministerin, puolustusministerin ja sisäministerin
kesken. Todellakin, jos ajatellaan näitä viimeaikaisia kriisejä, uhkatilanteita ja terrorismia,
kyllähän niissä sisäisen ja ulkoisen turvallisuuden raja on hämärtynyt ja tätä yhteistyötä to-
dellakin tarvitaan.

Tässä päätöksentekomenettelyssä hallituksen osalta ihan keskeinen elin on tasavallan
presidentin ja valtioneuvoston ulko- ja turvallisuuspoliittinen ministerivaliokunta. Yksi ra-
kenteellinen ongelma on se, että sisäministerillä ei ole pysyvää mandaattia ja pysyvää tuo-
lia tuolla UTVAn päätöksenteossa. Viime vaalikaudella puolueiden puheenjohtajilla oli
mahdollisuus tähän pysyvään paikkaan siellä, mutta tällä vaalikaudella ei sitä sisäministe-
rillämme ole. (Puhemies koputtaa) Tässä suhteessa mielestäni kyllä tarvittaisiin muutosta.

14.19 Jaana Pelkonen kok (vastauspuheenvuoro):  Arvoisa rouva puhemies! On korkea
aika saattaa nykyinen lainsäädäntömme ajan tasalle myös tässä asiassa. Nykyisen lainsää-
dännön puutteet ovat nousseet esiin useissa eri tilanteissa, joten hallituksen esitys tulee to-
della tarpeeseen ja on erittäin merkittävä. Mikäli sotilaallista apua haluaa saada, tulee sitä
myös kyetä antamaan muille. Tämä on täysin itsestään selvää.

Kuten ministeri Soini aiemmin sanoi, tämä esitys on vasta osa kokonaisuutta. Kysyisin-
kin, kun molemmat ministerit, puolustusministeri ja ulkoministeri, ovat paikalla: millä ai-
kataululla esitystä Puolustusvoimia koskevan lain muuttamisesta voidaan odottaa tänne
eduskuntaan hallituksen esityksenä?

14.20 Mikko Savola kesk (vastauspuheenvuoro): Arvoisa rouva puhemies! Totta kai par-
lamentaarinen kate pitää olla ja siitä, että näissä mahdollisissa kriisitilanteissa eduskunta
on informoitu ja mandaatti täältä löytyy, on pidettävä huoli. Tämä lainsäädäntö ja tämä la-
kiesitys sen ottavat kyllä huomioon.

Mutta kahteen asiaan kiinnittäisin huomiota nimenomaan tähän Puolustusvoimista an-
nettavaan lakiin ja sen tulevaisuuteen liittyen — siihen, kun meillä sotilaita sitten jatkossa
tullaan tarvitsemaan myös maan rajojen ulkopuolella ja tämä lakiesityskin tulee sen mah-
dollistamaan tai sitä edellyttämään. Haluaisin kysyä puolustusministeriltä sitä, mitkä ovat
ne Suomen vahvuudet. Meillä ei varmastikaan kannata piikin olla niin sanotusti auki, että
me voimme osallistua kaikkiin mahdollisiin tehtäviin. Mitkä ovat ne Suomen vahvuudet,
mihin me voimme osallistua ja sen oman panoksemme antaa tähän EU:n yhteiseen puolus-
tukseen?

14.21 Sirpa Paatero sd (vastauspuheenvuoro):  Arvoisa rouva puhemies! Jotenkin tun-
tuu, että nyt on meneillään aika paljon, kun battlegroup oli täällä keskustelussa viime vii-
kolla ja asevelvollisuuslaki on meneillään tuolla puolustusvaliokunnassa ja valiokunta on
myöskin toivonut, että tästä avunantovelvoitteesta keskusteltaisiin laajasti. Se on tietenkin
tältä osuudelta hyvä käydä tänään.

Euroopan unioni on meille hyvä turva, ja sen takia tuetaan tätä lähtöajatusta, että avun-
antovelvoite myöskin konkretisoidaan Suomen lainsäädäntöön. Mutta kyllä meillä on hyvä
kokemus kriisinhallintalainsäädännöstä ja vuosikymmenten, ymmärtääkseni 60 vuoden,
historiasta sillä puolella niin, että kaikki sinne lähtevät ovat olleet vapaaehtoisesti sinne
menijöitä. Kun Suomen puolustusvoimat on tähän mennessä pohjautunut siihen, että suo-
malaiset sotilaat puolustavat Suomen rajoja — siihen on käsky — niin voiko olla nyt niin,
5



Pöytäkirjan asiakohta PTK 49/2016 vp
että suomalaiset sotilaat käskytetään puolustamaan vaikkapa Turkin rajaa tai Ranskan ra-
jaa, Portugalia, Englantia, Irlantia, mitä tahansa? Tätä en haluaisi.

14.22 Paavo Arhinmäki vas (vastauspuheenvuoro): Arvoisa rouva puhemies! On tärkeä-
tä, että selvennetään tätä avunantovelvoitetta ja sitä, miten se käytännössä toimii. Mutta sa-
maan aikaan pitää tehdä hyvin selväksi se, että millään lainsäädännöllä Suomi ei automaat-
tisesti tule siihen tilanteeseen. Ilman omaa päätöstä, omaa harkintaa siitä, mitä se apu on,
jota annetaan, sitä ei automaattisesti voida meiltä odottaa. Suomi on sotilaallisesti liittou-
tumaton maa, ja meillä pitää olla täysi harkintamahdollisuus tulevaisuudessakin siinä, mi-
ten toimitaan.

Toinen tietysti oleellinen seikka on se, että tämän pitää perustua vapaaehtoisuuteen
myös niiden osalta, jotka lähtevät mahdollisiin operaatioihin, ei niin, että suomalaisia nai-
sia tai miehiä pakolla laitetaan operaatioihin.

Viimeisenä huomiona se, että kun moni puolue, eräs nykyinen hallituspuoluekin, on ko-
vasti puhunut liittovaltiokehitystä vastaan, niin mikä sen enempää on liittovaltiokehitystä
kuin se, jos yritetään alkaa luomaan yhteisiä asevoimia Euroopan unionille.

14.23 Krista Mikkonen vihr (vastauspuheenvuoro):  Arvoisa puhemies! On tärkeää, että
tämä lakiesitys on nyt tulossa meille, kun on selvä juttu, että meillä on ongelmia siinä, mi-
ten me voimme ottaa vastaan ja saada kansainvälistä apua. Me tiedämme, että YK on myös
suunnittelemassa muutoksia ja kriteereitä siihen, miten samalla tavalla voidaan mahdolli-
sesti velvoittaa valtioita pyytämään apua, jos ne eivät itse selviä esimerkiksi suuronnetto-
muudesta, joten siinäkin mielessä tämä lainsäädäntö on tärkeä ja totta kai myös tästä EU-
näkökulmasta.

Tässä on hyvin jo kiinnitetty huomiota tähän päätöksentekojärjestelmään, mutta sitten
tärkeätä on myös huomioida todellakin tämä henkilöstön asema varsinkin sen väen kohdal-
la, joka nyt jo on työsuhteessa Puolustusvoimiin, ja se, voidaanko heidät takautuvasti vel-
voittaa lähtemään. Toki sitten uudelle henkilökunnalle, jos jo silloin rekrytointivaiheessa
tietää tämmöisen velvollisuuden olevan, se on selvä juttu, mutta varmasti tähän olemassa
olevan henkilöstön asemaan täytyy kiinnittää huomiota.

Toinen varapuhemies Paula Risikko: Muutama puheenvuoro vielä, ja sen jälkeen sitten
ministeri.

14.24 Timo Heinonen kok (vastauspuheenvuoro):  Arvoisa rouva puhemies! Kanervan
puheenvuoroon päätöksenteosta on helppo yhtyä. Lissabonin sopimus on kuitenkin maita
suoraan velvoittava, ja kun 11. kesäkuuta 2008 eduskunta hyväksyi Lissabonin sopimuk-
sen, niin nyt vasta olemme päivittämässä meidän kansallista lainsäädäntöämme niin, että
voimme vastata siihen, mitä olemme tuossa sopimuksessa luvanneet, ja toisaalta siihen,
mitä meille on luvattu.

Puolustusministeriltä kysyisin tästä sotilaille mahdollisesti syntyvästä velvoitteesta ja
siitä, onko mahdollista löytää ratkaisua, jossa voitaisiin edetä vapaaehtoisuuden kautta. So-
tilasliittoon kuulumattomalle maalle nämä Lissabonin sopimuksen 42.7- ja 222-lausek-
keet ja niiden mahdollisimman lavea tulkinta ovat minun mielestäni etu, ja sitä meidän pi-
tää EU:ssa yhdessä ajaa.
6



Pöytäkirjan asiakohta PTK 49/2016 vp
14.25 Ari Jalonen ps (vastauspuheenvuoro):  Arvoisa puhemies! Rauhanturvaoperaati-
oissa on suomalaisia ollut paljon ja tulee tulevaisuudessakin olemaan. Operaatiot ovat eri-
laisia, ja mandaatitkin tulevat muuttumaan, mutta yhtäläistä on se, että näihin operaatioi-
hin aina liittyy riski ja on liittynyt riski. Näissä on tullut loukkaantumisia ja jopa hengen
menetyksiä, ja nämä kuntoutusoperaatiot ovat olleet hieman epäselvät. Onko tähän asiaan
tulossa selvyyttä nyt tässä, kun tämä toimintamuoto hieman laajenee?

14.26 Jari Myllykoski vas (vastauspuheenvuoro):  Arvoisa rouva puhemies! Tässä on
käyty hyvää keskustelua, ja mielestäni edustajat Kanerva ja Kari tekivät hyvän poliittisen
analyysin siitä, kuinka päätöksenteon pitää mennä. Pitää olla harkintaa, mutta haluan kyllä
toistaa sen, mitä edustajat Arhinmäki ja Mustajärvi toivat esille, että meillä pitää olla se
oma harkinta siitä, ja erityisesti tämän pitää painottua siihen vapaaehtoisuuden mahdolli-
suuteen, mikä tarkoittaa sitä, että kukaan, joka maanpuolustukseen asevelvollisena lähtee,
ei sitoudu tähän käytyään niin sanotusti armeijan, vaan jokaisella pitää olla mahdollisuus
vaikuttaa siihen, onko hän käytettävissä tällaisiin joukkoihin. Mutta toki tärkeää on se, et-
temme tee nopean toiminnan joukoista maailman hitainta toimintajoukkoa siksi, että meil-
lä päätöksentekoprosessi on niin pitkällinen, että kriisi on jo ohi, kun meillä on tehty täällä
päätös.

Toinen varapuhemies Paula Risikko: Otetaan kolme vastauspuheenvuoroa ja sen jäl-
keen molempien ministereitten kommentit. Nämä kolme henkilöä ovat edustajat Hosko-
nen, Tuppurainen ja Meri.

14.27 Hannu Hoskonen kesk (vastauspuheenvuoro): Arvoisa rouva puhemies! On hyvä,
että tämä kansainvälisen avun pyyntöä ja antamista koskeva lainsäädäntö saadaan vihdoin
ajan tasalle. Euroopan unionin jäsenenä olemme mukana näissä hommissa, totta kai, kun
olemme unionin jäseniä, ja niitä tilanteita, joissa apua tarvitaan, on varmasti tulevaisuudes-
sa odotettavissa. Toivottavasti niitä nyt ei tule, mutta kaikkien on syytä varautua ja Suo-
men on oltava tietysti aktiivisena jäsenenä unionissa. Tätä varten lainsäädäntö pitää laittaa
kuntoon, mutta on myös pidettävä huoli siitä — tästä esimerkiksi ulkoasiainvaliokunnan
puheenjohtaja Antti Kaikkonen äsken käytti hyvän puheenvuoron — että demokraattisen
katteen pitää olla kunnossa ja sitten on harkinta sen mukaan, miten vakavasta tilanteesta on
kyse. Mutta on välttämätöntä, että lainsäädäntö on kunnossa, apua pyydetään ja annetaan,
jos sitä tarvitaan, ja kolmanneksi, meillä pitää olla myös eduskunta mukana tässä päätök-
senteossa niin, että saamme ajanmukaista tietoa ajan tasalla sen mukaan, mikä tilanne on,
ja jos tilanne on oikein vakava, niin totta kai eduskunta osallistuu edustaja Kaikkosen esit-
tämällä tavalla näihin tapahtumiin. Tärkeää on kuitenkin, että lainsäädäntö saadaan vih-
doin kuntoon.

14.28 Tytti Tuppurainen sd (vastauspuheenvuoro):  Rouva puhemies! Tässä on kysy-
myksessä erittäin tärkeä asia Suomelle. Meille Euroopan unioni on erittäin merkittävä, itse
asiassa meidän perustava turvallisuusratkaisu. Nyt on kysymys siitä, miten me omalta osal-
tamme toimimme siten, että vahvistamme EU:ta turvallisuusyhteisönä, miten me olemme
vastuullinen jäsen ja miten me täytämme omat velvoitteemme Lissabonin sopimukseen
liittyvien keskinäisen avunannon ja turvallisuuslausekkeiden täytäntöönpanossa.
7



Pöytäkirjan asiakohta PTK 49/2016 vp
Erinomaista on, että tämä esitys nyt eduskuntaan saadaan, ja erinomaista on myöskin
kuulla vastuullisten ministereitten puhetta siitä, että Euroopan unionia pidetään Suomelle
tärkeänä ja Euroopan unionin eheyttä ja yhtenäisyyttä halutaan vahvistaa. Siitä sopii ulko-
ministeri Soinia aivan erinomaisesti kiittää.

Me tuemme tätä viranomaisyhteistyötä, mutta kun on tilaisuus kysyä, niin kysyn nyt
kuitenkin: miten hallitus aikoo edetä tämän sotilaallisen yhteistyön puitteissa?

14.29 Leena Meri ps (vastauspuheenvuoro): Arvoisa rouva puhemies! Kun tuossa edus-
taja Arhinmäki otti puheeksi, että täällä on joku puolue, joka vastustaa Euroopan integraa-
tiota, niin olettaisin, että hän tarkoittaa perussuomalaisia. Siksi rupesin miettimään asiaa ja
olisinkin kysynyt puolueen puheenjohtajalta, ministeri Soinilta, ulkoministeriltä, siitä, mi-
ten te näette tämän tässä kontekstissa. Nimittäin minä ymmärtäisin, että tässä on itsemää-
räämisoikeus Suomella, liitymmekö me tähän, myös näihin toimenpiteisiin on Suomella
määräämisoikeus. Ja mikäli ymmärrän oikein, niin puolueemme on puhunut enemmänkin
näistä sosiaali- ja perheoikeuksista ja nimenomaan siitä, että suomalaiset saavat päättää
suomalaisten asioista. Halusin nyt ottaa tämän keskusteluun, kun Arhinmäki ilmeisesti
osoitti tämän perussuomalaisten puolueelle — keskustellaan nyt sitten vähän siitäkin.

Toinen varapuhemies Paula Risikko: Ja sitten ministereitten vastauksia. — Ministeri
Soini, enintään 5 minuuttia, olkaa hyvä.

14.30 Ulkoasiainministeri Timo Soini:  Arvoisa rouva puhemies! Hyvät kansanedusta-
jat! Tämä on erittäin hyvää ja tarpeellista keskustelua kaikkine niine vivahteineen, joita tä-
hän tulee. Kiitoksia erityisesti edustaja Mustajärvelle, että on lukenut sen eilisen puheen
kokonaisuudessaan. Toivon sitä samaa uutteruutta kaikilta muiltakin (Paavo Arhinmäen
välihuuto) kansanedustajilta. — Hyvä, edustaja Arhinmäki, se on erinomaista kehitystä.

Sitten aloitetaan edustaja Arhinmäen, edustaja Mustajärven, myös edustaja Meren ja
muutaman muun kysymyksestä, kuka voi antaa apua Suomelle tämän lain nojalla ja miten
sitä apua voidaan antaa. Suomi päättää itse, kenelle se apua antaa ja keneltä se pyytää apua.
Siis Suomi päättää itse. Ei tätä kukaan päätä meidän puolestamme, ei Euroopan unioni eikä
Venäjä eikä USA eikä mikään muu. Suomi päättää, jos niikseen haluaa, ja Suomi päättää
pyytää, jos niikseen haluaa. Mitään pakkoa ei ole, mutta tämä on mahdollistava laki. Tästä
on kysymys.

Ja jottei unohdu, niin edustaja Mustajärvelle: Barack Obama, USA:n presidentti, jos nyt
vertaa nykyiseen keskusteluun USA:ssa, on mielestäni kyllä parhaasta päästä esittänyt nä-
kemyksiä, mitä ulko- ja turvallisuuspolitiikkaan tulee. Tässä EU:ssa me nyt olemme. Us-
koisin, että edustaja Mustajärvi ja minä äänestimme samalla tavalla silloin liittymisestä
Euroopan unioniin, mutta nyt kun siellä kansan enemmistön äänestystuloksen perusteella
ollaan, niin sitä vettä melotaan, mitä kanootin alla on, vaikka pikkuisen vihlaisisikin.

Edustaja Kanerva aloitti tämän debatin erittäin hyvällä puheenvuorolla, ja tämä on juuri
sitä, mitä minä toivon, että ulkoasiainvaliokunnassa käytte läpi asiantuntijakuulemisessa.
Samoin edustaja Kääriäinen ja varapuheenjohtaja Salolainen. Tämä on äärimmäisen tär-
keää, eikä meillä voi olla menestystä tässä asiassa, jos me emme tätä saa laajasti eduskun-
nan, valiokuntien ja muiden ymmärtämäksi ja käsiteltäväksi ja myös siten, että jos tässä on
jotain sellaista, mitä me voimme tarkentaa ja siihen löytyy perustelut, niin totta kai hyvä
8



Pöytäkirjan asiakohta PTK 49/2016 vp
hallitus ottaa ne huomioon. Arvovaltakysymyksiä näin isoissa asioissa ei pidä olla, vaan
yhteiskunnan ja Suomen edun pitää olla ratkaiseva.

Valitettavasti edellinen ulkoministeri Tuomioja lähti pois, mutta tätä suunnittelutyötä ja
lainvalmistelutyötä on tehty todella pitkään myös hänen kaudellaan, ja tähän kyllä on suh-
tauduttu vakavasti. Enemmän meiltä on kyselty, missä se viipyy, vähän niin kuin edustaja
Pelkonen sanoi, että vuodesta 2008 on odotettu, ja nyt sitten se tänne tuli. Tämä on vaikea
asia. Tähän liittyy toimivalta-asioita, mutta haluan senkin sanoa selkeästi, että tasavallan
presidentin ja valtioneuvoston välisiin toimivaltasuhteisiin näistä ei tule muutoksia. Me ha-
luamme erityisen voimakkaasti seurata perustuslakivaliokunnan lausuntokäytäntöä. Se on
äärimmäisen tärkeää, että nimenomaan täällä perustuslainmukaisuus ja valtasuhteet käsi-
tellään perustuslakivaliokunnassa. Voisin olettaa, että kun tämä lähtee ulkoasiainvaliokun-
taan, niin lausunnot tulevat ainakin puolustukselta, perustuslakivaliokunnalta ja keneltä
päätetään pyytää. Tämä on äärimmäisen hyvä näin.

Aika juoksee. Minä uskon, että puolustusministeri Niinistö pystyy tätä vielä täydentä-
mään, mutta toivon, että käydään juuri tätä keskustelua. Tämä on nyt sitä, mitä muuttuvas-
sa maailmassa tarvitaan, ja kaiken tarkoitushan on tietenkin se, että hyvällä ulko- ja turval-
lisuuspolitiikalla ja kansainvälisellä yhteistyöllä me vältämme nämä tilanteet. Siihen me
pyrimme. Mutta jos me emme vältä, niin sitten meillä on polku ja me aina itse päätämme.

Toinen varapuhemies Paula Risikko: Ja ministeri Niinistö, enintään 5 minuuttia.

14.36 Puolustusministeri Jussi Niinistö: Arvoisa rouva puhemies! Muun muassa edusta-
jat Kari, Arhinmäki, Heinonen ja Myllykoski nostivat esille kysymyksen Puolustusvoi-
mien henkilökunnan mahdollisesta tulevasta lakisääteisestä osallistumisvelvollisuudesta
kansainvälisen sotilaallisen avun antamiseen. Tämä kysymys kuuluu puolustusministeriön
valmistelemaan lakiesitykseen, joka lähiviikkoina annetaan eduskunnalle, mutta voinen
siitä toki jo jotain tässä vaiheessa sanoa.

Nimittäin valmistelun lähtökohta on se, että kansainvälisen avun tehtävät kuuluvat vir-
kavelvollisuuden piiriin. Lähdemme siitä, että pyydettäessä tarjoamme parasta mahdollis-
ta apua. Ja tähän liittyy myös edustaja Savolan kysymys. Puolustusministerinä näen, että
annamme kansainvälisen sotilaallisen avun tehtäviin niitä kansallisen puolustuksen kyky-
jä ja osaajia, joita meillä on olemassa omiinkin tarpeisiimme.

Ensisijaisesti tietenkin pyritään käyttämään halukkuuden ilmoittaneita ja kriisinhallin-
tapooleihin kuuluvia henkilöitä, mutta ei kannata eikä pidä poissulkea sitä mahdollisuutta,
että jossain tilanteessa, epäilemättä harvinaisessa sellaisessa, saatettaisiin joutua turvautu-
maan työnjohto-oikeuden käyttöön. Puolustushallinnon henkilöstöjärjestöt ovat edellyttä-
neet erillistä sitoumusmenettelyä ja erillisten henkilöstöpoolien muodostamista tähän tar-
koitukseen. Erillinen sitoumusmenettely edellyttäisi merkittävää lisärahoitusta puolustus-
budjettiin, ja erilliset henkilöstöpoolit olisivat poissa kansallisen puolustuksen tehtävistä.
Mielestäni tähän meillä ei ole varaa.

Ja lopuksi vielä toteaisin, että asia on juuri niin kuin edustaja Pelkonen sanoi: jos ha-
luamme apua, täytyy meillä olla valmius myös sitä antaa, ja meillä täytyy olla uskottava
valmius. Siksi vastaus on kyllä, viime kädessä pakolla, mutta toivottavasti siihen ei tarvit-
se mennä.

Toinen varapuhemies Paula Risikko: Käydään vielä vähän aikaa tätä debattia.
9



Pöytäkirjan asiakohta PTK 49/2016 vp
14.38 Mikko Kärnä kesk (vastauspuheenvuoro): Arvoisa rouva puhemies! Kuten useis-
sa puheenvuoroissa on käynyt nyt ilmi, tämä lainsäädäntö on erittäin tarpeellinen, ja kiitos
siitä hallitukselle, että hoidatte nyt asian kuntoon.

Nostan kuitenkin entisenä ammattisotilaana nyt esille erään asian, jonka koen ongelmal-
lisena: Esimerkiksi sotilasvalassa todetaan, että minä tahdon kaikkialla ja kaikissa tilan-
teissa rauhan ja sodan aikana puolustaa isänmaani koskemattomuutta, ja tässä ei sitouduta
— ei myöskään kadettilupauksessa eikä myöskään virkavalassa — siihen, että puoluste-
taan Euroopan unionin tai jonkun muun maan koskemattomuutta. Näen tämän hivenen on-
gelmallisena ja toivoisin, että mietitään — nyt kun asiaa käsitellään ja kun jatkossa saa-
daan sieltä puolustusministeriöstä esitykset siitä, miten asia toteutetaan — onko meillä tar-
vetta muuttaa esimerkiksi valan kaavaa, virkavalan kaavaa, siten, että henkilöt tietävät so-
tilasvirkaan lähtiessään ja sinne sitoutuessaan, että he sitoutuvat myös mahdollisesti val-
tionjohdon päätöksellä muiden maiden puolustamiseen.

14.39 Kimmo Kivelä ps (vastauspuheenvuoro): Arvoisa puhemies! Todellakin tämä kes-
kustelu todistaa siitä — mikä on ollut miltei opinkappale — että meillä on yksi ulkopoli-
tiikka, ja myös tässä asiassa olemme suuren yksimielisyyden äärellä. On äärimmäisen tär-
keää, että tällaisissa kysymyksissä on selkeä lainsäädäntö siitä huolimatta, että toivottavas-
ti tätä lakia ei koskaan jouduta käyttämään. Tämä on mahdollistavaa lainsäädäntöä. Mah-
dollistava ei tarkoita sitä, että tämä olisi joitakin sotakiihkoilevia ramboja varten, mutta va-
litettavasti pahassa maailmassa kriisit ovat todellisuutta ja niihin on hyvä varautua. Tä-
näänkin perustuslakivaliokunnassa asevelvollisuuslain muuttamisen yhteydessä on ollut
keskustelua näiden valtasuhteiden selkeydestä. On äärimmäisen tärkeää, että se on myös
tämän lain osalta selvästi todettu. (Puhemies: Aika!) Pitkä valmistelu kertoo, ettei tähän ole
hetken mielijohteesta ryhdytty.

14.40 Antti Lindtman sd (vastauspuheenvuoro): Arvoisa rouva puhemies! Jäsenyys Eu-
roopan unionissa on Suomelle myös turvallisuuspoliittinen ratkaisu, ja nyt tämä keskuste-
lu ja tämä lakiesitys täällä on selkeä askel eteenpäin EU:n turvallisuuspoliittisessa ulottu-
vuudessa. Ja kun ministeri Soini täällä totesi, että sitä vettä melotaan, joka kanootin alla
kulkee, niin huomaa kyllä, että ministeri Soini on laittanut kanoottiin vauhtia, EU:n integ-
raation syventämiseen tällä puolella, ja tästä ministeri Soini ja koko hallitus ansaitsee kii-
toksensa. Vaikka selvästi olikin niin, että Ranskan isku vaikutti, että nyt vihdoin hallitus
tuo tämän jo vuonna 2008 eduskunnan edellyttämän lainsäädännön eduskuntaan, niin tästä
koko hallitus ja erityisesti ministeri Soini ansaitsee reilun ja rehdin tunnustuksen. On hyvä,
että tästä on löydetty yksimielinen esitys. Heitäkin oli, jotka pitkään naureskelivat sille,
onko näillä avunantolausekkeilla mitään merkitystä.

Mutta, arvoisa puhemies, kysyisin vielä, mitä mieltä ministeri Soini on siitä, pitäisikö si-
säministerin olla ulko- ja turvallisuuspoliittisen ministerivaliokunnan jäsen. Minusta pitäi-
si.

14.42 Marisanna Jarva kesk (vastauspuheenvuoro): Arvoisa puhemies! Tässä on tärkeä
keskustelu käynnissä. Ajatellaan sitä, että olemme yhä riippuvaisempia toisistamme kan-
sainvälisessä yhteisössä, ja myös turvallisuuspuoli tulee yhä vahvemmin mukaan. On totta
kuitenkin se, että on pidettävä vahvasti kiinni siitä, että Suomi tekee itse päätökset jatkos-
sakin siitä, minkälaista apua antaa. Tosin on kyllä saatava vielä jatkossa täsmennystä sii-
10



Pöytäkirjan asiakohta PTK 49/2016 vp
hen, mitä ovat ne erityiset vahvuudet, ne erityiset tehtävät, joissa Suomen kannattaa olla ja
Suomi pystyy todella antamaan konkreettista apua jatkossa erilaisissa tilanteissa. Näitä
skenaarioita on syytä käydä pitemmällekin läpi, pohtia myös siitä näkökulmasta, kun aja-
tellaan upseereita, jotka kouluttautuvat meillä maata puolustamaan. Tuossa edustaja Kär-
näkin viittasi nimenomaan siihen, mikä on sitten jatkossa — miten ministeri näkee — ha-
lukkuus hakeutua esimerkiksi Maanpuolustuskorkeakouluun, jos esimerkiksi ajatellaan,
että tämmöinen velvollisuus syntyy. Ajattelisin kyllä, että pitäisi edelleen olla vapaaehtois-
ta tämän sitoutumisen. Voisiko ajatella, että tämä sitoutuminen voisi tapahtua jo esimer-
kiksi koulutusvaiheessa, kun upseerit kouluttautuvat, vai mikä olisi menettelytapa?

14.43 Jari Myllykoski vas (vastauspuheenvuoro):  Arvoisa rouva puhemies! Ministeri
Niinistö avasi nyt vähän verhoa siitä, minkälaisella kulmalla ollaan tulossa tähän, että pa-
rasta halutaan. Haluaisin tavallaan nyt pikkuisen haastaa ministeriä siitä, onko vastentah-
toinen henkilö, vaikka olisi kuinka hyvä työssään, kuitenkaan paras mahdollinen ratkaisu.
Siinä mielessä pyydän kyllä, että harkitaan todella vakavasti, kuten tässä jo edellisessä pu-
heenvuorossa tuli esille, että vapaaehtoisuuteen pohjautuva on kuitenkin se oman tahdon
ilmaisu siitä, mitä halutaan. Pakolla emme ole koskaan saaneet hyvää aikaiseksi, enkä us-
ko, että tässäkään ratkaisussa voitaisiin suomalaista miestä, naista, joka maanpuolustuk-
seen osallistuu, pakottaa osallistumaan jonkun toisen maan tai EU:n alueella oleviin toi-
menpiteisiin, jos hän ei itse vakaumuksensa tai suomalaisuuden näkökulmasta sitä halua.

14.44 Mika Kari sd (vastauspuheenvuoro):  Arvoisa rouva puhemies! Todellakin, vuo-
desta 2008 asti on eduskunta odottanut, ja kiitokset tälle hallitukselle, että nyt eduskunta
saa sitä, mitä aikaisemmin tilasi. EU:n puolustusulottuvuus kehittyy, ja kehittyy nyt ihan
oikeaan suuntaan, koska myös turvallisuusuhat kulkevat siihen suuntaan, että näihin uh-
kiin on syytä varautua.

Perustuslain 127 § määrittelee asevoimien käytön isänmaan puolustamiseen, ja onkin
hyvä, että ministerit ovat erityisesti seuraamassa, ulkoministeri Soinin sanoin, perustusla-
kivaliokunnan käsittelyä siitä, mikä tehtävistä kuuluu virkatehtäviin ja mikä tehtävistä
kuuluu vapaaehtoisesti suoritettavaksi.

Kannustan puolustusministeriä selvittämään vielä tätä erillistä henkilöstöpoolia tai muu-
ta vastaavaa järjestelyä vapaaehtoisuuden saamiseksi ulkomaantehtäviin. Viittaan vasta
nyt parhaillaan puolustusvaliokunnassa olevaan lakiesitykseen, jossa hallitus muutti esi-
tystään komentajan oikeudesta kutsua kertausharjoituksiin 25 000 miestä. Näitä asioita voi
ennakolta hieman kammata. Ja vuoden takaa löytyy toisesta kerroksesta aloite, jonka tein
siitä, että TP-UTVAn pysyväksi jäseneksi otettaisiin sisäministeri.

14.45 Tiina Elovaara ps (vastauspuheenvuoro): Arvoisa rouva puhemies! Tämä esitys on
hieno edistysaskel lainsäädännössämme. Jäin kuitenkin vielä pohtimaan tuota poikkihal-
linnollista näkökulmaa, sillä muuttuvassa maailmassa myös uhat monimutkaistuvat. Ky-
syisinkin ministereiltä: miten arvioisitte lainsäädäntömme tilaa siltä osin, että kansainväli-
sen avun pyyntö koskee esimerkiksi ympäristö- tai terveyskatastrofeja, eli onko lainsää-
däntömme riittävällä tasolla, mitä tulee ministeriöt ylittäviin kriiseihin?

14.46 Markus Mustajärvi vas (vastauspuheenvuoro): Arvoisa puhemies! On hyvä, että
ainakin ministereillä tuntuu olevan sama kanta kuin presidentillä — ja uskon, että valta-
11



Pöytäkirjan asiakohta PTK 49/2016 vp
osalla kansanedustajista — eli jos puhutaan vaikka Suomesta, niin pitää olla täysi oikeus
päättää siitä, kuka antaa, mitä antaa, kuka vastaanottaa ja mitä vastaanottaa, silloin kun tu-
lee konkreettinen tilanne eteen.

Mutta kun viittasin tuohon Obaman Ison-Britannian vierailuun, niin sillähän on myös
ulko- ja turvallisuus- ja jopa puolustuspoliittinen ulottuvuus. Minusta on aika raju liikku se,
että maailman mahtavimman valtion päämies tulee opastamaan Euroopan unionin maa-
han, mitä mieltä heidän pitää olla. Ja kannattaa muistaa, että nythän valmistellaan taiste-
luosastoa, jossa vetovastuussa, johtovastuussa, on nimenomaan Iso-Britannia. Ja vaikka se
Ison-Britannian päätös EU-jäsenyydestä olisi kielteinen, niin eihän tämä operaatio peruun-
nu, mutta jatkossa sillä on myöskin puolustuspoliittisia vaikutuksia. Silloin pitää miettiä
sitä — eikä ainakaan saa sulkea siltä silmiään — mitkä ovat Yhdysvaltain, Naton ja EU:n
keskinäiset suhteet ulko- ja turvallisuus- ja puolustuspolitiikassa.

14.47 Päivi Räsänen kd (vastauspuheenvuoro): Arvoisa puhemies! Ulkoministeri Soini,
te korostitte sitä, että Suomi tekee aina itse päätöksen avun antamisesta ja avun vastaanot-
tamisesta, ja näin tulee toki ollakin, ja myös tässä lain 2 §:ssähän tämä selkeästi sanotaan.
Mutta tämä Euroopan unionin keskinäisen avunannon lauseke on kuitenkin kaikkia jäsen-
maita velvoittava. Siinä mielessä tämä tekee kyllä hiukan jännitteisen tilanteen, jos ajatel-
laan näitä käytännön tilanteita, ja herättää sen kysymyksen, voisiko sitten jäsenvaltio tehdä
myös kielteisen päätöksen, ettei osallistukaan siihen avun antamiseen, johon sitä velvoite-
taan, kun jäsenmaalla on kuitenkin itse oikeus se päätös tehdä. Toivon, että vähän analy-
soisitte tarkemmin, mikä tämä suvereniteetti sitten tässä avunanto- ja avunsaantivelvoit-
teen kohdalla käytännössä on.

14.48 Antti Kaikkonen kesk (vastauspuheenvuoro): Arvoisa puhemies! Kun tämä kes-
kustelu meni, ainakin osin, tähän vapaaehtoisuuskysymykseen, niin halusin itsekin kom-
mentoida tätä, koska pidän kyllä ongelmallisena tilanteita, joissa joutuisimme pakotta-
maan joitakin sotilaita teoriassa kai aika kaukaisiinkin operaatioihin, ainakin teoriassa. Ja
kun nämä meidän kriisinhallintaoperaatiot, missä ollaan mukana, perustuvat vapaaehtoi-
suuteen ja ne toimivat hyvin — niihin on löytynyt hyvin ja hyviä sotilaita mukaan — niin
voitteko, puolustusministeri, konkretisoida tähän, mikä olisi sellainen tilanne, jossa poruk-
kaa pitäisi ikään kuin pakottaa sitten jonnekin? Ajattelitteko niin, että tämä homma ei kerta
kaikkiaan toimi, ellei tässä ole tätä pakkolukkoa mukana? Kyllä minuakin kosketti vähän
esimerkiksi tämä, mistä edustaja Kärnä mainitsi, tämä sotilasvala ja sitoutuminen oman
maan puolustamiseen. Ajattelen kyllä niin, että aivan ehdottoman ensisijaisesti tässä pitäi-
si olla vapaaehtoisuus kysymyksessä, mielellään ei ollenkaan pakkoa, tai jos on pakko, niin
sitten täytyy olla todella harvinainen ja poikkeuksellinen tilanne kysymyksessä.

Toinen varapuhemies Paula Risikko: Otetaan neljä vastauspuheenvuoroa vielä ja sen
jälkeen sitten ministereitten vastaukset, mikäli haluavat niitä käyttää. Nämä neljä henkilöä
ovat edustajat Salolainen, Arhinmäki, Kääriäinen ja Heinonen.

14.50 Pertti Salolainen kok (vastauspuheenvuoro): Arvoisa rouva puhemies! Tässä kes-
kustelussa on korostunut tämä avun antaminen. Täytyy huomata, että yhtä tärkeää on se,
että voidaan pyytää apua, se on tässä jäänyt kokonaan sivuosaan. Ja jos ajatellaan Suomen
12



Pöytäkirjan asiakohta PTK 49/2016 vp
historiaa, niin nimenomaan tämähän on se tärkeä kohta. Jos meille tulee kovat paikat, niin
voimme silloin myöskin pyytää apua ja odottaa, että saamme sitä.

Toinen asia, jota ei voi sivuuttaa tässä yhteydessä ja joka täytyy rehellisesti huomata, on
se, että voi olla tilanteita, joissa esimerkiksi Baltian maat joutuvat pyytämään apua Lissa-
bonin periaatteitten mukaisesti, ja silloin, sellaisessa tilanteessa, ollaan varsin sensitiivises-
sä asetelmassa Suomen osalta.

14.51 Paavo Arhinmäki vas (vastauspuheenvuoro):  Arvoisa rouva puhemies! Ulkomi-
nisteri Soini viittasi siihen, että Obaman linjaan ollaan oltu suhteellisen tyytyväisiä, ja näin
on tietysti. On mielenkiintoista, kun Yhdysvaltain vaalit ovat nyt tulossa ja jollain tavalla
republikaanien presidenttiehdokas — todennäköisesti — Donald Trumpista tulee mieleen
silloinen perussuomalaisten puheenjohtaja ja edustaja Soini: puheet ovat kovat, mutta sit-
ten vaalien jälkeen — jos hän tulee valituksi — ehkä samalla tavalla kuin ulkoministeri
Soini muuttuu, muuttuu ehkä Donald Trumpkin sitten Hillary Clintoniksi. (Naurua)

Arvoisa rouva puhemies! Suomen vahvuus näissä operaatioissa voisivat olla erilaiset
evakuointitehtävät, ympäristökatastrofit, humanitäärisen avun antaminen. Eli kyllä tarvi-
taan sitä nimenomaan, että maa pystyy itse avunpyynnössä myös arvioimaan, mitkä ovat
ne parhaat osaamisalueet.

Mutta kun viittasin tähän liittovaltiokehitykseen, niin viittasin erityisesti EU-komission
esitykseen — siellä on puolustustutkimuksen esiselvitys ja sen jälkeen mahdollinen (Puhe-
mies koputtaa) tutkimusohjelma ja jopa varusteluohjelma. Mikä teidän näkemyksenne täs-
tä on?

14.52 Seppo Kääriäinen kesk (vastauspuheenvuoro):  Arvoisa puhemies! Ministeri Nii-
nistö on varmaan pannut jo merkille sen, että täällä useammassa puheenvuorossa on tähän
vapaaehtoisuus—pakko-kysymykseen puututtu rakentavassa hengessä. Minun arvioni on
se, että tämä kyllä tulee nousemaan sitten, kun asia tullaan aikanaan käsittelemään, aika ta-
valla polttopisteeseen. Jos eduskunnassa syntyy keskustelujen kautta laajahkoa mielipidet-
tä, että tässä asiassa täytyy vapaaehtoisuuden olla se päälinja, ministeri Niinistö, katsotte-
ko, että voisitte olla keskustelemassa ja muuttamassa tätä peruslähtökohtaa nykyisestään
tänne vapaaehtoisuuden suuntaan, miltä nyt vaikuttaa?

Toisekseen, me puhumme täällä nyt äärimmäistilanteesta sota tai kriisi, joku erittäin va-
kava tilanne, joka uhkaa kansakuntaa tavalla taikka toisella. Haluan korostaa sitä, että näi-
hin kaikkiin pitää varautua juuri sillä tavalla kuin olemme tekemässä ja tehneetkin, mutta
korostan vielä, että moniin tapauksiin viisas ulkopolitiikka, ennakoiva ulkopolitiikka, hy-
vät suhteet eri suuntiin ovat kuitenkin se ensisijainen tapa pitää tämä kansakunta rauhassa
ja turvassa.

Toinen varapuhemies Paula Risikko: Vielä edustaja Heinonen, sen jälkeen ministereit-
ten vastaukset ja sitten mennään puhujalistaan.

14.53 Timo Heinonen kok (vastauspuheenvuoro): Arvoisa rouva puhemies! Edustaja Rä-
sänen pohti aivan oikein sitä, voimmeko tosiasiallisesti sanoa "ei". Tästä tulemme siihen,
onko näistä EU:n turvatakuista aidosti meille apua. Ruotsissahan on jo herännyt keskuste-
lua ja pohdintaa siitä, onko näillä turvatakuilla loppupelissä oikeasti merkitystä ja lisäar-
voa maan turvallisuudelle.
13



Pöytäkirjan asiakohta PTK 49/2016 vp
Ulkoministeri Soini, te toitte esille, että tässä on harkinnan varaa ja päätös tehdään joka
kerta erikseen. Onko todella näin, kerran tuossa sopimuksessa kuitenkin, minkä maamme
on hyväksynyt 151 kansanedustajan voimin, todetaan, että jos jäsenvaltio joutuu aluee-
seensa kohdistuvan aseellisen hyökkäyksen kohteeksi, muilla jäsenvaltioilla on velvolli-
suus antaa sille apua kaikin käytettävissään olevin keinoin? Haluaisin hieman kuulla lisää
tästä mahdollisuudesta joustaa ja sanoa "ei", sillä jos me sanomme "ei", niin todennäköi-
sesti silloin, kun me olemme avun tarpeessa ja apua pyytämässä, meille myös sanotaan hel-
polla "ei".

Toinen varapuhemies Paula Risikko: Ministeri Soini, olkaa hyvä. Riittääkö 3 minuut-
tia? (Timo Soini: Yritetään!)

14.54 Ulkoasiainministeri Timo Soini:  Arvoisa rouva puhemies! Aloitetaan näistä ke-
huista.

Edustaja Lindtman, kyllä ne kehut kelpaavat. Kääreet olisi voinut solmia toisinkin, mut-
ta kelpaavat ne nyt joka tapauksessa.

Edustaja Arhinmäelle: Olen kyllä hyvin helpottunut ja tyytyväinen siihen, että ette ole
menettänyt huumorintajua, vaikka kohta ette ole enää puheenjohtaja vaan luovutte siitä.
Tämäkin on rohkaisevaa, että myös jatkossa voimme taittaa sanan peistä.

Muutamaan asiaan.
Se, että Suomi päättää, kenelle se apua antaa ja keneltä pyytää. No, sitten tulee tämä...

— Missäs se edustaja Heinonen nyt on? Lähti. (Eduskunnasta: Kävi vain heittämässä löy-
lyä!) Voin minä silti edustaja Heinoselle vastata, vaikka hän lähtikin. — Totta kai siis au-
tetaan, mutta kysymys on tietysti, että miten ja kuinka. Kyllähän esimerkiksi, kun Ranskan
avunpyyntö tuli, kaikki sanoivat siihen, että kyllä autetaan. Nyt on sitten käyty aikamoista
jaakopinpainia ympäri Eurooppaa, että kuka antaa mitäkin ja miten autetaan, ja kun krii-
sistä tai terrori-iskusta on vähän enemmän aikaa, niin se auttaminenkin tuppaa himmautu-
maan, ja tämä ei ole hyvä. Tämä ei ole hyvä.

Sama, mihin edustaja Räsänen viittasi, avunantoon, niin kyllä se meitä tavallaan moraa-
lisesti ja oikeudellisestikin tavalla tai toisella sitoo, mutta me tietysti määrittelemme sen,
mitä apua me annamme, että ei siellä mikään automaatti ole, että nyt pitää tuon verran an-
taa rahaa ja tuon verran sotilaita, mutta olisihan se tietysti aivan paha rimanalitus, jos sitten
avunannossa päätettäisiin villasukkia lähettää. Eihän tätä tällä tavalla ole tarkoitettu.

Se, mitä edustaja Kääriäinen sanoi viisaasta ulkopolitiikasta, on syytä pitää tulikirjai-
min mielessä. Eli koko ajan meidän täytyy toimia niin, että tämmöisiin tilanteisiin ei jou-
duta. Mutta jos joudutaan, niin erittäin tärkeänä pidin myöskin varapuheenjohtaja Salolai-
sen pitkän kokemuksen ryydittämää puheenvuoroa, eli jos me joudumme tilanteeseen —
tämä oli mielestäni erinomaista, koska täällä melkein kaikki puheet olivat jotain muuta —
kyllä me teemme tätä myös itsekkäistä syistä: jos me joudumme avuntarpeeseen. Tämä oli
tärkeä näkökohta.

Edustaja Myllykoski, kyllä me tässä tarvitsemme myös vasemmistoliiton tukea, ja minä
olen erittäin iloinen, että vasemmistoliittokin on kiinnostunut niistä ihmisistä, jotka ovat
käyttäneet sitä etuoikeutta, että ovat vannoneet sotilasvalan ja puolustavat Suomea. Se on
äärimmäisen hyvä signaali myös vasemmistoliitolta.
14



Pöytäkirjan asiakohta PTK 49/2016 vp
Edustaja Elovaara, juuri näin, eli pitää olla ministeriöiden välistä yhteistyötä. Tämä oli
yksi aivan keskeinen asia, kun kävi Brysselin terrori-isku: ulkoministeriössä oli heti krii-
siorganisaatio pystyssä, ja saatiin eri ministeriöistä tietoa sinne. Tämä on olennaista.

Otetaan vielä se sokeri pohjalla, joka varmasti on se sisäministerin asema. Käytännössä
tämän hallituksen aikana sisäministeri Orpo on ollut siellä paikalla lähes jokaisessa ko-
kouksessa johtuen tästä pakolaistilanteesta. Näin pitää aina ollakin, että jos on asia, joka
TP-UTVAssa sivuaa jonkun sektoriministerin asiaa, niin kyllä hänen pitää olla silloin siel-
lä tuomassa se informaatio. Joskus voi käydä niin, että jopa ministeriön työnjaon jäljiltä
joku kansainvälinen tiukka asia lopulta kuuluukin esimerkiksi oikeusministerille, se lopul-
linen päättäminen, ja kyllä hänen tietysti siinä tilanteessa pitää olla se kaikki informaatio
kuulemassa ja myös antamassa.

Toinen varapuhemies Paula Risikko: Sitten mennään... — Jaa, olkaa hyvä, ministeri
Niinistö vielä. Riittääkö 3 minuuttia?

14.59 Puolustusministeri Jussi Niinistö:  Kiitoksia, rouva puhemies! Todettakoon al-
kuun, että puolustusministeriön valmistelema tuleva hallituksen esitys aiheeseen liittyen
on suunniteltu annettavaksi tämän kuun lopulla, joten keskustelu vapaaehtoisuudesta ja pa-
kosta tulee varmasti vielä jatkumaan. On tarkoitus, että ulkoministeriön, puolustusministe-
riön ja sisäministeriön lakiesitykset tulisivat voimaan samanaikaisesti.

Edustaja Kärnä nosti esille sotilasvalan. Hän viittasi sen lauseeseen isänmaan koskemat-
tomuuden puolustamisesta ja pohti sitä, onko tarvetta muuttaa virkavalan kaavaa. Tätä on
pohdittu ja tullaan pohtimaan, ja varmaankin myös eduskunnan valiokunnissa.

Edustaja Jarva meni hieman asioitten edelle ja pohti jo tulevien upseerien valmiutta ha-
keutua upseerin uralle, jos tällainen pakko kansainvälisiin tehtäviin syntyisi. En menisi
vielä asioiden edelle näin paljon.

Edustaja Myllykoski piti pakkoa huonona asiana. Olen samaa mieltä noin yleisellä ta-
solla — vastustan esimerkiksi pakkoruotsia, (Naurua) se ei ole kovin hyvä motivaattori —
mutta realismia pitää olla.

Täällä penättiin myös esimerkkiä, esimerkiksi edustaja Kaikkonen kysyi esimerkkiä.
Nämä olisivat erittäin poikkeuksellisia tilanteita, enkä itse asiassa henkilökohtaisesti usko,
että niihin edes jouduttaisiin menemään. Mutta sanotaan nyt vaikka tilanne, että Ruotsin
aluevesillä olisi sukellusvene-epäily ja Ruotsi pyytäisi Suomelta apua. Suomesta lähtisi
alus esimerkiksi Helsingistä liikkeelle, ja matkalla ilmenisi, että esimerkiksi sotilaskokki
olisi sitä mieltä, että minua tämä homma ei kiinnosta, jättäkää minut Turun satamaan. No,
hänet pitäisi siihen sitten jättää, ja ehkä sitten se sukellusvenekin olisi ehtinyt kadota jo sii-
nä koukkauksessa. Eli tällaista teoreettista mallia teille tarjoaisin. Hyvin poikkeuksellises-
ta tilanteesta epäilemättä olisi kyse. Nämä ovat ehkä liikaakin korostuneet tässä keskuste-
lussa.

Lopuksi on todettava, että tässä pakossa ei ole kyse suomalaisista asevelvollisista, va-
rusmiehistä tai reserviläisistä, vaan heidän käyttönsä kansainvälisissä tehtävissä tulee jat-
kossakin perustua vapaaehtoisuuteen.

Toinen varapuhemies Paula Risikko: Sitten mennään puhujalistaan.
15



Pöytäkirjan asiakohta PTK 49/2016 vp
15.02 Satu Taavitsainen sd: Arvoisa puhemies! Arvoisat ministerit! Hyvät edustajakol-
legat! Aivan kuten täällä keskustelussa on kerrottukin, on tärkeää, että Suomi vastaa niihin
velvoitteisiin, jotka EU:n yhteisvastuulauseke ja keskinäisen avunannon lauseke meille
luovat. Meidän tulee olla mukana edistämässä EU:n turvallisuutta ja rauhaa sekä mahdol-
lisuuksia saada ja antaa apua kriisitilanteissa. Kaveria ei jätetä.

On kuitenkin tarkkaan vielä valiokuntavaiheessa pohdittava ja arvioitava tätä lakiesitys-
tä. Mikä on erityisen vaativa tilanne? Onko termi liian yleisluontoinen ja liikaa tulkintoja
aiheuttava? Mitä sotilaallisia voimakeinoja tosiasiallisesti lailla mahdollistetaan? Missä
kulkee voimankäytön raja? On myös aivan aiheellista nostaa keskusteluun, voidaanko jo
virkaan nimitetyn virkamiehen asemaan vaikuttavia virkavelvollisuuksia yksipuolisesti ja
olennaisesti muuttaa. Lisääntyisivätkö virkamiehen velvollisuudet lakimuutoksen seu-
rauksena Suomen rajojen ulkopuolella? Nykyään virkavelvollisuuden piiriin sotilasviras-
sa oleville eivät ole kuuluneet kansainväliset sotilastehtävät, vaan ne ovat perustuneet va-
paaehtoisuuteen. Kyseessä on kuitenkin virkamiehen hengen tai terveyden asettaminen
vaaraan. Voiko näin olennaista muutosta tehdä sotilasvirassa palvelevien virkavelvollisuu-
teen ilman henkilön omaa suostumusta? Itse tulkitsen niin, että ilman omaa suostumusta ei
mielestäni voi ketään määrätä kansainvälisiin sotilaallisiin tehtäviin.

Arvoisa puhemies! On myös mietittävä, kuinka asia vaikuttaa Puolustusvoimien työvoi-
man saatavuuteen, jos uusien virkojen osalta lähteminen ulkomaille sotilastehtäviin perus-
tuu pakkoon eikä vapaaehtoisuuteen. Kuinka vaikuttaa se, jos kotimaan palvelussuhteen
ehdot olisivat käytössä kansainvälisen sotilaallisen avunannon tehtävissä? Nämähän eivät
välttämättä edes sovellu käytettäviksi kansainvälisissä sotilastehtävissä, vaan ne vaatisivat
kaikkien tehtävänkuvauksien ja palkkauksen tarkistamisen. Myöskin on kriittisesti tarkas-
teltava, että palvelussuhteiden ehdot eivät olisi toisistaan poikkeavat, jos joukon tehtävät
olisivat samat kuin kriisinhallintatehtävää suorittavien. Ehkä olisikin syytä käyttää kan-
sainvälisen kriisinhallintatehtävien palvelussuhteen ehtoja, joita voidaan tarvittaessa tar-
kentaa. Tästä on jo kokemusta, ja periaatteet ovat olemassa, mitä tulee esimerkiksi tapatur-
miin.

Arvoisa puhemies! On myös hyvin kriittisesti valiokuntakäsittelyssä tarkasteltava sitä,
tarkoittaako lakiesitys suomalaisten sotilaiden osallistumista suoranaisiin sotatoimiin ja
taistelutehtäviin sotatoimialueella tai sodanomaisissa olosuhteissa Suomen rajojen ulko-
puolella. Pidän tällaista ajatusta valtavana sotilaspoliittisena linjanmuutoksena.

15.06 Timo Heinonen kok: Arvoisa rouva puhemies! Hyvät edustajakollegat! Täällä on
käyty mielenkiintoinen keskustelu Euroopan turvallisuudesta. 28 EU-maasta suuri enem-
mistö eli 22 saa turvansa tänä päivänä Naton kautta. Naton 5 artikla on Pohjois-Atlantin so-
pimuksen artikla, joka määrittää Naton jäsenvaltioiden velvoitteen puolustaa muita jäsen-
valtioita. Sen mukaan aseellinen hyökkäys Euroopassa tai Pohjois-Amerikassa jotakin Na-
ton jäsenvaltiota vastaan katsotaan hyökkäykseksi kaikkia liiton jäsenvaltioita vastaan.
5 artiklan perusteella koko puolustusliiton historiassa on myönnetty vain yksi turvallisuus-
takuu, ja tämä tapahtui WTC-iskujen jälkeen. Pyyntö ei silloinkaan johtanut Naton artikla
5:n mukaisiin toimiin.

Kuusi muuta EU-maata eivät ole Naton turvatakuiden takana. Ne eivät meitä kosketa.
Ne eivät meitä velvoita. Ne eivät meille anna turvaa, eivät tietenkään.

EU:n oma Lissabonin sopimus allekirjoitettiin 13. joulukuuta 2007 eli pian 10 vuotta sit-
ten. Sopimus on ratifioitu kaikissa EU-jäsenmaissa, ja se astui voimaan 1. joulukuuta 2009.
16



Pöytäkirjan asiakohta PTK 49/2016 vp
Tässä Lissabonin sopimuksessa on omat EU:n turvatakuut, artiklat 42.7, avunantolauseke,
ja 222, yhteisvastuu- eli solidaarisuuslauseke, sisäänkirjoitettuna. Vuonna 2008 silloinen
valtiosihteeri Teija Tiilikainen teki selvityksen Lissabonin sopimukseen sisältyvistä turva-
takuista. Hän teki selvityksen, joka oli otsikoitu Selvitys Euroopan unionin Lissabonin so-
pimukseen sisältyvästä keskinäisen avunannon velvoitteesta. Ulkoasiainministeriön jul-
kaisuja 2/2008. Tiilikainen totesi silloin, että sopimuksessa paino ei ole alueelliseen puo-
lustukseen liittyvissä kysymyksissä, koska useimmat valtiot kuuluvat jo Naton sateenvar-
joon ja koska EU:ta kohtaan ei myöskään nähdä kohdistuvan varsinaista sotilaallista hyök-
käysuhkaa. Sopimuksen uusi turvatakuulauseke on siis useimpien maiden kannalta epä-
oleellinen, ja se on jätetty väljäksi. Näin todettiin siis vuonna 2008. Tänä päivänä tilanne
on aika lailla erilainen.

Vuonna 2008 Teija Tiilikainen totesi, että on myös mahdollista, että lauseketta voitai-
siin soveltaa myös muussa kuin varsinaisessa sotilaallisen uhan tilanteessa. Se, mitä tämä
voisi käytännössä tarkoittaa, jää nähtäväksi ja myöhempään tulkintaan. Tämänkin tulkin-
nan me olemme viime vuosina ja viime päivinä nähneet.

2008 todettiin, että Suomessa tulisi myös arvioida, tulisiko maassamme varautua lain-
säädännöllisesti toiselle valtiolle voimakeinoin annettavaa apua koskevaan tilanteeseen, ja
tällä hetkellä Suomen lainsäädännössä ei ole mitään tämänkaltaisia kirjauksia olemassa,
Tiilikainen totesi omassa selvityksessään. Ja nyt vasta, lähes kymmenen vuotta myöhem-
min, näihin toimiin on ryhdytty. Sopimuksen teksti, jonka olemme eduskunnassa — tai sil-
loiset kansanedustajat ovat — hyväksyneet 151 kansanedustajan voimin, toteaa kuitenkin,
että jos jäsenvaltio joutuu alueeseensa kohdistuvan aseellisen hyökkäyksen kohteeksi,
muilla jäsenvaltioilla on velvollisuus antaa sille apua kaikin käytettävissään olevin kei-
noin.

Lisääntynyt toiminta Itämerellä ja muun muassa Ruotsin sukellusvenetapaus nostivat
esille nämä jo vuonna 2008 Tiilikaisen peräänkuuluttamat huolet lainsäädäntömme esteis-
tä auttaa toista maata ja toisaalta vastaanottaa apua. Pariisin terrori-isku viime marraskuus-
sa nosti ainakin toistaiseksi vakavimmalla tavalla esille lainsäädäntömme puutteet. Rans-
kan presidentti François Hollande vetosi terrori-iskun jälkeen 42.7-avunantolausekkee-
seen. Lauseke on suoraan jäsenmaita sitova. Se ei siis sido EU:ta. Naton artikla 5 vaatii yh-
teisen päätöksen, mutta tämä EU:n 42.7-avunantolauseke ei. Se on meitä kaikkia maita
suoraan sitova. Kyse on siis Suomen eduskunnan 11. kesäkuuta 2008 äänin 151—27 hy-
väksymästä suorasta velvoitteesta ja lupauksesta auttaa toista EU-maata ja saada apua toi-
silta EU-mailta. Ranska ei siis vedonnut 222-solidaarisuuslausekkeeseen, mitä käytettiin
2004 Espanjan terrori-iskujen jälkeen, vaan velvoittavampaan artiklaan 42.7. Meillä laissa
Puolustusvoimista todetaan Puolustusvoimille ne perinteiset tehtävät: oma puolustus, vi-
ranomaistuki ja kansainvälinen kriisinhallinta. Puolustusvoimien tehtävänä on puolustaa
siis isänmaata, tukea muita viranomaisia ja osallistua kriisinhallintaan. 12 §, apu toiselle
valtiolle, on hengeltään Lissabonin sopimuksen 222-solidaarisuuslausekkeen mukainen,
mutta siinä rajataan voimankäyttö pois.

Tämä keskustelu on tänään enemmän kuin ajankohtainen ja tarpeellinen ennen muuta
siitä tulokulmasta, että meillä on oikeus saada apua ja voida sitä myös vastaanottaa pahim-
malla hetkellä. Ehkä tässä aiemmassa keskustelussa vähän turhan suurelle huomiolle jäi se,
että me olemme aina se avunantaja. Ei ole lainkaan poissuljettua, että tilanne voisi olla
toisinkin päin.
17



Pöytäkirjan asiakohta PTK 49/2016 vp
Arvoisa puhemies! Itse toivon, että meillä käydään laaja ja perusteellinen keskustelu
näistä EU:n omista turvatakuista — käytetään niistä nyt vaikkapa sitä nimeä — ja niiden
tulkinnasta. Tällaiselle meidän kaltaiselle, sotilasliittoon kuulumattomalle maalle on ni-
mittäin ensiarvoisen tärkeää niiden turvatakuiden mahdollisimman lavea tulkinta.

15.13 Antti Kaikkonen kesk: Arvoisa puhemies! Puoli vuotta taaksepäin Pariisin terro-
risti-iskuja seurannut Ranskan avunpyyntö muille EU-maille havahdutti siihen, että Lissa-
bonin sopimuksen keskinäisen avunannon lauseke ei ole kuollut kirjain. Muistamme lähi-
vuosilta myös Ruotsin sukellusvenejahdin — joitakin, useampiakin semmoisia. Viimeksi
olleessa tilanteessa todettiin, että Suomi ei voinut auttaa naapurimaataan kyseisessä ope-
raatiossa, jos olisi halunnutkin, koska lainsäädäntömme ei mahdollistanut sotilaallisten
voimavarojen käyttöä toisen maan tukemiseen.

Lainsäädännöllisiä lukkoja on perusteltua muuttaa harkituilta osin. Jo pidemmän aikaa,
siis jo ennen Pariisin traagisia tapahtumia, meillä kotimaassa on valmisteltu lainsäädäntöä,
joka mahdollistaisi päätöksenteon kansainvälisen avun antamisesta ja vastaanottamisesta
muutoinkin kuin kriisinhallintaoperaatioissa.

Ajattelen kuitenkin niin, arvoisa puhemies, että en toivo tätä uutta lainsäädäntöä kovin
aktiiviseen käyttöön. Ei pidä tavoitella tilannetta, että olemme lähdössä liikkeelle kuukau-
sittain tai edes vuosittain. Harkinnan ja kynnyksen pitää olla korkealla tasolla.

Arvoisa puhemies! Lainsäädäntömme on tuettava sitä tosiasiaa, että Suomi ottaa Lissa-
bonin sopimuksen avunantovelvoitteen vakavasti. Suomi on valmis antamaan tarvittaessa
muille jäsenvaltioille apua, ja odotamme myös saavamme velvoitteen tarkoittamissa tilan-
teissa apua muilta jäsenvaltioilta. Tästä vallinnee tässäkin salissa varsin laaja yksimieli-
syys.

Nyt keskustelussa oleva erillislaki ja sitä seuraavat puolustusministeriön ja sisäministe-
riön alojen hallituksen esitykset, jotka tulevat lähiviikkoina eduskuntaan, mahdollistavat
ennen kaikkea sen, että meillä on jatkossa tarvittaessa kyky panna täytäntöön EU:n yhteis-
vastuulausekkeen ja keskinäisen avunannon lausekkeen mukaisia velvoitteita. Toteutues-
saan esitykset poistavat lainsäädännölliset lukot myös osallistumiselta vaikkapa juuri
Ruotsin sukellusvenejahdin kaltaisiin operaatioihin, jos itse niin haluamme.

On hyvä muistaa, että näissäkin tilanteissa teemme aina päätökset itse. Mitään automaa-
tiojärjestelmää avunantoon tai -pyyntöön ei siis rakenneta. Päätöksentekomenettelyt vas-
taavat pääpiirteissään kriisinhallinnan operaatioihin osallistumisesta päättämistä. Tämä
vaikuttaa loogiselta ja toimivaltakin. Ylimmät valtioelimet harkitsevat jatkossakin tark-
kaan, minne ja millaisiin tehtäviin joukkojamme maailmalle lähetetään, jos lähetetään. Nyt
säädettävän uuden lain soveltaminen ei myöskään tule olemaan arkipäiväistä toimintaa,
vaan voidaan sanoa, että laki säädetään melkoisen poikkeuksellisten tilanteiden varalle.

On tärkeää, arvoisa puhemies, että mahdollisissa sotilaallisissa tehtävissä päätöksente-
ossa kuullaan eduskuntaa. Tämä tapahtuu lakiesityksen mukaan käsittelyllä joko ulko-
asiainvaliokunnassa tai täysistunnossa. Lakiesityksen tilanne, jossa tarvitaan kiireellistä
menettelyä, on jossain määrin ongelmallinen juurikin tästä näkökulmasta. Parlamentaari-
nen osuus päätöksenteossa voi jäädä ohueksi. Valiokuntakäsittelyssä on käytävä tämä ky-
symys huolella läpi ja pohdittava, voidaanko parlamentaarista selkänojaa jotenkin vahvis-
taa.

Arvoisa puhemies! Lopuksi haluan vielä korostaa, että kansainvälisen avun antamiseen
liittyvää lainsäädäntöä on perusteltua luoda ja muuttaa vain huolellisesti harkiten. On var-
18



Pöytäkirjan asiakohta PTK 49/2016 vp
mistuttava, että muutoksiin liittyvät yksityiskohdat ovat kunnossa. Näitä yksityiskohtia tu-
lee myöhemmin sisäministeriön hallinnonalan esityksessä sekä puolustusministeriön hal-
linnonalan esityksessä. Tällöin pohdittavaksemme tulevat muun muassa henkilöstön ase-
maan ja toimivaltuuksiin liittyvät kysymykset. Tällainen tärkeä pohdittava asia on kysy-
mys siitä, perustuuko sotilaiden lähteminen kyseessä oleviin kansainvälisiin tehtäviin va-
paaehtoisuuteen vai pakkoon. Näyttää siltä, että Puolustusvoimien henkilöstöä edustavat
järjestöt painottavat vapaaehtoisuutta. Niin teen minäkin. Pidän tavoiteltavana, että lähtijät
ovat aina vahvan ensisijaisesti vapaaehtoisia eikä pakkoa tarvitse käyttää ollenkaan. Jos tä-
hän ei päästä, täytyy pakollisuuden olla käytössä vain erityisen poikkeuksellisissa tilanteis-
sa. Pidän välttämättömänä, että tämä asia käydään huolellisesti läpi valiokuntakuulemises-
sa.

15.18 Jaana Pelkonen kok: Arvoisa rouva puhemies! Vapaaehtoisuudesta on käytetty tä-
nään monta erittäin hyvää puheenvuoroa, kuten juuri äsken edellä edustaja Kaikkonen
käytti, ja vapaaehtoisuutta peräänkuulutan itsekin ehdottomasti. Ministerit valitettavasti
ehtivät jo poistua, mutta koska hallituksen esitystä ei vielä ole annettu, niin varmasti vielä
ehdimme kaikki yrittää asiaan vaikuttaa.

Henkilöstöä ei voida lähettää kansainvälisiin sotilaallisen avunannon tehtäviin koti-
maan palvelussuhteen ehdoilla. Henkilöstöjärjestöt ovat tästä asiasta myös erittäin selkeän
näkemyksensä kertoneet. Pakko ei vain kerta kaikkiaan luo kestävää pohjaa tälle muuten
erittäin tärkeälle uudistukselle.

15.19 Mikko Kärnä kesk: Arvoisa rouva puhemies! Olemme EU:n jäseninä sitoutuneet
niin yhteisvastuulausekkeeseen kuin keskinäisen avunannon lausekkeeseen, ja meillä ei
voi olla sellaisia lainsäädännöllisiä esteitä, jotka estävät meitä osallistumasta näiden lau-
sekkeiden mukaiseen toimintaan.

Lakiehdotus on kokonaisuutena selkeä, ja sen eri päätöksentekomekanismit vaikuttavat
varsin toimivilta. Ja kuten usein tässä salissa on jo tässä keskustelussa todettu, yhtä tärkeää
kuin kyky avun antamiseen on myös mahdollisuus sen avun vastaanottamiseen.

Olen itse kadettiupseeri ja olen menettänyt kadettiveljiä ulkomailla erilaisissa kriisinhal-
lintaoperaatioissa. Jokainen heistä on kuitenkin lähtenyt sinne omasta vapaasta tahdos-
taan, ja nyt tämä tilanne on mahdollisesti muuttumassa. Näen tämän erittäin ongelmallise-
na enkä itse koe, että olisin ammattiupseerina koskaan millään valalla, vakuutuksella tai lu-
pauksella sitoutunut lähtemään tällaiseen tehtävään ulkomaille käskettynä ilman omaa va-
kaata suostumustani siihen.

Olemme käyneet tässä salissa myös keskusteluja äärimmäisistä tilanteista, ja näitä ää-
rimmäisiä tilanteita pohdittaessa on hyvä muistaa, että Suomessa on noin 6 000 ammat-
tiupseeria. Millaista apua tällainen joukko voi antaa äärimmäisissä tilanteissa, ellei sillä ole
johdettavanaan sitä reserviläisten joukkoa, jonka pohjalle meidän oma puolustusratkai-
summe on rakennettu? Näen, että näiden äärimmäisten tilanteiden meidät mahdollisesti —
ja toivon mukaan ne eivät koskaan meitä kohtaa — kohdatessa meidän on ratkaistava myös
kysymys siitä, millä tavalla laajamittaista reserviläisarmeijaa voitaisiin käyttää yhteisvas-
tuulausekkeen tai keskinäisen avunannon lausekkeen nojalla ulkomailla, koska pelkkä am-
mattiupseerien joukko ei välttämättä riitä.

Arvoisa rouva puhemies! Turvatakuut ovat meille äärimmäisen tärkeät, ja niiden mo-
lemminpuoliseen noudattamiseen on ehdottomasti sitouduttava. Lainsäädäntömme on kui-
19



Pöytäkirjan asiakohta PTK 49/2016 vp
tenkin rakennettava sellaiselle pohjalle, että voimme sitoutua näiden noudattamiseen hy-
vällä omallatunnolla ja tiedämme, mihin olemme lähdössä mukaan.

15.21 Katri Kulmuni kesk:  Arvoisa rouva puhemies! Suomi on EU-maana sitoutunut
Lissabonin sopimuksen hengen mukaisesti kehittämään Euroopan unionia myös turvalli-
suusyhteisönä. Turvallisuusympäristömme on jatkuvassa muutoksessa, ja turvallisuusuhat
ovat hyvin moninaisia. On tärkeää, että pystymme lainsäädäntömme puolesta täysipainoi-
sesti toimimaan kansainvälisten velvoitteitten mukaisesti ja että meillä on myös tarvittaes-
sa valmius pyytää mutta myös antaa kansainvälistä apua.

Lissabonin sopimuksessa määriteltiin aikanaan yhteisvastuulauseke ja keskinäisen
avunannon lauseke, joiden periaatteellista merkitystä Suomi on pitkin matkaa korostanut.
Yhteisvastuulausekkeen soveltamisalaksi on määritelty jäsenvaltion kokema terrori-isku
taikka luonnon tai ihmisen aiheuttama suuronnettomuus. Keskinäisen avunannon lauseket-
ta taas sovelletaan silloin, kun jäsenmaa joutuu aseellisen hyökkäyksen kohteeksi.

EU-sopimusten puitteissa on siis jo useita vuosia ollut oikeudellinen toimivalta antaa ja
vastaanottaa kansainvälistä apua, mutta lausekkeiden toimeenpano ja poliittinen käytäntö
ovat antaneet odotuttaa itseään. Ranskan avunpyyntö Pariisin terrori-iskujen jälkeen toi nyt
sitten eloa Lissabonin sopimuksen lausekkeisiin ja laajensi keskinäisen avunannon tulkin-
taa muihin aseelliseen hyökkäykseen rinnastettaviin vakaviin uhkiin.

Arvoisa puhemies! Tämä kyseessä oleva hallituksen esitys käsittelee nimenomaan ylim-
pien valtioelinten päätöksentekomenettelyä niissä tilanteissa, joissa kansainvälistä apua
halutaan antaa toiselle valtiolle, Euroopan unionille tai kansainvälisille järjestöille. Esityk-
sessä ehdotetaan säädettäväksi normaalista päätöksentekomenettelystä ja kiireellisestä
päätöksentekomenettelystä. On ensiarvoisen tärkeää, että nyt säädetään tarkkaan eri valtio-
elinten toimivaltuuksista ja vastuista erilaisia tilanteita varten, että ei pääse syntymään ti-
lanteita, joissa apua tulisi antaa tai pyytää mutta lainsäädäntö joiltain osin sen estäisi.

Hallituksen esityksessä päätöksentekomenettelystä korostuu eduskunnan rooli silloin,
kun suunnitellaan sellaisen avun antamista tai vastaanottamista, johon sisältyy sotilaallisia
voimakeinoja. Silloin valtioneuvoston on kuultava eduskunnan ulkoasiainvaliokuntaa tai
erityisen vaativissa tilanteissa annettava eduskunnalle selonteko. Tämä on erittäin tärkeää
parlamentaarisen valvonnan kannalta. Lisäksi tasavallan presidentin rooli korostuu ulko-
ja turvallisuuspoliittisesti merkittävissä sotilaallisen avun antamisen tai vastaanottamisen
tapauksissa.

On myös tärkeää, että erikseen säädetään kiireellisestä menettelystä, jotta Suomi on
myös varautunut vastaamaan äkillisiin vakaviin turvallisuusuhkiin. Kiireellisyysmenette-
lyssä soveltamisala rajoittuu tilanteisiin Suomen ja EU:n tai EU-maiden välillä tai Suomen
ja muiden Pohjoismaiden välillä. Mutta näissä kiireellisissäkin menettelyissä täytyy kyllä
pitää se vahva parlamentarismi mukana, niin kuin esimerkiksi ulkoasiainvaliokunnan pu-
heenjohtaja puheenvuorossaan totesi. Ja samoin kuin tässä salissa on keskusteltu vaikkapa
tästä vapaaehtoisuudesta, niin on aivan selkeää, että asevelvollisten ja reserviläisten osalta
sen täytyy pohjautua vapaaehtoisuudelle, ja tietenkin aina, kun kysymys on kansainväli-
sestä toiminnasta, toivottavaa olisi, että koko aluetta koskisi sitten vapaaehtoisuuden poh-
jalta toimiminen.

Arvoisa puhemies! Ranskan avunpyynnön myötä meillä on jo konkreettinen esimerkki
tilanteesta, jota tämä hallituksen esitys koskisi. Suomella ei kuitenkaan ole ollut lainsää-
däntöä sotilaallisen tai muun kansainvälisen avun antamiseen ulkomailla muissa kuin krii-
20



Pöytäkirjan asiakohta PTK 49/2016 vp
sinhallintatehtävissä. Ranskan tapauksessa Suomen apu onnistuu kriisinhallintalainsää-
dännön puitteissa, mutta tarvitsemme toimivan lainsäädännön myös muuntyyppisiä avun-
pyyntöjä varten. Tämän vuoksi kyseinen laki onkin syytä eduskunnassa pikimmiten hy-
väksyä.

15.27 Esko Kiviranta kesk: Arvoisa puhemies! Kansainvälisen tilanteen muuttuessa kai-
killa turvallisuuden sektoreilla ennalta arvaamattomasti on myös Suomen lainsäädännön ja
viranomaistoiminnan oltava ajantasaista. Nykyisen kansainvälisen yhteistyön lisäksi
maamme tulee valmistautua uusiin, vielä tuntemattomiinkin uhkatilanteisiin. Hyvällä val-
mistautumisella ja laajalla yhteistyöllä pystymme myös ennalta ehkäisemään erilaisten uh-
kakuvien syntymistä.

Kansainvälisen avun pyytämisen kenttä on selvästi muuttunut Ranskan Pariisin terrori-
iskujen jälkeen esittämän avunpyynnön seurauksena. Ranska pyysi apua muuta kuin ulko-
vallan kohdistamaa uhkaa vastaan. Sotilaallinen tai terroriuhka eivät suinkaan ole ainoat
uhat, joihin jäsenmaa saattaa tarvita apua. Kyseeseen tulevat myös rajavartiointi, mahdol-
liset laajat sairausepidemiat sekä nopeasti leviävät eläintaudit. Esimerkkinä Suomen lähi-
alueilla jo todetusta vakavasta eläintaudista on afrikkalainen sikarutto, joka epidemiana tu-
lisi aiheuttamaan erittäin suurta ja pitkäaikaista vahinkoa elintarviketuotannolle ja jonka
torjumiseen saatetaan tarvita myös ulkoista apua.

Arvoisa puhemies! Kansainvälinen tilannekuva muuttuu nykyään selvästi aiempaa no-
peammin. Suomella tulee olla valmius vastata haasteisiin. Tähän sisältyy sekä valmius an-
taa apua tarpeen vaatiessa nopeasti että myös valmius pyytää apua tilanteen näin vaatiessa.
Nyt käsiteltävän lakimuutoksen lisäksi myös eri alojen viranomaisten toimintavaltuudet ja
-valmiudet tulee pitää ajantasaisina, jolloin kykenemme tarpeen vaatiessa toimimaan mah-
dollisimman nopeasti ja tehokkaasti tämän lakiesityksen hengessä.

15.29 Hannu Hoskonen kesk:  Arvoisa rouva puhemies! Käsittelyssä oleva hallituksen
esitys kansainvälisen avun antamisesta ja pyytämisestä ja siitä koskevasta päätöksenteosta
on mielestäni erittäin hyvä, ja kuten tämän keskustelun aikana olemme kuulleet, asia on
käynyt läpi erittäin pitkän valmistelun. Muistamani mukaan jo vuodesta 2008 asiaa on val-
misteltu, ja hyvä, että nyt tämä asia saatiin eduskunnan käsittelyyn ja avun pyytämiselle ja
antamiselle saadaan vahva lakisuoja ja semmoiset menettelyt, joihin voidaan turvautua, jos
tilanne sitä vaatii.

Euroopan unionihan sai aikanaan alkunsa Maastrichtin sopimuksella, vuonna 1992 teh-
dyllä sopimuksella, joka astui voimaan marraskuun 1. päivä 1993. Sieltä astihan Eurooppa
on voinut nimittää itseään unioniksi. Euroopan unioni on virallisesti syntynyt erillisenä, it-
senäisenä toimijana Euroopassa. Tästä alkaa sitten tietenkin näiden erilaisten toimintojen
saaminen kansalliseen lainsäädäntöön mukaan, ja sitten niille on tietenkin luotu säännöt,
miten toimitaan eri tilanteissa. Suomi Euroopan unionin jäsenenä on mukana täysillä val-
tuuksilla näissä toimissa, ja pitää muistaa aina, että Suomi ja vain Suomi itse tekee päätök-
sen siitä, lähteekö se mukaan antamaan apua tai pyytääkö se apua johonkin tilanteeseen, jo-
hon olemme joutuneet. Toivon mukaan näitä tilanteita ei tule niin avunantajana kuin -pyy-
täjänäkään, mutta kuitenkin tämä mahdollisuus on olemassa, ja on äärimmäisen tärkeää,
että pienet jäsenmaat, kuten Suomikin, eivät mahdollisen uhkaavan tilanteen tai kriisin
syntyessä ole yksinään. Se on erittäin tärkeä huomio, ja siitä Suomella on oman historiansa
kautta hyvinkin kipeitä kokemuksia. Toivon mukaan sellaisiin tilanteisiin emme enää kos-
21



Pöytäkirjan asiakohta PTK 49/2016 vp
kaan ajaudu. Kuitenkin jokaisessa tilanteessa Suomi tekee itsenäisen päätöksen, onko mu-
kana, ja voi toki syntyä joissakin olosuhteissa sellainen tilanne, jossa on pakko antaa apua
naapurille, joka on unionin jäsen. Pitää muistaa kuitenkin, että tällaiset tilanteet ovat ää-
rimmäisen harvinaisia, mutta toisaalta aina on kuitenkin yleinen avunantovelvoite. Se on
aina syytä muistaa.

Kansainvälisen oikeuden periaatteet ovat kaikissa tapauksissa, kun tätä lakia sovelle-
taan, voimassa, ja kansainvälistä lakia sovelletaan, elikkä mitään villiä tilannetta tässäkään
tilanteessa ei pääse syntymään. Tasavallan presidentti johtaa meidän ulkopolitiikkaa yh-
teistoiminnassa valtioneuvoston kanssa, elikkä tätä myöten tässäkin tapauksessa meillä on
sovitut ja perustuslakiin kirjatut menettelytavat. Tältäkin näkökulmalta katsottuna tilanne
on hyvässä hallussa ja siinä on sovitut menettelytavat, jotka Suomen eduskunta on hyväk-
synyt. Tämä laki täydentää näitä tilanteita oivallisesti.

Tapauksesta riippuen on Suomen eduskuntakin aina mukana joko valiokuntien käsitte-
lyn kautta taikka sitten mahdollisena selontekona, jonka hallitus antaa eduskunnalle siten,
että eduskunta voi asiasta keskustella ja sen mukaan tehdä päätöksiä, millä keinoin ollaan
mukana. Tärkeää kuitenkin on huomata se, että eduskunnalla on aina joka tapauksessa jon-
kunasteinen rooli, ja sen parlamentaarisen katteen saaminen asioille on erittäin hyvä asia.
Samalla kun eduskunta tulee osalliseksi näihin mahdollisiin kriisitilanteen keskusteluihin,
jaetaan tietoa myös kaikille kansalaisille mahdollisesta tapahtuvasta tai päällä olevasta
kriisistä.

Elämme hyvin epävarmassa maailmassa tänä päivänä, ja varautuminen on aina viisaut-
ta. Se ei ole mitään uhkailua eikä uhoa, vaan siihen sisältyy aina rauhallinen, hyvä harkinta
ja ennen kaikkea demokraattisen päätöksenteon kaikki menettelyt, jotka on kirjattu Suo-
men perustuslakiin ja muihin lakeihin.

15.33 Mika Kari sd: Arvoisa rouva puhemies! Keskinäisen avun antamisen erillislaki on
eduskunnalla käsittelyssä, ja pidän ihan hyvänä sitä, että hallitus eduskunnalle tämän laki-
kokonaisuuden on toimittanut. Tätä on vuodesta 2008 asti eduskunnassa odotettu, nyt lä-
hes 8 vuoden ajan. Maailmanpoliittinen tilanne on tietenkin matkan varrella myös muuttu-
nut ja kriisit ovat myös muuttaneet muotoaan, ja on hyvä, että erityyppisiin kriiseihin va-
raudutaan myös sitten lakia muuttamalla.

Hallituksen esitys kertoo myös sen, että EU:n ulko- ja turvallisuuspoliittinen ulottuvuus
kehittyy myös ajan mukana, ja valitettavaa on, että Ranskan iskujen käynnistämänä myös
Euroopan unioni on tarkentanut omia avunantomenettelyitään. Uskon, että jo nyt, kun suo-
malaiset ovat jo antaneet Ranskalle apua, lainsäädännön uudistamisen jälkeen löydetään
myös uusia keinoja laajemmin yhdistää humanitääristä ja sotilaallista apua niille maille,
jotka apua tarvitsevat Euroopan unionin jäseninä.

Tänä kesänä hallitus antaa eduskunnalle ulko- ja turvallisuuspoliittisen selonteon. Olisi
tietenkin ollut toivottavaa — jos eläisimme maailmassa, jossa asiat etenisivät suunnitel-
mallisemmin — että ulko- ja turvallisuuspoliittinen selontekovaihe olisi ollut jo aikaisem-
min ja siihen olisi voitu tuoda näitä elementtejä. Nyt marssijärjestys etenee toisinpäin: yk-
sittäisten asioiden kautta implementoidaan omaan lainsäädäntöön asioita, jotka vasta jälki-
käteen todetaan ulko- ja turvallisuuspoliittisen selonteon osana.

Puolustuspolitiikkamme laaja perinne on ollut parlamentaarinen yksimielisyys meidän
maanpuolustuksen keskeisistä kysymyksistä. Välillä tätä yksimielisyyttä on toki jouduttu
koettelemaan puolin ja toisin. Mutta toivon, että sotilaiden lähettäminen avunannon nimis-
22



Pöytäkirjan asiakohta PTK 49/2016 vp
sä perustuisi henkilöstöjärjestöjen käsityksen ja esityksenkin mukaan vapaaehtoisuuteen,
ei pakkoon. Etsitään tästä sopiva malli.

Keskustelu päättyi.

Asia lähetettiin ulkoasiainvaliokuntaan, jolle perustuslakivaliokunnan, hallintovaliokun-
nan ja puolustusvaliokunnan on annettava lausunto.
23


