















































DEM83D.tmp.xml


Pöytäkirjan asiakohta PTK 105/2017 vp
Pöytäkirjan asiakohta 

PTK 105/2017 vp

Täysistunto

Tiistai 17.10.2017 klo 14.00—17.34

6. Hallituksen esitys eduskunnalle laiksi vapaasta sivistystyöstä annetun lain muuttamises-
ta

Hallituksen esitys HE 140/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

17.11 Olli-Poika Parviainen vihr: Arvoisa puhemies! Hallitus esittää vapaasta sivistys-
työstä annettua lakia muutettavaksi siten, että vapaan sivistystyön puitteissa tehtävä ko-
touttava toiminta helpottuu. Lisäksi lakia muutettaisiin vaikeasti vammaisille järjestettä-
vän koulutuksen osalta siten, että sen saama valtionosuus nousisi. Nämä ovat kannatetta-
via esityksiä. Opiskelijoilta ei perittäisi maksuja niiltä osin, kun koulutus on hyväksytty
opiskelijan kotoutumissuunnitelmaan. Ehdotuksilla parannettaisiin kotouttavan koulutuk-
sen kokonaisuutta Suomessa. Tälle on tilaus. 

Vapaa sivistystyö on nimensä mukaisesti varsin vapaata, ja esimerkiksi kunta- ja alue-
kohtaiset vaihtelut vapaan sivistystyön tarjonnassa ovat suuria. Vapaan sivistystyön palve-
lut tukevat omalta osaltaan alueiden elinvoimaisuutta, ihmisten monipuolista harrastamis-
ta, elinikäistä oppimista ja luovuutta — hyvää arkea. Vaikka vapaa sivistystyö ei johda tut-
kintoon, sillä on keskeinen paikka osana koulutusjärjestelmäämme. Vapaa sivistystyö vah-
vistaa osaltaan myös ihmisten aktiivisuutta ja osallisuutta. 

Kun puhutaan maahanmuuttajien kotouttavasta toiminnasta, olennaista on, että esimer-
kiksi kielikoulutusta on saatavilla mahdollisimman monen eri polun kautta. Vapaan sivis-
tystyön hyödyntäminen nykyistä laajemmin kotouttamisen työkaluna on perusteltua. Seu-
raavaksi kannattaa valmistella parhaita käytäntöjä monistettavaksi koko Suomen vapaan
sivistystyön kentällä, jotta pystymme toimimaan mahdollisimman vaikuttavasti.

Arvoisa puhemies! Vapaa sivistystyö näyttelee monen ihmisen elämässä hyvin tärkeää
roolia. Se inspiroi, se synnyttää toivoa, se tuo uusia ideoita. Kun me puhumme Suomeen
tulleista maahanmuuttajista ja kotouttavasta toiminnasta, me tarvitsemme kaiken sen toi-
von, mitä meillä on tarjota.

17.12 Kari Kulmala si: Arvoisa puhemies! Pidän hyvänä, että maahanmuuttajien luku- ja
kirjoitustaidon koulutusmallissa kansanopiston, opintokeskuksen, kansalaisopiston sekä
kesäyliopiston ylläpitäjälle myönnettäisiin 100 prosentin valtionosuus sellaiseen oppilai-
toksen ylläpitäjän järjestämään koulutukseen, joka on hyväksytty opiskelijan kotoutus-
suunnitelmaan. Tällöin ainakin vältytään niiltä puheilta, että kyseessä on vääränlainen
 Tarkistettu
4.0



Pöytäkirjan asiakohta PTK 105/2017 vp
koulutus ja tukea myönnetään väärään koulutukseen. Opiskelijoilta ei voitaisi periä ope-
tuksesta maksuja siltä osin kuin koulutus on hyväksytty opiskelijan kotoutumissuunnitel-
maan. Esityksen tavoitteena on luoda maahanmuuttajien luku- ja kirjoitustaidon koulutuk-
seen koulutusmalli, joka hyödyntää vapaan sivistystyön koulutuksen joustavuutta ja moni-
muotoisuutta ja eri oppilaitosmuotojen ominaispiirteitä. 

Uuden koulutusmallin, joka perustuu tämän vapaan sivistystyön maahanmuuttajakoulu-
tusta valmistelevan työryhmän ehdotuksiin, tarkoituksena on monipuolistaa luku- ja kirjoi-
tustaidon opiskelumahdollisuuksia ja osaltaan nopeuttaa maahanmuuttajien pääsyä koulu-
tukseen ja työelämään. Juuri tämähän meillä pitäisi olla tavoitteena niille maahanmuutta-
jille, jotka saavat luvan opiskella ja asua Suomessa. 

Pidän esitystä hyvänä.

17.14 Jukka Gustafsson sd: Arvoisa puhemies! Hyvät kollegat, sanon heti alkuun tär-
keimmän asian: tämä hallituksen esitys on hyvä. Siinähän ehdotetaan muutettavaksi va-
paasta sivistystyöstä annettua lakia. Kansanopiston, opintokeskuksen, kansalaisopiston tai
kesäyliopiston ylläpitäjälle myönnettäisiin 100 prosentin valtionosuus sellaiseen oppilai-
toksen ylläpitäjän järjestämään koulutukseen, joka on hyväksytty opiskelijan kotouttamis-
suunnitelmaan. Tilannehan etenee maahanmuuttajan kohdalla siten, että tehdään TE-toi-
miston kohdalta tämä alkukartoitus työttömälle työnhakijalle, tässä tapauksessa maahan-
muuttajalle, ja sitten tehdään tämä kotouttamissuunnitelma. 

Kun itse olen, ehkä nyt voin sanoa näin, myöskin vapaan sivistystyön kasvatti, kun olen
itse käynyt kansankorkeakoulun, ja tunnen kansanopistokentän uskallan sanoa erittäin hy-
vin toimittuani myöskin sitten kansanopiston ja Metallin koulutuskeskus Murikan rehtori-
na kymmenen vuotta, jolloin kiersin paljon kansanopistoja eri yhteyksissä, niin olen erit-
täin iloinen ja tyytyväinen, sillä nimenomaan kansanopisto, jolla on sisäänrakennettuna
tällainen joustavuus ja monimuotoisuus, sopii parhaimmillaan hyvin yksilölliseen ja yh-
teistoiminnalliseen opiskeluun, ja voisin hyvin ajatella, että se parhaimmillaan sopii mitä
parhaiten myöskin maahanmuuttajien koulutus-, opiskelu-, opintoyhteisöksi.

Kun tätä lakia kävin lävitse, niin siinä on myöskin huomioitu sitten tällaiset ikään kuin
joustavat opintopolut: osa-aikainen opiskelu ja vastaavan tyyppinen. Lakiesitys tuntee
myöskin käsitteen toiminnallinen opiskelu ja lähestyy tätä asiaa tämmöisestä, jonka ym-
märrän niin, että siinä myöskin toteutuu tietyn tyyppinen työnteon opiskelu ja siinä muka-
na oleminen, mitä nyt kansanopistoilla on hyvin monimuotoista toimintaa. Tämäkin hyvä
puoli.

Arvoisa puhemies! Pääsen sitten itse sivistysvaliokunnassa perehtymään tähän asiaan
syvällisemmin, mutta tämä tässä vaiheessa näyttää erittäin hyvältä.

17.17 Sami Savio ps: Arvoisa puhemies! Tässä keskustelussa on nyt nostettu hyvin esille
vapaan sivistystyön merkitys kansamme sivistystason nousussa. Se on ollut erittäin mer-
kittävä ja tulee sitä todennäköisesti olemaan myös jatkossa. 

Tämän hallituksen esityksen mukaan pääasiallisena koulutustehtävänään vaikeasti vam-
maisille järjestettävää koulutusta tarjoavan kansanopiston ylläpitäjälle myönnettäisiin jat-
kossa valtionosuutta maksimissaan 80 prosenttia nykyisen 50 prosentin sijasta. Tältä osin
hallituksen esitys on hyvin perusteltu ja parantaisi toteutuessaan vaikeasti vammaisen hen-
kilön edellytyksiä osallistua kansanopistoissa järjestettävään koulutukseen. Tämä asia on
mainittu myös hallituksen esityksen perusteluissa. Tällöin mahdollistettaisiin myös vai-
2



Pöytäkirjan asiakohta PTK 105/2017 vp
keasti vammaisten opiskelu huomattavasti nykyistä pienemmissä opetusryhmissä ja heille
paremmat opetusvälineet tai opetustarvikkeet.

Hieman enemmän pohdintaa herättää sitten esityksen toinen kohta, jonka nojalla maa-
hanmuuttajien kotoutumissuunnitelmaan hyväksyttyyn kansanopiston, opintokeskuksen,
kansalaisopiston tai kesäyliopiston järjestämään koulutukseen myönnettäisiin 100 prosen-
tin valtionosuus valtion talousarviossa myönnettyjen määrärahojen rajoissa. Tältä osin op-
pilaitoksella ei siis olisi mahdollisuutta periä opiskelijamaksuja tai tarvetta kattaa puuttu-
vaa osuutta omarahoitusosuudella, kuten esimerkiksi lakiesitykseen edelleen sisältyvän
vaikeasti vammaisten koulutuksen osalta tulee olemaan jatkossakin. Yhdenvertaisuuden
nimissä voisikin olla perusteltua, että myös kotoutumiskoulutuksen osalta säilytettäisiin ai-
nakin jonkinlainen omavastuuosuus.

17.19 Jukka Gustafsson sd: Arvoisa puhemies! Kuuntelin huolella edustaja Savion pu-
heenvuoroa. Olen oppinut tuntemaan ja huomaamaan, että hän puhuu täällä asiaa. On mie-
lenkiintoinen kysymys nyt sitten esimerkiksi tämä 100 prosentin valtion tuki ja apu, ja en
sitä itse nyt lähde tässä yhteydessä vertaamaan sitten tähän vaikeavammaisten valtiontu-
keen. Itse näen, että siinä on kuitenkin olennaisesti lähtökohdiltaan erilaisesta opetuksesta
ja vastaavasta kysymys. Mutta tämä oli hyvä huomio edustaja Saviolta, ja sen takia tämä
lähete- ja evästyskeskustelu täällä nyt käydään, ja ilokseni voin todeta, että edustaja Savio-
han on uusi sivistysvaliokunnan jäsen ja että siellä sitten asiantuntijoitten avustuksella
käymme tähän problematiikkaan kiinni. 

17.21 Olli-Poika Parviainen vihr: Arvoisa herra puhemies! Sen verran vielä jatkan osal-
tani, että toivoisin, että vaikka tässä puhutaankin nyt maahanmuuttajien kotouttamiseen
osoitettavista resursseista, myös perussuomalaiset huomioisivat sen, että kotouttaminen-
han on juuri se, mistä myös perussuomalaiset puhuvat, mitä pitäisi Suomessa pyrkiä edis-
tämään. Lähtisin siitä, että jos näitä lukuja tarkistetaan ja valtionosuuksia tarkistetaan ja ha-
lutaan saattaa nyt tässä eri osapuolet yhdelle viivalle, silloin oikea ratkaisu tuskin on vä-
hentää sitä maahanmuuttajan osuutta eli toisin sanoen tuoda sinne niitä kustannuksia, jotka
sitten todennäköisesti maksettaisiin jostakin kotoutumisrahasta tai mikä se sitten käytän-
nössä olisikaan. Eli haen sitä, että tässä tapauksessa sivistysvaliokunnan pitäisi sitten miet-
tiä, pitäisikö vaikeasti vammaisten ihmisten kurssien valtionosuuksia sitten korottaa, niin
että se vastaisi tätä maahanmuuttajakoulutuksen saamaa tukea. 

Keskustelu päättyi.

Asia lähetettiin sivistysvaliokuntaan.
3


