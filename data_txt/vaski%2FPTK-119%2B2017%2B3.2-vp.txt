















































DEM7A94.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

3.2. Suullinen kysymys asumiskustannusten kohtuullistamisesta (Ritva Elomaa ps)
Suullinen kysymys SKT 157/2017 vp

Suullinen kyselytunti

Puhemies Maria Lohela: Seuraava kysymys, edustaja Elomaa.

Keskustelu

16.16 Ritva Elomaa ps: Arvoisa puhemies! Asumisen kohtuuttomaksi kasvanut hinta on
suuri ostovoimaa ja kansantaloutta haittaava tekijä. Perussuomalaisten tiistaina julkaistus-
sa vaihtoehtobudjetissa onkin tähän helpotusta tuova asumisen halpuutuksen malli, joka si-
sältää monia toimenpiteitä. Suoraa taloudellista helpotusta perussuomalaiset toisivat niin
sanotun muuttoavustuksen käyttöönotolla, jossa työn perässä muuttava ei olisi heti asunto-
jen kanssa ongelmissa. Lisäksi haluamme peruuttaa hallituksen kaavailemat lämmityspolt-
toaineiden hinnankorotukset. Kysynkin valtiovarainministeri Orpolta: aikooko hallitus
edistää perussuomalaisten asumisen halpuutuksen mallia? Teiltä ei näytä asumiseen helpo-
tusta löytyvän.

16.17 Valtiovarainministeri Petteri Orpo (vastauspuheenvuoro):  Arvoisa rouva puhe-
mies! Ensinnäkin, nämä asuntopoliittiset kysymykset kuuluvat ministeri Tiilikaiselle, hän
ei ole paikalla.

Asuminen, sen hinta, kohtuullisen vuokra-asumisen ja ylipäänsä asumisen saatavuus
Suomessa, on yksi aivan oleellinen kysymys, johon pitää kiinnittää huomiota ja jonka
eteen tehdään töitä. Meillä on tällä hetkellä iso työvoiman saatavuusongelma, kohtaanto-
ongelma, ja sen taustalla suurimpia syitä on se, että kohtuuhintaista asumista ei löydy siel-
tä, missä työpaikkoja olisi, eli tällä hetkellä suurimmat ongelmat ovat pääkaupunkiseudul-
la ja suurissa kasvukeskuksissa. Ministeri Tiilikaisen johdolla hallitus tekee määrätietoista
työtä, että me saamme asuntorakentamista ja kohtuuhintaista asuntotuotantoa lisättyä, ja
samalla meidän pitää miettiä sitä, miten me saamme kannustettua, autettua ihmisiä myös-
kin lähtemään ja muuttamaan työn perässä, koska monesti siinä on esimerkiksi omaan
omistusasuntoon liittyvät kysymykset isona haasteena. Tämä on iso yhteiskunnallinen ky-
symys, kasvun kannalta merkittävä, ihmisten toimeentulon kannalta [Puhemies koputtaa]
merkittävä. Teemme töitä laajalla rintamalla.

Puhemies Maria Lohela:  Ja mikäli tästä aiheesta on lisäkysymyksiä, pyydän ilmoittau-
tumaan.
 Tarkistettu
4.1



Pöytäkirjan asiakohta PTK 119/2017 vp
16.18 Ritva Elomaa ps (vastauspuheenvuoro):  Arvoisa puhemies! Mietintä on hyvä,
mutta konkreettisia toimia tarvitaan, pikaisesti. Eräs lähihistorian suurimpia virheitä oli
sähköverkkojen myynti. Se hoidettiin ilman tyylipisteitä kokoomuksen Kataisen ollessa
pääministeri ja vihreiden Haaviston vastatessa valtion omistajaohjauksesta. Tämä virhe
tuli suomalaisille asujille äärimmäisen kalliiksi. Caruna nostaa hintoja, ja ulkomaiset si-
joittajat hierovat käsiään. Voidaan sanoa, että sähköverkon myynti oli epäisänmaallinen te-
ko.

Perussuomalaisilla on tähänkin esittää helpotusta. Siirtohinnoittelussa on valtavat yli-
jäämät, ja Energiavirasto sallii älyttömät tuotto-odotukset. Annamme siis muun muassa
Carunan repiä hirveitä hintoja. Siksi perussuomalaiset esittävät sähkönsiirron tuottovaa-
teen laskemista 4,5 prosenttiin. Tämä koskettaa kaikkia kansalaisiamme. Arvoisa ministe-
ri, annatteko suomalaisille helpotusta ja alatte valmistella tätä tuotto-odotusten laskemis-
ta? Asumiskustannukset ovat aivan kohtuuttomia tällä hetkellä.

Puhemies Maria Lohela:  Ministeri Tiilikainen ei ole paikalla, joten tämä kysymys on
loppuun käsitelty.
2


