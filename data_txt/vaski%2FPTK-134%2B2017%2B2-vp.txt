















































DEM96F0.tmp.xml


Pöytäkirjan asiakohta PTK 134/2017 vp
Pöytäkirjan asiakohta 

PTK 134/2017 vp

Täysistunto

Perjantai 8.12.2017 klo 15.30—19.39

2. Hallituksen esitys eduskunnalle  laeiksi  työttömyysturvalain  ja  eräiden  muiden lakien 
muuttamisesta

Hallituksen esitys HE 124/2017 vp
Valiokunnan mietintö StVM 22/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 2. asia. Käsittelyn pohjana on sosiaali- ja terveysvaliokunnan mietintö
StVM 22/2017 vp. Nyt päätetään lakiehdotusten sisällöstä.

Keskustelu

15.31 Anneli Kiljunen sd: Arvoisa herra puhemies! Tämä tilanne on käytännössä hyvin
kuvaava tällä hetkellä täällä salissa, sillä meidän hallituspuolueiden edustajat eivät ole nyt
esittelemässä tätä valiokunnan mietintöä... [Eero Heinäluoma: Kertoo kaiken!] — Kertoo
hyvin pitkälle siitä, miten tähän asiaan suhtaudutaan yleisestikin, ja toisaalta täällä ei ole
myös vastuunkantoa vastata tästä lakiesityksestä. [Eero Heinäluoma: Eikä ministeriä!] —
Ei ole ministeriä paikalla. — Ja toisaalta voisi yleisesti todeta tämän asian käsittelystä, että
tämä käsittely sosiaali- ja terveysvaliokunnassa oli hyvin ristiriitainen ja sitä sävytti hyvin
vahvasti myös hallituspuolueiden välinpitämättömyys perustuslakivaliokunnan kannan-
otoista. Voi sanoa, että käytännössä perustuslakivaliokunnan kannanotot sivuutettiin hy-
vin kylmästi ja välinpitämättömästi ja haettiin sosiaali- ja terveysministeriöstä jonkunlai-
sia kantoja niihin, mutta nekään eivät olleet millään tavalla vastanneet perustuslakivalio-
kunnan vaatimia ehdotuksia.

Arvoisa puhemies! Esittelen sosiaalidemokraattien, vihreiden ja vasemmistoliiton yh-
teisen vastalauseen tästä asiasta. Yleisesti voimme todeta, että pidämme hallituksen esityk-
sen tavoitteita työllisyyden lisäämisestä, työttömien kannustamisesta aktiivisuuteen ja
omatoimisuuteen sinänsä kannatettavina. Emme kuitenkaan näe, että hallituksen esittämä
niin sanottu työttömyysturvan aktiivimalli olisi toimiva tai oikeudenmukainen keino työl-
lisyyden tai aktiivisuuden lisäämiseen.

Esitetty malli on ongelmallinen monella tavalla, kuten perustuslakivaliokunnan ja työ-
ja tasa-arvovaliokunnan lausunnoissa sekä sosiaali- ja terveysvaliokunnan mietinnössäkin
on kuvattu. Lakiehdotuksesta on kuultu kattavasti lukuisia eri asiantuntijoita, joista suuri
osa on suhtautunut esitykseen vähintäänkin erittäin kriittisesti. Kuulemisten perusteella
katsomme, ettei hallituksen esittämää mallia tule hyväksyä vaan se pitää hylätä.

Aktiivimalli on sanktiomalli. Hallituksen esittämän mallin ajatuksena on, ettei työttö-
myyden pitkittyessä täyteen työttömyysturvan tasoon riitä enää pelkästään työttömän ak-
tiivinen työnhaku, vaan aktiivisuuden tulee johtaa myös työllistymiseen tai palveluihin
 Tarkistettu
4.1



Pöytäkirjan asiakohta PTK 134/2017 vp
osallistumiseen. Työttömyyden alussa olevia omavastuupäiviä vähennetään nykyisestä 7
päivästä 5 päivään, mikä on myönteinen asia. Työttömyyden pitkittyessä kuitenkin oma-
vastuuta lisätään. Aktiivisuusehto täyttyy, jos henkilö on 65 päivän eli kolmen kuukauden
tarkastelujakson aikana ollut palkkatyössä tai yritystoiminnassa niin, että se yhden kalen-
teriviikon aikana riittäisi kerryttämään työssäoloehtoa. Aktiivisuusehto täyttyy myös, mi-
käli henkilö on tarkastelujakson aikana vähintään 5 päivää työllistymistä edistävissä pal-
veluissa tai rekrytointikokeilussa tai koulutuksessa. Elikkä työttömyyspäivärahan ehtona
on, että henkilö työllistyy. Jos aktiivisuuskriteerit eivät täyty, seurauksena on leikkaus
työttömyysturvan tasoon. Aktiivimalli uhkaa leikata työttömiltä työttömyysturvaa riippu-
matta heidän omista toimistaan. Malli johtaa työttömien lisääntyvään köyhyyteen ja toi-
meentulotuen käyttöön, mikä taas osaltaan nostaa työllistymiskynnystä.

Valiokunnan asiantuntijakuulemisissa on esitetty runsaasti kritiikkiä. On vaikea ymmär-
tää ajatusta, jonka mukaan työttömyysturvaa leikataan, jos työtön ei onnistu löytämään
työtä. Haluamme edistää aktiivisuuteen kannustavaa työvoimapolitiikkaa, mutta emme voi
hyväksyä työttömyysturvan leikkauksia. Pidämme tärkeänä myös sitä, että muutokset työt-
tömyysturvaan valmistellaan hyvässä yhteistyössä työmarkkinajärjestöjen kanssa, toisin
kuin nyt tässä esityksessä on tehty.

Arvoisa puhemies! Aktiivimallin vaikutukset ovat epävarmoja. Aktiivimallin käyttäyty-
misvaikutuksiin liittyy suurta epävarmuutta. Muutokset tulevat voimaan vuoden 2018
alusta, samaan aikaan eräiden muiden työttömiä koskevien muutosten kanssa. Tämä vai-
keuttaa aktiivimallin vaikutusten arviointia. Toisin sanoen uudistusten hyötyjä tai haittoja
ja esimerkiksi hallinnollisia vaikutuksia ei pystytä tällä kertaa selvittämään. On vaikea ar-
vioida, mikä uudistuksista tulee vaikuttamaan mihinkin suuntaan. 

Ei ole myöskään selvää, mikä vaikutus lyhyellä työllistymisellä on työttömyyden koko-
naiskestoon. Lyhytkestoisen työn etsiminen ja tekeminen sekä erilaisiin toimenpiteisiin
osallistuminen sitoo työttömän työnhakijan ajankäyttöä ja vähentää hänen mahdollisuuk-
siaan etsiä parempaa ja sopivampaa työtä avoimilta työmarkkinoilta. Hyvä työttömyystur-
va mahdollistaa omaa osaamista paremmin vastaavien työpaikkojen etsinnän. Tämä on eri
tutkimuksissa monesti selvitetty.

Ehkä kaikkein isoin kysymys, joka tämän asian yhteydessä on tullut, on se, että aktiivi-
malli eriarvoistaa ihmisiä. Aktiivimallin suuri ongelma on se, että malli asettaa työttömät
työnhakijat eriarvoiseen asemaan. Alueiden välillä on merkittäviä eroja siinä, onko lyhyt-
kestoisintakaan työkeikkaa saatavilla tai työllisyyttä edistäviä palveluita tarjolla. Myös ih-
misen ikä, koulutustaso, työttömyyden kesto vaikuttavat olennaisesti aktiivisuuteen. Malli
rankaisee enemmän heitä, joilla on heikommat työllistymismahdollisuudet ja pääsy palve-
luihin. Jos työtön ei onnistu osoittamaan aktiivisuuttaan, malli tarkoittaa työttömyysturvan
leikkausta. Suomessa työttömien perusturva on jo tällä hetkellä heikko, ja sen tasosta on
muun muassa Euroopan neuvoston sosiaalisten oikeuksien komitea antanut Suomelle huo-
mautuksen. Ensisijaisen etuuden leikkaaminen ajaa ihmisiä viimesijaisen toimeentulotuen
piiriin.

Ei voi käydä niin, että työtön tekee aktiivisuuden osoittamiseksi kaiken vaadittavan mut-
ta ei pysty hänestä riippumattomista syistä täyttämään lain aktiivisuuskriteereitä ja tämän
seurauksena häneltä leikataan työttömyyspäivärahaa. Näissä tilanteissa työttömyyspäivä-
rahaa ei tulisi leikata, toisin kuin hallitus nyt tässä esittää. Olisikin pystyttävä varmista-
maan, että tällöin työttömyysturvaa ei leikata. Työttömillä tulee olla yhdenvertaiset mah-
2



Pöytäkirjan asiakohta PTK 134/2017 vp
dollisuudet täyttää aktiivisuusedellytykset. Tätä sekä työelämä- ja tasa-arvovaliokunta että
perustuslakivaliokunta ovat painottaneet vahvasti lausunnoissaan.

Aktiivimalli on ongelmallinen perustuslain kannalta. Esityksen säätämisjärjestysperus-
teluissa korostetaan, että työnhakija voi vaikuttaa siihen, aleneeko hänen päivärahansa. Pe-
rusteluissa korostetaan myös, ettei ehdotuksessa ole kyse myöskään työttömyysetuuden
epäämisestä vaan sen määrää koskevasta kaavamaisesta laskusäännöksestä. Lisäksi esityk-
sen perustuslainmukaisuutta perustellaan sillä, ettei aktiivisuusedellytystä sovellettaisi
henkilöön, joka saa työkyvyttömyyden tai vamman perusteella etuutta, eikä sitä sovellet-
taisi aikana, jona henkilöllä on vireillä työkyvyttömyyseläkehakemus eläkelaitoksessa.

Hallituksen esityksessä kuitenkin todetaan ristiriitaisesti edellä kuvatun kanssa, ettei
työtön välttämättä itse voi aktiivisuudellaan vaikuttaa siihen, että etuuksien taso säilyy
muuttumattomana. Siihen voi esityksen perustelujen mukaan vaikuttaa työttömän työnha-
kijan oman aktiivisuuden lisäksi tarjolla olevien työpaikkojen määrä ja niiden laatu. Jos
paikkakunnalla on tarjolla lyhytkestoisia työnhakijalle soveltuvia työpaikkoja, on työllis-
tyminen luonnollisesti helpompaa kuin seuduilla, joilla niitä ei ole tarjolla. Myös TE-toi-
mistojen mahdollisuudet tarjota palkkatuettua työtä tai työllistymistä edistäviä palveluja
vaihtelevat eri puolilla maata.

"Aktiivisuusmallissa on perusteluiden mukaan kyse kaavamaisesta laskusäännöksestä"
— kuten äsken mainitsin — "vailla yksilöllistä harkintaa", todetaan perustuslakivaliokun-
nan lausunnossa. Valiokunta päätyi toteamaan, että koska "työttömillä ei edellä todetuista
ja erilaisista yksilöllisistä syistä ole yrityksistään huolimatta välttämättä mahdollisuutta
täyttää lain tarkoittamaa aktiivisuusvaatimusta, ehdotusta ei voida pitää perustuslain kan-
nalta ongelmattomana". Tämä on perustuslakivaliokunnalta hyvin oleellinen lausunto, jo-
honka sosiaali- ja terveysvaliokunnan hallituspuolueiden edustajat eivät halunneet ottaa
kantaa. [Puhemies koputtaa]

Perustuslakivaliokunnan mukaan ongelmia voisi lieventää kahdella tavalla, ensinnäkin
[Puhemies koputtaa] turvaamalla sen, että ihminen... — Arvoisa puhemies! Minä esitän
vielä tämän perustuslakivaliokunnan kohdan ja sitten lopetan. — Perustuslakivaliokunnan
mukaan ongelmia voi lieventää kahdella tavalla, ensinnäkin turvaamalla sen, että ihminen
aina pääsee palveluihin, joilla aktiivisuuden voi osoittaa, tai jos tämä ei ole mahdollista, tu-
lee varmistaa, että henkilö, joka tekee kaiken kohtuudella vaadittavan, ei joudu alennuksen
kohteeksi. Toinen tapa olisi, että työnhakijalla olisi mahdollisuus osoittaa aktiivisuutta
myös muulla tavalla, joka osoittaa hänen pyrkineen aktiivisesti työllistymään tai hakeutu-
maan työllistymistä edistävään palveluun tarkastelujakson aikana.

Kuitenkin sosiaali- ja terveysvaliokunta toteaa, että palvelut ovat harkinnanvaraisia ei-
vätkä käytettävissä olevat määrärahat takaa palveluita kaikille. Edelleen mietinnössä tode-
taan, että esityksen johdosta on entistä tärkeämpää tarkastella määrärahojen oikea-aikaista
jakamista alueiden erilaisten tarpeiden mukaisesti. Perustuslakivaliokunnan toisesta ehdo-
tuksesta mietintö toteaa vain, että esitykseen liittyy kuvattuja yleisiä ongelmia mutta työt-
tömällä työnhakijalla on kuitenkin aktiivisuuden osoittamiseen monipuoliset mahdollisuu-
det. Elikkä hyvin ympäripyöreästi valiokunta tähän vastaa.

Arvoisa puhemies! Palaan tähän asiaan vielä myöhemmin, mutta totean tässä lopuksi,
että hallitus esittää työttömyyden alkuun säädettyä omavastuuaikaa lyhennettäväksi 7:stä 5
päivään. Tätä parannusta me kyllä kannatamme. Muutoin esitämme, että esitetty aktiivi-
malli on kaiken kaikkiaan kohtuuton ja epäoikeudenmukainen. Se loukkaa kansalaisten
yhdenvertaisuutta, ja siitä on luovuttava. Näillä esitetyillä perusteilla ehdotamme, että 1.
3



Pöytäkirjan asiakohta PTK 134/2017 vp
lakiehdotus hyväksytään muutoin sellaisenaan, paitsi että 6 luvun 3 a ja 5 a § sekä 7 luvun
5 a § poistetaan, ja että 2.—4. lakiehdotus tultaisiin hylkäämään.

Ensimmäinen varapuhemies Mauri Pekkarinen: Edustaja Mäkisalo-Ropponen. — Kat-
soin, että äsken oli opposition yhteisen vastalauseen esittely, ja siitä syystä se oli lähes 13
minuuttia.

15.43 Merja Mäkisalo-Ropponen sd:  Arvoisa puhemies! Työelämä- ja tasa-arvovalio-
kunnassa ei löytynyt juuri ketään asiantuntijaa, joka olisi tätä hallituksen aktiivimallia kan-
nattanut. [Eero Heinäluoma: Kertoo kaiken!] Me tarvitsemme kyllä aktiivista työvoimapo-
litiikkaa, sillä se on inhimillistä ja kansantaloudellisestikin järkevää. Työttömyysjaksojen
lyheneminen yhdellä päivällä vahvistaa julkista taloutta yli 20 miljoonaa euroa vuodessa.

Hallituksen käsitys aktivoinnista on kuitenkin kovin erilainen kuin SDP:llä. Hallituksen
aktivointi on sitä, että heikennetään pitkäaikaistyöttömien työttömyysturvaa. Niin kutsuttu
aktivointimalli kuvaa hyvin hallituksen asenteita pitkäaikaistyöttömiä kohtaan. Se on koh-
tuuton ja epäoikeudenmukainen malli.

Mallin idea on, että mikäli työtön ei ole edellisen kolmen kuukauden aikana ollut vähin-
tään 18:aa tuntia töissä viikon aikana tai osallistunut 5 päivänä työllistymistä edistäviin
palveluihin, hänen työttömyysetuuttaan vähennetään lähes 5 prosenttia. Yhteiskunnalla ei
ole kuitenkaan mitään velvoitteita järjestää työtä tai palveluita. Tämä lakiesitys ei täytä yh-
denvertaisuusvaatimuksia, sillä esimerkiksi eri palvelujen määrä vaihtelee suuresti ja eri
paikkakunnilla Suomessa on hyvin erilaiset mahdollisuudet saada lyhytkestoista työtä.

Malli johtaa työttömien lisääntyvään köyhyyteen ja toimeentulotuen käyttöön. Tämä
taas osaltaan nostaa työllistymiskynnystä. Hallitus on ymmärtänyt itsekin lakiesityksen
seuraukset ja kirjannut lakiesityksen perusteluihin, että toimeentulotukimenot kasvavat
noin 10 miljoonaa euroa ja asumismenot 4 miljoonaa euroa. Eihän tässä ole mitään järkeä. 

Lakiesityksestä voi päätellä, että hallituksen mukaan pitkäaikaistyöttömät ovat laiskoja
ja heitä on sanktioiden avulla patistettava töihin tai palveluihin. Todellinen aktivointi edel-
lyttää tehokasta puuttumista työttömyysjaksoihin, ja siihen tarvitaan riittäviä aktiivisen
työvoimapolitiikan resursseja. Esimerkiksi Pohjoismaihin verrattuna Suomessa resurssit
ovat ala-arvoisella tasolla, mikä heikentää aktiivisen työvoimapolitiikan vaikuttavuutta.
Samoin julkisen työnvälityksen resurssit ovat Suomessa murto-osa verrattuna muihin Poh-
joismaihin.

Tehokkaan työvoimapolitiikan perusedellytys on se, että työntekijät saavat riittävää ja
oikea-aikaista henkilökohtaista palvelua, muun muassa työhön valmennusta. Tarvitaan
myös työn etsintää ja monipuolisia koulutusmahdollisuuksia. Nykyisellään TE-toimiston
ja kuntien työllisyyspalvelujen mahdollisuudet palvella asiakkaita tehokkaasti ja laaduk-
kaasti ovat rajoitetut, koska niillä ei ole riittävästi henkilökuntaa. Hallitus hehkuttaa kol-
men kuukauden välein tapahtuvia haastatteluja, mutta nykyisillä resursseilla nämä eivät to-
teudu, vaikka työtön itse niitä toivoo. Palvelut ovat siirtyneet myös nettiin, vaikka 20 pro-
sentilla pitkäaikaistyöttömistä ei ole mahdollisuutta tai valmiuksia käyttää näitä sähköisiä,
digitaalisia palveluita.

Minulla on ollut mahdollisuus olla mukana ilman työtä olevien asiakasraadissa. Olen
oppinut paljon, ja mielestäni hallituskin voisi kuunnella enemmän pitkäaikaistyöttömiä ja
työttömiä eikä kuvitella tietävänsä työttömien asioista paremmin kuin työttömät itse.
4



Pöytäkirjan asiakohta PTK 134/2017 vp
Eräästä raatilaisten kanssa käymästäni keskustelusta kokosin heidän tunnelmiaan, kun me
keskustelimme tästä lakiesityksestä.

Näin työttömät kertoivat:
"Yhteiskuntamme, niin demokraattisesti kuin se toimiikin, ihannoi kilpailua. Syntymäs-

tä lähtien meidät pisteytetään. Kärjistetysti ilmaisten: jos et yllä tietylle tasolle, olet luuse-
ri. Toisin sanoen ihmisarvosi on miinusmerkkinen. Minun otsaani on lyöty leima ’pitkäai-
kaistyötön’, ja se tarkoittaa pitkää miinusmerkkiä."

"Tuntuu pahalta, kun tiedän, että minusta ajatellaan, etten halua tehdä töitä. Olen ollut
kaksi vuotta työttömänä, olen hakenut aktiivisesti töitä ja osallistunut paneelikeskustelui-
hin, seminaareihin ja keskusteluihin ollakseni aktiivinen ja ajan hermolla, mutta tämän
alan töitä kun ei ole saatavilla."

"Työttömyys on useiden tekijöiden summa. Esimerkiksi masennuksen takaa löytyy mil-
loin uupumusta, milloin elämän tarkoituksettomuutta. Masentuneena ei jaksa. Ryhdistäy-
dy-kehotus ei missään tapauksessa ole oikea ratkaisu. Tässä lakiesityksessä meitä käske-
tään ryhdistäytymään, mutta ei anneta mitään ratkaisua siihen perusongelmaan eli työpai-
kan puuttumiseen."

Jos pitkäaikaistyöttömyyden hoitamisessa jollakin olisi aikaa kohdata pitkäaikaistyöttö-
miä ja kuunnella heidän tarinoitaan ja elämäntilannettaan, löytyisi useammin myös myön-
teinen polku elämäntarinan uudelleenmäärittelyyn. Nyt palvelut ovat usein pelkästään
poiskäännyttämistä. Pelkään tämän lakiesityksen entisestään lisäävän poiskäännytettyjen
ja syrjään jätettyjen määrää.

15.49 Ben Zyskowicz kok (vastauspuheenvuoro): Arvoisa herra puhemies! Tässä sosiaa-
lidemokraattisten kansanedustajien kritiikissä esitetään sellainen mielikuva, että tällä esi-
tyksellä ei lainkaan voitaisi parantaa työttömien ihmisten työllistymistä tai aktivointitoi-
miin osallistumista. Kenenkään työttömän, puhumattakaan pitkäaikaistyöttömän, tilanne
ei ole helppo, mutta olen valmis ja halukas tässä julkisesti haastamaan tämän sosiaalide-
mokraattien näkemyksen siitä, että tällä ei saataisi mitään hyvää aikaiseksi. Henkilökoh-
taisesti olen täysin vakuuttunut, että tämä aktivointimalli tulee johtamaan siihen, että sa-
dat, ehkä tuhannet työttömät tulevat tällaisiin lyhytaikaisiin työsuhteisiin työllistymään,
jotka auttavat heitä pysymään työttömyysturvassa nykytasolla.

15.50 Pia Viitanen sd (vastauspuheenvuoro):  Arvoisa herra puhemies! Kiitän edustaja
Zyskowicziä rohkeudesta, [Välihuutoja vasemmalta] että hän ainoana hallituspuolueen
edustajana on täällä kertomassa mielipiteensä ja puolustamassa tätä hallituksen mielestäni
huonoa ja järkyttävää esitystä.

Kaiken kaikkiaan, puhemies, tässä on kysymys työttömän kyykyttämisestä, työttömyys-
turvan tosiasiallisesta leikkaamisesta. Muistutan, että tänään viimeksi me olemme leikan-
neet kansaneläkkeitä täällä hallituspuolueiden toimesta, nyt käydään työttömien kimp-
puun. Olen vähän kauhuissani, mihin tämä on menossa, mutta tämä Ben Zyskowiczin pu-
heenvuoro kertoo sen. Tämä on kokoomuslaista politiikkaa, jota muun muassa keskustan
puoluevaltuusto arvosteli vahvasti. Yli puolet siellä oli sitä mieltä, että nyt tehdään kokoo-
muslaista politiikkaa ja liikaa tämä näkyy tämän hallituksen linjassa. Olen kyllä samaa
mieltä kuin keskustan puoluevaltuutetut tässä, että on helppo määritellä, mitä politiikkaa
tämä on.
5



Pöytäkirjan asiakohta PTK 134/2017 vp
Puhemies! Tähän lisään vielä sen, että kun puhumme nyt työttömyysturvasta ja työttö-
mistä, niin kyllä minä aika järkyttynyt olin, kun tänään valtiovarainministeri Orpo otti kan-
taa sen puolesta, että seuraavaksi pitäisi [Puhemies koputtaa] ruveta maksamaan pienem-
piä palkkoja. Tähänkö me olemme menossa, puhemies?

15.51 Tarja Filatov sd (vastauspuheenvuoro):  Arvoisa puhemies! Arvostan sitä, että
edustaja Zyskowicz on paikalla, koska muita hallituspuolueiden edustajia ei ole, eivät edes
ne henkilöt, jotka oli valiokunnassa sovittu valiokunnan mietinnön esittelijöiksi käsittääk-
seni. 

Sanoitte, että sadat, ehkä tuhannet ihmiset onnistuvat säilyttämään työttömyysturvansa
ja pääsemään näihin keikkatöihin. Minäkin uskon, että sadat, ehkä tuhannet voivat tämän
seurauksena mennä keikkatöihin, mutta meillä on työttömiä 272 516 TEMin tilastojen mu-
kaan, ja näistä suurin osa ei onnistu siinä, mihin tämä laki tähtää. Meillä on yksinomaan
sairaita ja vammaisia työttömiä työvoimatilastoissa ja työttömyysturvan varassa yli
40 000. Meillä on pitkäaikaistyöttömiä 45 000. Nämä ovat ne ihmiset, jotka kärsivät tästä
laista. Ne muutamat onnistuvat ehkä jopa työllistymään, mutta hallituksen omatkin työlli-
syysarviot ovat hyvin alhaiset. Sen sijaan arviot siitä, että toimeentulotukimenot kasvavat,
[Puhemies koputtaa] ovat suhteettoman korkeat. Me molemmat tiedämme, että sieltä on
vielä vaikeampi kiivetä työhön.

15.52 Kari Uotila vas (vastauspuheenvuoro): Arvoisa herra puhemies! Tämä vastalause-
han lähtee siitä, että sinällään näitä tavoitteita ei täysin tyrmätä vaan pidetään hyvinä, mut-
ta kuten tässä mietinnössäkin todetaan, tähän sisältyy valtava määrä ongelmia. Kun tiedän
edustaja Zyskowiczin olevan myöskin perustuslakivaliokunnan työssä mukana, niin tei-
dän pitäisi kiinnittää huomiota myös siihen huoleen, mitä perustuslakivaliokunta tämän la-
kiehdotuksen osalta kertoo. [Eero Heinäluoma: Niin minäkin luulin!]

Tämä on kyykyttävän hallituksen kyykytystoimenpide työttömiä kohtaan. Kilpailuky-
kysopimuksella, pakkolakiuhkauksilla ja muulla te kyykytitte palkansaajia, julkisen puo-
len pienipalkkaisia työntekijöitä, viemällä heiltä kolmanneksen lomarahoista. Tässä te
kohdistatte kyykytyksen todella heikommassa asemassa oleviin työttömiin, joilla ei ole
valmiuksia, kuten täällä aikaisemmissa puheenvuoroissa on todettu, hyötyä näistä aktiivi-
toimista vaan jotka ovat tyhjän päällä ja joita rangaistaan vastoin omaa tahtoaan ja mah-
dollisuuksiaan.

Ensimmäinen varapuhemies Mauri Pekkarinen: Josko tässä edustaja Zyskowicz vas-
taan muut edustajat -keskustelussa otetaan kaikki nämä vastauspuheenvuorot yhtä aikaa ja
sen jälkeen sitten vasta edustaja Zyskowicz vastaa, ellei hän halua välipuhetta jossakin vai-
heessa. Siis jatkamme näin.

15.54 Eero Heinäluoma sd (vastauspuheenvuoro):  Arvoisa puhemies! — Tosin minä
luulin, että tämä keskustelu käynnistyi edustaja Mäkisalo-Ropposen puheenvuorosta, jo-
hon edustaja Zyskowicz vastasi, mutta tässä on monta liikkeellelähtökohtaa.

Tämä esitys on kyllä mieleenpainuva ja, voi sanoa, järisyttävä: Työtöntä, joka ei löydä
työtä, rangaistaan sen takia, että hän ei ole löytänyt työtä. Työttömälle, joka ei ole saanut
työtä, tehdään rankaisu siitä, että hän ei ole saanut työtä. Tämä on kyllä pohjoismaisen hy-
vinvointiyhteiskunnan käsittämätön sovellutus, käsittämätön sovellutus. Tähän saakka on
6



Pöytäkirjan asiakohta PTK 134/2017 vp
ajateltu, että kun ihminen joutuu vaikeuksiin, niin häntä autetaan, häntä autetaan työn löy-
tämisessä, koulutuksessa ja hänen sosiaaliturvastaan pidetään huolta, mutta nyt hallitus-
puolueet kääntävät tämän ihmisen viaksi ja häntä rangaistaan, kun työtä ei ole löytynyt.
Hyvin ymmärrän, että sali on tyhjä, ministeriä ei ole paikalla eikä kukaan muu kuin uskol-
linen sotilas Ben Zyskowicz halua tätä ehdotusta puolustaa.

15.55 Li Andersson vas (vastauspuheenvuoro): Arvoisa puhemies! Irvokasta tässä on se,
että kutsutaan aktiivimalliksi sellaista mallia, joka siis rankaisee työttömiä aktiivisuudesta
huolimatta. Eli siitä huolimatta, että toimii oma-aloitteisesti ja hakee työpaikkoja, ei pysty
välttymään tältä automaattiselta leikkurilta, jos käykin niin, että sitä työpaikkaa ei löydy.
On myöskin irvokasta, että tämä malli rankaisee työttömiä heistä riippumattomista syistä.
Eli käytännössähän tässä on nyt kyse ainoastaan siitä, onko niitä vapaita työpaikkoja tar-
jolla riittävästi sillä alueella, missä työtön elää, ja onko työllisyyttä edistäviä palveluita riit-
tävästi tarjolla — ja on hyvin tiedossa, että palvelutarjonnan osalta on ollut puutteita jo pit-
kään. Eli mikäli tässä olisi kyse, niin kuin edustaja Zyskowicz sanoi, siitä, että halutaan
kannustaa työttömiä, niin miksi hallitus ei sitten tuonut mallia, joka perustuu palkitsemi-
seen aktiivisuudesta ja siinä onnistumisesta?

15.56 Heli Järvinen vihr (vastauspuheenvuoro): Arvoisa puhemies! Kuten edustaja Zys-
kowicz sanoi, on aivan selvää, että tämä malli tulee työllistämään vähintään satoja tai ehkä
jopa tuhansia ihmisiä, mutta valitettavasti tämä ei tule työllistämään riittävästi etenkään
niitä, jotka kipeimmin kaipaisivat töitä. Mutta, kuten sanoitte, työllistämään tämä tulee:
Kela itsessään jo arvioi tarpeekseen jopa 260 henkilötyövuotta, sillä erilaisten etuuspäätös-
ten määrä kasvaa jopa 770 000:lla, eli meidän hallinto ruuhkautuu.

Toinen paikka, missä tulee työpaikkoja tulemaan paljon lisää, on työkyvyttömyyseläke-
järjestelmä, koska jos on työtön, joka ei onnistu löytämään töitä, ei onnistu työllistämään
itseään, ei onnistu toimimaan yrittäjänä eikä onnistu pääsemään työllistämistoimiin, hänen
ainoa keinonsa vapautua tästä kamaluudesta, tästä kamalasta aktiivimallista, on hakea työ-
kyvyttömyyseläkettä. Ja jos meidän 300 000 työtöntä hakevat työkyvyttömyyseläkettä, on
ilman muuta selvää, että meidän työkyvyttömyyseläkejärjestelmä ruuhkautuu [Puhemies
koputtaa] ja pahasti.

15.57 Mika Kari sd (vastauspuheenvuoro): Arvoisa herra puhemies! Olen itse ennen kan-
sanedustajauraa työllistänyt pitkäaikaistyöttömiä ja vajaakuntoisia ihmisiä Lahdessa työ-
keskuksen vetäjänä. Uskon tuntevani aika hyvin työttömien ihmisten arkea vielä tänäkin
päivänä. Tunnen myös sen, että työtön ihminen haluaa työllistyä. Siellä on aitoa halua työl-
listyä, päästä elämässä eteenpäin, tuoda kotiin rahaa ja ruokapusseja ja tehdä ehkä vähän
ulkomaanmatkoja ja muuta vastaavaa.

Mutta minä hämmästelen ihan samalla lailla kuin edustaja Heinäluoma, että tulee sem-
moinen tunne kuin ajateltaisiin, että on rikos olla ilman työtä ja on rikollista, ettei edes hae-
ta työtä. Päinvastoin: työttömät hakevat työtä, mutta meillä on alueita, joilla töitä ei vain
ole saatavilla eikä välttämättä edes työvoimapalveluita. Huomaa, että tämä esitys on kyllä
tehty täysin Kehä kolmosen sisäpuolella, jossa ehkä työmarkkinat jollain tavalla vetävät,
mutta ei tarvitse ajaa kauas, ainakaan Päijät-Hämettä kauemmas, kun huomaa, että työ-
paikkojen saaminen on äärimmäisen vaikeaa. [Puhemies koputtaa] Näyttää, että teette täs-
7



Pöytäkirjan asiakohta PTK 134/2017 vp
sä lakia työttömyysturvalakiin, mutta tulee vähän semmoinen tunne, [Puhemies koputtaa]
että rikoslakiinhan te tätä taidatte ajaa.

15.58 Jari Myllykoski vas (vastauspuheenvuoro): Arvoisa herra puhemies! Edustaja An-
dersson tuossa edellä juuri kuvasi tätä, ja täytyy sanoa, että kun esiteltiin tätä sosiaalide-
mokraattisen puolueen vastalauseen mallia, niin se pitää sisällään juuri sen ja Mäkisalo-
Ropponen erittäin hyvin kuvasi sen, mitä tämä todellisuudessa on. Me olemme tässä nyt
syyllistämässä niitä ihmisiä, jotka ovat vailla töitä, jotka hakevat työtä. Miksei hallitus tee
polkuja sen helpottamiseksi, että työllisyys ja työllistyminen olisi mahdollisempaa? Enem-
män panoksia siihen, että ihmisillä olisi mahdollisuus kouluttautua uudelleen. Valtiova-
rainministeri Orpo tänä päivänä haluaa alentaa palkkoja, mutta olisi pitänyt luoda polkuja
vaikkapa siihen suuntaan, että meillä olisi mahdollisuus ansiosidonnaista päivärahaa viedä
mukanaan [Puhemies koputtaa] ja kouluttautua uudelleen.

16.00 Ilmari Nurminen sd (vastauspuheenvuoro):  Arvoisa puhemies! Ehkä keskeisin
kritiikki tästä aktiivimallista kohdistuu siihen, että se kohdistuu vaikeimmassa asemassa
oleviin ihmisiin: pitkäaikaistyöttömiin, osatyökykyisiin ja ikääntyneisiin ihmisiin sekä ih-
misiin, jotka asuvat alueilla, missä on vaikea saada työpaikkoja. Ymmärrän, että helposti
työllistyvälle ihmiselle tässä ei tule ongelmia, mutta juuri näiden ihmisten kohdalla siitä
uhkaa tulla pysyvä tulonleikkaus. Tässä itse esityksessähän on arvioitu, että muun muassa
toimeentulotukimenot kasvavat, ja eikö se ole juuri tätä byrokratian lisäämistä, vaikka
edustaja Zyskowiczkin tässä toi esille, että sitä pitäisi karsia? — Mutta käyn tätä läpi seu-
raavassa puheenvuorossani tarkemmin.

16.01 Outi Alanko-Kahiluoto vihr (vastauspuheenvuoro): Arvoisa herra puhemies! Mi-
nustakin on aika järkyttävää, että täällä ei tosiaan ole muita kuin edustaja Zyskowicz hal-
lituspuolueista kuuntelemassa tätä keskustelua. [Välihuuto vasemmalta — Eero Heinäluo-
ma: Eikä ministeri!] Tämähän on kyllä hyvin — saanko nyt jatkaa? — järkyttävää lainsää-
däntöä.

Jos ajattelee ihan työllisyyspolitiikan näkökulmasta: kun hallitus leikkaa työttömyystur-
vaa, joka jo tällä hetkellä on 73 prosenttia minimibudjetista, se tarkoittaa sitä, että tosiaan
lisätään toimeentulotukiriippuvaisten määrää, ja kun toimeentulotuessa ei ole vastaavaa
300 euron suojaosaa kuin työttömyysturvassa, hallitus ikään kuin lyö korville omia työlli-
syystavoitteitaan elikkä lisää työnteon esteitä, luo tämmöisen kannustinloukun.

Sitten toiseksi: asia on juuri niin kuin edustaja Järvinen totesi, eli kun ainoa tapa välttää
tämä sanktio on pistää sisään työkyvyttömyyshakemus, tämä tarkoittaa nimenomaan sitä,
että nimenomaan niiden nuorten, jotka ovat ahdistuksen, masennuksen tai muun mielenter-
veysongelman takia sairauspäivärahalla, kannustin hakea työkyvyttömyyseläkkeelle li-
sääntyy. [Puhemies koputtaa] Tämä tulee lyömään kilpailukykytavoitteita korville todella
lujaa, ja kestävyysongelma Suomessa kyllä pahenee tämän lisäksi.

Ja kolmanneksi tässä ovat nämä perustuslakivaliokunnan huomiot, [Puhemies: Edustaja
Alanko-Kahiluoto, puolitoista minuuttia lähestyy!] joita ei ole huomioitu. Että hyvin vaka-
vasta asiasta on kyllä kysymys.

16.02 Anneli Kiljunen sd (vastauspuheenvuoro): Arvoisa herra puhemies! Aivan kuten
täällä on useissa puheenvuoroissa todettu, hallitus kyykyttää ihmisiä tällä lailla — nimen-
8



Pöytäkirjan asiakohta PTK 134/2017 vp
omaan kyykyttää pitkäaikaistyöttömiä, niitä ihmisiä, joilta puuttuu ammatillinen koulutus,
ja vaikka he hakisivat töitä, niin heidän mahdollisuutensa saada työtä ovat sellaiset, että se
on todella vaikeaa.

Tapasin tällä viikolla henkilön, joka kertoi, että hän on hakenut töitä pitkään, maaseu-
dulla asuu. Hän totesi, että jos tämä hallituksen esitys tulee voimaan, tämä laki tulee vai-
kuttamaan niin, että hän kokee, että vaikka hän yrittää ja yrittää ja jos siitä huolimatta hän
ei työtä saa, niin hän ei ole yhteiskuntaan kelpaava. Hän yksinkertaisesti kokee sen, että hä-
nen elämäntilanteensa hallinta ja moni muu asia vaikeutuu entisestään.

Elikkä hallitus myös rankaisee niitä ihmisiä, jotka yrittävät, jotka eivät saa työtä, ja sy-
ventää heidän ongelmaansa entisestään. Tämä ei ainakaan tule motivoimaan heidän tilan-
nettaan eikä parantamaan, ja siinä mielessä tämä esitys tulee todennäköisesti aiheuttamaan
enemmän ongelmia kuin sitä, mitä sillä ehkä tavoitellaan.

Ensimmäinen varapuhemies Mauri Pekkarinen: Ja nyt vielä edustajat Mäkisalo-Rop-
ponen ja Zyskowicz, tässä järjestyksessä. Mäkisalo-Ropponen ensin.

16.03 Merja Mäkisalo-Ropponen sd (vastauspuheenvuoro):  Kiitos, arvoisa puhemies!
Olemme täällä keskustelemassa ihmisarvosta ja ihmisoikeuksista. Sen takia olisin kyllä
suonut, että tätä keskustelua olisi käymässä hiukan laajempi joukko kansanedustajia ja
täällä olisi enemmän myöskin hallituspuolueiden edustajia.

Arvoisa puhemies! Olen itse suurtyöttömyyden Pohjois-Karjalasta ja voin vakuuttaa,
että omassa maakunnassani ei varmasti ole keikkatöitä tarjolla, vaikka kuinka työttömät
niitä etsisivät, eikä valitettavasti myöskään palveluja riitä kaikille.

Kuten sanoin puheenvuorossani, minä tapaan pitkäaikaistyöttömiä säännöllisesti, olen
yhden hankkeen ohjausryhmän puheenjohtajana ja käynnistänyt siellä työttömien raatitoi-
minnan. Nämä ihmiset todella haluaisivat tehdä töitä, ja kun olen keskustellut heidän kans-
saan tästä aktiivimallista, he kokevat tämän heidän ihmisarvoaan loukkaavaksi toiminnak-
si. Epäoikeudenmukaiseksi ja loukkaavaksi tämän tekee se, [Puhemies koputtaa] että val-
tiolla ei ole mitään velvollisuutta järjestää palveluita tai töitä, mutta ihmistä [Puhemies ko-
puttaa] rangaistaan, jos hän ei ole palveluissa tai töissä.

16.05 Ben Zyskowicz kok (vastauspuheenvuoro): Arvoisa puhemies! Täällä peräänkuu-
lutettiin sitä, että tällaisen eräänlaisen sanktioinnin oheen tai edelle pitäisi asettaa palkitse-
minen työnteosta. No, näinhän juuri on tehty, kun jo muutama vuosi sitten säädettiin, että
työtön voi ansaita 300 euroa kuukaudessa ilman, että se vähentää hänen työttömyystur-
vaansa. Ja vaikka tämäkään toimi ei luonut sinänsä yhtään ainoata uutta työpaikkaa, niin
kummasti vain tuhannet ja kymmenettuhannet työttömät ovat voineet keikkatöitä saada
niin, että ovat tämän 300 euroa kuukaudessa ilman työttömyysturvan menettämistä voi-
neet tienata — ja tienanneet.

Tässä pyritään nimenomaan kannustamaan ihmisiä tällaisiin keikkatöihin — ei tarvitse
olla oman alan töitä, ei tarvitse olla saman työnantajan töitä — tai aktiivitoimiin. Se, että
siitä sitten työttömyysturva pienenee vajaa 5 prosenttia, ellei näitä mahdollisuuksia ole, ei
tarkoita kenenkään ihmisarvon riistämistä tai mitään kamaluutta ketään kohtaan.

16.06 Li Andersson vas (vastauspuheenvuoro): Arvoisa puhemies! Tämä edustaja Zys-
kowiczin käyttämä esimerkki suojaosasta on oikeastaan aika hyvä esimerkki selkeyttääk-
9



Pöytäkirjan asiakohta PTK 134/2017 vp
seen tätä keskustelua. Tämä toimii kannustimena sen takia, että sehän kannustaa niitä työt-
tömiä, joilla on mahdollisuuksia mennä töihin ja jotka löytävät niitä keikkatyöpaikkoja,
mutta se ei myöskään heikennä niiden asemaa, joilla ei ole tällaisia mahdollisuuksia.

Teidän tuomanne sanktiomallin ongelma on se, että se rankaisee kaikkia, jotka eivät on-
nistu pääsemään töihin tai työllisyyttä edistäviin palveluihin siitä huolimatta, että he teke-
vät kaikkensa ja parhaansa sen työpaikan löytämiseksi. Se on epäreilu sen takia, että se ran-
kaisee työtöntä hänestä riippumattomista syistä, siis sellaisista tekijöistä, joihin hän ei pys-
ty omalla aktiivisuudellaan vaikuttamaan, ja siksi minä pidän erityisesti tätä aktiivimallin
nimeä erityisen irvokkaana.

16.07 Ben Zyskowicz kok (vastauspuheenvuoro):  Arvoisa herra puhemies! Kun työttö-
myysturvan kestoa on pidennetty ja tehty eräitä muita työttömyysturvan heikennyksiä, niin
te sieltä vasemmalta olette todistaneet, että tällaiset heikennykset eivät luo yhtään uutta
työpaikkaa. Vai kuvitteleeko joku, että työttömyysturvan heikentäminen luo uusia työpaik-
koja? No, ei luo. Mutta annas olla, kun säädetään 300 euron suojaosuus, ei sekään luo yh-
tään uutta työpaikkaa, mutta kuitenkin tuhannet, kymmenettuhannet työttömät ovat työ-
keikkoja löytäneet. Kyse on työnteon kannustimista, ja siitä myös tässä on kyse.

En kadehdi näiden ihmisten asemaa, mutta kaikkialla Suomessa, kaikkialla Suomessa,
on myös mahdollisuus löytää keikkatöitä. [Pia Viitanen: Entä jos ei löydä?] Kaikkialla
Suomessa on mahdollisuus päästä aktiivitoimien piiriin. Se ei toteudu jokaisen työttömän
kohdalla, en sitä voi väittää, mutta tässä valiokunnan mietinnössä on seurantaponsi, ja kun
palaamme tähän asiaan, niin tulette näkemään, että tuhannet ihmiset ovat tämän ansiosta
[Puhemies koputtaa] työllistyneet.

Ensimmäinen varapuhemies Mauri Pekkarinen: Vastauspuheenvuoro, edustaja An-
dersson, ja sitten edustaja Heinäluoma sen jälkeen.

16.08 Li Andersson vas (vastauspuheenvuoro):  Arvoisa puhemies! Edelleen edustaja
Zyskowicz nyt mielestäni sekoittaa tässä kaksi hyvin erilaista mallia keskenään. Tämä suo-
jaosa, josta säädettiin edellisellä kaudella, toimii sen takia, että niiden työttömien kohdalla
on mahdollisuuksia työllistyä. Se loi selkeän kannustimen ja mahdollisuuden ottaa vastaan
myöskin lyhytaikaisempia töitä [Ben Zyskowicz: Eli sellaisia olikin!] ilman pelkoa siitä,
että menettää työttömyysturvaansa, minkä lisäksi on arvioitu, että sen kautta on pystytty vi-
rallistamaan sellaista työtä, mikä mahdollisesti on tehty pimeästi aikaisemmin. [Jari Myl-
lykoski: Nimenomaan!] Mutta tämän hallituksen ajaman mallin ongelma on se, että siinä
tuodaan nyt samanlainen sanktiomalli koskemaan kaikkia työttömiä siitä huolimatta, että
eri asemassa olevien työttömien mahdollisuudet työllistyä ovat hyvin erilaiset. Siihen vai-
kuttaa myöskin ihmisen koulutustausta, vaikuttaa ihmisen työtausta, vaikuttaa se, millä
paikkakunnalla maassa asuu. Eikä vain yksinkertaisesti ole reilua sanktioida ihmisiä [Pu-
hemies koputtaa] sellaisista tekijöistä, joihin he eivät pysty itse vaikuttamaan, [Puhemies
koputtaa] olkoon sitten kuinka aktiivinen siinä omassa työnhaussaan.

16.09 Eero Heinäluoma sd (vastauspuheenvuoro):  Arvoisa puhemies! Edustaja Zysko-
wiczilla on kyllä tässä asiassa paha näköharha, samaa suuruusluokkaa kyllä kuin valiokun-
nan enemmistölläkin. Eli me olemme edelleenkin aidosti tilanteessa, jossa isossa osassa
Suomea monien paikkakuntien kohdalta ei löydy sitä ensimmäistäkään aidosti avoinna
10



Pöytäkirjan asiakohta PTK 134/2017 vp
olevaa työpaikkaa, jota voisi hakea tai johon voisi tulla valituksi. Tältä osin täytyisi tehdä
positiivisia toimia eli antaa mahdollisuus uudelleenkoulutukseen tai lisäkoulutukseen ja
sitä kautta parantaa omaa ammattiosaamista. Mutta ikävä kyllä juuri näitä rahoja hallitus
on leikannut, ja mikä pahinta, seuraavaksi tänne eduskuntaan ollaan hetken kuluttua tuo-
massa esitys, jossa koko työnvälitys ja siihen liittyvät palvelutoiminnat yksityistetään. En-
sin ne siirretään maakunnille ja sitten maakunnat pakotetaan laittamaan nämä markkinoil-
ta ostettaviksi palveluiksi. Voi vain kuvitella, mikä intressi yksityisillä toimijoilla on huo-
lehtia näistä [Puhemies koputtaa] kaikkein vaikeimmassa asemassa olevista lyhyen koulu-
tuksen saaneista ihmisistä.

Ensimmäinen varapuhemies Mauri Pekkarinen: Vielä tähän keskustelun osaan, edus-
taja Alanko-Kahiluoto, teille vastauspuheenvuoro.

16.10 Outi Alanko-Kahiluoto vihr (vastauspuheenvuoro): Arvoisa puhemies! Nyt kan-
nattaa miettiä sitä, minkä takia meillä on työttömyysturva, työttömän peruspäiväraha. Se-
hän on laissa säädetty sen vuoksi, että henkilö, jolla ei ole palkkatuloja, pärjäisi, saa siitä
jokapäiväisen elantonsa, pysyy hengissä, pysyy aktiivisena, voi hakea töitä. Nyt kun leika-
taan työttömyysturvaa, niin heikennetään tämän muutenkin pienituloisen ihmisen asemaa.
Ja kun siinä toimeentulotuessa, jolle tämä henkilö joutuu, ei ole sitä suojaosaa, jota edus-
taja Zyskowiczkin täällä kehui, silloin tehdään nimenomaan se, että ensinnäkin heikenne-
tään tämän ihmisen pärjäämisen edellytyksiä ja sitten toiseksi luodaan tämmöinen kannus-
tineste.

Eli jos hallitus ihan oikeasti haluaisi auttaa näitä ihmisiä saamaan töitä ja pääsemään
kiinni työmarkkinoille työn syrjään, eihän silloin tämmöisessä lainsäädännössä ole oikeas-
ti mitään järkeä, ei yhtään mitään järkeä. Senhän hallitus itsekin myöntää näissä lausun-
noissa. Jos luetaan nämä eri valiokuntien lausunnot, niissä myönnetään, [Puhemies koput-
taa] että samaan aikaan ei lisätä työttömien palveluihin yhtään rahaa. Päinvastoin, [Puhe-
mies koputtaa] esimerkiksi palkkatuesta leikataan.

Ensimmäinen varapuhemies Mauri Pekkarinen: Nyt myönnän tämän keskustelun vai-
heen osalta vastauspuheenvuoron vielä edustaja Zyskowiczille. Sitten siirrytään muihin
vastauspuheenvuoroihin, jotka pyydettiin ennen edustaja Zyskowiczin edellistä vastauspu-
heenvuoroa.

16.12 Ben Zyskowicz kok (vastauspuheenvuoro): Arvoisa puhemies! Edustaja Andersso-
nille: Kyllä luulen, että suunnilleen ymmärrämme toisiamme kuitenkin. Eli halusin tällä
300 euron suojaosan esimerkillä vain kertoa siitä, että ennen kuin se luotiin, niin te olitte ai-
van varma siitä, uskon näin, että näillä tuhansilla tai kymmenillätuhansilla ihmisillä, jotka
sen ansiosta ovat ottaneet näitä keikkoja vastaan, ei ollut mitään mahdollisuuksia työllis-
tyä. Sitten kun se tuli riittävän kannattavaksi, niin yllätyimme siitä, että tuhannet ja kym-
menettuhannet ihmiset ovatkin yhtäkkiä löytäneet näitä töitä, vaikka itse uudistus ei luonut
ainuttakaan työpaikkaa, eikö niin?

En ollenkaan väitä, että työttömien tilanne olisi helppo, puhumattakaan pitkäaikaistyöt-
tömistä. Tämän uudistuksen tarkoitus on samalla tavalla — mutta negatiivisen kautta, en
kiellä — kannustaa ihmisiä ryhtymään keikkatöihin, ryhtymään palveluihin, koska siitä
palkitaan tietyllä tavalla sitä kautta, että etuus ei heikkene.
11



Pöytäkirjan asiakohta PTK 134/2017 vp
16.13 Veronica Rehn-Kivi r (vastauspuheenvuoro):  Arvoisa puhemies, värderade tal-
man! Tässä on hyviä puheenvuoroja pidetty. Hallituksen esitys on sinänsä hyvä ja tavoit-
teet ovat kannattavia, mutta tämä ehdotettu aktiivimalli ei ole oikea tie. Järjestelmä kohte-
lisi työttömiä eri tavoin asuinpaikasta ja työllisyyden kestosta riippuen. Kärsijöinä olisivat
erityisesti heikommassa työmarkkina-asemassa olevat. Byrokratia tulee vastoin hallituk-
sen esitystä lisääntymään, ja työhallinnon ja muiden viranomaisten työmäärä tulee kasva-
maan.

Työllisyyden parantamiseksi on muitakin keinoja. Toivottavasti hallitus on niitäkin
miettinyt. Byrokratiaa tulisi vähentää, esimerkiksi yrittäjyyttä tehostaa, helpottaa, työnvä-
litystä tehostaa ja paikallista sopimista työpaikoilla pitäisi edistää. Näitä asioita hallituk-
sen pitäisi ajaa.

16.14 Heli Järvinen vihr (vastauspuheenvuoro):  Arvoisa puhemies! Pohjimmiltani jään
pohtimaan sitä, mikä on meidän yhteiskuntamallimme ja mikä on meidän ihmiskäsityk-
semme. Missä kohtaa menee ikään kuin tietyn ihmisarvon raja? Mitä korkeammassa ase-
massa ihminen Suomessa on, sitä valmiimpia olemme antamaan hänelle optioita, erilaisia
kannustimia palkkauksen lisäksi. Mutta mitä huonommassa asemassa henkilö on, sitä val-
miimpia olemme tässä yhteiskunnassa hyväksymään raippaa, ruoskaa ja erilaisia rangais-
tuksia. Missä kohtaa menee se raja, joka tekee ihmisestä oikeutetun kannustukseen? Missä
kohtaa menee se raja, jossa häntä pitääkin rangaista ilman, että mitään rikosta on tapahtu-
nut?

Ensimmäinen varapuhemies Mauri Pekkarinen: Vielä huomaan vastauspuheenvuoron
tarpeet edustajilla Alanko-Kahiluoto, Andersson ja Mäkisalo-Ropponen. Tämän jälkeen
siirrytään puhujalistaan. 

16.15 Outi Alanko-Kahiluoto vihr (vastauspuheenvuoro): Palaan tähän inhimillisyyden
teemaan siinä mielessä, että tosiaankin tällä hetkellä työttömän työmarkkinatuki on 73 pro-
senttia minimibudjetista. Se tarkoittaa sitä, että meillä on arvio siitä, mikä on köyhyysraja.
Tällä hetkellä tosiaan työmarkkinatuella, peruspäivärahalla, ei edes pääse sille inhimilli-
sen minimibudjetin rajalle. Tämä on nyt se, mitä hallitus on tekemässä. Te olette siitä vielä
leikkaamassa.

Kysymys kuuluu: jos te sanotte tekevänne tällä kannustavaa työvoimapolitiikkaa, niin
missä kohtaa se kannustin on, kun ihmiset ajetaan vielä ahtaampaan tilanteeseen kuin mis-
sä he tällä hetkellä ovat? Tähän te ette pysty vastaamaan. Jos te edes samaan aikaan lisäi-
sitte määrärahoja sinne työvoimapalveluihin ja tekisitte sen, minkä perustuslakivaliokunta
tässä lausunnossaan, tekstiosassaan, edellyttää, että pitäisi tehdä, jotta työttömät olisivat
yhdenvertaisessa asemassa ympäri Suomea, [Puhemies koputtaa] niin silloin voisi sanoa,
että tällä ehkä tavoitellaan jotain inhimillistä. Mutta tämä on ihan pelkkää rankaisemista.

16.16 Li Andersson vas (vastauspuheenvuoro): Arvoisa puhemies! Edustaja Zyskowicz
viittasi edelleen tähän suojaosaan, jota vasemmistoliitto on ajanut pitkään, ja olimme hal-
lituksessa siinä vaiheessa, kun siitä päätettiin. Miksi me halusimme työttömyysturvaan
suojaosan? Sen takia, että vasemmistoliitossa me ymmärrämme sen, että työttömien työn-
hakijoiden joukossa on työkykyisiä ihmisiä, jotka pystyvät tekemään lyhytaikaisempia
keikkatöitä tai osa-aikatöitä sillä aikaa, kun etsivät omaa koulutustaustaansa tai työkoke-
12



Pöytäkirjan asiakohta PTK 134/2017 vp
mustaan vastaavaa työpaikkaa, pysyvää ja kokoaikaista sellaista. Meidän näkemyksemme
on se, että työttömyysturvan pitää joustaa niin, että on mahdollista työttömän myöskin nii-
tä lyhytaikaisempia keikkatöitä tehdä.

Mutta hallituksen ajatusvirhe on siinä, että te uskotte, että joka ikinen työtön työnhakija
taustasta riippumatta joka ikisellä paikkakunnalla koko Suomessa pystyy näitä töitä löytä-
mään ja tekemään. Todellisuus ei vain näytä siltä, ja siitä kyllä kielivät kaikki nämä äärim-
mäisen kriittiset asiantuntijalausunnot, joita tästä hallituksen esityksestä on annettu.

16.17 Merja Mäkisalo-Ropponen sd (vastauspuheenvuoro):  Arvoisa puhemies! Joten-
kin tästä esityksestä heijastuu hallituksen suhtautuminen pitkäaikaistyöttömiin eli juuri se
ajatus, että kyllähän töitä olisi, mutta kun ihmiset eivät halua tehdä niitä töitä, niin heidät
pitää jotenkin kepillä pakottaa sinne työn ääreen. Ei tämä tämmöinen ajattelutapa, tämmöi-
nen malli, voi kannustaa. Tämä koetaan rankaisuna.

Jotenkin tuntuu, että hallitus ei todellakaan tiedä, mikä on pitkäaikaistyöttömien tilanne
tällä hetkellä tuolla maakunnissa. Siellä tarvittaisiin työhönvalmennusta, siellä tarvittaisiin
kuntoutusta, työnetsintää, koulutusta. Mutta näitä toimenpiteitä ei ole tarjolla, ja hallitus ei
näitä lisää vaan pikemminkin supistaa ja säästää näistä. Kyllä hallitus itsekin myöntää tä-
män, minkälaisia ongelmia tästä tulee. Muuten se ei olisi arvioihin kirjoittanut, että toi-
meentulotukimenot tulevat huomattavasti kasvamaan.

Ensimmäinen varapuhemies Mauri Pekkarinen: Puhujalistaan.

16.18 Ilmari Nurminen sd:  Arvoisa puhemies! Tämän on tosiaan tarkoitus astua ensi
vuoden alusta voimaan, ja nyt ollaan jo jouluviikoilla. Siinä mielessä on harmillista, että
täällä on niin vähän hallituspuolueiden edustajia paikalla.

Aktiivimallihan tarkoittaa sitä, että jos ei työtön työnhakija löydä työtä tai saa palveluja,
niin työttömyysturvaa leikataan lähes 5 prosenttia. Tämä aktiivisuusehdon täyttäminen on
erittäin epäoikeudenmukaista, koska jos me mietimme esimerkiksi omaa maakuntaani Pir-
kanmaata, niin katsoin, että meillä on työttömiä työnhakijoita noin 30 000, pitkäaikaistyöt-
tömiä on lähes 10 000 ja avoimia työpaikkoja vain reilu 4 000. Eli on täysin selvää, että
varsinkin nämä heikommassa työmarkkina-asemassa olevat ihmiset eivät tule löytämään
aktiivisuusehdon täyttävää työtä, jolloin tästä uhkaa muodostua heille pysyvä toimeentu-
lon leikkaus. Ja kuten täälläkin on käyty keskustelua, alueelliset erot ovat suuret ja subjek-
tiivista oikeutta näihin palveluihin ei ole sisällytetty.

Tähän valiokunnan lausumaehdotukseen: kuten edustaja Kiljunenkin toi esille, se on ai-
van löyhä, eli siihen ei kyllä voi oikeastaan tässä asiassa tukeutua millään tavalla.

Täällä on puhuttu paljon työllisyysvaikutuksista, ja työelämävaliokuntakin kävi hyvin
pitkän asiantuntijakuulemisen. Ylipäätänsä työllisyysvaikutuksia ei voitu todentaa, päin-
vastoin tämän todettiin lisäävän byrokratiaa työttömien kohdalla. [Ben Zyskowicz: Katso-
taan parin vuoden päästä!]

Jos me mietimme ylipäätänsä hallituksen politiikkaa, niin kyllähän se on kohdistunut
hyvin pitkälti varsinkin työttömiin ja pitkäaikaistyöttömiin. Alkukaudesta tehtiin historial-
linen noin 200 miljoonan leikkaus työttömyysturvan päiviin. Nyt ollaan aktiivimallia vie-
mässä eteenpäin, ja täytyy muistaa, että aktiivimallin yhteydessä vietiin aktiivisen työn-
haun mallia, joka eriytettiin tässä vaiheessa, ja se on tulossa keväällä meille valiokuntaan
alustavien suunnitelmien mukaan. Jo tämä aktiivimalli edellyttää hakemaan työtä tai pal-
13



Pöytäkirjan asiakohta PTK 134/2017 vp
veluja, ettei työttömyysturvaa leikata, mutta toinen osa tästä eli aktiivisen työnhaun malli
edellyttäisi, että kolmen kuukauden aikana pitää hakea vähintään 12:ta työpaikkaa, siellä
on viikoittainen raportointi ja karenssit ja muut uhat, ja kuten edustaja Mäkisalo-Roppo-
nen toi esille, tämä viikoittainen raportointi tietokoneellakin on hyvin haastavaa, koska 20
prosentille työttömistä ei edes ole mahdollista käyttää sähköisiä palveluita. Tämä on to-
siaan toinen puoli tästä esityksestä, jota hallitus on valmistelemassa ja tuomassa keväällä
tänne meidän käsittelyyn.

Tämän johdosta kannatankin edustaja Kiljusen esittämän vastalauseen mukaisia pykä-
lämuutosehdotuksia, joissa hylätään ehdottomasti aktiivimalli, mutta tämä työttömyyden
alun omavastuuosuuksien pieni parannus on kuitenkin ihan hyvä ja oikean suuntainen.

16.22 Heli Järvinen vihr: Arvoisa puhemies! Me kaikki tässä salissa yhteisesti pyrimme
sellaiseen lainsäädäntöön, joka olisi helppoa ymmärtää ja yksinkertaista toteuttaa; sellai-
seen lainsäädäntöön, joka ei olisi päällekkäistä aiempien esitysten kanssa eikä itsessään ris-
tiriitaista; sellaiseen, joka vielä keventäisi mahdollisesti hallintoa, kannustaisi ihmisiä, kas-
vattaisi ihmisten hyvinvointia. Näiden täällä päätettävien lakien toimenpiteiden pitäisi olla
realistisia, vaikuttavia, tasapuolisia ja helposti toteutettavia. Sitä me tavoittelemme. Siitä
huolimatta käsittelemme täällä tänäänkin aktiivimallia, joka on oikeastaan kaikissa näissä
asioissa täysin päinvastainen.

Tämä esitetty malli, joka vaatii aktiivisuusvelvoitetta täytettäväksi — tai työttömän
etuutta alennetaan 4,65 prosentilla seuraavan 65 maksupäivän ajaksi — on monessa suh-
teessa erittäin ongelmallinen. Moni pitää sitä enemmän rangaistuspakettina kuin kannus-
tuspakettina. Jopa Elinkeinoelämän keskusliitto, joka kävi kuultavana, pitää valittua to-
teuttamistapaa hallinnollisesti raskaana. Aktiivimalli tulee leikkaamaan useiden työttö-
mien työttömyysturvaa, ja SAK pitää sitä jopa kilpailukykysopimuksen vastaisena siitä
johtuen. Moni pitää tätä asiakkaille vaikeasti ymmärrettävänä ja monimutkaisena, muun
muassa Kela, joka joutuu toteuttamaan sitä hallintoa, jonka tämä laki tuo tullessaan.

Jos säästöjen lisäksi yhteiskuntapoliittisena tavoitteena on ihmisten hyvinvointi, täytyy
sanoa, että aktiivimalli ei ainakaan lisää kaikkein heikoimmassa asemassa olevien hyvin-
vointia, vaikka pitäisi. Kuultavat lakimiehet pitävät tätä vaikeaselkoisena jopa juristille. He
pitävät myös ongelmana sitä, että yrittäjäriski kasvaa, jos aktiivisuuden edellytyksenä on
tietty ansio tai tietty maksuaika, koska niin kuin kaikki yrittäjänä olleet tietävät, rahat saat-
tavat olla maksettavissa paljon sitä yrittäjyysaikaa myöhemmin. Tai mitä tapahtuu sille
työttömälle, joka on saanut itselleen töitä vaadituksi viikoksi kuukaudessa, jos työnantaja
ei maksakaan palkkaa ajoissa? Miten hänen kohdallaan käy? Pitäisi myöskin selvittää se,
millaisessa reilassa tämä on osa-aikatyödirektiivin kanssa, koska selkeästi osa-aikatyötä
tekevät ovat heikommassa asemassa tämän lain noudattamisen suhteen.

Täällä on mainittu moneen kertaan ne kaikkein heikoimmat, eikä suotta. Kahdella mil-
joonalla suomalaisella on jokin pitkäaikaissairaus. Tämä ei tietenkään tarkoita sitä, että
kaksi miljoonaa suomalaista olisi työkyvyttömiä, mutta monella heistä pitkäaikaissairaus
vaikuttaa tavalla tai toisella työntekoon. Kaikkein heikoimmassa asemassa olevissa työttö-
missä on paljon pitkäaikaissairaita, joiden kipu- ja sairausjaksot voivat vaihdella ja joiden
diagnooseja ei välttämättä edes tunnisteta. Tällaisen osatyökykyisyyden takia moni ei ole
välttämättä oikeutettu työkyvyttömyyseläkkeeseen, mutta ei toisaalta pysty myöskään
työllistymään tai hakeutumaan yrittäjäksi. Sen takia olisi erityisen tärkeätä taata, että myös
vaikeasti työllistyville olisi tarjolla riittävästi heidän tilanteeseensa sopivia aktivointipal-
14



Pöytäkirjan asiakohta PTK 134/2017 vp
veluja, mutta valitettavasti määrärahat sen suhteen ovat niukalla. Tätä samaa on edellyttä-
nyt myös perustuslakivaliokunta, joka omassa lausunnossaan kysyy myös sitä, voisiko
näiltä määrärahaleikkauksilta välttyä, jos pystyy osoittamaan pyrkineensä työllistymään,
vaikkei siinä ehkä ole onnistunut.

Tästä saatiin hyvä esimerkki, kun kuultavana oli ihmisiä Vantaan TYPistä eli työllisty-
mistä edistävästä monialaisesta yhteispalvelusta. Tämän vuoden tammi—heinäkuussa
heillä oli ollut kuukaudessa 3 500 asiakasta, ja he olivat pystyneet tarjoamaan 107:lle tästä
porukasta työllistymistä edistäviä palveluita. Se kuvaa sitä määrää, minkä verran meillä on
tarjota työllistymistä edistäviä palveluja tässä maassa. Ja kun vielä otetaan huomioon se,
että monella työttömällä on elämänhallintavaikeuksia, päihdeongelmia tai erilaisia tervey-
dentilan asettamia rajoitteita, niin tilanne on huono. Väitöstutkimuksen mukaan viime
vuonna 27 prosenttia kunnan kaikista pitkäaikaistyöttömistä oli työkyvyttömiä. Lisäksi 20
prosentilla todettiin hoidon ja kuntoutuksen tarvetta. Meidän kannattaa muistaa se, että
työttömissä on kovin monenlaista porukkaa.

Lisäksi tämä leikkaus tulee osumaan pahimmin juuri siihen ryhmään, jonka tilannetta on
jo muiltakin osin heikennetty. Sairastavien kustannukset ovat kasvaneet koskien tervey-
denhuollon asiakasmaksuja, lääkekustannuksia ja matkakorvauksia. Monet ovat jo joutu-
neet turvautumaan toimeentulotukeen, ja tämän lain myötä yhä useampi joutuu niin teke-
mään. Pelkästään tämän vuoden alkupuolella terveydenhoitomenoihin on maksettu toi-
meentulotukea yli 45 miljoonaa euroa.

Työttömyys on muutenkin aika vaikea rasti: työttömäksi ilmoittautuessa esimerkiksi pi-
tää ymmärtää pistää ruksi, että hakee kokoaikatyötä. Harva huomaa sitäkään — ja tämä
uusi malli, aktiivimalli, tulee olemaan entistä hankalampi.

Jos tämä laki toteutuu vuoden alussa, niin kuin on tarkoitus, myös etuuden määrän tut-
kiminen aina 65 maksupäivän välein tulee hidastamaan työttömyysetuuden maksamista ja
aiheuttamaan monelle ongelmia, vaikka he olisivat etuuteen oikeutettuja.

Kuten on sanottu jo moneen kertaan, tämä asettaa työnhakijat keskenään hyvin eriarvoi-
seen asemaan riippuen hakijan asuinpaikasta ja ammattialasta. Kannattaa muistaa, että ak-
tiivisuus on paljon muutakin kuin työ, yrittäminen tai TE-palvelut. Tämän esityksen mu-
kaanhan omais- ja perhehoitajilta ei tulla vaatimaan aktiivisuutta. Mutta miten esimerkiksi
talkootyötä tekevät tai vapaaehtoistyötä tekevät, jotka ovat hyvinkin aktiivisia mutta eivät
vain saa tekemästään työstä palkkaa korvauksena?

Tämä tulee kasvattamaan hallintoa monelta osalta. Hallituksen esityskin arvioi, että toi-
meentulotukimenot kasvavat 10 miljoonalla ja asumistukimenot 4 miljoonalla. Kuten ker-
roin, Kela on arvioinut, että se joutuu palkkaamaan jopa 260 uutta työntekijää, sillä etuus-
päätöksiä odotetaan jopa 770 000 lisää. Tämän lisääntyvän byrokratian vaikutuksia tai by-
rokratialoukkuja ei ole laskelmissa huomioitu. Hallitushan arvioi, että tällä lailla tulisi
5 000:sta jopa 12 000:een uutta työpaikkaa.

Lisäksi lakiesitys on ongelmallinen myös maakuntauudistuksen näkökulmasta. Tämä ei
vastaa niitä periaatteita, vaan rajoittaa maakunnan ja kuntayhtymän itsenäisyyttä ja oikeut-
ta järjestää kasvupalveluita. Tämä on siis monesta syystä ongelmallinen.

Ja vielä muutama kohta, jotka on pakko mainita:
Kuten sanoin, näiden tietojen tutkiminen 65 päivän välein on tosi ongelmallista. Millä

informaatiolla niitä tutkitaan, kuka tutkii? Entä jos työnantaja ei maksa palkkaa, vaikka pi-
täisi? Tai jos yritystoiminnasta ei saa tuloja, mitä tapahtuu tällaisille henkilöille?
15



Pöytäkirjan asiakohta PTK 134/2017 vp
Kun valmennus tai koulutus on toteutettava irtisanomisajan päättymisen jälkeen kahden
kuukauden kuluessa, niin jotta lainsäädäntö ei olisi ristiriitaista tämän kanssa, tämä osal-
listuminen pitäisi ottaa huomioon aktiivisuuden osoittamisessa.

Tässä on vielä yksi iso periaatteellinen ongelma: kuntouttava työtoiminta kuuluu niihin
edellä mainittuihin työllistymistä edistäviin palveluihin, vaikka se on sosiaalipalvelu. Kun-
touttava työtoiminta on sosiaalipalvelu, se ei ole työllistymistä edistävä palvelu. Mutta jos
kuntouttava työtoiminta siihen lasketaan, niin silloin pitäisi ilman muuta myös ainakin
vammaisten työllistymistä tukeva toiminta asettaa samaan asemaan.

Kuten jo omassa puheenvuorossani sanoin, tämä tulee ruuhkauttamaan työkyvyttö-
myyseläkejärjestelmän, koska hakijoita tulee paljon lisää. Ainoa keino vapautua karenssis-
ta ja näistä rajoituksista [Puhemies koputtaa] on hakea työkyvyttömyyseläkettä.

16.32 Tarja Filatov sd: Arvoisa puhemies! Silloin kun tämä laki tuli ja tätä kutsuttiin ak-
tiivimalliksi, niin ei voi mitään sille, että tuli mieleen Orwellin vanhat kirjat ja se uusi kieli,
jossa sanoilla yritetään muuttaa ihmisten mielikuvia. Minusta tämä on ennemminkin pas-
siivimalli kuin aktiivimalli. Tämä antaa valtiolle oikeuden olla passiivinen. [Eero Heinä-
luoma: Hyvä kiteytys!] Kun tähän asti me olemme ajatelleet, että valtion pitää olla aktiivi-
nen ja palvella, jotta työtön voi saada työtä — välittää työtä, auttaa palveluilla, auttaa ter-
veydenhuollollisissa asioissa ja muissa — niin nyt me muutamme koko meidän filosofiam-
me. Tähän asti me olemme toimineet myös niin, että työttömälle tarjotaan palvelua, ja jos
hän siitä kieltäytyy, niin siitä seuraa rangaistus. Tämä on mielestäni hyväksyttävää akti-
vointipolitiikkaa silloin, jos se, mitä tarjotaan, on kelvollista ja ihmiselle sopivaa. Ikävä
kyllä näin ei ihan aina ole. Mutta nyt lähdetään siitä, että ihmiselle, joka on työtön ja jo
muutenkin vaikeassa asemassa, asetetaan kohtuuttomia vaatimuksia. Työttömyysturva,
niin kuin tässä salissa hyvin sanottiin, on tarkoitettu sitä varten, että ihminen on työttömä-
nä ja hän tulisi toimeen. Nyt täyden työttömyysturvan saannin edellytyksenä on työnteko.
Tämä on kerta kaikkiaan järkyttävä ajatusmalli siinä mielessä, että miten me miellämme
etuuksien olemassaolon syyn.

Jos meillä olisi sellainen työttömien joukko, josta kaikki ovat hyvin koulutettuja, suh-
teellisen nuoria, terveitä, asuvat pääkaupunkiseudulla, markkinoilla, missä työtä on tarjol-
la, niin silloin tällainen malli voisi toimia, että "työtön työllistä itse itsesi, sitten voit saada
työttömyyspäivärahaa tietyille päivämäärille", mutta kun näin ei ole. Meillä todellakin on
pitkäaikaistyöttömiä, joista toki osa on aivan hyvässä työkyvyssä ja jopa hyvin koulutettu-
ja ihmisiä, lähes 100 000 ihmistä, mutta se joukko, josta olen kaikkein eniten huolissani, on
ne pitkäaikaissairaat, pitkäaikaistyöttömät, joille tämä ei ole mitään muuta kuin eläkkeelle
työntö ja leikkauslaki.

Juuri kuten edustaja Järvinen täällä hyvin kuvasi: kun on haluttu ikään kuin lieventää
niitä velvoitteita ja olla ikään kuin ymmärtäväisiä sitä heterogeenista joukkoa kohtaan,
joka meidän työttömien joukko on, niin tänne on tullut muutamia lukkoja. Jos saa vam-
maisetuutta — on niin pahasti vammainen, että saa vammaisetuutta — niin silloin ei tar-
vitse täyttää näitä aktivointiehtoja, tai jos on niin työkyvytön, että hakee työkyvyttömyys-
eläkettä, niin silloin ei tarvitse täyttää näitä ehtoja. Mutta työkyvyttömyyseläkkeen saa to-
dellakin vireille sillä, että menee Kelan sivulle, laittaa pankkitunnukset ja nimensä. Me
olemme luoneet lain, jota jos halutaan kiertää, sitä voidaan kiertää todella helpolla.

Mielestäni tällainen lainsäädäntö on kelvotonta, koska se ikään kuin antaa niille ihmisil-
le, joiden moraali antaa periksi hakea turhaan työkyvyttömyyseläkettä, porsaanreiän, mut-
16



Pöytäkirjan asiakohta PTK 134/2017 vp
ta taas ne pitkäaikaissairaat, jotka haluaisivat pysyä työvoimassa, jotka haluaisivat tehdä
töitä, jos sellaista, joka heidän terveydentilaansa sopisi, onnistuisivat löytämään, tavallaan
pakotetaan hakemaan työkyvyttömyyseläkettä tämän järjestelmän kautta, koska muutoin
heille tulisivat ne sanktiot, joita tässä on ajateltu niille ihmisille, jotka eivät onnistu aktii-
vitoimia tai työpaikkaa itsellensä saamaan.

Kun tätä lakia esiteltiin, sanottiin, että hallitus on lisännyt 24 miljoonaa euroa aktiivitoi-
miin tämän lain toimeenpanoa varten. Jos mennään hiukan näiden budjettilukujen taakse:
24 miljoonalla saa maksimissaan 10 000 aktivointitointa, mikä täyttäisi tämän lain edelly-
tykset, mutta kun sitä rahaa ei ole lisätty 24 miljoonaa vaan ainoastaan 4 miljoonaa, koska
20 miljoonaa on leikattu jo aiemmin, niin tosiasiallisesti se lisäys, jota aktiivitoimiin tätä
kautta tulee, on noin 2 000 hengelle suunnattu, ja kuitenkin jo yksinomaan pitkäaikaistyöt-
tömiä on lähes 900 000 ja heistä suunnilleen 40 000 heitä, joilla on erityisiä vaikeuksia sai-
rauden tai vamman vuoksi työllistyä.

Jos ylipäätään ajattelemme aktiivitoimia — itse kannatan sitä, että aktiivitoimiin panos-
tetaan, ja jopa sitä, että tietyissä tilanteissa ihmistä vähän patistetaankin aktivoitumaan —
niin mitä tässä kokonaisuudessa tapahtuu? Työvoimapoliittinen koulutus on paras aktiivi-
toimi, mitä meillä on, koska se vastaa osaavan työvoiman puutteeseen ja parantaa ihmisten
työllistymiskykyä. Itse asiassa melkein voisi sanoa, että voimme viettää työvoimapoliitti-
sen koulutuksen hautajaisia, sen vuoksi, että ensin sitä ajettiin voimakkaasti alas, sitten nuo
alasajetut resurssit siirrettiin valtionosuusjärjestelmän mukaan ja normikoulutuksen sisäl-
le, ja kaunis ajatus tässä vaiheessa oli, että sieltä työttömille sitten ikään kuin tarjottaisiin
kouluttautumismahdollisuuksia. Mutta tosiasia on se, että VOS-lain sisään on leivottu sel-
lainen mankeli, joka estää oppilaitoksia ottamasta sisään sellaisia ihmisiä, jotka eivät ole
nuoria, vastavalmistuneita ja varsinkin sellaisia, joilla on jo joku tutkinto, jolloin itse asias-
sa niiden työttömien, jotka ovat rakennemuutosten suuria uhreja, mahdollisuudet koulut-
tautua uuteen ammattiin heikkenevät todella paljon.

No, voidaan sanoa, että samaan aikaan ollaan vapauttamassa omaehtoista koulutusta
työttömyysturvalla. Jos näin tapahtuu, olen todella iloinen, mutta tähän mennessä tähän sa-
liin tulleet lait ovat ainoastaan vaikeuttaneet työttömyysturvalla kouluttautumista, koska
sen lain sisään, joka meillä viimeksi oli tässä salissa käsittelyssä — jossa oli muun muassa
yrittäjyyden kannalta positiivinen asia elikkä se, että työttömyysturvaa voisi käyttää alku-
vaiheessa turvana, kun yrittää perustaa yritystä — oli piiloon leivottu pykälä, joka vaikeut-
taa ammatillisen koulutuksen suorittamista työttömyysturvan aikana. Elikkä sinne toiselle
asteelle ei kyllä tällä hetkellä kouluttautumaan juurikaan pääse.

Hallitus puhuu kauniisti muuntokoulutuksista ja muista tällaisista ratkaisuista, jotka
ovat kuitenkin pienen ja itse asiassa aika etuoikeutetun ryhmän koulutusmuoto, koska heil-
lä on jo korkeakoulutus taustallansa — vaikkapa se kokeilu, joka meillä nyt tällä hetkellä
on käynnissä. Mutta esimerkiksi ne nuoret tai ne nuoret aikuiset, jotka tarvitsisivat kipeim-
min koulutusta, kärsivät tästä kokonaisuudesta ja siitä ideologiasta, mitä täällä taustalla on.
Kaikkein surullisinta minusta on se, että hallitus ajattelee, että jos luodaan kannustinlaki,
joka kannustaa ehkä 10 000:ta ihmistä työllistymään pätkätöihin, niin samalla voidaan
250:tä työtöntä vetää turpaan.

16.40 Kari Uotila vas:  Arvoisa herra puhemies! Ihan täältä paikaltani puhun enkä käy
toistamaan hyviä puheenvuoroja, joita salin tältä reunalta on kovasti paljon tullut.
17



Pöytäkirjan asiakohta PTK 134/2017 vp
Kiinnitän vielä huomiota siihen, mikä ero on tällaisella positiivisella kannustamisella,
josta esimerkkinä on työttömyysturvan suojaosa, verrattuna sitten tällaiseen sanktiointiin,
kyykyttämiseen ja rankaisemiseen. Olen tässä salissa joskus aiemminkin, kun on puhuttu
pätkätöistä tai nollasopimuksista, muistellut maineikkaan laulajan, Veikko Lavin, laulua
satamasta, jossa Takarivin Taavi muitten joukossa meni aamulla jonoon toivoen, että saisi
purkukeikan, olisi tänään vuoro, satamapomo valitsisi purkamaan laivaa sille päivälle.
Tätä tapausta voidaan verrata nyt siihen, että työttömiä on ja he pyrkivät etsimään työtä,
menevät sinne "satamaan", ja sitä, joka onnistuu sen työpaikan saamaan, kannustetaan täl-
lä suojaosalla, se on positiivinen juttu, mutta sille takarivin taaville, joka omista pyrkimyk-
sistään huolimatta ei sitä työpaikkaa saa, lyödään rangaistuksen leima otsaan. Hän palaa
pettyneenä, ei tullut työpaikkaa, mutta sen lisäksi, ettei tullut työpaikkaa, tuli rangaistus sii-
tä, vaikka kaikkensa teki, aamulta viideltä meni kaksi tuntia ennen työnjakoa jo sinne jo-
nottamaan. Se ei voi olla oikein, elikkä viitaan siihen, mitä puhuttiin tästä inhimillisyydes-
tä ja ihan näistä perusasioista, millä tavalla meidän pitäisi kaikkia ihmisiä kohdella, myös
niitä pitkäaikaistyöttömiä.

16.41 Outi Alanko-Kahiluoto vihr: Arvoisa herra puhemies! Siis sinänsähän tästä laista
on sanottu jo kaikki tähdellinen, eli tänne eteen tuleminen on siinä mielessä aika turhaa,
mutta haluan tulla ihan periaatteesta sanomaan eduskunnan pöytäkirjoihin, mitä tästä nyt
kaiken kaikkiaan ajattelen. Haluan todeta myös sen, että nyt perjantai-iltapäivänä kello on
kohta 5 ja meitä on täällä 12 kansanedustajaa. Olemme kaikki oppositiopuolueista, ja hal-
lituksesta täällä ei ole enää ketään paikalla kuuntelemassa tätä keskustelua.

Tämä on minun mielestäni sikäli kyllä siis aika järkyttävää, että kuten työelämävalio-
kunnan arvoisa puheenjohtaja Filatov totesi, tämä on kelvotonta lainsäädäntöä. Tämä on
ehkä siis, no, sanotaan nyt, sosiaalilainsäädännön kannalta, sosiaaliturvan kannalta ehkä
järkyttävin laki, mitä minä olen nähnyt sen 11 vuoden aikana, jonka olen kansanedustaja
ollut. En ole koskaan nähnyt semmoista lakiesitystä, jossa leikataan perusturvan tasolla
olevaa sosiaalietuutta sillä perusteella, että henkilö on työtön mutta ei ole onnistunut työl-
listymään.

Meillähän tosiaankin lainsäädäntö tuntee työttömyysturvan semmoisena etuutena, joka
on tarkoitettu pitämään ihminen toimintakykyisenä ja hengissä semmoisessa tilanteessa,
jossa syystä tai toisesta niitä palkkatuloja ei ole, ja nyt lähdetään tällaista sosiaalietuutta
leikkaamaan. Kun todella tiedetään, että Suomessa työttömyysturva nyt jo on pelkästään
73 prosenttia minimibudjetista, niin tällä ajetaan ihmisiä toimeentulotuen varaan, mikä tar-
koittaa sitä, että heidät työnnetään oikein valtiovallan toimesta sinne toimeentulotuelle,
jota köyhyystutkijat nimittävät tämmöiseksi köyhyysansaksi sen takia, että sieltä on hir-
veän vaikea omin keinoin päästä pois siitä syystä, että toimeentulotuki on tarkoitettu vii-
mesijaiseksi turvaksi. Siinä ei ole mahdollisuutta samalla tavalla tienata jonkin verran
kuussa kuin on työttömyysturvassa ja asumistuessa. Tämä on ihan siis pelkästään köyhien
ihmisten aseman heikentämistä, oikein tietoista heikentämistä. Minä sanon, että tietoista
heikentämistä sen vuoksi, että hallitus todellakaan ei ole samaan aikaan lisäämässä määrä-
rahoja tänne työttömien palveluihin, millä voitaisiin jollain tavalla sitten turvata se, että ih-
miset oikeasti voivat osoittaa sen aktiivisuutensa eli sen, että ansaitsevat sen työttömyys-
turvan. Jos lukee nyt esimerkiksi sosiaali- ja terveysvaliokunnan lausunnon, niin nämä voi-
massa olevat määrärahat työttömien palveluihin eivät tule riittämään olemassa oleville
18



Pöytäkirjan asiakohta PTK 134/2017 vp
työttömille. Ne riittävät korkeintaan 8 000—10 000 henkilölle mutta ei sille työttömien
joukolle, joka meillä nyt on.

Minä pidän erityisen raskauttavana sitten myöskin sitä, että yleensä eduskunnassa on ol-
lut tapana, että jos perustuslakivaliokunta esittää joitain muutoksia lakiin, niin niitä perus-
tuslakivaliokunnan lausuntoja on kyllä huolella luettu, mutta tässä tapauksessa hallitus-
puolueet eivät tähän suostuneet. Esimerkiksi juuri se, että ei lisätä näitä määrärahoja tänne
palveluihin elikkä ei taata sitä, että ihminen omalla aktiivisuudellaan voisi päästä näiden
palveluiden piiriin, tarkoittaa käytännössä sitä, että hallitus luo tämmöisen leikkurin, joka
osuu siihen työttömään, joka sattuu asumaan sellaisella seudulla, missä ei lyhytkestoista
työtä ole tarjolla, ja henkilö itse ei sille tilanteelle voi mitään elikkä omalla aktiivisuudella
ei käytännössä pysty osoittamaan olevansa ansainnut sen työttömyysturvan. Tämä on asia,
jonka perustuslakivaliokunta olisi halunnut muutettavaksi siitä syystä, että tämä asettaa ih-
miset, jotka asuvat eri puolilla Suomea, epätasa-arvoiseen asemaan eli ihminen itsestään
riippumattomista syistä voi joutua sellaiseen tilanteeseen, että se oma aktiivisuus ei riitä
siihen, että pystyisi osoittamaan olevansa työttömyysturvan arvoinen, mikä on todella ko-
vaa politiikkaa.

Sitten lopuksi mehän kaikki tiedämme, että jos katsotaan niitä työkyvyttömyystilastoja,
niin Suomessahan ollaan viime vuosina jo pitkään edetty sillä tavalla, että keski-ikäisten ja
sitä vanhempien ihmisten syissä olla työkyvyttömyyseläkkeellä ja ylipäätään työkyvyttö-
myyseläketilastoissa ollaan menty alaspäin, mikä on hyvä asia, mutta sitten taas nuorten
kohdalla erityisesti mielenterveyssyistä ja masennussyistä työkyvyttömyyseläkkeelle ha-
kevien määrä on ollut pitkään nousussa. Tämähän on semmoinen asia, josta valtiovallan pi-
täisi olla hyvin huolestunut ja tehdä kaikkensa, että tämä ei ole semmoinen trendi, joka jat-
kuu. No, nyt hallitus on luomassa lain, jossa ainoa tapa välttää joutumasta sinne kaikkein
köyhimmäksi tässä yhteiskunnassa on hakea sinne työkyvyttömyyseläkkeelle. En minä
kyllä olisi kuvitellut, että tämmöistä lakia tänne voidaan tuoda. — Joo, ehkä Juhana Varti-
ainen, joka saapui paikalle nyt sitten hallituspuolueesta, voi selittää, millä tavalla tämä nyt
sitten auttaa meitä saavuttamaan nämä työllisyystavoitteet ja miten ratkotaan kestävyyson-
gelmaa tällaisella lainsäädännöllä. [Juhana Vartiainen: Arvoisa puhemies! Voinko tehdä
sen heti?] Täällä ei kukaan muu meistä kyllä nyt ymmärrä tästä laista ja tämän mielekkyy-
destä. Ehkä te voitte selittää meille, mikä järki tässä on.

Ensimmäinen varapuhemies Mauri Pekkarinen: Arvoisa edustaja Vartiainen, kaiken
varalta vielä on syytä selventää, että vastauspuheenvuoron voi pyytää mutta ei kesken toi-
sen käyttämän varsinaisen puheenvuoron vaan sen puheenvuoron jälkeen. Eli jos nyt vielä
on mielihaluja pyytää vastauspuheenvuoro, niin siihen on tämmöinen lyhyt aikaikkuna
olemassa. — Edustaja Vartiainen, teillä on nyt vastauspuheenvuoro.

16.49 Juhana Vartiainen kok (vastauspuheenvuoro): Kiitos, arvoisa puhemies! Anteek-
si, toimin tökerösti tuossa. — Olin estynyt tulemaan tähän aikaisemmin. Kuulin vain Alan-
ko-Kahiluodon puheenvuoron lopun, ja hän tuntui sanovan, että ainoa tapa välttää tämä
sanktio on hakea työkyvyttömyyseläkkeelle. Mutta se ei tietenkään voi pitää paikkaansa,
vaan se varsinainen tapa välttää se on tietysti mennä töihin. Ja sehän onnistuu yhä parem-
min ja paremmin tässä nykyisessä taloudessa, joka kasvaa. Se onnistuu myös läpi taantu-
19



Pöytäkirjan asiakohta PTK 134/2017 vp
man, jos on pikkuisen valmis laskemaan sitä kynnystä, millaisen työpaikan on valmis ot-
tamaan vastaan. Tähänhän tällaisilla aktivointijärjestelmillä, jotka Suomeen nyt tulevat 20
vuotta myöhemmin kuin muihin Pohjoismaihin, tähdätään. On havaittu kaikissa Pohjois-
maissa, että ne lisäävät sitä todennäköisyyttä, että ihmiset hakevat itselleen työpaikan.

16.50 Outi Alanko-Kahiluoto vihr (vastauspuheenvuoro):  Juhana Vartiaiselle vastauk-
sena, että tosiaankin ainoa tapa välttää tämä leikkuri on hakea työkyvyttömyyseläkkeelle
silloin, kun näihin palveluihin ei ole riittävästi määrärahoja ja myöskään ei ole tämmöistä
lyhytkestoista työtä, jota siis tosiaan ei joka puolella Suomea ole tarjolla. Ja jos henkilö ei
ole kyvykäs tai syystä tai toisesta ei pysty toimimaan yrittäjänä, niin silloin ainoa keino,
mikä jää jäljelle, on tosiaan se, että hakeutuu omaishoitajaksi tai työkyvyttömyyseläkkeel-
le.

Kyllä minun on pakko kysyä edustaja Vartiaiselta, kun nyt ainoana hallituspuolueiden
edustajana olette täällä paikalla: Eikö hallitus tässäkään kohtaa ole tehnyt minkäänlaisia
vaikutusarviointeja? Nimittäin onhan se nyt ihan selvää, että jos tosiaankin on tämmöinen
tilanne, että palveluita ei ole, työtä ei ole, niin totta kai ihminen toimii sillä tavalla — siis
köyhä ihminen ei halua, että sitä työttömyysturvaa leikataan. [Puhemies koputtaa] Jos hän
ei voi toimia omaishoitajana, niin silloinhan hän hakee työkyvyttömyyseläkkeelle, [Puhe-
mies koputtaa] etenkin jos hänellä on mitään näyttöä siitä, että näin pitäisi tehdä. Ei tämä
millään tavalla ratkaise meidän kilpailukyky- tai kestävyysongelmia. [Puhemies koputtaa]
Eikö näin ole?

Ensimmäinen varapuhemies Mauri Pekkarinen: Nyt täällä on pyydetty vastauspuheen-
vuoroja: edustajat Filatov, Heinäluoma, Andersson, Kari, Viitanen, Uotila ja Mäkisalo-
Ropponen — ja onko joku vielä — edustaja Kontula. Myönnän näitä nyt jonkun matkaa.
Jos edustaja Vartiainen jossakin vaiheessa näiden puheenvuorojen jälkeen haluaa välttä-
mättä päästä omalla vastauspuheenvuorollaan väliin, sallin sen hänelle, ja ellei, niin kaik-
kien näiden jälkeen edustaja Vartiainen saa puheenvuoron, 2 minuuttia sitten siinä tilan-
teessa.

16.52 Tarja Filatov sd (vastauspuheenvuoro):  Arvoisa puhemies! Meillä on suuri ero
ajattelussa edustaja Vartiaisen kanssa siinä, että hän ajattelee ilmeisesti, että kun ihminen
vain hakee töitä ja on valmis alentamaan sitä kynnystä, minkälaisia laatuvaatimuksia hän
työlle esittää, niin työtä on tarjolla. Saattaa olla, että pääkaupunkiseudulla tällainen harha
syntyy, mutta kun katsoo niitä ihmisiä, jotka elävät vaikkapa itäisessä Suomessa — ei tar-
vitse mennä Helsingistä sen kauemmaksi kuin Hämeenlinnaan — niin on lukuisa joukko
ihmisiä, jotka aktiivisesti hakevat myös niitä keikkatöitä, mutta heillä ei välttämättä ole nii-
hin valmiuksia, joita näissä keikkatöissä vaaditaan. Sen lisäksi meillä on iso joukko ihmi-
siä, esimerkiksi pitkäaikaistyöttömistä iso osa ja siellä sisällä vielä pitkäaikaissairaat ja
vammaiset, joita on noin yli 40 000. Heillä on myös hyvin rajatut työmarkkinat, joita he
ylipäätään kykenevät tekemään, ja tuollaisia keikkatöitä tässä maassa ei ole tarjolla.

Tämän lain ongelma on se, että sen työllisyysvaikutukset on arvioitu vain ansiopäivära-
han saajien osalta, ainakin tämän lakitekstin mukaan, mutta siinä ei ole tehty vaikutusarvi-
oita siitä, mitä tämä tarkoittaa niille pitkäaikaistyöttömille, [Puhemies koputtaa] niille sai-
raille, joille ei ole tällaisia keikkatyömarkkinoita tarjolla.
20



Pöytäkirjan asiakohta PTK 134/2017 vp
16.53 Eero Heinäluoma sd (vastauspuheenvuoro): Arvoisa puhemies! Ajattelen niin, että
edustaja Zyskowicz puolustaa hallituksen lakiesitystä solidaarisuudesta hallitusta kohtaan
ja sitten edustaja Vartiainen näyttää puolustavan tätä lakiesitystä puhtaasti aatteesta.

Todellakin, kun edustaja Vartiaista on pidetty ja hän itsekin on tainnut vähän esiintyä
pohjoismaisen mallin puolestapuhujana, tai ainakin sen tuntijana — ehkä se oikeampi sana
on "tuntijana" — niin jään kyllä ihmettelemään, että mikä on se Pohjoismaa, joka rakentaa
työttömyysturvansa niin, että kun et saa työtä, niin saat heikompaa työttömyysturvaa. Se ei
mahdu mihinkään tuntemaani pohjoismaisen ajattelun ytimeen. Päinvastoin, tässä siis täs-
mäohjuksin rangaistaan niitä, jotka eivät löydä työtä omasta yrittämisestään huolimatta ja
eivät saa palveluja, koska nämä palvelurahat on leikattu — ne kuuluvat hallituksen säästö-
listan kärkikohteisiin, joista oli helpoin sopia. [Puhemies koputtaa] Tämä on julma ja poh-
joismaisen mallin vastainen esitys.

16.54 Li Andersson vas (vastauspuheenvuoro): Arvoisa puhemies! Kuten edellinen pu-
huja totesi, muissa Pohjoismaissa yleensä viitataan aktiivisella työvoimapolitiikalla järjes-
telmiin, joissa on turvattu riittävä määrä henkilöstöä työvoimahallinnossa, jotta pystytään
turvaamaan henkilökohtaista neuvontaa ja ohjausta työttömille työnhakijoille. Sillä viita-
taan yleensä järjestelmiin, joissa on resursoitu riittävästi koulutukseen, jotta työttömillä
työnhakijoilla on mahdollisuus uudelleenkouluttautua, tai järjestelmiin, joissa on resursoi-
tu esimerkiksi palkkatukeen, jotta on myöskin kohdennettuja työllistymistoimia tarjolla
työttömille työnhakijoille. Minun ymmärtääkseni missään ei ole kuitenkaan rakennettu
sellaista aktiivimallia, jossa tosiaankin evätään työttömyysturva työttömyyden perusteel-
la. Sitähän tämä hallituksen malli käytännössä tarkoittaa, eikä se sisällä minkäänlaisia po-
sitiivisia kannustimia tai porkkanoita tai lisää määrärahoja näihin palveluihin tai koulutuk-
seen, joka voisi luoda joitain positiivisia kannustimia työttömille työnhakijoille. Tämä on
ainoastaan tällainen [Puhemies koputtaa] automaattinen leikkuri, joka kohtelee työttömiä
työnhakijoita eriarvoisesti.

16.55 Mika Kari sd (vastauspuheenvuoro):  Arvoisa herra puhemies! Tosiaan, jo aikai-
semmin sanoin, itse tulen alueelta, jolla työttömyys on kieppunut jo vuosia 17—18 prosen-
tin tasolla, alueelta, joka on kärsinyt vuosikymmeniä rakennemuutoksesta ja rakenteelli-
sesta työttömyydestä. Ei ole olemassa mitään hokkuspokkuskeinoja, joilla ihmisiä saa-
daan töihin, ei saada varsinkaan tällaisilla rankaisutoimilla, työttömyysturvaleikkauksilla.

Minua häiritsee — jollain lailla vielä kutsun itseäni myös työttömyyden asiantuntijaksi,
koska olen työllistänyt pitkäaikaistyöttömiä ja vajaakuntoisia ihmisiä, eri-ikäisiä, nuoria,
vanhoja — tässä tämmöisen asiantuntijuuden ohittaminen. Asiantuntijoiden näkökulmalla
ei ole mitään arvoa, asiantuntemus korvataan ideologialla. Jos tällä piiskalla joitain tuhan-
sia tai satoja ihmisiä töihin saadaankin, niin samaan aikaan rangaistaan tuhansia ja tuhan-
sia, ehkä kymmeniätuhansia, ihmisiä, joilla ei ole mahdollisuutta löytää omalta alueeltaan
töitä, tai edes lähialueelta, tai minkäänlaisia työvoimapoliittisia toimenpiteitä tai muita toi-
mia, jotka tähän aktiiviasiaan lasketaan. On todella murheellista nähdä, että [Puhemies ko-
puttaa] hallituspuolueiden edustajia tämä asia ei kiinnosta.

16.57 Pia Viitanen sd (vastauspuheenvuoro): Arvoisa puhemies! Minusta tämä oli hyvin
kiteyttävä, tämä edustaja Karin aiemmin sanoma ideologinen näkökulma. Tämä on kyyky-
21



Pöytäkirjan asiakohta PTK 134/2017 vp
tyksen ideologiaa. Sitä tämä on, mitä pahimmillaan, mitä julmimmillaan. Halutaan ikään
kuin uskoa aina vain, että työtön on omasta syystään työtön, ja rajua keppiä tarjotaan.

Puhemies! Kuten täällä aiemmin on sanottu, tämä on nyt täysin uusi malli, keksintö, jota
en voi maallikkona ymmärtää kenenkään edes keksivän. Kuinka joku voi keksiä sen aja-
tuksen, että työttömyysturva viedään, jos ei saa töitä — eli siis työttömyysturva viedään,
jos ei saa töitä? Voisiko edustaja Vartiainen kenties todellakin selittää, mikä tämän mallin
viisaus tässä taustalla mielestänne on? Haluaisin kyllä muistuttaa, että tämä on kovaa ko-
koomuslaista ideologista politiikkaa. Tätä ennen leikattiin tässä salissa eläkkeitä, [Puhe-
mies koputtaa] ja sitten vielä hallituspuolueet kehtasivat äänestää, että eihän tämä hallitus
eriarvoista.

16.58 Kari Uotila vas (vastauspuheenvuoro): Arvoisa herra puhemies! Niin kuin on to-
dettu, tässä on suurin ongelma se — ja se hallituksen esityksessäkin todetaan — että työtön
ei välttämättä itse voi aktiivisuudellaan vaikuttaa siihen, että etuuksien taso säilyy. Siis
vaikka tekee parhaansa, pyrkii aktiivitoimiin, pyrkii palveluihin, pyrkii työpaikkoihin,
mutta ei onnistu, niin siitä huolimatta rangaistaan, ja tämä on kyllä, niin kuin perustuslaki-
valiokuntakin toteaa, täysin poikkeavaa niihin esityksiin nähden, joita on aiemmin tehty
aktiivisuuden lisäämiseksi tai kannustavuuden lisäämiseksi. Niiden lähtökohtana on ollut
se, että työttömällä pitää olla itsellään mahdollisuuksia vaikuttaa siihen omaan tilantee-
seensa ja työllistymiseensä tai palveluihin pääsemiseensä ja vasta sitten, kun ei ole vaikut-
tanut niihin, mahdollisuuksien ollessa olemassa, on voinut tulla rajoituksia. Mutta tämä on
suora rangaistus siitä, että vaikka [Puhemies koputtaa] kaikkensa tekee, niin silti lyödään
päähän.

16.59 Merja Mäkisalo-Ropponen sd (vastauspuheenvuoro):  Arvoisa puhemies! Minä
olen huolissani siitä, miten välinpitämättömästi hallituspuolueiden edustajat suhtautuvat
perustuslakivaliokunnan esittämään huoleen siitä, onko työttömillä aito mahdollisuus täyt-
tää tätä lain tarkoittamaa aktiivisuusvaatimusta, jos työtä ja palveluita ei ole tarjolla. Mi-
nun mielestäni hallitus ei todellakaan tiedä pitkäaikaistyöttömien tilanteesta maakunnassa
mitään, kun se vastaa perustuslakivaliokunnan kritiikkiin, että pitkäaikaistyöttömällä on
pääsääntöisesti monipuoliset mahdollisuudet osoittaa aktiivisuutensa. Eihän se näin ole.

Lisäksi en voi olla ihmettelemättä edustaja Karin tavoin sitä, miten hallitus voi sulkea
korvansa ja silmänsä täysin lähes kaikkien asiantuntijoiden lausunnoilta ja varoituksilta
siitä, mitä tämä malli tarkoittaa — eli todelliseen ongelmaan täysin väärät ratkaisut, jotka
siis heikentävät [Puhemies koputtaa] kaikkein heikoimmassa asemassa olevien työttömien
asemaa entisestään.

17.00 Anna Kontula vas (vastauspuheenvuoro): Arvoisa puhemies! Istuin työ- ja tasa-ar-
vovaliokunnassa kuuntelemassa muun muassa edustaja Vartiaisen toiveesta sinne pyydet-
tyjä akateemisia asiantuntijoita, jotka suhtautuivat varsin skeptisesti työllisyysvaikutuk-
siin tämän lakiesityksen kohdalla. Nekin, jotka myönsivät, että sillä kenties saattaa joissa-
kin olosuhteissa jokin pieni työllisyysvaikutus olla, muistuttivat, että tätä tulee punnita nii-
tä kielteisiä vaikutuksia vasten, joita tällä esityksellä todennäköisesti on, esimerkiksi jär-
jestelmän legitimiteettiin yleensä, passivoivan toimeentulotuen lisääntymiseen ja sosiaali-
turvan byrokratian sakeutumiseen entisestään, jotka kaikki vaikuttavat myös työllisyyteen.
22



Pöytäkirjan asiakohta PTK 134/2017 vp
Yhteiskunta on monimutkainen kokonaisuus, sitä pitäisi tarkastella useilla mittareilla ja
punnita useista eri näkökulmista. Tämän hallituksen isoja ongelmia on, että se nojaa vain
yhteen mittariin ja menee siksi pahasti metsään.

17.01 Outi Alanko-Kahiluoto vihr (vastauspuheenvuoro):  Kyllä tämä, arvoisa puheen-
johtaja, käsittääkseni on ihan puhdas säästölaki, jos ajattelee, että valtiovarainministeriö on
aikaisemmilla vaalikausilla, kun minä olen ollut kansanedustaja, vastustanut pitkäaikais-
työttömien tämmöisiä työllistymistä palkitsevia bonuslakeja sillä argumentilla, että valtio-
varainministeriö ei usko, että pitkäaikaistyöttömät kuitenkaan työllistyvät, ja nyt sitten hal-
litus ilmeisesti tämän saman valtiovarainministeriön tuella tuo tänne tämmöisen lain, jolla
leikataan pitkäaikaistyöttömiltä työttömyysturvaa sen vuoksi, jos nämä eivät työllisty.
Kyllä tänne on rivien väliin kirjoitettu se, että tässä aiotaan säästää nimenomaan yhteiskun-
nan kaikkein heikko-osaisimpien kustannuksella, jotka nytkään eivät siis tällä perustyöttö-
myyspäivärahalla tule toimeen. Se on alle minimibudjetin.

Mutta pakko kysyä edustaja Vartiaiselta: Kun te olette kuitenkin julkisuudessa [Puhe-
mies koputtaa] kannattanut naisten ja miesten tasa-arvon lisäämistä, niin mitä mieltä olette
siitä, että jos henkilö työllistyy perhehoitajana tai omaishoitajana, niin silloin hän saa pitää
työttömyysturvansa? [Puhemies koputtaa] Eikö tämä ohjaa nimenomaan naisia pois työ-
markkinoilta?

Ensimmäinen varapuhemies Mauri Pekkarinen: Nyt 2 minuuttia vastauspuheenvuoro,
edustaja Vartiainen.

17.03 Juhana Vartiainen kok (vastauspuheenvuoro):  Kiitos, arvoisa puhemies! Aluksi
ehkä on syytä korjata täällä ollut tämmöinen väärinkäsitys, joka näytti olevan edustajilla
Andersson ja Viitanen, jotka sanoivat, että jos ei saa työtä, niin evätään työttömyysturva.
Sitä ei evätä vaan siitä leikataan pieni osa vastaten kahta karenssipäivää. Lukekaa se laki,
niin sitä ei tarvitse kauhistella niin paljon. 

Edustaja Alanko-Kahiluoto puhui aikaisemmin näistä aikaisemmista bonuslaeista. Tä-
mähän on eräänlainen bonuslaki. Kaikissa bonuslaeissa luodaan jo jonkinlainen aiempaa
suurempi ero sen taloudellisen tilanteen välillä, joka on työlliselle tai ei-työlliselle. Samal-
la tavallahan tämä toimii. Tämä on kaikissa Pohjoismaissa hyvin yleinen toimintatapa,
joka vain nyt viiveellä on sitten tulossa Suomeen. Tanskassa on sellainenkin toimintatapa,
että jos ihminen ei tartu niihin tilaisuuksiin, joita on tarjolla, niin voidaan uhata jopa kaik-
kien tulonsiirtojen eväämisellä kokonaan. Tässähän ei ole likimainkaan sellaisesta kysy-
mys. 

Kuitenkin se tutkimuksen vahvasti kertoma kuva on, että tällaiset järjestelmät vaikutta-
vat työttömien käyttäytymiseen ja sitä kautta työttömyysasteeseen eli työttömyysjaksojen
kestoihin. Tämän keskustelun aikana samoin kuin valiokunnassa en huomannut, että va-
semmisto olisi antanut minkäänlaista arvoa sille, että työttömyysaste alenee ja tämä tulee
myös vähentämään virtaa pitkäaikaistyöttömyyteen. 

On totta, että hallituksen toimet ehkä liikaa painottuvat patistamisen suuntaan. Hallitus-
ohjelma oli tasapainoinen, mutta järjestöt valitettavasti estivät [Puhemies koputtaa] työ-
paikkasopimisen etenemisen. [Eero Heinäluoma: Ohoh ohoh!]
23



Pöytäkirjan asiakohta PTK 134/2017 vp
Ensimmäinen varapuhemies Mauri Pekkarinen: Siirrytään puhujalistaan tässä vaihees-
sa. Näin siksi, että yhden oppositioryhmän edustaja on odottanut liki kaksi tuntia varsinais-
ta puheenvuoroaan. On kohtuullista, että hän tässä vaiheessa pääsee puheenvuoronsa käyt-
tämään.

17.05 Sami Savio ps: Arvoisa puhemies! Tässä vaalikauden alkupuoliskon aikana toteu-
tettiin tuloveron alennuksia, ja ne ovat vaikuttaneet työttömyyden vähenemiseen. Veron-
alennukset olivat hallituksen vastaantulo työntekijäosapuolelle, joka kilpailukykysopi-
muksen myötä jousti merkittävästi työehdoistaan, ja näillä veronalennuksilla on ollut siis
merkittävää myönteistä vaikutusta. Veronalennukset ja kannusteet ovat helpottaneet työl-
listymistä varsinkin niillä aloilla, joilla käteenjäävät tulot olisivat muutoin niukat ja muut-
taminen esimerkiksi pääkaupunkiseudulle hankalaa. Esimerkiksi perussuomalaisten vaih-
toehtobudjetissa ehdotettu työssä vaadittavan koeajan kattava muuttoavustus kakkosasun-
toon auttaisi ja rohkaisisi ihmisiä etsimään työtä muualtakin kuin omalta kotiseudulta.
Myös suomalaisten työttömien lisäkouluttaminen helpottaisi heidän työllistämistään — el-
lei heti, niin ainakin pidemmällä tähtäimellä.

Valitettavasti nyt käsittelyssä oleva hallituksen esittämä aktiivimalli on räikeä ja koh-
tuuton yritys alentaa työttömyyttä kovaa keppiä käyttämällä. Missään tapauksessa ei aina-
kaan voida puhua minkäänlaisesta kannustamisesta, kuten edustaja Zyskowicz aiemmin
teki. Ellei työnhakija ole ollut kolmen kuukauden tarkastelujakson aikana riittävän monta
päivää työssä tai sitä vastaavassa aktivoinnissa, hänen työttömyyskorvauksensa laskee la-
kiehdotuksen mukaan lähes 5 prosentilla. Korvauksen alenemiseen ei vaikuttaisi edes se,
kuinka aktiivisesti työtön on hakenut töitä, ainoastaan se, onko hän näitä töitä oma-aloit-
teisesti saanut hankittua. Pelkkä yrittäminen ei siis riitä, on myös onnistuttava. Tässä esi-
tyksessä on nähtävissä kokoomuslainen jääkylmä arvopohja.

Arvoisa puhemies! Suuri osa lausunnonantajista oli hallituksen esitykseen nähden eri
mieltä siitä, millaisilla keinoilla työttömyysetuuden saajien aktiivisuutta tulisi jatkossa tu-
kea. Osa työttömistä voi varmasti löytää lyhytaikaista työtä ja välttää hallituksen esittämät
sanktiot, mutta toisaalta lausunnoissa nousi vahvasti esiin se, että työttömyyskorvauksen
saajien joukossa on hyvin paljon sellaisia henkilöitä, joiden työllistymismahdollisuudet ei-
vät ole kiinni pelkästään työpaikkojen hakemisesta. Näiden henkilöiden kohdalla työky-
kyyn ja työllistymismahdollisuuksiin vaikuttavat pikemminkin työttömyyden pitkäkestoi-
suus, terveydentilaan liittyvät kysymykset ja mahdollinen syrjäytyminen työmarkkinoilta.
Näitäkin henkilöitä hallituksen raippalinja kuitenkin koskee. Väistämättä pohdittavaksi tu-
lee myös se, millaiset mahdollisuudet työttömillä on esimerkiksi harvaan asutuilla seuduil-
la tosiasiassa työllistyä. Hallituksen esityksen seurauksena on odotettavissa myös toimeen-
tulotukimenojen voimakas kasvu.

Arvoisa puhemies! Valiokuntakuulemisissa on tullut esille perustuslaissa taattu jokai-
sen ihmisen oikeus perustoimeentulon turvaan työttömyyden perusteella. Perustuslakiva-
liokunta on vakiintuneesti korostanut sitä, että työttömyysetuuden epäämisen pitää olla asi-
allisesti perustellussa suhteessa siihen, millaisia työllistymisen edistämistä tarkoittavia toi-
mia on ollut tarjolla ja mitä työttömänä olevan henkilön syyksi voidaan lukea. Sitä vastoin
tässä hallituksen esityksessä on, esityksen perusteluidenkin mukaan, kyse kaavamaisesta
laskusäännöksestä vailla yksilöllistä harkintaa. Perustuslakivaliokunta on todennut myös,
että koska työttömillä ei ole yrityksistään huolimatta välttämättä mahdollisuuksia täyttää
lain tarkoittamaa aktiivisuusvaatimusta, ehdotusta ei voida pitää perustuslain kannalta on-
24



Pöytäkirjan asiakohta PTK 134/2017 vp
gelmattomana. Tämä perustuslakivaliokunnan kannanotto on kyllä erittäin voimakas, ja
valitettavasti se on jäänyt hallituspuolueilta erittäin vähälle huomiolle. Syytä tähän voi
vain arvailla ja ihmetellä.

Arvoisa puhemies! Tämän esityksen lisäksi työ- ja elinkeinoministeriössä valmisteltu
aktiivisen työnhaun malli pakottaisi työttömän henkilön hakemaan työpaikkaa keskimää-
rin kerran viikossa hyvin pitkän, peräti kahden kuukauden karenssin uhalla. Tämä kaikki
riippumatta siitä, onko henkilön kotiseudulla soveltuvia avoimia työpaikkoja edes tarjolla.
Varsinkin pienyrityksille tästä ylisuuresta hakemustulvasta voi tulla rasite ja hakemusme-
nettelystä aiheutua pelkkää ylimääräistä byrokratiaa. Tämänkaltaisten raskaiden ja vaati-
vien velvoitekokonaisuuksien käyttöönotto on täysin kohtuutonta satojentuhansien ihmis-
ten ollessa yhä työttömänä. Perussuomalaiset tulevat lakiehdotuksen toisessa käsittelyssä
esittämään tämän esityksen hylkäämistä.

Arvoisa puhemies! Ehkä tästä hallituksen esityksestä kertoo jotain myös se, että täällä
salissa on ollut tänään varsin vähän hallituspuolueiden edustajia puolustamassa tätä esitys-
tä. Edustaja Zyskowicz oli täällä hetken aikaa paikalla. Hän toi oman kantansa esille ja
poistui. Onneksi edustaja Vartiainen tuli nyt sitten paikalle puolustamaan tätä hallituksen
esitystä. Haluan kiittää häntä rohkeudesta ja tiedustella samalla häneltä, mitkä ovat hänen
käsityksensä tämän lakiehdotuksen vaikutuksista niihin 85 prosenttiin suomalaisista työt-
tömistä, jotka edustaja Vartiaisen mukaan eivät voi enää työllistyä. Ainakin näin olette
aiemmin julkisuudessa lausunut.

17.11 Lauri Ihalainen sd: Arvoisa puhemies! Kiinnittäisin ensin huomiota tämän lakieh-
dotuksen periaatteelliseen puoleen eli valmisteluprosessiin. Yleensä palkkaperusteisen so-
siaaliturvan kohdalla on tämäntyyppisiä tärkeitä lakeja valmisteltu kolmikantaisesti. [Eero
Heinäluoma: Vuosikymmeniä!] Tässä ei tehty niin, ja jälki on sen mukaista. Olisi hyvä,
että palautettaisiin tämmöisissä asioissa kolmikantainen valmistelu, koska kolmikannan
kaksi työmarkkinaosapuolta ovat myös rahoittajina näissä järjestelmissä.

Tämä aktiivimalli ei ole sellainen, joka kannustaa ihmisiä työkykyä, koulutusta ja työtä
etsimään. Kannustus muuttuu äkkiä lannistukseksi. Asiantuntijoiden arvio on ollut hyvin
kattavasti se, että tämänsisältöistä esitystä tässä muodossa ei pidä tehdä. On selvää, että jo-
kainen me haluamme, että työntekijät ovat myös itse aktiivisia ja halukkaita etsimään työ-
tä. Siitä ei tietenkään voida olla eri mieltä. Nämä haastattelut, joita tehdään nyt, ovat var-
maan olleet tässä mielessä hyviä, mutta tämä esitys ei.

Meidän pitäisi jotenkin palauttaa aktiivisen työvoimapolitiikan arvostus ja kunnia uu-
destaan. Se tarkoittaa sitä, että kannustetaan ihmisiä hakemaan kuntoutukseen, koulutuk-
seen, työhön ja varataan riittävästi yhteiskunnan rahoitusta näiden toimien suhteen. Työt-
tömyysturvaahan on leikattu jo aikaisemmin sen keston suhteen, ja tämä on johtanut sii-
hen, että toimeentulotukimenot ovat toisaalla kasvaneet.

Aktiivisen työvoimapolitiikan resurssit meillä ovat tosi pienet siihen nähden, mitä tämä
meidän rakennemuutos edellyttää, verrattuna Ruotsiin, verrattuna Tanskaan, verrattuna
moniin muihin maihin. Ihmisten turvaa ei pidä leikata, jos ei pysty osoittamaan polkua ja
tarjoamaan mahdollisuuksia työllistyä tai päästä koulutukseen. Pitää luoda toimia ja edel-
lytyksiä, ja yhteiskunnan tehtävä on se osaltaan tehdä eikä leikata siihen liittyvää rahoitus-
ta. Tämä on se ydinjuttu. Sitten voi vähän patistaa, jos on tarjolla palveluja ja koulutusta.
Sitten pitää ihmisten lähteä palveluihin ja koulutukseen. Tämä on se aktiivisen työvoima-
politiikan hyvä puoli. [Eero Heinäluoma: Juuri näin! — Pia Viitanen: Viisasta puhetta!]
25



Pöytäkirjan asiakohta PTK 134/2017 vp
Sitten alueellisesti. Siellä Pihtiputaalla, josta itse olen, tai Kinnulassa, vaikka kuinka
väkkäränä pyörii, hakee työtä tai osa-aikatyötä, ei niitä ole. Ja sitten ruvetaan siitä rankai-
semaan. Se ei ole oikeudenmukaista.

Sitten pari näkökohtaa tulevaisuuden työelämästä. Minulla on ollut tilaisuus olla paljon
keskusteluissa, joissa on mietitty työn tulevaisuutta, sitä murrosta. Ensimmäinen havainto,
jota Etla on edustanut, oli se, että tässä nopeassa rakennemuutoksessa — kyky siirtyä työs-
tä toiseen, kyky siirtyä yrityksestä toiseen, kyky siirtyä alkaviin, uusiin, ehkä epävarmoi-
hinkin yrityksiin, joiden siivet saattavat kantaa tai eivät kanna — kattava, hyvä työttö-
myysturva on keino, jolla ihmiset voivat ottaa riskejä ja lähteä myös näihin työpaikkoihin.
Paremmalla työttömyysturvalla lisätään joustavuutta ottaa uutta työtä vastaan myös toisis-
sa yrityksissä. Tämä tulee varmaan olemaan semmoinen kehityksen kuva, ei leikkaus vaan
työttömyysturvan kehittäminen, siirtää ihminen työstä toiseen.

Toinen näkökohta on sitten se, että sama ihminen voi joutua, tai päästä, hyvin lyhyellä
aikavälillä erilaisiin työsuhteen muotoihin. Sinä voit olla kokoaikatyössä, pätkätyössä,
työttömänä, koulutuksessa, itsensätyöllistäjänä hyvin lyhyen ajan sisällä. Tai sinä teet kah-
ta työtä, mitä siis 150 000 ihmistä Suomessa tekee. Mikä on se meidän keinomme, jotta he
voisivat siirtyä työsuhteen muodosta toiseen? [Outi Alanko-Kahiluoto: Perustulo!] Kaksi
asiaa: — No, ennen perustuloakin. — Hyvä työttömyysturva, osaaminen ja koulutus. Näil-
lä keinoilla me voimme mahdollistaa ihmisten siirtymisen työstä ja ammatista toiseen. Täl-
lä kaikella minä tulen siihen, että ehkä tämä meidän koko ajattelu pitäisi muuttaa siihen,
että osaamisen vahvistaminen, asiallinen työttömyysturva on joustavuuden lisäämistä ja
ihmisten auttamista siirtymisessä työstä toiseen.

Lopuksi kiinnittäisin huomiota siihen, mistä edustaja Heinäluoma puhui, eli jos julkiset
työvoimapalvelut yhtiöitetään, niin miten tässä käy. Nämä markkinaehtoiset toimijat totta
kai keskittyvät niihin, joita on helpompi työllistää, ja yhteiskunnan syliin sitten jää se vai-
keimmin työllistettävien joukko. [Eero Heinäluoma: Ei siellä ole palveluja!] — Ja siellä ei
ole palveluja eikä rahoitusta. — Polun rakentaminen kuntoutuksesta, koulutuksesta työ-
hön on vaivalloinen, pitkä prosessi, ja minä vähän pelkään, että näitten ihmisten asioita täl-
lä konseptilla ei hoideta.

17.17 Jari Myllykoski vas: Arvoisa rouva puhemies! Ajattelin, että paikaltani olisin 2 mi-
nuuttia käyttänyt, mutta edustaja Ihalainen omalla puheenvuorollaan avasi sanaisen arkun,
niin viisaita sanoja. Olisin toivonut, että tuolla toisella laidalla olisi ollut kuulijoita, mutta
onhan siellä kuitenkin edustaja Vartiainen, joka kirjoittaa kiihkeästi — toivottavasti kir-
joittaa näitä viisaita sanoja, joita edustaja Ihalainen juuri äsken sanoi.

Meillä on hirvittävän tärkeää se, että hallituksen keskiössä olisivat polut eikä se, että on
piiska. Ei meidän työttömyys lähde tästä maasta sillä, että me luomme järjestelmiä, jotka
rankaisevat, vaan meillä oikeasti pitää hallituksen toimia niin ja koko eduskunnan näke-
myksen pitäisi olla sellainen, että meillä on mahdollisuuksia auttaa polkua siihen, että ih-
miset, jotka ovat vailla töitä, voivat mahdollistua työelämään. Meidän pitää järjestää ihan
uudelleen se, ja ettei tämä nyt mene ihan SDP:n kehumiseksi, niin täytyy sanoa, että Rin-
teen malli on yksi hyvä esimerkki siitä. Jotenkin meidän pitää pystyä mahdollistamaan vä-
hemmässä ammattitaidossa olevien ihmisten mahdollisuus siirtyä toiseen ammattiin, sinne
pitää luoda polku.

Tänään Petteri Orpo valtiovarainministerinä vaati lehdissä, että pitää pystyä maksa-
maan alempaa palkkaa. Saattaa olla, että minä voisin olla hyväksymässä sen, jos työttö-
26



Pöytäkirjan asiakohta PTK 134/2017 vp
myysturvaa voitaisiin soveltaa siltä osin, että mahdollistetaan ammattitaito siihen tulevaan
työhön, niin että sillä maksetaan sille ihmiselle niin, että maksetaan työehtosopimuksen
mukaista palkkaa, että ihminen voi siirtyä toiselle paikkakunnalle, vaikkapa matalapalk-
kaisempaan työhön kuin mistä hänet on irtisanottu. Jos tulee rakenteellisia, alueellisia
mahdottomuuksia, jolloin työt loppuvat, pitää henkilölle olla houkuttimia, että hän voi sen
500 päivän, 300 päivän osalta siirtyä toiselle paikkakunnalle niin, että hän saa mukaansa
sitä ansiosidonnaista päivärahaa niin, että hänelle tulee mahdolliseksi siirtyä sinne, jopa
matalapalkkaisempaan työhön.

Meidän koko järjestelmän pitäisi olla aivan erilainen niin, että me mahdollistamme siir-
tymisen — siihen liittyvät varmasti asuntojen myymiseen liittyvät verotusasiat ja niin edel-
leen. Tämä koko järjestelmä pitää purkaa niin, että tulee houkuttelevaksi siirtyä toiselle
paikkakunnalle, jos kerran on niin, että siellä on positiivisia rakenteellisia ongelmia. Lou-
nais-Suomessa Uusikaupunki on varmasti hyvänä esimerkkinä, mutta me satakuntalaiset
tulemme ja jyräämme vielä senkin sektorin. Mutta joka tapauksessa pitää olla houkuttele-
vuutta eikä piiskaa. Porkkana puree paremmin kuin piiska. Se on nähty tässä yhteiskunnas-
sa, ja sen takia tämä hallituksen esitys ei tue sitä, minkä pitäisi olla juuri ne työttömät ih-
miset, joilla ei ole työllistymismahdollisuuksia omalla alueellaan.

Tämä hallituksen esitys on mielestäni perustuslain vastainen: Tämä asettaa ihmiset eri-
arvoiseen asemaan oman asuinpaikkansa perusteella. Ei tässä ole mitään järkeä, että ihmi-
siä arvotetaan sen oman asuinpaikkakuntansa perusteella. Se voi olla jopa maakunnallinen
kokonaisuus, missä ei ole mahdollisuutta työskennellä. Meidän pitäisi olla enemmänkin
luomassa mahdollisuuksia kouluttautua uudelleen ja siirtyä työpaikkojen ääreen.

Mutta, arvoisa rouva puhemies, ennen kuin innostun, lopetan puheeni ja vielä kerran sa-
non, että edustaja Ihalainen käytti erittäin arvokkaan ja hyvän puheenvuoron. [Pia Viita-
nen: Ei teilläkään huono ollut!]

17.22 Eero Heinäluoma sd: Arvoisa puhemies! Amerikkalaisia pörssiyhtiöitä neuvottiin
aikoja sitten toimimaan niin, että jos on jotain ikävää asiaa, jolle ei haluta julkisuutta, se pi-
tää sijoittaa perjantai-iltapäivään, viikon päätökseen, siihen ruuhkaan, kun ihmiset lähte-
vät viikonlopun viettoon ja toimituksetkin ovat jo tyhjentyneet. Tuntuu siltä, että hallitus
on kuullut tästä amerikkalaisten pörssiyhtiöiden tiedotuskäytännöstä. Niinpä istumme tääl-
lä perjantai-iltapäivällä käsittelemässä yhtä tärkeimmistä lakiesityksistä, minkä hallitus on
tehnyt, kovin vajaalukuisella salilla, ja taitaa olla jopa niin, että lehteri toimittajienkin osal-
ta on tyhjä, sinällänsä ymmärrettävistä syistä, ja ehkä joku on ajatellut, että näin on hyvä
toimia. Mutta tämähän ei voi mennä vaieten, koska tämä tulee koskettamaan ei satojen, ei
tuhansien vaan kymmenientuhansien ja satojentuhansien ihmisten elämää, ja on väärin,
että tällaisen huonon lainsäädännön olemassaoloon herätään vasta sitten, kun lakiesitykset
on hyväksytty ja ovat käytännön todellisuutta ja ihmisten työttömyysturvaa ryhdytään leik-
kaamaan. Kuvaavaa tälle käsittelylle on se, että asiasta esityksen tehnyt ministeri, ministe-
ri Mattila, ei ole paikan päällä, ei ole puolustamassa omaa esitystään. Kuvaavaa on myös,
että sosiaali- ja terveysvaliokunnan mietinnön hyväksyneestä enemmistöstä yksikään jä-
sen ei ole paikan päällä puolustamassa linjaansa kertomalla tälle salille ja kansalaisille,
miksi tätä ollaan tekemässä. Tämä halutaan hoitaa mahdollisimman nopeasti ja kevyesti,
ohimennen, ettei tule mitään otsikoita eikä kukaan huomaisikaan, että tämmöinen on teh-
ty. Kuvaavaa on myös se, että myöskään työministeri, jolle näiden palveluiden ja työnte-
kijöiden kohtelun pitäisi kuulua, ei ole paikalla. Sininen tulevaisuus on nyt kyllä ankarasti
27



Pöytäkirjan asiakohta PTK 134/2017 vp
harmaata menneisyyttä. Nämä menettelytavat eivät ole hyviä, enkä toivo, että ne tulevat
eduskunnassa vallitseviksi.

Asiantuntijat ovat valiokuntakäsittelyssä ja myös julkisuudessa varoittaneet tästä ajatte-
lusta ja kertoneet tämän seuraukset, ja asiantuntijoiden valtaisa enemmistö pitää tätä epä-
oikeudenmukaisena ihmisten kannalta. No, se ei tunnu hallitusta pysäyttävän. Perustusla-
kivaliokunta, jolle on annettu erityinen tehtävä sen varmistamiseen, että lainsäädäntö on
perustuslain mukaista, on sekin varoittanut tämän esityksen seurauksista. Tämäkään ei tun-
nu pysäyttävän valiokunnan enemmistöä, ehkei myöskään eduskunnan enemmistöä. Jos-
tain kumman syystä on tullut pakko viedä tällaista työntekijöiden, työttömien oikeuksia ra-
joittavaa lainsäädäntöä lävitse.

Edustaja Vartiainen sanoo, että tämä ehdotus ei poista työttömyysturvaa tai ei epää sitä.
Kyllähän tässä leikataan kahden päivän osalta työttömyysturva niiltä, jotka eivät ole saa-
neet työtä — sehän käy tästä hallituksen lakiesityksestä ja myös valiokunnan mietinnöstä
ilmi — siitä huolimatta, että he ovat tehneet itse kaikkensa saadakseen työtä tai löytääk-
seen jonkun reitin koulutukseen.

Edustaja Vartiainen, tämähän on sama asia logiikaltaan kuin jos teiltä evättäisiin kahden
päivän edustajanpalkkio sen takia, että puhemies Lohela ei myönnä teille puheenvuoroa
teidän yrityksistänne huolimatta — säädettäisiin velvoitteeksi, että jotta voi saada joka päi-
vä edustajanpalkkion, niin edustajan pitää käydä kertomassa mielipiteensä suurelle salille
tai muuten leikataan. Edustaja Vartiainenkin nousisi ylös ties kuinka monta kertaa ja pyy-
täisi puheenvuoroa, mutta puhemies katsoisi muualle [Pia Viitanen: Mutta jos ei saa, niin
leikataan!] — voihan se olla, että se on myös varapuhemies Pekkarinen, joka on ruodussa,
eikä tule puheenvuoroa — ja sitten todettaisiin, että kaksi päivää pois. Sen jälkeen sitten,
uskon, edustaja Viitanen nouseekin ylös ja sanoo, että ei tässä edustajanpalkkiota ole evät-
ty edustaja Vartiaiselta, saahan hän kuitenkin edelleen useimmilta päiviltä palkkion, kaksi
päivää nyt meni, mutta ei se nyt ole varsinainen epääminen, [Pia Viitanen: Että ei se mi-
kään leikkaus ole!] tarkemmin asiaa mietittyäni — siitä huolimatta, että edustaja Vartiai-
nen oli ahkera ja tuli paikan päälle ja pyysi puheenvuoron. Ei tämä eroa mitenkään sen
työttömän olosuhteista, joka tekee kaikkensa saadakseen työpaikan, käy haastattelussa, lä-
hettää hakemuksia tai pyrkii koulutukseen.

Kerron tässä yhteydessä, mitä on todellisuus: Äskettäin tapaamani rakennusmestari lä-
hetti 700 työpaikkahakemusta ja neljään tämän 700:n aikana sai jonkunlaisen yhteyden-
oton, ei kylläkään päässyt yhteenkään haastatteluun, koska hänen ikänsä osoittautui ole-
van este, hän oli yli 50-vuotias. Näitä tapauksia on äärimmäisen paljon, myös Uudenkau-
pungin autotehtaan osalta. Helsinkiläinen mieshenkilö kertoi hakeneensa Uudenkaupun-
gin autotehtaalle, on autonasentajana täällä Helsingissä, ja hän olisi mielellään lähtenyt
sinne, ja vaimokin oli valmis muuttoon — kun puhutaan, että Uuteenkaupunkiin ei löydy
työvoimaa. Ei tullut edes kutsua haastatteluun, koska hänenkin ikänsä oli 54. Meille on tul-
lut käytännöksi, että yli viisikymppisten on erittäin vaikea päästä edes työpaikkahaastatte-
luun, puhumattakaan, että tulisi valituksi. Sehän ei ole oikein tietenkään. Siellä on loista-
via työntekijöitä ja työuransa aikana erinomaiset näytöt antaneita, mutta kerta kaikkiaan
meillä on tämmöinen, ikävä sanoa, ikärasismi, joka sitten näkyy siinä, pääseekö edes haas-
tatteluun, puhumattakaan, että saisi työtä, joten tämä perusfilosofia, että rangaistaan siitä,
että ei ole saanut työtä, työttömyysturvan leikkauksella, on ei-hyväksyttävä ja se ei ole
pohjoismaisen hyvinvointiyhteiskunnan ajattelun mukaista.
28



Pöytäkirjan asiakohta PTK 134/2017 vp
Rinteen malli on esimerkki hyvästä tavasta ratkaista tätä asiaa. Miksi me emme käytä
työttömyysturvaa palkkatukena niin, että työtön voisi saada vaikkapa peruspäivärahan
suuruisen tuen mukaansa, jotta työllistyminen olisi mahdollista? Se loisi aidosti kysyntää
myös niille, jotka ovat pitkään olleet työttöminä, jotka ovat yli 50-vuotiaita, ja varsinkin
kun ollaan nykyolosuhteissa, joissa työttömiä on todella paljon, se helpottaisi tämän työt-
tömyyden lopettamista tai vähintäänkin katkaisemista. Se olisi aktiivimalli. Se olisi aktii-
vimalli, jossa tuettaisiin työllistymistä ja palkittaisiin siitä, eikä passiivimalli, jossa leika-
taan työttömyysturvaa, kun et työtä saa. [Mika Kari: Hyvä kannustin!]

Tämän viikon tapahtumathan ovat keskeisessä yhteydessä toisiinsa. Kun eilen puhuttiin
tästä yhteiskunnan eriarvoistumisesta ja oli keskustelua siitä, onko sitä vaiko ei ole ja onko
se ongelma vaiko ei, niin sehän, mitä me tässä mallissa näemme, on nimenomaan esimerk-
ki eriarvoistumisesta. Niille, jotka ovat kaikkein vaikeimmassa asemassa, jotka ovat jo pit-
kään olleet työttöminä, pannaan uusia sanktioita ja työttömyysturvan leikkausta ja sitten
toisaalta annetaan näitä kannustimia niille, joilla asiat ennestäänkin ovat jo kohtuullisen
hyvin. Puhun nyt vaikkapa näistä hallituksen räätälöimistä verohelpotuksista miljoonape-
rintöjen saajille tai metsälahjavähennyksistä suurten metsätilojen omistajille tai tästä ap-
teekkarivähennyksestä, joka apteekeissa tuottaa parhaimmillaan 15 000 euroa lisää netto-
na.

Kyllähän tässä eriarvoisuus lisääntyy, ja tähän sarjaan sopii aivan loistavasti ja puhutte-
levasti ministeri Orpon, kokoomuksen puheenjohtajan, tuorein ehdotus, jossa hän ilmoit-
taa kannattavansa palkanalennuksia, että maahanmuuttajat ja muut tämmöiset erityisryh-
mät ryhminä todettaisiin, että niille pitää maksaa heikompaa palkkaa. En tiedä, mihin tämä
nojaa, että joku ryhmä määritellään ryhmänä, että se on heikomman palkan ansainnut. Se
on mielenkiintoinen ratkaisu, koska tämä yhdenvertaisuusajattelu on kuitenkin meidän pe-
rustuslaissamme aika keskeinen asia, mutta nyt tuodaan kierros kierrokselta lisää esityk-
siä, joissa pohjoismaista tasa-arvoajattelua ja pohjoismaisen hyvinvointiyhteiskunnan pe-
rusteita rapautetaan.

Valitettavan hiljaa tätä lakiesitystä on onnistuttu viemään eteenpäin. Onko se sitten esi-
merkki jostain yhteiskunnallisesta muutoksesta, arvojen kovenemisesta, kylmästä arvo-
maailmasta? Ehkä näinkin. Joka tapauksessa on tärkeätä, että eduskunta käy tämän huolel-
la lävitse ja tästä puhutaan julkisesti, jotta ihmiset tietävät, kuka täällä päätöksiä tekee mil-
tä pohjalta. Pitäisin aika suotavana, että yksikään kansanedustaja ei tästä aiheesta saisi ää-
nestää ennen kuin on lukenut tämän istunnon pöytäkirjat.

17.32 Pia Viitanen sd: Rouva puhemies! Tuota äskeistä esitystä olisi kyllä helppo kannat-
taa, koska näin se juuri on. Tässä keskustelussa, joka on ollut pitkä ja hyvä, on tullut todel-
la monelta kantilta perusteltua, miksi tämä esitys on sellainen, mitä ei koskaan pitäisi viedä
eteenpäin.

Tämän asian yhteydessä muuten haluanpa kertoa tämän myös: Minulle tuli kansalaispa-
lautetta siitä juuri tällä viikolla, ja eräs aika huolestunut ihminen sanoi, että tehkää jotain,
voitteko tehdä jotain. Silloin sanoin, että totta kai yritämme mutta epäilen, että emme tee,
koska, jo silloin kerroin, hallituksella on tässä selkeästi ideologinen tausta. Koska hallitus
ideologisesti toimii, tuskin voimme edes järkiperustein täällä eduskunnassa tehdä muutos-
ta, vaikka toki teemme parhaamme, että hallitus tässä peruuttaisi.

Silloin kun puhuin tämän ihmisen kanssa, joka oli hyvin huolissaan, en voinut vielä, pu-
hemies, arvata, että vielä kaiken kukkuraksi tänään joudumme käsittelemään tätä asiaa sa-
29



Pöytäkirjan asiakohta PTK 134/2017 vp
lissa, joka loistaa tyhjyyttään hallituspuolueiden osalta. Arvostan sitä sinänsä, että täällä
edustajat Ben Zyskowicz ja Juhana Vartiainen ovat olleet hetken aikaa puolustamassa tätä
esitystä. Se on heidän ideologiansa mukainen. Mutta voi olla, että muu hallitus on pois joko
sen takia, että on huono omatunto, tai sitten vain halutaan edustaja Heinäluoman edellä ku-
vaamalla tavalla ikään kuin hiljaa sukkasillaan hiipien tuoda tämä laki tänne hyväksyttä-
väksi, ettei nyt vain kukaan kuulisi.

Tämä on hyvin ironista, puhemies, koska hallituspuolueiden tämän päivän saldo on se,
että ensin äänestetään kovin henkselit paukkuen, että eihän tämä hallitus eriarvoista, anne-
taan luottamusta ja käydään välikysymysäänestys. Sen jälkeen leikataan eläkkeitä eräässä
äänestyksessä. Ja nyt tuodaan sitten hiljaa hiipien ja hissukseen sukkasillaan tämä työttö-
mien kyykytyslaki. — Puhemies, tulen poikkeuksellisesti hieman jatkamaan, minulla ei
ole pitkä enää. [Puhuja siirtyy puhujakorokkeelle — Eero Heinäluoma: Saa olla kyllä pi-
dempikin, jos asiaa on!]

Puhemies! Koska näin on käynyt, että tänään saldo on todellakin ollut eläkeleikkaukset,
työttömien kyykytykset ja muut, niin minä haluan vielä kerran todeta, että minä en yhtään
ihmettele sitä, että keskustan puoluevaltuuskunnassa iso enemmistö oli sitä mieltä, että
tämä hallitus tekee liian oikeistolaista, liian kokoomuslaista politiikkaa. Kyllä se näin on,
että me olemme nyt nähneet sen päivän alkiolaisuuden historiassa, jolloin sitä ei enää ole.
Nimittäin keskusta on äänestänyt perusturvan leikkauksen puolesta ja samoin todellakin on
hyväksymässä nyt tämän työttömän kertakaikkisen kyykytyksen. Että poissa ovat ne ajat,
kun joskus pienemmästä välitettiin, ja nyt mennään sitten tämän maailman mukaisesti. Se
minua ihan aidosti hämmästyttää ja toisaalta tekee minut kovin kovin surulliseksi. Tämä on
tällaista kylmää kyykytystä, jossa näkyvät myös arvovalinnat ja se, miten hallitus haluaa
työttömiä ihmisiä väen vängällä kohdella.

Minulla itselläni ei ole ollut mahdollisuutta olla tuolla valiokunnassa kuuntelemassa näi-
tä asiantuntijoita, mutta täällä henkilöt, jotka ovat kuulleet, ovat käyttäneet erinomaisia pu-
heenvuoroja ja kuvanneet sitä, että asiantuntijoita ei ole haluttu kuulla ja edes juuri ketään
ei ole löytynyt puolustamaan tätä esitystä. Kiitos edustajat, jotka olette valiokunnassa työs-
kennelleet ja vastalauseen jättäneet. Arvostan sitä, että olette siinä yhteydessä tuoneet
nämä argumentit esiin.

Mutta toden totta, kuinka ensi viikolla, kun tästä äänestetään, joku voi äänestää tämän
lain puolesta kuulematta esimerkiksi niitä puheenvuoroja, mitä tässä salissa on käytetty
tässä asiassa sen perustelemiseksi, miksi ei pitäisi tähän mennä? Kuinka joku voi äänestää
tämän puolesta kuulematta esimerkiksi edustaja Ihalaisen puheenvuoroa tai näitä lukuisia
hyviä, Merja Mäkisalo-Ropposta, Tarja Filatovia, näissä puheenvuoroissaan? Minä en sitä
voi ymmärtää.

Puhemies! Näillä sanoilla. Toivottavasti vielä mieli muuttuu, mutta enpä olisi uskonut
tällaista päivää näkeväni.

17.37 Merja Mäkisalo-Ropponen sd:  Arvoisa puhemies! Edustaja Vartiainen vertasi
Suomea muihin Pohjoismaihin. Nyt on pakko muistuttaa edustajalle, että Tanskassa ja
muissa Pohjoismaissa on paljon paremmat resurssit järjestää työttömille heidän tarvitse-
miaan palveluita, ja siksi meitä ei kyllä voi verrata Tanskaan tai muihin Pohjoismaihin.

Suomessa TE-toimistojen ja kuntien työllisyyspalvelujen mahdollisuus palvella asiak-
kaita on todella hyvin rajallinen, koska TE-toimistoissa on niin vähän henkilökuntaa tällä
hetkellä. Palvelut ovat siirtyneet entistä enemmän nettiin siitä huolimatta, että esimerkiksi
30



Pöytäkirjan asiakohta PTK 134/2017 vp
20 prosenttia pitkäaikaistyöttömistä ei pysty käyttämään sähköisiä palveluita. Eli yhä
useampi putoaa tahtomattaan palvelujen ulkopuolelle.

Ihmiset, jotka itse kokevat tarvitsevansa face-to-face-kohtaamista asiantuntijan kanssa
TE-toimistossa, kertovat minulle, että eivät he pääse sinne tapaamiseen. Vaikka he kuinka
soittavat ja yrittävät järjestää tapaamista, niin kenelläkään ei ole heille aikaa. Siitä huoli-
matta hallitus täällä hehkuttaa näitä kolmen kuukauden välein tapahtuvia haastatteluja. Eli
nekään ihmiset, jotka toivoisivat tätä haastattelua, eivät sitä saa.

Jos haluamme edistää pitkäaikaistyöttömien työllistämistä, niin palveluja, koulutusta,
kuntoutusta on kehitettävä ja lisättävä. Tähän kyllä tarvitaan lisää henkilöstöresursseja,
mutta valitettavasti hallitus on tässäkin asiassa toiminut nurin niskoin, eli henkilöstöstäkin
on säästetty.

Kaiken kaikkiaan ihan lopuksi totean, että tämä lakiesitys on järjetön, tämä on epäinhi-
millinen ja kertoo paljon hallituksen arvoista.

17.39 Anna Kontula vas: Arvoisa puhemies! Silloin, kun tämä lakiesitys tuli eduskun-
nan käsiteltäväksi, käytin puheenvuoron, jossa kritisoin tätä jo silloin aika epäonnistuneek-
si yritykseksi, mutta sen jälkeen olen saanut valiokunnassa kuunnella lukuisia asiantunti-
joita, ja valitettavasti huomasin, että en ollut lainkaan aavistanutkaan, kuinka montaa eri-
laista ongelmaa tähän esitykseen liittyy.

Lakiesitys leikkaa monien ensisijaista perustoimeentuloa, mikä johtaa siihen, että noin
puolet näistä henkilöistä siirtyy toimeentulotuen piiriin. Me kaikki jo tiedämme meidän pe-
rusturvajärjestelmästä sen verran, että toimeentulotuen piiriin siirtyminen heikentää osal-
taan merkittävästi mahdollisuuksia päätyä takaisin työelämään.

Lakiesitys kannustaa eläkkeelle sellaisia ihmisiä, jotka ehkä olisivat jo sairauden tai hei-
kon työkyvyn vuoksi eläkkeen ansainneet mutta ovat toistaiseksi halunneet pysytellä mie-
luummin työttömien kirjoissa sen takia, että toivovat vielä jossain vaiheessa elämäänsä ta-
kaisin työelämään pääsevänsä. He ovat ihmisiä, joilla on jokin vaiva, joka johtaa siihen,
että heidän ei ole mahdollista työllistyä niihin palvelusektorin matalapalkkaisiin sirpaletöi-
hin, joissa ollaan neljä tuntia, ehkä kaksi päivää tai viikko jossakin työpaikassa ja sitten
vuokrafirman kautta mennään johonkin toiseen, koska sen työkykyrajoitteen takia heidän
työllistymisensä vaatisi työpaikalta ja työnantajalta jonkinnäköisiä sopeutustoimia. He
ovat kuitenkin halunneet pysyä siellä työttömien kirjoilla toivoen, että jonain päivänä he
ehkä löytävät sellaisen työnantajan, joka on valmis niihin pieniin sopeutustoimiin, jotka
heistä saattaisivat tehdä ihan täysipäiväisiä, kunnollisia, tuottavia työntekijöitä tähän yh-
teiskuntaan. Nyt tämä malli osaltaan kannustaa harkitsemaan uudestaan asiaa, pohtimaan,
että olisiko siellä sairauseläkkeellä sittenkin parempi olla, koska tässä hyvin selkeästi teh-
dään ero niihin, jotka onnistuvat sirpaletöillä ansaitsemaan kunnollisen työttömän aseman
ja saamaan työttömyysturvan kokonaan, ja niihin, joihin sitten tämä leikkaus kohdistuu.

Kolmanneksi, lakiesitys — jälleen kerran — vähentää luottamusta järjestelmään. Mi-
nun mielestäni tässä salissa ei ole puhuttu lainkaan riittävästi niistä hälyttävistä tutkimus-
tuloksista, että pienituloisten ihmisten keskuudessa ja nimenomaan työttömyyttä kokenei-
den ihmisten keskuudessa luottamus poliittista järjestelmää mutta myös koko valtiota ja vi-
ranomaisjärjestelmää kohtaan heikkenee koko ajan — siis heikkenee koko ajan, ei pysy
heikkona, vaan heikkenee. Ja kyllä minun nähdäkseni yksi aivan keskeinen syy sille, miksi
näin käy, on se, että he kohtaavat meidän viranomaisjärjestelmän yhä uudestaan sellaises-
sa tilanteessa, jossa se lyödään aika kovaa vasten kasvoja ilman, että he kokevat sitä an-
31



Pöytäkirjan asiakohta PTK 134/2017 vp
sainneensa. He joutuvat mahdottomiin tilanteisiin, heitä kohdellaan epäreilusti, heitä koh-
dellaan epäkunnioittavasti. He eivät ymmärrä järjestelmiä, joista on tehty niin monimut-
kaisia, etteivät edes ammattilaiset niitä enää ymmärrä. Meillä oli valiokunnassa yksi asian-
tuntija, joka on alaan perehtynyt ja sanoi, ettei hän ainakaan hallitse tätä kokonaisuutta ju-
ristina — kuinka, hyvänen aika, se työtön sen siellä sitten hallitsee, jolla ei ole monen vuo-
den alan koulutusta?

Tästä päästäänkin siihen neljänteen ongelmaan, joka tähän esitykseen liittyy: tämä enti-
sestään pahentaa byrokratialoukkua, joka jo nykyisellään on se kaikkein suurin työllisty-
misen este ja kannustinloukku, mitä meidän järjestelmästä löytyy. Ongelmana on, että kos-
ka tämä byrokratialoukku ei kohdistu niihin ihmisiin, jotka päättävät, mitä tässä maassa
tutkitaan, meillä ei ole kunnollista tutkimustietoa tämän byrokratialoukun vaikutuksista, ja
sen takia valtiovarainministeriö, kun se tekee niitä työllisyyslaskelmia, ei huomioi sitä mil-
lään lailla. Mutta jokainen, joka tuntee yhdenkin sellaisen peruspäivärahalla olleen työttö-
män, joka on joskus edes harkinnut työllistymistä, tietää kyllä varsin hyvin, että se on ihan
oleellisesti ihmisten käyttäytymiseen vaikuttava tekijä. Jos ajatellaan, että meillä ylipää-
tään on yhteiskunnassa henkilöitä, jotka työttöminä miettivät, että otanko tuon sirpaletyön
vastaan vai enkö ota, niin se keskeinen kysymys ei ole, onko se työn vastaanottaminen kan-
nattavaa vai ei. Kyllä, se on kannattavaa: siinä on semmoinen kannustin, jota kutsutaan pal-
kaksi. Mutta kun se yhdistetään tähän byrokratialoukkuun... Tämä lakiesitys ei tuo tähän
uutta kannustinta. Tämä johtaa tilanteeseen, jossa tällainen henkilö, joita todennäköisesti
yhteiskunnassa ja työttömien keskuudessa ylipäätään on vähän, joutuu harkitsemaan, va-
litseeko muutaman kympin leikkauksen työttömyysturvaansa vai riskeeraako koko sosiaa-
liturvan koettamalla aktivoitua.

Minä kerron yhden esimerkin, joka minusta konkretisoi tätä hyvin. Olen tässä selvitellyt
yhden 18-vuotiaan nuoren tilannetta. Hän meni, onneton, tyhmyyksissään ja varoituksista
huolimatta viime heinäkuussa työllistymään siivousyritykseen kolmeksi päiväksi. Vielä
lokakuussa hän ei ollut saanut tästä firmasta ulos palkkojaan ja tilinauhojaan, ja sen takia,
koska firma ei hoitanut näitä asiakirjoja asianmukaisesti, hänen koko sosiaaliturvansa oli
ihan sekaisin niiden neljän kuukauden ajan. No, sitten me saimme yhdessä painostettua
niin, että hän lopulta sai tilinauhansa sieltä ja sai palkkansa. Siinä vaiheessa sitten selvisi,
että yritys laskuttaa Ukko.fi:n kautta ja meidän työttömyysturvajärjestelmä ei ole päättä-
nyt, ovatko Ukko.fi:n kautta laskuttavat yrittäjiä vai palkansaajia. Meillä meni vielä kuu-
kausi lisää jännittäessä, tuleeko sitä työttömyysturvaa vai ei ja miten tätä ihmistä kohdel-
laan. Nyt hän on viimein saanut sen työttömyysturvansa, viiden kuukauden sekoilun jäl-
keen — ja mitähän se 18-vuotias on tänä aikana oppinut? Ainakin sen, että älä nyt aina-
kaan töihin mene, koska se tarkoittaa, että sinulla on monta viikkoa tyhjää jääkaappia edes-
sä. Tämä on se ongelma, joka meidän pitäisi meidän työttömyysturvajärjestelmässä rat-
kaista. Tämä on se kannustinloukku. Tämä on se, joka nakertaa koko meidän järjestelmän
legitimiteettiä, ja tämä on fakta, jonka tuhannet ja taas tuhannet työttömät tässä maassa
säännöllisesti kohtaavat omassa elämässään ja joka vie sitä perusturvaa, nakertaa sitä mi-
nimitason perusturvaverkkoa, jonka varassa ihmisten pitäisi kyetä tekemään rationaalisia
päätöksiä ja suunnittelemaan ehkä tulevaisuuttakin, koettaa parantaa omaa elämäänsä.

Mitä tätä vastaan sitten tässä lakiesityksessä toivotaan, mitkä ovat ne hyödyt, jotka ovat
toisella puolella vaakakupissa? Lakiesitys toivoo ehkä saavuttavansa pienen työllistävän
vaikutuksen, ja mikäli tämä ei toteudu, niin ainakin työttömyysturvamenojen pienen leik-
kauksen, joka osin valuu toimeentulotukimenoihin. Eiväthän nämä asiat ole millään lailla
32



Pöytäkirjan asiakohta PTK 134/2017 vp
tasapainossa keskenään: toisaalta meillä on se, että työttömyysturvabyrokratiasta tehdään
entistä mielivaltaisempaa, entistä monimutkaisempaa, vaikka se jo nyt on ihan kaamea sot-
ku, ja toisella puolella se, että ehkä, jos laskelmat pitävät paikkansa, voi olla pieni työllis-
tävä vaikutus.

Mitä sitten pitäisi tehdä sen sijaan? No tietysti: ei nyt ainakaan estettäisi ihmisiä työllis-
tymästä, ei nyt ainakaan rangaistaisi ihmisiä siitä, että he menevät töihin. Eikö tämä nyt oli-
si hyvä alku ja ihan ideologisesti kestävää kaikkien puolueiden näkökulmasta? Jos sen jäl-
keen halutaan vielä jatkaa työllisyystoimia, niin ehkä sellaisia työvoima-, työllisyys- ja
työllistymispalveluja, jotka oikeasti tukevat ihmisten työllistymistä, eivät siis täytä mitään
kummallisia tilastollisia suoriteodotuksia, eivät ole säilytyspaikkoja ihmisille vaan jotka
on luotu sitä varten, että ihmiset pystyisivät paikkaamaan niitä taitoja ja osaamisia tai koh-
taanto-ongelmia, mitä heiltä ehkä löytyy ja mitkä saattavat asettua esteeksi työllistymisel-
le.

17.49 Mika Kari sd (vastauspuheenvuoro):  Arvoisa rouva puhemies! Tässä ollaan
useampi tunti pidetty ääntä, niin kuin edustaja Heinäluoma sanoi, yhdestä tämän vaalikau-
den isoimmista asioista, pienellä porukalla, ja kun katsoin sosiaalista mediaa, huomasin,
että asian esittelijä, sosiaali- ja terveysministeri, tviittaa olevansa savusaunassa. [Pia Viita-
nen: Savusaunassa!] — Savusaunassa. — Ja tästä savusaunatviittauksesta tykkää meidän
työministeri. [Pia Viitanen: Ei ole totta!] Joten kysyn kyllä tämän asian osalta hallitukselta
kohtuullisuutta ja eduskunnan kunnioittamista: tuodaan tällainen laki, ylipäätänsä laki
eduskuntaan, istutaan mieluummin lauteilla kuin tuolla ministeriaitiossa kertomassa, min-
kä takia tämän tyyppistä esitystä hallitus ylipäätänsä tänne tuo. Olemme ainoastaan muu-
taman hallituspuolueen kansanedustajan tiedon varassa. Tätä ei unohdeta.

17.51 Pia Viitanen sd (vastauspuheenvuoro):  Puhemies! Täytyi nyt spontaanisti pyytää
vastauspuheenvuoro, koska minusta tuo on kyllä aika merkille pantavaa, mitä edustaja
Mika Kari tuolla lukee. Se on hyvin surullista myös siksi, että me olemme täällä pitkään
peräänkuuluttaneet edes hallituspuolueiden edustajia paikalle, saatikka että ministerit
olemme todenneet puuttuviksi, ja nyt me kuulemme vielä, että asian esittelevä ministeri on
savusaunassa ja työministeri sitten vielä näistä tviiteistä tykkää. Paitsi että koko tämä lain-
säädäntöhanke on hyvin epäkunnioittava työttömiä kohtaan, kyllä tämä on vähän niin kuin
eduskunnallekin ja tämmöiselle oppositiolle ja kaikelle tälle keskustelulle, mikä parlamen-
tissa on tarkoitus käydä, hyvin hyvin ikävä tilanne. Menee vähän sanattomaksi nyt tässä
kohtaa, että miten tällainen voi olla mahdollista. [Juhana Vartiainen: Ei siltä vaikuta!]

17.52 Tarja Filatov sd: Arvoisa puhemies! Jatkan muutamasta asiasta, jotka eivät tässä
keskustelussa ole nousseet esiin. Osa on, mutta vähän toisesta näkökulmasta.

Perustuslakivaliokunta antoi hyvin kriittisen lausunnon, ja siinä oli monta kohtaa, joihin
perustuslakivaliokunta puuttui ja sanoi, että ne ovat ikään kuin eri tavoin kuin meillä on tä-
hän asti hyväksytty. Normaalisti on niin, että jos perustuslakivaliokunta laittaa säätämis-
järjestyksen taakse jonkun kohdan, niin valiokunnan on se muutettava tai salissa tulee sää-
tämisjärjestys vastaan. Mutta silloinkin, kun käytetään lievempiä muotoja, valiokunnan on
perusteltava ne asiat, joita se ei ota huomioon perustuslakivaliokunnan lausunnossa. Kun
vaikka kuinka luen tuota sosiaali- ja terveysvaliokunnan lausuntoa, niin sieltä ei löydy pe-
rusteita sille, että esimerkiksi työvoimapoliittisia toimia ei ole tasapuolisesti koko maassa
33



Pöytäkirjan asiakohta PTK 134/2017 vp
tai että niitä ei ole ylipäätään saatavissa, koska rahat ovat niukat. Lausunnosta käy ilmi, että
TEMin edustaja sanoo, että rahaa on kyllä lisätty, mutta kun pohjalla on leikkauksia, niin
tosiasiallisesti lisäystä ei tapahdu. Ja mitä vastaa sosiaali- ja terveysvaliokunta? Edellyttää,
että rahat jaetaan oikea-aikaisesti. Jos rahaa ei ole, niin silloin oikea-aikainen rahan jaka-
minen ei auta. Eli tässä on mielestäni tällaisia hyvin kummallisia yhtälöitä, joihin olisi to-
dellakin ollut kiva saada vastauksia oikeasti myös hallituspuolueiden puolelta. 

Toinen ongelma, joka liittyy siihen, kun on käyty keskustelua, pääseekö niihin palvelui-
hin vai eikö niihin pääse: No, työtön ei itse päätä siitä, pääseekö hän palvelun piiriin vai
eikö hän pääse palvelun piiriin, ja se on todettu yhdeksi suureksi ongelmaksi tässä. Mutta
toinen ongelma on se, että tämä mekanismi herkästi johtaa siihen, että työvoimapoliittisia
palveluita ruvetaan pilkkomaan, pilkkomaan sen suuruisiksi, että ne täyttävät nämä edel-
lytykset, joita tämä laki edellyttää kaikkein vaikeimmassa työmarkkina-asemassa olevilta
ihmisiltä, jotka eivät kykene avoimilta työmarkkinoilta töitä ja niitä keikkatöitä saamaan,
jolloin itse asiassa ne käytettävät rahat, joita meillä on aktiivitoimiin, tulevat epätarkoituk-
senmukaisesti käytetyksi ja se johtaa tehottomampaan rahankäyttöön. Tämä on mielestäni
toinen suuri ongelma, josta emme ole ehkä vielä niin paljon puhuneet.

Kolmas liittyy siihen, että meillä on tulossa vielä toinen laki, joka liittyy työvoimapoli-
tiikan uudistukseen, jonka ajatuksena on se, että työttömän pitää hakea tietty määrä töitä ja
raportoida näistä työnhauistansa, ja jos hän ei raportoi niitä tietyllä syklillä, niin siitä seu-
raa työttömyysturvan menetys kokonaan. Minun on hyvin vaikea ymmärtää sitä logiikkaa,
että ensin me edellytämme, että työttömän pitää saada töitä, jotta hän voi työllistyä, ja sen
jälkeen on tulossa laki, joka edellyttää, että työttömän pitää hakea töitä. Eli tällaiset pake-
tit, jotka liittyvät kiistatta toisiinsa, olisi syytä esitellä eduskunnalle samanaikaisesti, koska
silloin niihin voitaisiin saada joku tolkku.

Mietin tätä lainsäädäntöä, olen sentään aika paljon näiden pykälien kanssa puljannut.
Minulle kirjoitti kirjeen yksi varkautelainen rouva, jolla on jo ikää, joka on ollut pitkään
työttömänä ja ilahtui, että hän voisi päästä nyt kirjastoon palkkatuella töihin. Mutta sitten
kävi ilmi, että tämä rouva on jakanut ilmaisjakelulehtiä, jolloin hän ei täytä tätä pitkäaikais-
työttömän kriteeriä, jolloin hän ei voi päästä sinne kirjastoon, koska ei saa sitä tukea, jonka
pitkäaikaistyötön saisi. No, sen jälkeen hän kysyi minulta, että riittääkö tämä minun leh-
denjako siihen, että minun työttömyysturvaa ei leikata. En osaa vastata, riittääkö, koska
kyse on tehtävästä, jossa ei ole työaikaa ja joka ei ole suoraan sidottu näihin pykäliin. Täl-
laisiin asioihin olisi hyvä ollut saada vastauksia ministereiltä tässä keskustelussa, koska ne
eivät valiokunnassa selväksi tulleet.

Neljäs asia on se, että sosiaali- ja terveysvaliokunta korjasi tässä laissa sellaista kohtaa,
joka on mielestäni hyvin oleellinen ja liittyi esimerkiksi ministeri Ihalaisen puheenvuo-
roon. Laki oli kirjoitettu siten, että aktiiviehdon voi täyttää vain, jos nuo palvelut tulevat
julkiselta toimijalta, mutta jos ne palvelut tulevat ulkopuoliselta yritykseltä, joka tuottaa
palveluita, niin silloin niitä ei kirjata aktiivitoimiksi. Samaan aikaan hallitus on muutta-
massa koko työvoimapolitiikkaa siten, että lähes kaikki palvelut tulisivat yksityisiltä yri-
tyksiltä — mutta vielä tässä laissa se ei itsekään luota yksityisiin yrityksiin niin paljon, että
olisi kelpuuttanut nämä toimet aktiivitoimiksi tämän lain tarkoittamalla tavalla.

Ja viimeinen kysymys on oikeastaan se, että kun ainoa järki, jonka tästä laista voi löy-
tää, on se, että tällä on pyritty tosiasiallisesti työttömyysturvan porrastukseen, niin jos se on
ollut se tavoite, niin miksi sitten ei ole suoraan porrastettu työttömyysturvaa. Se olisi ollut
34



Pöytäkirjan asiakohta PTK 134/2017 vp
läpinäkyvämpi systeemi, ja se olisi synnyttänyt vähemmän syyllisyyttä niiden työttömien
mielissä, jotka ovat kaikkein vaikeimmassa asemassa.

17.57 Outi Alanko-Kahiluoto vihr: Arvoisa rouva puhemies! Edustaja Vartiainen totesi
puheenvuorossaan, jonka käytti joskus noin puolisen tuntia sitten, että tässähän on kysees-
sä eräänlainen bonuslaki. No, me kaikki tiedämme, mitä bonus tarkoittaa suomen kielessä.
Sehän tarkoittaa eräänlaista palkkiota. Mutta missä se palkkio on, kun tässä leikataan?
Tämä on leikkauslaki. Tämä on laki, jolla leikataan työttömyysturvaa, jos työtön ei pysty
työllistymään ollessaan työtön, eli siis järjetön laki sinänsä.

Minä palaan edelleen tähän kohtuuttomuuteen, joka lakiin sisältyy työttömän peruspäi-
värahaa saavan henkilön näkökulmasta. Eli jos aktiivisuusedellytys ei tällaisen henkilön
kohdalla täyty, hänen työttömyysrahaansa elikkä työmarkkinatukea voidaan leikata sillä
tavalla, että se vähenee 32 euroa 40 senttiä kuukaudessa. Tietysti hyväosaisen ihmisen nä-
kökulmasta 32 euroa 40 senttiä kuukaudessa ei kuulosta paljolta, mutta se on suuri raha ih-
miselle, joka on pelkän työmarkkinatuen varassa. Se on valtava summa. Minusta ei ole
kohtuullista pyöritellä sanoja sillä tavalla, että sanoo, että tämä on eräänlainen bonuslaki.
Sitähän tämä ei missään tapauksessa ole.

Juuri tästä näkökulmasta perustuslakivaliokuntakin katsoi, että hallituksen tulisi tehdä
muutoksia esitykseensä, jotta se täyttäisi oikeudenmukaisen ja kohtuullisen lainsäädännön
edellytykset. Eli perustuslakivaliokunta korosti omassa lausunnossaan sitä, että jokaiselle
kansalaiselle, jokaiselle työttömälle tulisi turvata tosiasiallinen mahdollisuus täyttää akti-
vointivaateen edellytykset, jotka tähän lakiin sisältyvät. Tämän vuoksi perustuslakivalio-
kunta esitti, että tämä tarkoittaisi kyseessä olevien palvelujen ja toimintojen tarjonnan li-
säämistä, mitä hallitus nyt siis ei ole tekemässä. Jos tosiaan lasketaan, kuten sosiaali- ja ter-
veysvaliokunta on laskenut, mikä se määräraha työttömien palveluihin tällä hetkellä on ja
kuinka paljon on työttömiä ja mitkä lain vaatimukset ovat, niin kylmä fakta on se, että pal-
veluihin määrätyt määrärahat eivät riitä näiden palveluiden tarjoamiseen kaikille työttö-
mille. Eli käytännössä tämä on leikkauslaki. Sellaisia olosuhteita hallitus ei edes halua tar-
jota työttömille, että he voisivat saada palveluita silloin, kun paikkakunnalla ei ole löydet-
tävissä lyhytaikaista työtä.

Perustuslakivaliokunta katsoi, että tämäkään ei välttämättä olisi riittävää, koska palve-
lujen kattavaa saatavuutta ei voida säädösperusteisesti taata. Tämän vuoksi lakiehdotuk-
sessa olisi tullut valiokunnan mielestä varmistaa se, että henkilö, joka tekee kaiken häneltä
kohtuudella vaadittavan, ei joutuisi etuuden alennuksen kohteeksi. Tämä olisi merkinnyt
sitä, että lakiehdotuksen 6 luvun 3 a §:ää ja 7 luvun 5 a §:ää olisi tullut täydentää esimer-
kiksi säännöksellä siitä, että etuutta ei alenneta sellaisessa tapauksessa, jos työntekijä ei ole
onnistunut työllistymään taikka pääsemään työllistymistä edistävään palveluun hänestä it-
sestään riippumattomista syistä. Tämä on asia, jota hallitus ei myöskään halunnut tehdä.

Perustuslakivaliokunnan mielestä toinen tapa edelleen vähentää esityksen ongelmalli-
suutta olisi ollut se, että työnhakijalla olisi mahdollisuus osoittaa aktiivisuuttaan myös sel-
laisella muulla tavalla, joka osoittaa hänen pyrkineen aktiivisesti työllistymään tai hakeu-
tumaan työllistymistä edistävään palveluun tarkastelujakson aikana, mutta tällaistakaan
muutosta ei lakiesitykseen ole tehty.

Itse olen hylkäysesityksen kannalla juuri siitä syystä, että mielestäni on kohtuutonta li-
sätä työttömän velvoitteita työllistyä tai osallistua aktivointitoimenpiteisiin tai leikata hä-
nen työttömyysturvaansa, jos samaan aikaan viranomaisilla ei ole minkäänlaista velvoitet-
35



Pöytäkirjan asiakohta PTK 134/2017 vp
ta tarjota työllistymispalveluita sillä tavalla, että kaikki työttömät kansalaiset voisivat täyt-
tää aktiivisuusvaateen. Näinhän ei olla tekemässä siitä syystä, että näitä määrärahoja ei olla
korottamassa.

En ymmärrä sitäkään, että sama hallitus, joka kokeilee perustuloa, mikä on mielestäni
positiivinen asia, ei ole suostunut ottamaan tähän lakiesitykseen mukaan sellaista lainkoh-
taa, joka takaisi sen, että aktiivisuudelle ikään kuin annettaisiin laajempi määritelmä, jol-
loin työtön silloin, kun työpaikkoja ei ole olemassa, voisi varmistaa työttömyysetuutensa
säilymisen osoittamalla aktiivisuutta muilla tavoin, esimerkiksi vapaaehtoistyöllä tai jolla-
kin järjestötyöllä, joka myös pitäisi yllä hänen hyvinvointiaan ja osallisuuttaan yhteiskun-
nassa. Tämä minun mielestäni myöskin osoittaa osaltaan tämän lakiesityksen kohtuutto-
muutta.

Mielestäni sen sijaan, että toimeenpannaan tällaista sanktiolakia, joka lisää meidän toi-
meentulotuen kustannuksia ja pahentaa työllisyysloukkuja ja lisää niiden määrää, jotka ha-
keutuvat työkyvyttömyyseläkkeelle ilman tosiasiallista syytä, pitäisi pikemminkin inves-
toida työllisyyspalveluihin, pitkäaikaistyöttömien palveluihin, esimerkkisi palkkatukimää-
rärahoihin, joita hallitus on leikannut, ja pitäisi toimeenpanna osatyökykyisten työllistä-
mistä tukevia toimenpiteitä ja lakimuutoksia, joita esimerkiksi STM:n työryhmä viime
kaudella esitti laajassa selvityksessään, jossa käytiin läpi erilaisia toimenpiteitä ja lakimuu-
toksia, joilla pystyttäisiin lisäämään osatyökykyisten työllisyysastetta.

Näillä sanoin siis totean, että tulen äänestämään hylkäysesityksen puolesta. Olisin toi-
vonut, että tämän lakiesityksen sijasta hallitus olisi pyrkinyt siihen, että ei monimutkaiste-
ta työttömyysturvalainsäädäntöä vaan pyrittäisiin yksinkertaisuuteen ja selkeyteen, sellai-
seen lakiin, joka käy ihmisten oikeusturvaan ja jota olisi TE-hallinnossakin helppo sovel-
taa ja panna toteen. Tämä on semmoinen laki, että tämä tulee olemaan hyvin hankala myös
TE-hallinnossa työskenteleville viranomaisille, ja kyllä tunnen myötätuntoa myös heitä
kohtaan, jotka joutuvat tämän lain tulkinnan kanssa kamppailemaan ja sitten toisaalta leik-
kaamaan työttömyysturvaa sellaisilta henkilöiltä, joista he näkevät, että ihminen on tehnyt
parhaansa, mutta palveluita ei ole eikä työpaikkoja ole. Ei tämä inhimillinen ole myöskään
TE-hallinnon työntekijöille.

18.05 Juhana Vartiainen kok: Arvoisa puhemies! Arvoisat opposition edustajat, voisitte
nyt vähän antaa minulle krediä siitä, että minä tulen teidän kanssanne väittelemään. [Väli-
huuto] Kaikki piristyivät selvästi tästä.

Vähän tätä historiallista taustaa: Tämähän on pikkusen juonikas juttu. Kun näitä akti-
vointisysteemejä ryhdyttiin kehittelemään muissa Pohjoismaissa, eritoten Tanskassa, ja
tutkijat sitten tutkivat sitä, miten ne vaikuttavat, miten se, että pannaan jonnekin kurssille
tai harjoitteluun, sitten vaikuttaa työllistymistodennäköisyyteen, ja tutkijat havaitsivat sel-
laisen pikkusen yllättävän seikan, että se vahvin vaikutus monessa tapauksessa näissä ar-
viointitutkimuksissa... — Kuunteletteko te muuten tätä? Minulle tuli täältä paljon kysy-
myksiä. — Se vahvin vaikutus näistä toimenpiteistä näytti tulevan jo ennen kuin ne toi-
menpiteet alkoivat. Eli tavallaan se työllistymistodennäköisyys nousi jo ennen kuin har-
joittelu tai aktivointijakso alkoi, eli ihmiset hakivat aktiivisemmin työtä, koska he halusi-
vat välttää tällaiset toimenpiteet. Tämä oli tietysti pikkusen kiusallinen tulos sekä poliitti-
selle oikeistolle että vasemmistolle, koska oikeistonkaan ei ole kiva sanoa, että tämä
meidän politiikka nyt perustuu tämmöiseen keppiin tai patistukseen, ja vasemmiston näkö-
kulmasta tämä taas murtaa sitä myyttiä, joka muuten tässäkin salissa elää, että työpaikkoja
36



Pöytäkirjan asiakohta PTK 134/2017 vp
ei ole. Viimeksi äsken, pari minuuttia sitten, Outi Alanko-Kahiluoto vielä toisti tämän has-
sutuksen.

Mutta näin se nyt vain on, että tämmöisillä toimenpiteillä ja järjestelmillä pystytään oi-
keasti alentamaan työttömyyttä. Tämä ei sisällä mitään paheksuntaa ketään kohtaan eikä
sellaista ajatusta, että työttömyys olisi jotenkin kenenkään vika, mutta me tiedämme, mi-
ten ihmiset käyttäytyvät. Ihminen on rationaalinen olento. Työttömät ovat ihan yhtä viisai-
ta kuin kaikki muutkin, enkä usko, että he ovat yhtään sen laiskempia, he ovat saattaneet
olla huono-onnisempia, ja tällaisia käyttäytymisvaikutuksia on. Eli työttömyyden alenemi-
sen vaikutusta tässä haetaan.

Nyt tässä on puhuttu bonuksista ja kepeistä, ja niistä puhui myös Outi Alanko-Kahiluo-
to tässä, [Outi Alanko-Kahiluodon välihuuto] mutta loogisestihan se menee näin, että jos
meillä olisi 5 prosenttia alhaisempi työttömyysturva yleisesti ja sitten säädettäisiin 5 pro-
sentin bonus sille joukolle, joka on hankkinut työkeikan tai osallistunut harjoitteluun, niin
silloinhan me saavuttaisimme täsmälleen sen lopputuloksen, joka nyt tällä lailla saavute-
taan, sikäli kuin minä pystyn ymmärtämään. Mutta silloinhan te kutsuisitte sitä bonuslaiksi
ja kannustavaksi ja ehkä edustaja Alanko-Kahiluotokin voisi tulla sitä tästä pöntöstä puo-
lustamaan. Eli sen porkkanan ja kepin välillähän ei ole tässä katsonnassa mitään periaat-
teellista eroa, vaan ainoa ero on nyt tässä se lähtötaso, josta puhutaan. Mutta pohjimmil-
taan kysymys on siitä, millä tavalla erilaista käyttäytymistä palkitaan ja mikä on ihmisen
tulotaso työttömänä tai työllisenä.

Tässä on myös vedottu toimeentulotukimenoihin. No, meillä on näkemättä se, tuleeko
niihin vaikutusta. Mutta sanonpa vain sen, että tässähän ei ole kysymys mistään valtavasta
leikkauksesta — eikö se ole 5 prosentin luokkaa — ja jos vielä joissain tapauksissa se kom-
pensoituu jollain muulla tulonsiirrolla, niin eihän tämä nyt niin maailmoja kaatava muutos
ole kuin mitä te luonnehditte.

Sellainen kiinnostava kysymys tässä on kyllä tullut esille, ja tekin olette sitä pitäneet
esillä, että jos on kysymys ihmisestä, jolla on puutteellinen työkyky, niin silloinhan tämä
tuntuu kovin kohtuuttomalta. Mutta tämmöisen ihmisen paikkahan ei oikeastaan ole työt-
tömyysturvajärjestelmässä, jos hän ei kykene enää mitään työtä tekemään, koska koko
meidän työttömyysturva kuitenkin lähtee Pohjoismaissa siitä, että ollaan täysillä työmark-
kinoiden käytettävissä, jos työttömyysturvaa saadaan.

Joka tapauksessa minä tämän valiokuntakäsittelyn aikana kysyin monta kertaa, että eikö
tällä työttömyyden alenemisella ole mitään arvoa teille, oppositio, enkä muista kenenkään
oikeastaan koskaan... Anna Kontula sen nyt tässä sanoi. Mutta muistan, että minulle sanot-
tiin, että oltiin huolestuneempia siitä, miten hallinto suoriutuu. Tässä nyt vähän mitataan si-
tä, ollaanko oikeasti työttömyyden alentamisen kannalla. Monet sanovat, ja tässäkin salis-
sa varmaan kaikki, että jotenkin työttömyys on prioriteetti, mutta sitten kun oikeasti sitä
pyritään alentamaan, niin tässä onkin ystävät vähissä. [Outi Alanko-Kahiluodon välihuuto]

Asiantuntijoistahan kukaan ei kieltänyt tämän työttömyyttä alentavaa vaikutusta. Asian-
tuntijat esiintyivät varovaisesti sen vuoksi, että tämmöisen järjestelmän tapauksessa sen
vaikutuksen arvioiminen on erittäin vaikeaa. Kun minua on tässä syytetty ideologiseksi,
niin tämä on minun ideologiani: koetan laskea rakenteellista työttömyyttä, jotta hyvinvoin-
tivaltion rahoitus olisi vastedeskin mahdollista. Minä olen varma, että jos työttömyystur-
vaa porrastettaisiin, se voisi olla yksi tulevaisuuden uudistus sekin mutta sitä vastustettai-
siin täällä salissa ihan samalla melodramaattisella äänellä kuin tätä nyt. Se on kertakaikki-
37



Pöytäkirjan asiakohta PTK 134/2017 vp
nen väärinkäsitys, että työpaikkoja ei ole tai että suurin osa työttömistä ei voi työllistyä.
Niin kuin on todettu, 300 000 työtöntä virtaa avoimille työmarkkinoille töihin joka vuosi.

Perustuslakivaliokunta totesi, että laki voidaan säätää tavanomaisessa järjestyksessä.
Vielä ehkä tästä sosiaalidemokraattisesta kritiikistä: Minä en ole nyt ihan varma — vir-

kistäkää minun muistiani, en muista — oliko se Rafael Paasio vai Kalevi Sorsa, joka tokai-
si jollekulle, joka Kainuussa valitti työttömyyttään, että muuttakaa kaupunkeihin töihin.
Tällä voidaan saada aikaan sellainenkin efekti, että muutetaan enemmän työn perässä, ja
hyvä niin. Tästä ajattelusta ei ole minun mielestäni sosiaalidemokratiassa enää jälkeäkään.

Todennäköinen suotuisa vaikutus voi olla myös tähän niin sanottuun työttömyyseläke-
putkeen eli siihen, miten paljon mennään tälle ja joudutaan tänne työttömyysturvan lisä-
päiville. Sitäkin on äärettömän vaikea arvioida etukäteen, mutta tähän mennessähän se on
ollut eräänlainen automaattinen varhaiseläkejärjestelmä, ja nyt koetetaan hillitä sen käyt-
töä, mikä on ihan oikein.

Ikääntyneiden heikko asema Suomen työmarkkinoilla on tosiasia, siihenkin me voisim-
me yrittää puuttua lainsäädännöllä. Kyllä minä olisin valmis ajattelemaan myös irtisano-
misjärjestystä ja sitä koskevia lakeja, mutta minä olen myös aika varma siitä, että vapaam-
pi yksilöllinen palkanmuodostus edesauttaisi ikääntyneiden palkkaamista, koska silloin ei
olisi enää pakko korottaa samalla nuorempien tuottavuuskasvuun perustuvalla yleiskoro-
tuksella joka ikisen palkkaa.

Edustaja Heinäluoma puhui täällä silkkaa hölynpölyä siitä, miten jollain tavalla muka
ryhmäperustaisesti joku puolustaisi erilaista kohtelua työmarkkinoilla. Se, mitä halutaan,
on tietysti enemmän sopimusvapautta. Sitä koetettiin hallitusohjelmassa edistää, mutta jär-
jestöt sen valitettavasti estivät. Te tunnutte, Heinäluoma, kuvittelevan, että palkat ovat jon-
kinlainen vapaa muuttuja, jota vain joukkovoimalla muutetaan. Oikeasti kysymys on tuot-
tavuudesta markkinataloudessa, ja vaikka te kuinka haluaisitte, että kaikki saavat teidän
päättämäänne hyvää palkkaa, ei sellaista tule, ellei löydy maksavaa työnantajaa. Sen takia
me mietimme nuorten, ikääntyneiden, maahanmuuttajien asiaa. Tämä kolmikantainen val-
mistelu, jota edustaja Ihalainen peräänkuulutti, on ongelma sen takia, että silloin, kun palk-
kaneuvottelut ovat auki, nämä järjestöt alkavat kiristää hallitusta kaikilla muillakin uudis-
tuksilla, jotka pitää jättää tekemättä.

Anna Kontula käytti erinomaisen puheenvuoron näistä byrokratialoukuista. Se, että
meidän järjestelmämme on näin monimutkainen, on sekin seurausta siitä, että sitä ei ole
voitu suunnitella kokonaisuutena vaan se on tällaisen korporatiivisen painostustyön tulos-
ta. Ilman muuta sitä täytyy uudistaa, tämä Ukko.fi-esimerkki oli oikein hyvä. Sitä uudis-
tusta muuten yritettiin SATA-komiteassa, mutta ne järjestöt, joille edustaja Ihalainen an-
taisi kaiken vallan, estivät tuolloin vähäisetkin uudistukset.

Voin sen sijaan olla täysin samaa mieltä siitä, mitä edustaja Myllykoski ja muutama
muukin täällä puhuivat toisaalta koulutuksesta ja oppimisesta, toisaalta työvoimahallin-
non resurssien riittämättömyydestä. Tarja Filatov on ihan hyvin sanonut, että piiskaa ei tar-
vittaisi, jos olisi enemmän auttajia, ja tottahan se on. Suomessa haaskataan rahaa kaiken-
laiseen hyödyttömään elinkeinotukeen samalla, kun työvoimalle ja sen liikkuvuudelle ja
työn ja ihmisen kohtaamiselle ei uhrata kuin pikkuriikkisen varoja. Tämä on suomalaisen
yhteiskunnan valtava valuvika, ja jos tämän uskoo, silloin pitää olla valmis myös teke-
mään uudelleenpriorisointeja julkisissa menoissa. Sellainen SDP, joka haluaa tähän suun-
taan mennä, ei ehkä sitten voi olla sama SDP, joka lähtee mukaan maatalousvälikysymyk-
seen vaatimaan suomalaisille kaikkein varakkaimmille maanomistajille vielä enemmän
38



Pöytäkirjan asiakohta PTK 134/2017 vp
elinkeinotukia. Tässä saatte ainakin minusta liittolaisen, jos yritetään lisätä Tanskan mal-
lin suuntaan työvoimahallinnon resursseja. — Kiitos.

18.16 Anna Kontula vas (vastauspuheenvuoro):  Arvoisa puhemies! Aktiivimalliin rin-
nastuvaa mallia ei ole kokeiltu missään, joten meillä ei ole kokemusta siitä muista maista,
ja rationaalisia käyttäytymisvaikutuksia voidaan olettaa vain, jos järjestelmän syy-seuraus-
suhteet ovat sillä lailla ennakoitavissa, että ihmiset sen piirissä pystyvät tekemään rationaa-
lisia valintoja. Nyt niin ei ole. Onko tämä esitys maailmoja kaatava? No, ei se varmaan
maailmaa kaada, mutta yksittäisten työttömien talouden se voi kaataa, ja siitä on varmasti
paljon tutkimusnäyttöä, että putoaminen ensisijaiselta sosiaaliturvalta toimeentulotuelle on
selkeästi merkittävä taitekohta ja sitä pitää yrittää välttää. On totta, että työttömyys mak-
saa, mutta myös köyhyys maksaa, myös legitimiteetin rapautuminen maksaa, ja jos ei näitä
kustannuksia ota huomioon, niin ei voi tehdä järkevää talouspolitiikkaa, vaikka talouspo-
litiikan etusijalle asettaisikin.

18.17 Tarja Filatov sd (vastauspuheenvuoro):  Arvoisa puhemies! Haluaisin muutamaa
asiaa ehkä vähän tähdentää. Kun edustaja Vartiainen sanoi, että me sanomme, että työpaik-
koja ei ole tarjolla, niin mielestäni kukaan tässä salissa ei ole sanonut, että työpaikkoja ei
ole tarjolla, vaan on sanonut, että työpaikkoja ei ole kaikille tarjolla. [Kari Uotila: Nimen-
omaan!] Ja se ongelma on siinä, että tämä laki kohtelee samalla tavalla niitä ihmisiä, jotka
ovat siinä vaikeimmassa asemassa. Luulen, että me löytäisimme yhteisen linjan siitä, jos
me pystyisimme kohdistamaan tietyntyyppistä työvoimapolitiikkaa sille joukolle, jonka on
helppo työllistyä, ja hiukan toisenlaista työvoimapolitiikkaa sille joukolle, jonka on vaikea
työllistyä. Tanskan malli on siinä oiva, koska siellä on palveluprosesseja. Mutta tämän tei-
dän mallinne ongelma tulee siitä, että samaan aikaan, kun tätä keppiä ja niin sanottua kiu-
saamiskannustinta luodaan, ollaan lopettamassa työvoimapalvelukeskuksia, ollaan ajettu
työvoimapoliittista koulutusta alas, ollaan vaikeutettu kaikkein vaikeimmassa asemassa
olevien ihmisten pääsyä vaikkapa järjestöihin työllistettyinä. [Puhemies koputtaa] Kyse on
tästä kokonaisuudesta, joka tekee tästä paljon isomman ongelman kuin yksin se leikkaus,
jonka tämä... [Puhemies keskeyttää puheenvuoron puheajan ylityttyä]

18.18 Kari Uotila vas (vastauspuheenvuoro): Arvoisa rouva puhemies! Edustaja Vartiai-
sen puheenvuorossa minä näen kyllä vähän sellaisia piirteitä, että olisi kaipausta palata 150
vuotta taaksepäin: Kaikki tapahtuisi vain niin, että jos joku työnantaja haluaa, niin se sitten
sopii sen palkattavan työntekijän kanssa. Pitää pystyä palkkaamaan pienellä palkalla van-
hemmat työntekijät, pitää palkata nuoret, jos on huono kielitaito, maahanmuuttajat sen pi-
täisi pystyä palkkaamaan, vajaatyökykyiset pitäisi pystyä palkkaamaan jollakin aivan
oman työkykynsä ja tuottavuutensa mukaisella palkalla. Ei sopimisjärjestelmiä, ei kolmi-
kantaista valmistelua, ei työlainsäädäntöä haittaamaan tätä mukamas aitoa työmarkkinoi-
den toimivuutta, joka lähtisi vain siitä, että työnantaja puhtaasti, ilman mitään sääntelyä te-
kee sopimuksia ja päättää, ketä ottaa. Aika kaukana kyllä meikämannen ajatusmaailmasta.

18.19 Eero Heinäluoma sd (vastauspuheenvuoro):  Arvoisa puhemies! Oikaisen sen,
mikä minuuttiin mahtuu.

Ensinnäkin, minusta on tässä turha laittaa kunnioitettujen Kalevi Sorsan tai Rafael Paa-
sion nimiin yhtään mitään. Aina tulee olemaan ihmisiä maaseudulla, ja tarvitaankin ihmi-
39



Pöytäkirjan asiakohta PTK 134/2017 vp
siä maaseudulla. Ei koskaan ole Suomessa ollut tilannetta, että työpaikat olisivat tarjolla
yksin kaupungeissa.

Sitten kun edustaja Vartiainen sanoi, että olen puhunut hölynpölyä: Olen tässä nyt vä-
hän äimän käkenä, koska minähän mielestäni vain siteerasin puheenjohtaja Orpoa. Minä-
hän siteerasin vain puheenjohtaja Orpoa, joka sanoi, että pitäisi mahdollistaa ja maksaa
alempia palkkoja maahanmuuttajille ja muillekin erityisryhmille. Edustaja Vartiainen huo-
lella vältti sanomasta ”alempia palkkoja”, hän puhui vain erilaisista toimista. Kuitenkin
palkanmaksun lähtökohdanhan täytyy olla, että jokaiselle ihmiselle maksetaan sen arvion
mukaan, että hän tulee kohdeltua oikeudenmukaisella tavalla, ja sitä edustaja Vartiaisen
puheenvuoro ei todellakaan edusta.

18.20 Juhana Vartiainen kok (vastauspuheenvuoro):  Arvoisa puhemies! Minä koetan
puuttua näihin kaikkein hassuimpiin tulkintoihin.

Kari, eihän nyt kukaan ole työlainsäädännöstä luopumassa eikä työehtosopimuksista-
kaan, mutta kun meillä nyt on tunnetusti maailman tiukin palkkajärjestelmä, joka pakottaa
yleensä — ainakin tähän asti on pakottanut — nostamaan niillä samoilla keskimääräisillä
yleiskorotuksilla lähes kaikkien palkkoja, niin se on johtanut monien ikääntyneiden koh-
dalla siihen, että se työvoimakustannus uran loppuvaiheessa nousee nopeammin kuin se
työnantajalle tuotettu arvonlisä, ja silloin siinä tulee voimakas irtisanomispaine.

Ja sitten, Eero, sinä olet nyt... Te olette niin monta kertaa tätä samaa väärinkäsitystä tie-
toisesti levittänyt. Eihän mikään ryhmäsyrjintä ole semmoista, mitä Euroopassa missään
kukaan haluaisi, eikä se olisi edes mahdollista. Mutta sen sijaan voisi olla jonkin verran
enemmän vapautta semmoisten ihmisten tapauksessa, joiden tuottavuus on alhaisempi, jot-
ka muuten jäävät työttömäksi — täytyyhän nyt semmoisia [Puhemies koputtaa] saada
miettiä — niin kuin Ruotsin metalliliitto juuri sopi maahanmuuttajanuorien osalta.

Puhemies Maria Lohela: Päivä on jo aika pitkällä, mutta pysyttäydytään tässä salissa silti
teitittelyssä ja sukunimien käytössä.

18.22 Eero Heinäluoma sd (vastauspuheenvuoro):  Arvoisa puhemies! Puutun vain yh-
teen väärinkäsitykseen ja väärään kuvaan, joka edustaja Vartiaisen puheenvuorosta syn-
tyy, ja se koskee Ruotsin ikääntyvien työllistämistä. Ei Ruotsissa ikääntyvillä sen takia ole
parempi työllisyysaste, ikääntyvistä suurempi osa töissä, kuin meillä Suomessa, että siellä
maksettaisiin heille pienempää palkkaa, ei suinkaan, vaan se johtuu siitä, että Ruotsi on ai-
koja sitten tehnyt irtisanomisjärjestyksen, joka suojelee näitä pitkään työpaikalla olleita —
eli heidät irtisanotaan viimeiseksi, jotka ovat ensimmäisenä tulleet taloon. Se on siis ollut
huomattava este sille ulosliputukselle, mitä Suomessa on tehty: kun alkaa yt-menettelyt,
niin ensimmäisenä pannaan pihalle nämä 50 vuotta täyttäneet ja yli. Ja tämä on johtanut sii-
hen, että työnantajalle on tullut intressi pitää huolta myös näistä vanhemmista työntekijöis-
tä, antaa heille sellaisia tehtäviä, joissa he pystyvät antamaan oman panoksensa, ja myös
edelleenkin kouluttaa heitä, jotta he pärjäävät tässä muutoksessa.

Puhemies Maria Lohela: Mennään tähän puhujalistaan, se on sen verran lyhyt.

18.23 Jari Myllykoski vas: Arvoisa rouva puhemies! Huomionarvoista pitää olla, edusta-
ja Heinäluoma, juuri tuon esilletulon siitä, kuinka nämä järjestelmät ovat vähän niin kuin
40



Pöytäkirjan asiakohta PTK 134/2017 vp
ongelmallisia sen suhteen, että meillä on sosiaalinen turvaverkko rakennettu niin, että
työnantajat käyttävät työmarkkinoilla käytettyä "pehmeää" irtisanomisjärjestelmää. Täl-
löin se, että vanhemmat henkilöt, jotka ovat sen työttömyysturvan piirissä niin, että pääse-
vät sieltä sitten lisäpäivien jälkeen eläkkeelle, on tavallaan ollut mahdollistamassa sen ir-
tisanomisjärjestelmän.

Mutta edustaja Vartiaiselle, joka laittoi reppunsa selkään ja lähti pois salista, olisin ha-
lunnut sanoa, että todellisuudessa henkilö, joka on täyttänyt 50, on ehkä tuottavimmillaan
työnantajalle. Hänen ammattiosaamisensa, sairauspoissaolot ovat tilastojen mukaan... Ja
nyt olisi ollut hienoa sanoa edustaja Vartiaiselle, että on tutkittua tietoa siitä, että se sai-
rauspoissaolojen osuus ikääntyneemmällä työntekijällä on pienempi kuin nuorilla. Ja siinä
mielessä edustaja Vartiaisen näkemykset siitä ovat harhaanjohtavia ja niin sanotusti aivan
hölynpölyä.

Toivoisin tähän keskusteluun sitä, että meillä olisi täällä ministeri ja hallituspuolueen
edustajia. Tämä on nyt vähän semmoinen keskinäisten kehumisten kerho, ja toivon, että
tätä keskustelua jossakin muodossa vielä voitaisiin jatkaa, ettei se tähän iltaan lopu.

18.25 Eero Heinäluoma sd: Arvoisa puhemies! Tämä laki tulee kyllä vakavasti koettele-
maan kansalaisten oikeudentuntoa. Siis se, että ihmisen, joka ei saa omista yrityksistään
huolimatta työtä, toimeentuloa leikataan sen takia, että hän ei ole saanut työtä, sehän on
sama asia kuin se, että henkilölle, joka ei tervehdy, maksetaan alennettua sairauspäivära-
haa, kun hän ei ole tervehtynyt, silloin kun siihen asiaan itse ei voi vaikuttaa. Ihmettelen,
että tämmöinen on voinut mistään hallituksesta mennä lävitse. Yleensä on aina niin, että
joka hallituksessa on joitakin tolkun ihmisiä, jotka ymmärtävät katsoa asiaa myös ihmisten
kannalta.

Olaus Petri antoi aikoinaan 500 vuotta sitten tuomarinohjeet, joissa sanottiin, että mikä
ei ole oikeus ja kohtuus, ei voi olla lakikaan. Tämä Olaus Petrin 500 vuotta vanha historia
soveltuu kyllä tämän lain käsittelyyn mitä parhaimmalla tai mitä ikävimmällä tavalla. Täl-
lainen laki ei ole oikeutta, ei tee oikeutta eikä edusta kohtuutta. Se syntyy jostain kummal-
lisesta ideologisesta ajopiirturista, jossa lähtökohtana on, että kepillä pitää yhteiskuntaa
ohjata — ei hyvä.

Koko tämä ajattelu, että työntekijöillä ei saa olla mitään vähimmäissuojaa, on minusta
hämmästyttävä muutos, joka on tapahtunut tämän hallituksen aikana. Kaikkialla lähtökoh-
tana on, että pitää olla vähimmäissuoja työntekijöillä, jotka ovat se työelämän heikompi
osapuoli. Sitä vähimmäissuojaa meillä järjestetään työehtosopimuksin tai virkaehtosopi-
muksin. Sitten sitä voidaan tehdä tietysti myös lainsäädännön kautta. Mutta kyllä kaikissa
sivistysvaltioissa jompikumpi reitti on käytössä. Ei ole semmoista maailmaa, mitä edusta-
ja Vartiainen täällä haikailee, että työntekijöillä ei ole mitään suojaa, johon vedota, vaan jo-
kainen pankkitoimihenkilö neuvottelee sitten konsernijohtaja Björn Wahlroosin kanssa
omasta palkkauksestaan ja koettaa saada sen, mikä sieltä on irti saatavissa. Ei, kyllä joku
suoja on, ja se koskee sekä palkkausta, työaikoja, työsuojelua että muuta kohtelua.

Aivan erityisesti on tärkeätä, että me emme rupea määrittelemään palkkoja esimerkiksi
sen mukaan, mikä on kansallisuus tai syntyperä tai ikä. Eihän ikä ole mikään palkkauksen
peruste vaan se todellinen työsuoritus, joka tehdään.

Sitten meillä on mahdollisuus tukea niitä, jotka ovat työelämässä heikommassa asemas-
sa, vaikkapa vajaatyökykyisiä, tukijärjestelmien kautta. Maksetaan sitten palkkatukea, jol-
la voidaan ottaa huomioon tämä, että jos tämä henkilö on vajaatyökykyinen, niin ei tieten-
41



Pöytäkirjan asiakohta PTK 134/2017 vp
kään hänen työpanoksensa ole sama kuin se on täysin työkykyisellä. Näin se on muuten
Ruotsissakin tehty. Minä ihmettelen, että edustaja Vartiainen — joka nyt tosin on poistu-
nut — ei tätä suostu sanomaan tälle salille. Ruotsissa on erittäin huomattava palkkatukijär-
jestely, jolla mahdollistetaan tämä korkea työllisyysaste eri ryhmissä.

Tämän ikääntyvien korkean työllisyyden jo selitin, että sen taustalla ovat vuosikymme-
niä olleet säännökset, jotka estävät ikääntyvien lähettämisen ensimmäisinä työttömyyskor-
tistoon. Se on luonut voimakkaan perusteen pitää siitä huolta, että työpaikalla käytetään
kaikkien osaamista hyväksi. Todettakoon kuitenkin, että ruotsalaisessa mallissa tähänkin
voi sopimalla tehdä muutoksia eli tällaisessa yhteistoimintamenettelyssä voi sopia, että täs-
tä järjestelystä poiketaan, ja se voidaan työpaikalla arvioida, noudatetaanko tätä irtisano-
misjärjestystä.

Tässä on kyllä hiipinyt tähän yhteiskuntaan tosi kova markkinavalta. Se on tullut huo-
maamatta tämän hallituksen aikana. Ainahan on ollut yksittäisiä yrityksiä, mutta ikävä kyl-
lä Sipilän hallituksen aikana näistä yksittäisistä yrityksistä on nyt tehty yksi johdonmukai-
nen toimintalinja, joka tuodaan asia kerrallaan tänne käsittelyyn. Kestää jonkun aikaa en-
nen kuin huomaa, että tässä on kysymys samasta kolikosta ja sen eri puolista. Tätä mark-
kinalinjaa viedään täällä sosiaali- ja terveyspalvelujen puolella perustuslain ei pelkästään
rajoja hipoen vaan vastaisesti, ja sitten vain perustuslakivaliokunnan kannanotot ovat estä-
neet hallitusta tekemästä tätä valtaisaa osakeyhtiömallia koko terveydenhuoltoon, mikä oli
keskustelun kohteena vielä viime vuonna ja tämän vuoden keväällä.

Sitä tuodaan työnvälityspalveluihin. Kun meillä tällä hetkellä on se tilanne, että meillä
on kolmasosa tai neljäsosa niistä resursseista, joita muissa Pohjoismaissa tai esimerkiksi
Ruotsissa on työttömien auttamiseen, niin tämäkään heikennys ei riitä vaan nyt halutaan
lopettaa tämä yhteiskunnan työnvälityspalvelu kokonaan ja siirtää se markkinoille osa-
keyhtiöiden tehtäväksi — ensin nämä siirretään maakunnille ja sitten maakunnille sano-
taan, että ne eivät saa itse tuottaa näitä palveluja vaan heidän pitää ostaa ne markkinoilta.
Vaikea nähdä, että tämä tulisi auttamaan työttömiä.

Kun edustaja Vartiainen puhui täällä työttömyyden ratkaisusta, niin ihmettelen kyllä,
missä ovat ne tutkimukset, joissa kerrotaan, että työttömyysturvan leikkaukset johtavat uu-
siin työpaikkoihin. En kyllä ole sellaisia tutkimuksia nähnyt. Kun en ole nähnyt, niin epäi-
len, että eipä niitä oikein taida sitten ollakaan, koska onhan tästäkin jo nyt niin kauan pu-
huttu, että luulisi, että tässä salissa ne, jotka uskovat tähän työttömien kepittämiseen ja
työttömyysturvan leikkauksiin työllisyyslääkkeenä, olisivat ne tuoneet esille.

Kehittynyt yhteiskunta, jollainen Suomi on, voi pärjätä vain korkealla kaikkien ihmis-
ten osaamisella. Siksi täytyy satsata koulutukseen, ja se alkaa jo peruskoulusta ja jatkuu
tietysti aina yliopistoihin saakka, mutta se koskee myös työssä olevia ja työttömiä. Koko
pohjoismaisen mallin idea on, että työtöntä ei jätetä yksin eikä työttömyyttä laiteta yksit-
täisen ihmisen syyksi vaan lähdetään siitä, että annetaan apua sekä tukityöllisyysmahdol-
lisuus niille, jotka sen kautta voivat löytää työtä, mutta ennen kaikkea koulutusmahdolli-
suus ja pidetään siitä huolta, että työttömät voivat päivittää oman osaamisensa tai sitten
kouluttautua kokonaan uudelle alalle, jos se oma työpaikka on teknologisessa kehitykses-
sä mennyt alta pois. Nyt tämän vastuun, tämän koulutusvastuun ja tämän tukivastuun, tämä
hallituksen lakiesitys kiistää kokonaan.

Tämän keskustelun hyöty tähän saakka on ollut se, että ehkä tämä on alkanut kertoa sii-
tä, kenen kynästä nämä ehdotukset ovat syntyneet, ja ehkä se, ketkä täältä ovat pois, ker-
too, keillä on vielä joku oikeudentaju jäljellä. En tiedä, onko se nyt merkki oikeudentajus-
42



Pöytäkirjan asiakohta PTK 134/2017 vp
ta, että ei tule puolustamaan esitystä, mutta ehkä sen hyväntahtoisesti voi näinkin ajatella,
että poissaolo on merkki siitä, että ei halua puolustaa tätä lakiehdotusta. Tämä näyttää ole-
van yksi esimerkki siitä sarjasta, että tahtipuikko tässä hallituksessa on siirtynyt kokoo-
mukselle, ja tämän sarjan esitykset eivät tule jäämään tähän, niin kuin olemme tänään Suo-
men Kuvalehdestä ministeri, kokoomuksen puheenjohtaja Orpon esityksestä nähneet. Pal-
kanalennuksia tarjotaan nyt sitten seuraavaksi työllisyyslääkkeenä. [Pia Viitanen: Se on se
seuraava!] Ei hyvältä näytä. [Vastauspuheenvuoropyyntöjä]

Puhemies Maria Lohela: Tässä on niin lyhyt puhujalista, että ei nyt käydä debattia.

18.33 Mika Kari sd: Arvoisa puhemies! Ymmärrän kyllä, että oppositio on lyönyt tässä
asiassa löylyä, mutta sitä en ymmärrä, että ministeri nauttii niistä savusaunan lauteilla sa-
maan aikaan, kun ministerin paikka olisi ollut täällä. Kun ei ole hallituspuolueista muuta
edustajaa kuin rouva puhemies, ei edes kansanedustajia hallituspuolueista, niin kysyn,
mahdollistetaanko toisessa käsittelyssä oppositiolle mahdollisuus esittää kysymyksiä mi-
nistereille. Kysyn tätä vakavissa mielin, koska tässä mielessä on kyllä kolmaskin vaihto-
ehto, mutta sillä kolmannella vaihtoehdolla meidän budjettikäsittelymme menee päivällä
pidemmäksi.

18.34 Pia Viitanen sd: Arvoisa rouva puhemies! Minusta tuntuu, että tuo edustaja Karin
tekemä kysymys on hyvin aiheellinen, koska se sama mielessäni kävi, kun kuulin kaiken
kukkuraksi tämän, että ministeri parhaillaan siellä savusaunasta nauttii ja me käymme hy-
vin vakavaa keskustelua täällä. Varmasti me kuulemme pian vastauksen tähän edustaja Ka-
rin esittämään kysymykseen.

Omalta osaltani haluaisin vielä teroittaa juuri sitä pelkoa, mihin edustaja Heinäluoma äs-
ken puheenvuoronsa lopetti, kun hän aika hyvin analysoi sitä tilannetta, mihin tätä suoma-
laista yhteiskuntaa kokonaan työnnetään: sitä työnnetään markkinavoimille, siitä tehdään
markkinayhteiskuntaa. Oikeastaan se, mistä aloitin tänään, oli juuri se, että tämä ideologia
näkyy kaikkialla, paitsi näissä työttömyysturvaa koskevissa ratkaisuissa myös muun muas-
sa siinä, että ministeri Orpo on tosiaan esittänyt seuraavaksi esimerkiksi matalampia palk-
koja. Ja kyllä tämä sillä tavalla kauhistuttaa, että varsinkin nyt tuntuu siltä, että mitä pitem-
mälle tämä hallitustaival etenee, sen enemmän, sen vahvemmin se tahtipuikko heiluu ko-
koomuksen tahtiin. Sen vuoksi tässä alkaa ihan pelottaa, puhemies, käykö lopulta sitten
kuitenkin niin, että kun tänään valtiovarainministeri näin sanoo, niin melkein jo huomenna
tahtipuikko on heilahtanut ja nämä ovat seuraavia askelia, mitä tulemme näkemään.

18.36 Eero Heinäluoma sd: Arvoisa puhemies! Kyllä minäkin yhdyn siihen käsitykseen,
että tällaisen asian ollessa käsittelyssä ministerin pitäisi olla paikalla. Tästähän on puhuttu
aikaisemminkin eri lakiesitysten ja tärkeiden asioiden käsittelyn yhteydessä, että on tärkeä-
tä, että kuullaan hallituksen kanta ja perustelut, ja nythän hallituksen kantaa ei ole kuultu
ollenkaan, sikäli kuin emme oleta, että edustaja Vartiaisella olisi tämä hallituksen kanta tie-
dossa.

Ministeri vastaa lakiesityksestä, jonka hän eduskuntaan tuo, hän vastaa siitä myös val-
tioneuvostolle, ja tässä tapauksessa merkitystä on sillä, että tämä keskustelu voidaan käydä
niin, että hallituksen puolelta kerrotaan ne näkökohdat, mitkä lakiesityksen antamiseen
ovat liittyneet.
43



Pöytäkirjan asiakohta PTK 134/2017 vp
18.37 Jari Myllykoski vas: Arvoisa rouva puhemies! Pakko yhtyä näihin edellä käytettyi-
hin puheenvuoroihin ja vielä erikseen nostaa se, minkä edustaja Heinäluoma toi esille sii-
tä, mitä valtiovarainministeri Orpo tänään toi esille. Minä olisin vasemmistoliittolaisena
tervehtinyt sitä näkemystä todella hyvin, jos siihen olisi liittynyt sosiaalinen ulottuvuus
juuri niin, että niille vajaakuntoisille ihmisille, joille olisi luotu toimintamahdollisuudet
osallistua työhön, meillä olisi ollut antaa se osuus, mikä heidän työkykyisyyteensä ja va-
jaakuntoisuuteensa liittyy. Yhteiskunta olisi antanut yritykselle ja yrityksen puolesta sen
osuuden niin, että me saamme työmarkkinoille niitä ihmisiä, joiden työkykyisyys ei riitä
kokopäiväiseen työhön. Se olisi ollut se oikea askel, ja sellaisia askeleita me tarvitsemme.
Me tarvitsemme juuri niitä askeleita, että me koulutamme yhteiskunnassa niitä ihmisiä,
joittenka osaaminen ei riitä uusille positiivisen rakennemuutoksen aloille ja maakuntiin,
niin että sinne satsataan enemmänkin.

Mielenkiinnolla odotan puhemiehen vastausta, joka on totta kai melkoisen haasteelli-
nen, kun puhutaan hallituksen ministereistä, eli kuinka puhemies voi sen meille täällä lu-
vata, että ministerit ovat vastaamassa. Mutta jään jännityksellä odottamaan, mitä puhe-
mies meille tähän vastaa.

18.38 Wille Rydman kok:  Arvoisa rouva puhemies! Tuossa kun olen työhuoneellani
kuunnellut tätä keskustelua muiden töiden lomassa, havaitsin, että edustaja Heinäluoma ar-
veli, että täällä olisi vähyyttä hallituspuolueiden edustajista sen vuoksi, että omaatuntoa
jonkin verran ehkä kolkuttaisi tämän lakiesityksen suhteen, ja tämä on sellainen väärinkä-
sitys, jonka haluan ainakin omalta osaltani korjata. Ei missään nimessä omaatuntoa kolku-
ta, päinvastoin tuntuu erittäin hyvältä, että hallitus edistää omaa työllisyyspoliittista ohjel-
maansa, jonka kantava linja kuitenkin on ollut kaikissa esityksissä se, että pyritään purka-
maan kannustinloukkuja sekä porkkanan että kepin kautta ja että varmistamme sen, että
kaikissa tilanteissa työn tekeminen on aina joutenoloa kannattavampaa. [Anna Kontula:
Nyt ei ole!]

Tämä on sellainen uudistus, joka uudistaa suomalaista työelämää ja työttömyysturvaa
enemmän Tanskan mallin suuntaan, varsin pienin askelin sinänsä. Mutta ottaen huomioon
liikkumisavustukset ja sen, että työttömyysturvaan tällainen pieni heikennys tulee määrä-
tyissä olosuhteissa, se on omalta osaltaan omiaan niistä syistä, joita esimerkiksi edustaja
Vartiainen omassa puheenvuorossaan toi esille, lisäämään työn vastaanottamisen houkut-
televuutta ja valmiutta myöskin lähteä ottamaan työtä vähän kaukaisemmilta alueilta, ja
siinä mielessä tätä on kyllä helppo kannattaa ja tukea.

18.40 Eero Heinäluoma sd: Arvoisa puheenjohtaja! Olen nyt kyllä, täytyy sanoa, hive-
nen hämilläni kuunneltuani edustaja Rydmanin puheenvuoron, koska onhan meillä ole-
massa hyväksytyt sanktiot, jos henkilö kieltäytyy työn vastaanottamisesta. Sen jälkeenhän
sitten tulee seuraamukset, jotka menevät paitsi työttömyysturvaan karensseina, eli ei tule
työttömyysturvaa ollenkaan, myös toimeentulotukeen. Myös toimeentulotukea voidaan
leikata, jos henkilö kieltäytyy ottamasta työtä vastaan. Eihän tällä ole sen kanssa mitään te-
kemistä, että henkilö kieltäytyisi ottamasta työtä vastaan. Teillä on, edustaja Rydman, pe-
rusteellinen väärinkäsitys tämän lakiesityksen sisällöstä.

Eli rohkenen uskoa, että kun selitätte itsellenne tämän lakiesityksen sisällön ja huomaat-
te, että se ei vastaa sitä, mitä olette puhunut, niin te ette kannata tätä lakiesitystä. Tässä la-
kiesityksessähän henkilöä, joka on hakenut työpaikkaa ja tehnyt oman osuutensa saadak-
44



Pöytäkirjan asiakohta PTK 134/2017 vp
seen työpaikan, rangaistaan siitä, että kukaan työnantaja ei ole ottanut häntä palvelukseen.
Se on sama asia, edustaja Rydman, kuin se, että te pyydätte täällä puheenvuoroa ja puhe-
mies ei sitä anna, mutta teille on säädetty palkkion ehdoksi se, että joka päivä pitää puhua.
Se on yhtä oikeudenmukaista, ei mitään eroa. Te voitte sanoa, että 5 prosenttia on pieni ra-
ha, mutta nyt täytyy ymmärtää, että siellä joukossa on ei tuhansia vaan kymmeniätuhansia
todella pienituloisia ihmisiä, joille 50 euron kuukausileikkaus on jo tuntuva, puhumatta-
kaan, jos se summa sattuu olemaan isompi kuin 50 euroa kuukaudessa.

Tätä esitystä mielestäni ei voi millään perustella. Että henkilöltä, joka on hakenut ja teh-
nyt kaikkensa saadakseen työpaikan mutta jota työnantajat eivät ole ottaneet töihin, leika-
taan työttömyysturvaa. Niin kuin hetki sitten sanoin, tämä on yhtä oikeudenmukaista kuin
se, jos sairauspäivärahaa saavan henkilön sairauspäivärahaa leikataan määräajoin, koska
hän ei ole tullut terveeksi. [Pia Viitanen: Aivan, tämä on pähkähullua!] Onko näillä asioilla
jotain eroa? Jos et saa töitä, vaikka olet hakenut niitä, niin työttömyysturvaa leikataan. Ei
se ole missään maassa työttömyysturvan ajatus.

18.42 Mika Kari sd: Arvoisa puhemies! Saattaa olla tietenkin turhaa esittää uudelleen-
pohdintaa, kysymystä siitä, onko meillä toisessa käsittelyssä mahdollista saada asianomai-
nen ministeri tai ministerit paikalle kuultaviksi. Nyt hallituksen linjan puolustajat ovat lä-
hinnä olleet kolme kokoomuksen mieskansanedustajaa, [Eero Heinäluoma: Käyneet kään-
tymässä ja lähteneet pois!] jotka ovat käyneet katsomassa, että tuoli on paikallaan, ja het-
ken päästä poistuneet työhuoneisiinsa tai jonnekin muualle menoihin.

Mutta jos oikein muistan, eduskunnan työjärjestyksen mukaan toinen käsittely voi alkaa
vasta kolmantena päivänä ensimmäisen käsittelyn päättymisen jälkeen, ja nyt katson sinne
asiantuntijoiden suuntaan, että näin ilmeisesti on, jolloin jos tässä istunnossa tehdään kan-
natettu pöydätysesitys maanantaille, niin silloin käytännössä budjettikäsittely viivästyy
vuorokaudella. Odotan nyökkäystä tästä asiasta.

18.43 Pia Viitanen sd: Arvoisa rouva puhemies! Olisin juuri tätä samaa kysynyt, koska
minusta tässä vaiheessa eduskunta ei voi vain kysyä, olisiko nöyrästi mahdollista kuulla
ministeriä, vaan meidän täytyy... [Mika Kari: Ei ole muuta vaihtoehtoa!] — Aivan, ja juuri
näin. — Koska meille on jätetty vain tämä mahdollisuus, siksi meidän täytyy saada tässä
tietää, onko tämä mahdollista käsitellä myös valoisana aikana siten, että ministeri on täällä
paikalla ja tästä käydään kunnon keskustelu. Tämä on hyvin tärkeä kysymys juuri nyt, kos-
ka asia on todella iso.

Edustaja Rydman, te olette todellakin nyt kolmas kokoomuslainen, joka piipahtaa tääl-
lä. [Eero Heinäluoma: Käy piipahtamassa täällä!] — Piipahtaa täällä salissa, piipahtaa. —
Ja se, mikä tässä oikeastaan on kammottavinta, on, että totta kai voi olla, että te olette ne
kolme, keiden omaatuntoa ei juuri nyt kolkuta, Ben Zyskowicz, Wille Rydman ja Juhana
Vartiainen, te olette ne kolme, keiden omaatuntoa ei kolkuta, mutta kaikkien muiden
omaatuntoa saattaa kolkuttaa, koska tämä on todella ikävä työttömiä kohtaan osuva kyy-
kytys.

Mielestäni teidän kannattaa miettiä nyt hyvin tarkkaan, mitä edustaja Heinäluoma tuos-
sa kuvasi. Tämä ideologia on sinänsä jo pahasta, mutta tämä on ajatuksellisestikin pähkä-
hullu. Jos ihminen on aktiivinen, tekee paljon, hakee töitä, häntä rangaistaan. Minusta se on
hyvin kuvaava esimerkki, ihan sama juttu tosiaan, että jos te täällä pyydätte aktiivisesti, in-
nokkaasti puheenvuoroa, debattia, ja puhemies ei sitä anna, niin nyt leikataan sinulta parin
45



Pöytäkirjan asiakohta PTK 134/2017 vp
päivän palkka, kun et saanut. Et saanut, vaikka yritit. Eihän se nyt näin voi mennä, edustaja
Rydman.

18.45 Anna Kontula vas: Arvoisa puhemies! Arvoisa edustaja Rydman, on hauska kuul-
la, että hyvältä tuntuu, mutta silloin, kun tehdään poliittisia päätöksiä, olisi tietysti toivot-
tavaa, että myös perehtyy niihin asioihin, joista on päättämässä. Ikävä todeta, mutta tämä
esitys ei noudata kokoomuksenkaan tavoitteita niiltä osin, että se purkaisi kannustinlouk-
kuja. Päinvastoin, se pahentaa entisestään sitä byrokratialoukkua, joka jo nyt on keskeisin
syy sille, minkä takia ihmiset eivät uskalla sirpaletöitä ottaa vastaan, koska ne riskit ovat
niin valtavat ja ne ovat niin ennakoimattomat yksilön kannalta.

On myös pahoitellen todettava, että ei tämä tee työnteosta kannattavampaa. Työnteosta
tekee kannattavampaa se, että työstä saa palkkaa. Mutta jos sinä joudut toimeentulotuelle,
josta se sinun palkkasi vähennetään, niin eihän se sitä kannustavuutta silläkään lailla lisää.

18.46 Wille Rydman kok: Arvoisa rouva puhemies! Toisin kuin jotkut täällä, en itse toh-
tisi olettaa sillä tavalla, että edustajakollegat olisivat jättäneet perehtymättä käsiteltävänä
olevaan asiaan, vaikka he saattavat jossakin tapauksessa tehdä eriskummallisia tulkintoja
sekä käsiteltävästä asiasta että kollegoittensa puheenvuoroista.

Täällä on muun muassa vedottu siihen, että perustuslakivaliokuntakin on esittänyt eri-
laisia huomioita ja että niitä ei ole otettu huomioon. Minä olen itse perustuslakivaliokun-
nan jäsen, ja perustuslakivaliokunta on nimenomaisesti todennut, että laki on säädettävissä
tavallisen lain säätämisjärjestyksessä, ja silloin jos ponsi on puhdas, niin tätähän se tarkoit-
taa. Perustuslakivaliokunta voi toki tietysti esittää määrättyjä sisällöllisiä huomioita, mutta
tämä perusasia ei väisty.

Edustaja Heinäluoma sitten on tässä käyttänyt sellaista erikoista esimerkkiä, jossa hän
on verrannut tätä työnhakua siihen, että täällä käy pyytämässä puheenvuoroja. Se on tie-
tysti totta, mitä edustaja Heinäluoma sanoi, että tässähän nimenomaisesti on kyse siitä, että
jos ei ole saanut työpaikkaa sinä aikana tai täyttänyt määrättyä edellytystä, niin semmoi-
sessa tapauksessa sitten leikataan määrätyllä osuudella — varsin pienellä, mutta silti. Ja jos
tätä nyt sitten verrattaisiin tähän työhön, mitä me täällä teemme, eli jos olisi niin, että osa
edustajan palkkiosta olisi sidottu siihen, että täällä on käytetty puheenvuoro, niin toki tie-
tysti voi olla, että niinä miellyttävämpinä istuntoaikoina, jolloin täällä ollaan, kaikki eivät
keskellä päivää puheenvuoroa saa, jos puheenvuoropyyntöjä on kovin monta. Mutta jos
meillä olisi sellainen kannustinpalkkio, että osa palkkiosta olisi sidottu siihen, että sen pu-
heenvuoron myöskin todella saa, niin ehkäpä täällä myöhäisenä iltana sitten useampikin
kokoomuslainen mieskansanedustaja kävisi piipahtamassa täyttääkseen sen ehdon, joka tä-
hän kyseiseen kannustinmekanismiin ollaan leivottu sisään.

No, tietysti jos ajatellaan kansanedustajan työtä — ja tässä tullaankin juuri siihen, miksi
edustaja Heinäluoman verrokkikohta on kovin erikoinen — niin ei kansanedustajan työssä
tämmöistä kannustinta varmaankaan tarvittaisi, mutta jos on paremmat kannusteet hakea
töitä, niin todennäköisesti töitä myös enemmän haetaan ja töitä myös [Puhemies koputtaa]
silloin enemmän saa.

18.49 Eero Heinäluoma sd: Arvoisa puhemies! Ei tämä perustuslakinäkökulma ole tässä
asiassa ollenkaan mitätön, joskin sanoisin näin, että tämän esityksen ongelman tajuami-
seen ei tarvita perustuslain opiskelua, kyllä sen tajuaa ihan arkijärjelläkin.
46



Pöytäkirjan asiakohta PTK 134/2017 vp
Mutta varmemmaksi vakuudeksi siteeraan kuitenkin perustuslakivaliokunnan lausun-
toa: "Koska työttömillä ei edellä todetuista ja erilaisista yksilöllisistä syistä ole yrityksis-
tään huolimatta välttämättä mahdollista täyttää lain tarkoittamaa aktiivisuusvaatimusta,
ehdotusta ei voida pitää perustuslain kannalta ongelmattomana. Perustuslakivaliokunta on
vakiintuneesti korostanut, että etuuden epäämisen pitää olla asiallisesti perustellussa suh-
teessa siihen, minkälaisia työllistymisen edistämistä tarkoittavia toimintoja on ollut tarjol-
la ja mitä työttömänä olevan henkilön syyksi voidaan lukea. Nyt arvioitavassa hallituksen
esityksessä on sitä vastoin sen perusteluidenkin mukaan kyse ’kaavamaisesta laskusään-
nöksestä’ vailla yksilöllistä harkintaa."

Ja edelleen: "Perustuslakivaliokunnan mielestä esityksen ongelmallisuutta on mahdol-
lista vähentää kahdella tavalla. Ensimmäinen on sen turvaaminen, että jokaiselle taataan
tosiasiallinen mahdollisuus osallistua työttömyysturvalain 6 luvun 3 a §:n 3 momentin ja 7
luvun 5 a §:n 3 momentin 3 kohdissa tarkoitettuun työllistymistä edistävään palveluun tai
säännösten 4 kohdissa tarkoitettuun toimintaan. Tämä tarkoittaisi kyseessä olevien palve-
lujen ja toimintojen tarjonnan lisäämistä. Valiokunnan mielestä tämäkään ei ole välttämät-
tä riittävää, koska palvelun kattavaa saatavuutta ei voida säädösperäisesti taata." Onhan
tämä nyt aika raskasta kritiikkiä, jossa osoitetaan, että perusoikeuksien toteutumisen kan-
nalta tämä ehdotus on todella ongelmallinen.

Ja edelleen valiokunta sanoo: "Tämän vuoksi lakiehdotuksessa tulee valiokunnan mie-
lestä varmistaa se, että henkilö, joka tekee kaiken häneltä kohtuudella vaadittavan, ei jou-
du etuuden alennuksen kohteeksi. Tämä merkitsee, että lakiehdotuksen 6 luvun 3 a ja 7 lu-
vun 5 a §:ää täydennetään esimerkiksi säännöksellä siitä, ettei etuutta alenneta, jos työnha-
kija ei ole onnistunut työllistymään taikka pääsemään työllistymistä edistävään palveluun
hänestä itsestään riippumattomista syistä."

Perustuslakivaliokunta on siis sanonut juuri sen saman lakikielellä, mitä tässä minä itse
olen ja aika moni muukin kansanedustaja on yrittänyt tämän iltapäivän ja illan aikana sa-
noa. Mutta tekikö valiokunta tälle yhtään mitään? [Jari Myllykoski: Ei!] Ei, ei tehnyt yh-
tään mitään, [Jari Myllykoski: Ei yhtään mitään!] hädin tuskin edes merkitsi tiedoksi. En
tiedä, onko se kovakorvaisuutta vai eikö tätä ole luettu. Ei ainakaan ole välitetty.

"Toinen tapa vähentää" — valiokunta sanoo — "esityksen ongelmallisuutta on se, että
työnhakijalla olisi mahdollisuus osoittaa aktiivisuuttaan myös sellaisella muulla tavalla,
joka osoittaa hänen pyrkineen aktiivisesti työllistymään tai hakeutumaan työllistymistä
edistävään palveluun tarkastelujakson aikana. Tällainen sääntely myös poistaisi hallituk-
sen esityksessäkin viitatut alueelliseen yhdenvertaisuuteen liittyvät ongelmat." Onhan
tämä nyt aika kovaa tekstiä perustuslakivaliokunnalta, ja ensimmäistä kertaa sinä aikana,
kun itse olen seurannut näitä keskusteluja, näen tilanteen, jossa valiokunta, siis mietintö-
valiokunta, ei ota huomioon sitä reittiä, jota perustuslakivaliokunta on pyrkinyt osoitta-
maan. Sitten täällä käydään asiasta keskustelua, jossa puututaan juuri näihin samoihin ar-
kijärjestä tuleviin havaintoihin, ja lopputuloksena on, että yksikään ministeri, joka tätä
asiaa on ollut tekemässä, ei ole paikan päällä, ja sitten muutama oikeanlainen kokoomuk-
sen edustaja käy välillä kääntymässä täällä ja sanomassa jotain ja sitten lähtee, rohkenen
tulkita, korvat luimussa pois kokeiltuaan kepillä jäätä, josko tähän voisi liittää jotain järke-
vää.

Palaan näihin vanhoihin tuomarinohjeisiin: "Mikä ei ole oikeus ja kohtuus, ei voi olla la-
kikaan." Juuri sellaista lakia meitä nyt pyydetään tässä säätämään.
47



Pöytäkirjan asiakohta PTK 134/2017 vp
18.53 Wille Rydman kok: Arvoisa rouva puhemies! Olen samaa mieltä siitä, että edusta-
ja Heinäluoman tulkinnat ovat rohkeita koskien sekä kokoomuslaisten mieskansanedusta-
jien luimistelevia korvia että perustuslakivaliokunnan antamia lausuntoja. Perustuslakiva-
liokuntahan valiokuntana nimenomaisesti arvioi sitä, onko jokin hallituksen esitys säädet-
tävissä tavallisen lain säätämisjärjestyksessä vai ei. Laatiessaan lausuntonsa perustuslaki-
valiokunta käy läpi ne kohdat tässä lakiesityksessä, joilla saattaa olla mahdollisia kytken-
töjä esimerkiksi valtiosääntöisiin kysymyksiin tai perusoikeuskysymyksiin. Nyt Heinäluo-
ma luki sieltä muutamia, määrättyjä kohtia, jotka tietysti ovat siellä silloin, kun problemati-
soidaan jotakin tiettyä kohtaa, ja näiden määrättyjen, analysoitujen kohtien perusteella sit-
ten perustuslakivaliokunta tulee johonkin lopputulemaan. Ja tässä tapauksessa, kaiken
pohdinnan jälkeen, perustuslakivaliokunta tuli siihen lopputulemaan, että laki on säädettä-
vissä tavallisen lain säätämisjärjestyksessä.

Nämä problematisoidut kohdat ovat sellaisia, joissa substanssivaliokunta joutuu otta-
maan sitten kantaa, että olisiko lakiesitystä korjattava jollakin perustuslakivaliokunnan
mahdollisesti spekuloimalla ratkaisuesityksellä tai jollakin muulla ratkaisuesityksellä en-
nen sen hyväksymistä.

Mutta se perusjuonihan tässä nimenomaisesti on juurikin se, että pyritään luomaan riit-
tävät kannusteet sille, että työtä haetaan ja että sitä haetaan myöskin ehkä oman mukavuus-
alueen ulkopuolelta, myöskin hieman laajemmalla skaalalla kuin mitä aiemmin on haettu.
Tämän myötä tietysti toivotaan myönteisiä työllisyysvaikutuksia saatavan. Ja uskallanpa
väittää, että sellaisia myöskin saadaan. Tässä otetaan askeleita Tanskan mallin suuntaan,
missä tulokset työllisyyden myönteisen kehittymisen kannalta ovat olleet erittäin positiivi-
sia.

18.55 Mika Kari sd: Arvoisa rouva puhemies! Kun jo useamman kerran tässä sanotusti,
ja useamman edustajan toimesta sanotusti, on tilanne, että meillä on täällä käymässä muu-
tama hallituspuolueen kansanedustaja, meiltä puuttuvat ministerit eikä oppositiosta ole
löylynheittäjäksi savusaunaan asti, meidän pitää mitä ilmeisimmin tässä nyt päätyä siihen
johtopäätökseen, että jotta asia saa sen arvolle kuuluvan käsittelyn, esitän tässä yhteydes-
sä, että asian käsittely jätetään pöydälle ensi maanantaina kokoontuvalle täysistunnolle.
Varmistin tämän meidän istuntosuunnitelmamme ja aikataulun pitävyyden myös lainsää-
däntöjohtajalta, että tämä olisi mahdollista tehdä ilman, että istuntosuunnitelmamme siitä
kärsii.

18.56 Jari Myllykoski vas: Arvoisa rouva puhemies! Asia on niin tärkeä, että vaikka nyt
emme voi sanoa, että teemme täällä ja puhumme ja keskustelemme yön hämärinä hetkinä,
mutta perjantaina kohta kello käy 19:ää, on poikkeuksellista, että olemme näin tärkeän
asian äärellä ilman yhtään ministeriä keskustelemassa niin tärkeästä yksilöön menevästä
oikeudesta ja ilman, että tässä hallituksen esityksessä olisi otettu huomioon perustuslaki-
valiokunnan näkemykset. En voi mitään muuta kuin kannattaa edustaja Karin tekemää
pöydällepanoehdotusta. Toki täytyy sanoa, että hienoa, että on selkärankaa tulla tänne ei
savusaunan löylyihin mutta opposition kuitenkin pieneen hiostavaan ilmapiiriin rohkeasti
sieltä omasta työhuoneesta. Se on kunnioitettavaa.

Mutta, arvoisa rouva puhemies, näillä sanoilla toivotaan, että maanantaina meillä olisi
sellainen mahdollisuus, että voimme keskustalla ministerin kanssa tästä erittäin tärkeästä
asiasta.
48



Pöytäkirjan asiakohta PTK 134/2017 vp
Puhemies Maria Lohela:  Mika Kari on Jari Myllykosken kannattamana ehdottanut, että
asia pannaan pöydälle 11.12.2017 pidettävään täysistuntoon. Tämä tarkoittaa sitä, että asia
jää pöydälle.

Onko muita ehdotuksia pöydällepanon ajankohdasta? 
Ei ole, joten keskustelu pöydällepanon ajankohdasta on päättynyt.

Asia pantiin pöydälle maanantaina 11.12.2017 pidettävään täysistuntoon.
49


