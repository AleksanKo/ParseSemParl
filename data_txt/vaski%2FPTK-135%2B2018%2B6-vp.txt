















































DEM22A8.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

6. Puhemiesneuvoston ehdotus eduskunnan työjärjestyksen ja eduskunnan virkamiehistä 
annetun lain 9 §:n muuttamisesta

Puhemiesneuvoston ehdotus PNE 1/2018 vp
Valiokunnan mietintö PeVM 10/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä päätösehdotus ja lakiehdotukset, joiden sisällöstä päätettiin
ensimmäisessä käsittelyssä.

Haluaako edustaja Kurvinen käyttää vastauspuheenvuoron vai jättää iltaan varsinaisen
puheenvuoron? [Antti Kurvinen: Vastauspuheenvuoron!] — Olkaa hyvä.

Keskustelu

13.04 Antti Kurvinen kesk (vastauspuheenvuoro): Arvoisa puhemies! Tässä on nyt toi-
sessa käsittelyssä uuden valiokunnan perustaminen liittyen tähän tiedustelutoiminnan val-
vontaan. On erittäin tärkeää, että meillä syntyy tämmöinen virkamies, tiedusteluvalvonta-
valtuutettu, joka tekee tätä valvontaa, mutta demokratiassa on erittäin tärkeää myös se, että
kun on tällaisia keinoja olemassa hallituksella tehdä siviili- ja sotilastiedustelua, niin kan-
san valitsemat edustajat myös sitten valvovat, mitä tapahtuu. Se kuuluu mielestäni demo-
kratiaan. 

Haluan kiittää siitä, että tämäkin on pystytty yksimielisesti viemään eteenpäin. Löytyi
tapa, jolla varmistetaan, että sinne valiokuntaan tulee henkilöitä, jotka voivat saada niin sa-
notusti kuumaa tietoa, sellaista tietoa, mitä tavallisesti muissa maissa vastaavat valiokun-
nat eivät saa, mutta sitten kansanedustajan koskemattomuus, integriteettikin, säilyy tässä
vahvana. 

Haluan kiittää kaikkia eduskuntaryhmiä tämänkin esityksen rakentavasta käsittelystä ja
erityisesti perustuslakivaliokunnan nokkahenkilöitä, puheenjohtaja Annika Lapintietä ja
kansanedustaja, varapuheenjohtaja Tapani Tölliä, jotka ovat olleet keskeisesti vaikutta-
massa niin, että tämä saatiin aikaiseksi ja tällaisella yksimielisyydellä. 

Puhemies Paula Risikko: Nyt tarjoan myöskin edustaja Kantolalle vastauspuheenvuo-
roa, vai jätättekö iltaan?

13.05 Ilkka Kantola sd (vastauspuheenvuoro): Arvoisa puhemies! Yhden asian haluan
vielä mainita tähän lakiesitykseen ja tähän prosessiin liittyen: Onko se sitten sattumaa vai
suunniteltua, mutta on jotenkin hyvä ollut havaita se, että suojelupoliisin puolella avoi-
muus julkisuuteen päin on lisääntynyt huomattavasti viime vuosien aikana, ja juuri hiljat-
 Tarkistettu
4.1



Pöytäkirjan asiakohta PTK 135/2018 vp
tain suojelupoliisi antoi julkisuuteen laajan raportin havainnoistaan ja toiminnastaan.
Tämä on arvostettavaa. Tähän liittyy se, mikä on arvokasta tämän prosessin kannalta, että
kun aika alkuvaiheessa eduskunnassa syntyi yksimielisyys siitä, että koko suojelupoliisi
tulee tämän valvonnan piiriin tässä yhteydessä, niin suojelupoliisin puolelta reagoitiin niin,
että heillä ei ole mitään sitä vastaan, että tätä valvontaa laajennetaan vähän siitä alkuperäi-
sestä esityksestä. Näkyy, että tässä on syntynyt ihan hyvä ja luottamusta herättävä konsen-
sus siinä, että valvonta hoidetaan hyvin ja myös valvonnan valvonta. Tästä tulee hyvä ko-
konaisuus. Varmasti sitä pitää seurata ja arvioida, niin kuin edustaja Kari tässä korosti,
mutta lähtökohdat ovat aika hyvät onnistuneelle toiminnalle.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt puhemiesneuvoston
ehdotukseen PNE 1/2018 vp sisältyvät päätösehdotuksen ja lakiehdotuksen. Eduskunta hy-
väksyi valiokunnan mietinnössä ehdotetun uuden, 3. lakiehdotuksen. Päätösehdotuksen ja
lakiehdotuksen toinen käsittely päättyi. Asian käsittely päättyi.
2


