















































DEMFF42.tmpSave.xml


Pöytäkirjan asiakohta PTK 131/2016 vp
Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

12. Hallituksen esitys eduskunnalle laeiksi perustulokokeilusta sekä tuloverolain 92 §:n ja 
ennakkoperintälain 17 §:n väliaikaisesta muuttamisesta

Hallituksen esitys HE 215/2016 vp
Lakialoite LA 103/2016 vp
Toimenpidealoite TPA 56/2016 vp
Valiokunnan mietintö StVM 42/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 12. asia. Käsittelyn pohjana on sosiaali- ja terveysvaliokunnan mietintö
StVM 42/2016 vp. Nyt päätetään lakiehdotusten sisällöstä.

Keskustelu

3.57 Sari Tanus kd:  Arvoisa puhemies! Kello on pian neljä, joten vain muutama ajatus
perustulokokeilusta.

Lähtökohtaisesti kannatan perustulokokeilun suorittamista ja sosiaaliturvan muuttamis-
ta osallistavaksi ja työhön kannustavaksi, kuten tietysti myös byrokratian vähentämistä ja
etuusjärjestelmän yksinkertaistamista. Näitä tavoitteita ei kuitenkaan pystytä nyt esitetyllä
mallilla saavuttamaan. Laajasti toteutettuna tämä perustulokokeilu on epärealistinen, se
toisi 11 miljardin euron alijäämän. Mallilla ei voida kunnolla selvittää perustulon työlli-
syysvaikutuksia, eikä koeasetelmaa voida myöskään kutsua kunnolla edes perustulokokei-
luksi. Se ei pura kannustinloukkuja.

Kaiken kaikkiaan sanottakoon, että nyt esitettävään kokeiluun suhtauduttiin erittäin
kriittisesti myös monissa valiokuntaan tulleissa lausunnoissa ja asiantuntijalausunnoissa
tullut viesti osoitti selkeästi, että nyt ehdotetulla kokeilulla ei saada selville vastauksia nii-
hin kysymyksiin, jotka ovat välttämättömiä perustulon laajemmalle toteuttamiselle. Voi-
kin kysyä, miksi näin ollen toteuttaa koe, jonka lähtöasetelmien perusteella jo voidaan to-
deta, että kokeen käytännön hyöty on pieni eikä se pysty edes teoriassakaan, lähtökohtai-
sestikaan, vastaamaan asetettuihin tavoitteisiin.

KD on jo aiemmin esittänyt kannustavan perusturvan mallia. Isossa-Britanniassa käy-
tössä oleva ja siellä jo laajennettu universal credit -malli on malli, joka sovittaa yhteen so-
siaaliturvan ja palkan, niin että työn vastaanottaminen on aina kannustavaa. Sen takia tu-
lenkin esittämään, että hallituksen esittämä perustulokokeilumalli hylätään ja että hallitus
kiirehtii kansallisen tulorekisterin toteuttamista, jotta voidaan myöhemmin toteuttaa kehit-
tyneemmät mallit: KD:n kannustavan perusturvan malli (Puhemies koputtaa) ja negatiivi-
sen veron malli, joista saadaan todellista hyötyä.
 Tarkistettu
4.0



Pöytäkirjan asiakohta PTK 131/2016 vp
4.00 Sari Essayah kd: Arvoisa puhemies! Toisessa käsittelyssä KD tulee tosiaan esittä-
mään tämän hallituksen esityksen hylkäämistä ja myöskin sitten lausumaa, joka liittyy sii-
hen, että olisi järkevää tässä tilanteessa odottaa sinne vuoteen 2019, kun saadaan tuo kan-
sallinen tulorekisteri aikaiseksi, ja silloin päästään kokeilemaan sellaisia perustulomalleja,
jotka ovat oikeasti kannustinloukkuja purkavia ja jotka ovat myöskin sitten selkeästi hen-
kilöitten elämäntilannetta parantavia. Kristillisdemokraattien oma malli on tässä, kuten
edustaja Tanus täällä jo aiemmin mainitsi, tämä universal credit -malliin pohjautuva kan-
nustava perusturva, jossa todellakin sosiaaliturvaetuudet ja myöskin sitten palkkatulo so-
vitetaan yhteisessä, ajantasaisessa tulorekisterissä yhteen, ja kun huomioidaan verotus ja
sitten myöskin näitten sosiaalietuuksien pienentyminen, niin työn vastaanottamisesta jää
aina enemmän käteen kuin mitä sitten menettää näitten sosiaaliturvaetuuksien ja verojen
mukana.

Todellakin tämä malli on Isossa-Britanniassa ollut kokeilussa, ja se on tuottanut siellä
hyviä tuloksia, ja siinä mielessä on harmillista, että hallitus nyt pistää sitten 20 miljoonaa
tällaiseen kokeiluun, joka ei tule monestakaan eri syystä antamaan luotettavaa kuvaa siitä,
miten tämä tällainen perustulomalli toimii ja minkälaisia vaikutuksia sillä on.

Oikeastaan nyt ihan viime aikoina on herännyt keskustelu vielä siitä tilanteesta, että tä-
hän perustulokokeeseen liittyy tämmöinen aika kummallinen koeasetelma. Tuossa sosiaa-
li- ja terveysvaliokunnan mietinnössähän todetaan, että kohderyhmään valittu henkilö ei
voi kieltäytyä kokeiluun osallistumisesta. Sen sijaan hän on vapaa valitsemaan, jatkaako
hän työvoimahallinnon asiakkaana ja hakeeko työttömyysetuutta vaiko ei. Ja tämä tulee ai-
heuttamaan sen, että itse asiassa tämä henkilö ei välttämättä olekaan tämän pelkän 560 eu-
ron varassa, vaan hän, jos ymmärtää ja osaa, voi hakea sen päälle sitten näitä erilaisia mui-
ta sosiaalietuuksia. Toisaalta jos hän ei ymmärrä hakea niitä, hänen elämäntilanteensa saat-
taa, etenkin perheellisellä, hyvinkin huonontua. Ja siinä mielessä voisi sanoa, että tämä on
melkoinen negatiivinen lottoarvonta, koska on sanottu, että arvan perusteella otetaan noin
2 000 työtöntä tähän kokeiluun, ja voi sanoa, että siinä pahimmassa tapauksessa melkoi-
nen musta pekka saattaa jäädä käteen sitten, kun tämän kokeilun piiriin tulee.

VATTin ylijohtaja Anni Huhtala on arvioinut, että tämä lapsikorotusten puuttuminen,
jos ei näitä ymmärrä hakea, pitkälti mitätöi kokeen lapsiperheiden osalta. Ja samaa on
myöskin todentanut Nordean yksityistalouden ekonomisti Olli Kärkkäinen. Ja myöskin sit-
ten työelämä- ja tasa-arvovaliokunnan puheenjohtaja Tarja Filatov on jo julkisuudessa ar-
vioinut, että tästä syystä todennäköisesti perheelliset rajautuvat tämän kokeilun ulkopuo-
lelle. Ja siinä mielessä tuntuu harmilliselta, että hallitus on tosiaankin lähtemässä nyt sen-
tyyliseen kokeiluun ja viemään sentyylistä kokeilua eteenpäin, jossa jo lähtökohtaisesti on
näin suuria ristiriitoja ja myöskin että ihmisen elämäntilanne saattaa tämän kokeilun piiriin
joutuessa huonontua siitä, mitä tällä hetkellä on. Toivoisinkin, että täällä vielä eduskunta
vakavasti pohtisi, voimmeko me todella velvoittaa ihmisiä osallistumaan tämäntyyppiseen
kokeiluun, joka saattaa jättää heidän elämäntilanteensa nykyistä heikompaan.

Ja niin kuin tuolla totesin, toisessa käsittelyssä tulemme sitten esittämään nämä KD:n
hylkäysvaihtoehdot ja myöskin sitten lausuman.

4.04 Krista Mikkonen vihr: Arvoisa puhemies! Tällä perustulokokeilulla halutaan arvi-
oida sitä, miten sosiaaliturvaa voitaisiin uudistaa ja miten työn tekemiseen liittyviä kannus-
tinloukkuja voidaan pienentää ja vähentää. Kuitenkin nyt tässä hallituksen esityksessä pe-
rustulokokeilusta on paljon sellaisia ongelmia, joista jo nyt oikeastaan voi sanoa, että näi-
2



Pöytäkirjan asiakohta PTK 131/2016 vp
den asioiden testaamiseksi tämä malli ei ole kovinkaan hyvä. Itse tässä valiokunnan lau-
sunnossakin todetaan, että esimerkiksi näitten kannustinloukkujen vaikutusten selvittämi-
seksi tämä rajaus, mikä hallituksen esityksessä on, on erittäin ongelmallinen.

Me vihreät olemme sitä mieltä, että perustulon kokeileminen on välttämätöntä, mutta
kun sitä kokeillaan, se pitäisi tehdä niin, että me todellakin saamme siitä sitten jatkoselvi-
tyksen kannalta yleistettävää ja käyttökelpoista tietoa. Tässä hallituksen esityksessä ongel-
mana on, että tämä rajoittuu nyt vain käytännössä työmarkkinatuen saajien työssäkäynnin
lisäämiseen eikä näistä kannustinloukuista saada kunnollista selvyyttä, ja toisaalta, niin
kuin tässä edellä edustaja Essayah kertoi, tässä nyt arvotaan mukaan sellaisia ihmisjouk-
koja, jotka käytännössä varmastikaan eivät sitten lähde tähän mukaan, niin että tämä ko-
keilujoukkokin on todella vähäinen.

Me vihreät olemme sitä mieltä, että perustulo ansaitsisi mahdollisimman hyvän kokei-
lun ja silloin siitä pitää tehdä riittävän kattava ja laadukas ja siihen kokeiluun täytyy myös
varata riittävästi aikaa. Tämä kaksi vuotta, mikä on esitetty tässä hallituksen mallissa, ei ole
siihen riittävä. Niinpä me esitämmekin, että tämä lakiehdotus hyväksytään muutettuna la-
kialoitteen LA 103/2016 mukaisesti eli otetaan tämä lakialoite 103/2016 tämän kokeilun
pohjaksi.

Tässä kokeilussa kestoa laajennettaisiin kaksivuotisesta kolmivuotiseksi, ja esitämme
siihen myös 10 miljoonan euron vuosittaista lisärahoitusta, jotta tämä voidaan tehdä. Ko-
keilun otantaa laajennetaan sekä määrällisesti että laadullisesti. Näin me saamme mukaan
ihmisiä erilaisista elämäntilanteista, erilaisissa työmarkkinatilanteissa, huomattavasti taus-
toiltaan laajemmin valikoitunutta ja tilanteiltaan monipuolisemman joukon ihmisiä. Täl-
löin myös nämä tulokset, joita kokeilusta voidaan saada, vastaavat enemmän sitä todelli-
suutta, millaisia vaikutuksia perustulolla voisi olla ihmisen käyttäytymiseen. Sen takia täs-
sä meidän mallissamme tässä kokeilussa olisi työttömien lisäksi myös pienituloisia palkan-
saajia, pienituloisia yrittäjiä, freelancereita ja itsensätyöllistäjiä. Erillisellä asetuksella voi-
taisiin säätää sitten sosiaaliselle asemalle, työmarkkina-asemalle sekä tulolle ja varallisuu-
delle erilaisia edellytyksiä. Mutta tässä meidän mallissamme pystyisimme laajentamaan
todellakin tätä kokeilua kolmevuotiseksi ja saisimme kokeiluun 3 500 henkeä mukaan, jol-
loin puhutaan jo sen suuruisesta joukosta, että varmasti voidaan saada myös yleistettäviä
tuloksia.

Yksi merkittävä ero tässä meidän mallissamme on se, että me lisäisimme tähän kokei-
luun tämän puuttuvan verotuselementin, joka tekisi kokeiluasetelmasta realistisemman ja
vähentäisi myös kustannuksia. Olisi keskeistä saada kokeilussa kerättävät verot palautet-
tua kokeilubudjettiin: näin se myös muistuttaisi sellaista järjestelmää, mikä olisi myös hin-
naltaan toteuttamiskelpoisempi ja mikä vastaisi kaiken kaikkiaan enemmän todellisuutta
kuin tämä hallituksen nyt esittelemä perustulokokeilumalli.

Ensimmäinen varapuhemies Mauri Pekkarinen: Arvoisa edustaja, minä pyydän var-
mistamaan, koskiko esityksenne käsittelyn pohjaa.

Kyllä.

Ensimmäinen varapuhemies Mauri Pekkarinen: Kyllä, kiitoksia.
3



Pöytäkirjan asiakohta PTK 131/2016 vp
4.09 Antero Vartia vihr: Arvoisa herra puhemies! Kannatan tätä edustaja Mikkosen esi-
tystä. Todettakoon, että jos näitä resursseja jostain halutaan hakea, niin uskoisin, että pu-
hemieskin voisi kannattaa vaikka sitä, että vähennettäisiin rahoja hieman tuosta päästö-
kauppakompensaatiosta, jonne nyt on kuitenkin kaavailtu 40 miljoonaa, niin saataisiin
sieltä lisää resursseja toteuttaa kunnollinen perustulokokeilu, joka tulee muuttamaan ajat-
telutapaa. Jos me siinä onnistuisimme, niin se olisi varmasti hyvä edellytys menestykselle
Suomessa.

Tässä vaiheessa toivotan oikein hyvää yötä ja kiitos päivästä.

4.10 Jukka Gustafsson sd: Arvoisa puhemies! On todella harmi, että tätä periaatteessa ja
käytännössä erittäin tärkeää hallituksen esitystä perustulokokeilusta käsitellään nyt aamul-
la kymmentä yli neljä. Olen tämän 14 tuntia kestäneen istunnon aikana lukenut tämän so-
siaali- ja terveysvaliokunnan mietinnön koskien perustulokokeilua ja tuloverolain ja en-
nakkoperintälain muutosta — koko laajan mietinnön lävitse. Se kyllä kertoo sen, kuinka
vaikeasta ja moninaisesta esityksestä ja kokeilusta on kysymys. En käy sitä nyt tietysti-
kään tähän kellonaikaan sen enemmän lävitse. Pari kolme reunamerkintää vain.

Tähänhän voisi suhtautua varsin kriittisesti, mutta on tämä tyhjää parempi, koska me
kaikki tiedämme, että lähitulevaisuudessa ja pitkällä aikavälillä ajateltuna tietyn tyyppisil-
lä perustulomalleilla on kiistatta objektiivista kysyntää ehkä yhteiskunnallisen tasa-arvon
ja sosiaalisen osallistumisen näkökulmasta. No, tämän kokeilun lyhyt aika, 2 vuotta, on tie-
tysti ongelmallinen.

Sitten eräs sellainen yksityiskohta, joka minua on kiinnostanut perustulo- ja kansalais-
palkkakeskustelun aikana, on se, että tässä hallituksen esityksessä on ikäraja 25—58 vuot-
ta. Minä olen itse suhtautunut erittäin varauksellisesti ja kielteisesti siihen, että minkään-
lainen kansalaispalkka tai perustulokokeilu kohdentuisi siis nuoriin ihmisiin. Ei missään
tapauksessa peruskoulusta perustulolle. Ja itse asiassa tämä ikäraja, 25 vuotta, on mieles-
täni liian alhainen. Sitä nyt tässä yhteydessä en lähde sen enemmän perustelemaan.

Tämä ehdotettu osittaisen perustulon malli, joka korvaa työmarkkinatuen ja työttömyys-
turvan peruspäivärahan — sitten se nettomäärä 560 euroa kuukaudessa ja että sitten ei ai-
heudu heikennyksiä, jos ottaa töitä, tai jos saa lisäansiotuloja, niin se ei leikkaa tätä — on
mielenkiintoista nyt sitten nähdä. Mutta aivan niin kuin tässä mietinnössä todetaan, kyllä-
hän niitten johtopäätösten suhteen sitten 2 000 hengen kohderyhmän kautta, kaksi vuotta ja
näin, saa olla vähän ihan tieteellisessäkin mielessä aika tarkka ja huolellinen.

Seurataan mielenkiinnolla.

4.13 Marisanna Jarva kesk:  Arvoisa puhemies! Tästä perustulokokeilusta on mukava
kuulla myös kannustavia puheenvuoroja ja erilaisia esityksiä mallin toteuttamiseksi. Si-
nänsä ollaan yhtenäisesti sitä mieltä, että asiaa on kuitenkin hyvä kokeilla.

Köyhyystutkija Heikki Hiilamo eli Helsingin yliopiston sosiaalipolitiikan professori on
pitänyt tätä asiallisena ja hyvänä kokeiluna, ja tällä on hyvä aloittaa perustuloa kohti ete-
neminen. Hän on todennut nimenomaan, että on hyvä tästä aloittaa ja laajentaa sitten ko-
keilua. Nyt kokeillaan nimenomaan työttömiä koskevaa perustuloa, ja sitten tätä voitaisiin
laajentaa myöhemmin opiskelijoihin. Tällä hetkellähän meillä esimerkiksi on jo olemassa
eläkeläisen perustulo eli takuueläke. Perustulohan siis koostuu erilaisista osista. Se ei ole
mikään yksittäinen järjestelmä. Nyt näitä hyviä kokemuksia sitten saadaan. Ennen kaikkea
tärkeintähän on se, että etsitään keinoja työssäkäynnin lisäämiseen, ja siksi työttömät ovat
4



Pöytäkirjan asiakohta PTK 131/2016 vp
tässä nyt ensimmäisenä ja heiltä tämä sanktio nyt sitten poistuu. Eli aina kannattaa töitä ot-
taa vastaan, tähän tähdätään.

Tietysti malli ei ole valmis ja perustulosta voidaan saada selkoa vasta sen jälkeen, kun
tosiaan näitä ideoidaan ja näitä konkreettisesti kokeillaan. Sen jälkeen, kun kokeilua on to-
teutettu, voidaan valita sopivaa mallia ja miettiä sitten eteenpäin. Mutta tärkeintä on se, että
lähdetään liikkeelle ja päästään puheista tekoihin monen vuosikymmenen keskustelun jäl-
keen.

Yleiskeskustelu päättyi ja asian käsittely keskeytettiin.
5


