















































DEME4A6.tmpSave.xml


Pöytäkirjan asiakohta PTK 26/2017 vp
Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

12. Hallituksen esitys eduskunnalle laiksi kestävän metsätalouden määräaikaisen rahoitus-
lain muuttamisesta

Hallituksen esitys HE 6/2017 vp
Valiokunnan mietintö MmVM 3/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 12. asia.
Käsittelyn pohjana on maa- ja metsätalousvaliokunnan mietintö MmVM 3/2017 vp. Nyt
päätetään lakiehdotuksen sisällöstä.

Keskustelu

19.00 Hannu Hoskonen kesk: Arvoisa rouva puhemies! Kestävän metsätalouden rahoi-
tuslaki on ollut historiansa aikana eräänlainen tilkkutäkki, jota on aina paikattu sieltä sun
täältä, ja nyt olemme varmasti siinä tilanteessa, että tämäkin hallituksen esitys ja siitä tullut
maa- ja metsätalousvaliokunnan mietintö ovat kyllä tilkkutäkin jatkamista taas pieniltä
osin. Hyvä, että tämäkin ongelma poistuu, että voidaan todellakin näitä pieniä yksityiskoh-
tia parantaa nuoren metsän hoidon ja siihen liittyvien tukien osalta.

Mutta se iso ongelma on siinä, että meillä on tällä hetkellä uusiutuvan energian tuet kyl-
lä sellainen sillisalaatti, että eipä siitä juuri selvää saa. Kaikkein pahimpana huipentumana
tässä asiassa on se, että metsäteollisuus on saanut komission kautta lobattua sellaisen pa-
ketin, jossa Venäjältä tulevalle hakkeelle saa nämä samat tuet Suomessa, mikä tarkoittaa
hakkeella tuotetun sähkön tukea ja samoin sitten tätä päästökaupan kompensaatiota, mikä
yhteissummaltaan on noin 100 miljoonaa euroa. Samaan aikaan suomalaisten piensahojen
hakkeet, purut ja puunkuoret jäävät pihoihin kasoihin happanemaan ja venäläinen hake
kulkee rajan yli venäläisten kuljettamilla autoilla, ja sitten Suomen valtio maksaa vielä
avustuksen näille. Tämä on verinen vääryys, joka minun mielestäni pitäisi korjata ja välit-
tömästi.

Se, että Kemera-lakia hieman viilataan parempaan kuntoon, on ihan hyvä esitys, en ha-
lua sitä vastustaa tietenkään, mutta tämä tilanne on jollakin lailla järjettömän tuntuinen,
että me täällä pientä pilkkua viilaamme ja samaan aikaan Venäjältä tuleva hake lopettaa
piensahatoiminnan tästä maasta ja uusiutuvan energian käytön omista metsistämme, mikä
toisi lisäarvoa suomalaiseen yhteiskuntaan. Nyt se hyöty valuu tuonne rajan taakse ja met-
säteollisuus vielä saa siitä napattua 100 miljoonaa euroa rahaa lisää, vaikka sille rahalle oli-
si tässä maassa paljon paljon enemmän käyttöä. Hieman peräänkuulutan myös metsäteol-
lisuuden isänmaallisuutta, jonka perään he itse huutavat niin suuresti. Olisiko tässä suurilla
metsäpomoilla pikkuisen miettimisen paikka?
 Tarkistettu
4.0



Pöytäkirjan asiakohta PTK 26/2017 vp
Yleiskeskustelu päättyi.

Eduskunta hyväksyi hallituksen esitykseen HE 6/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


