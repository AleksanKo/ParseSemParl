















































DEM8F8F.tmp.xml


Pöytäkirjan asiakohta PTK 18/2018 vp
Pöytäkirjan asiakohta 

PTK 18/2018 vp

Täysistunto

Keskiviikko 7.3.2018 klo 14.02—21.05

6. Hallituksen esitys eduskunnalle laiksi kirkkolain muuttamisesta
Hallituksen esitys HE 1/2018 vp
Valiokunnan mietintö HaVM 4/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on hallintovaliokunnan mietintö HaVM 4/2018 vp. Nyt päätetään la-
kiehdotuksen sisällöstä.

Keskustelu

19.41 Eeva-Maria Maijala kesk: Arvoisa puhemies! Esitys seurakuntavaalien säännös-
ten muuttamiseksi on kannatettava. On hyvä, että kaikki julkisyhteisöjen vaalit saatetaan
esteellisyyssäännösten osalta samalle tasolle. Olen saanut kuulla jonkun verran keskuste-
lua, jota muun muassa lappilaisten seurakunta-aktiivien parissa on käyty, olenhan itsekin
kirkkovaltuutettu. Seurakuntavaaleissa ehdokkaana olleiden henkilöiden toimiminen vaa-
lilautakunnassa on koettu hankalana. He istuvat vaalipaikalla ja esimerkiksi paikallisissa
kauppakeskuksissa virkailijoina ja samalla ikään kuin itsensä mainoksina, sisäänheittäji-
nä, kun ovat myös ehdokkaina samoissa vaaleissa. Eräs lappilainen kirkkovaltuutettu ker-
toi kerran minulle, että vaalilautakuntiin pääsystä on voinut syntyä jopa pientä kilpailua
sen vuoksi, että vaalilautakunnan jäsenet menestyvät yleensä hyvin seurakuntavaaleissa.
Seurakuntien luottamushenkilöt tekevät pyyteetöntä työtä, usein hyvin pienellä korvauk-
sella. Tiedossa ei ole mitään väärinkäytöksiä itse ääntenlaskennan suhteen, mutta on kui-
tenkin hyvä, että tässä asiassa siirrytään yleiseen käytäntöön vaalitoimitusten osalta.

19.43 Antti Kurvinen kesk: Arvoisa rouva puhemies! Tällä kirkkolain muutoksellahan
tullaan nyt harmonisoimaan kirkollisten vaalien vaalilautakuntien sääntely samanlaiseksi
kuin se on yleisissä vaaleissa. Tällehän tietysti löytyy perusteita vaalien ulkoisen uskotta-
vuuden kannalta ja ikään kuin integriteetin kannalta, mistä tuossa edustaja Maijala hyvin
puhui. Itse olin tätä myöskin hallintovaliokunnassa käsittelemässä, ja siellä tietysti meillä
heräsi keskustelu siitä, että kun tämä muutoshan toteutettiin tällä vaalikaudella aiemmin
muihin vaaleihin, yleisiin vaaleihin, ikään kuin — voisi leikillisesti sanoa — maallisiin
vaaleihin, niin jo kuntavaaleissa viime vuonna, 2017, törmättiin kuitenkin siihen ongel-
maan, että kun poliittinen osallistuminen ja puolueisiin kuuluminen eivät ole varsinaisesti
se suurin ja suosituin harrastus Suomessa, mikä on valitettavaa, mutta se on realiteetti, niin
osalla puolueista on ollut välillä haasteita löytää esteettömiä henkilöitä vaalilautakuntiin.
Tietysti itse pidän kyllä tärkeimpänä sitä, että vaalilautakunnat saataisiin kokoon ja siellä
olisi kaikkien puolueiden edustus.
 Tarkistettu
4.0



Pöytäkirjan asiakohta PTK 18/2018 vp
Että tämä ei ole ihan ongelmaton kysymys. Olen muun muassa joiltakin kuntien viran-
haltijoilta saanut jo kritiikkiä, että miksi sääditte tämmöisen rajoituksen vaalilautakuntien
kelpoisuuteen, mutta ehkä tämä aika nyt sitten vaatii tällaisia muutoksia. Tämän seikan
vuoksi me hallintovaliokunnassa mietinnössämme totesimmekin, että pienemmissä seura-
kunnissa täytyy kiinnittää huomiota niihin varajäsenten valintoihin, että saadaan sitten riit-
tävästi esteettömiä vaalilautakuntia, jotka sitten myös edustavat riittävän laajasti ja suhteel-
lisesti kaikkia niitä ryhmittymiä, jotka laittavat ehdokkaita vaaleihin.

19.44 Sari Essayah kd: Arvoisa rouva puhemies! Ihan samaan asiaan kuin edustaja Kur-
vinen tuossa kiinnittäisin huomiota, että vaikka sinällänsä on tosi tärkeää, että nämä esteel-
lisyystilanteet arvioidaan ihan vastaavalla tavalla kirkollisissa vaaleissa kuin muissakin
vaaleissa, niin viime kevään kuntavaalit olivat kyllä semmoinen tietynlainen koeponnistus
sen suhteen, että pienissä kunnissa jouduttiin kyllä ihan viimeiseen asti vielä miettimään
niitä ihmisiä, jotka pystyivät tulemaan niihin vaalilautakuntiin. Ja sitten todellakin ne las-
kentatilanteet — kyllä epäiltiin, että osa niistä myöhästymisistä laskennoissa, mitkä tapah-
tuivat silloin viime keväänä, johtui osittain siitä, että siellä oli paljon aivan uusia ihmisiä,
jotka eivät koskaan aiemmin olleet osallistuneet näihin laskentatalkoisiin, ja se aiheutti sit-
ten osaltansa sitä, että tottumattomana niitä laskentoja jouduttiin joillakin paikkakunnilla
uusimaan. Toki niistä aina tehdään ne tarkastuslaskennat joka tapauksessa, mutta siellä oli
tällaista ihan osaamattomuutta.

Tämä saattaa tietysti jossain pääkaupunkiseudulla kuulostaa kovin kummalliselta, mut-
ta meillä on pieniä vaalialueita, pieniä kuntia, joissa tosiaankin ihmisten sukulaissuhteita
on sillä tavoin, että joudutaan tosiaan pohtimaan, kuka on kenellekin sukua ja voiko osal-
listua näihin vaalilautakuntiin. Sinällänsä pidän tietenkin tärkeänä ja meillä on aina täällä
se tapa, että ne esitykset, mitkä liittyvät kirkkolakiin, täällä sitten hyväksymme emmekä
niitä käy muuttamaan, mutta tämä on tietysti tärkeä muutos siltä osin, että se yhtenäistää
tätä käytäntöä.

19.46 Timo Heinonen kok: Arvoisa rouva puhemies! Tässä on hyvin käyty läpi tätä vaa-
lilautakuntien kelpoisuuskysymystä, joka kuntapuolelle tuotiin aiemmin ja nyt tuodaan
myös seurakuntien puolelle. Edellä edustaja Essayah kertoi näistä tilanteista, että vaalitoi-
mitsijoita on ollut hankala löytää, ja se on ainakin minulle tulleen viestin mukaan aika ylei-
nen haaste ollut. Ei ole tietysti hyvä, että me ehkä pikkuhiljaa menemme siihen suuntaan,
että näitä tekijöitä joudutaan jopa ryhtymään palkkaamaan taikka etsimään sellaisilla kei-
noilla, että löytyisi erilaisia toimijoita sinne, kerran se on kuitenkin oleellisen tärkeätä, että
siellä pitäisi olla myös edustettuna aika lailla laajasti, itse asiassa säädöstenkin mukaan, eri
poliittisetkin näkökannat. Silloin tässä voi tulla ongelmia.

Nyt kysyisin, kun täällä on paikalla edustaja Kurvinen, joka on ollut tätä lainsäädäntöä
käsittelemässä eduskunnassa, onko tässä samanlainen älyttömyys kuin on kuntapuolella,
että jos puoliso on ehdokkaana, niin ei voi olla mukana, vaikka se puoliso olisi aivan toi-
sessa kunnassa ehdokkaana. Ainakaan kuntapuolen lainsäädäntö ei tunne sitä. Eli jos aja-
tellaan, että mies olisi ehdokkaana Espoossa ja hän tulisi toimitsijaksi toiseen kuntaan, niin
se ei anna mahdollisuutta. Itse asiassa se ei kai tule kovinkaan usein pariskunnan kohdalla
kyseeseen, mutta lapsen kohdalla se saattaa tulla. Eli jos isä toimii vaikkapa Riihimäellä ja
lapsi asuu Oulussa ja asettuu Oulussa ehdolle, niin hänen isänsä ei olekaan kelpoinen toi-
mimaan vaalitoimitsijana Riihimäellä. Se on aivan kohtuuton ja erikoinen tilanne. Toivot-
2



Pöytäkirjan asiakohta PTK 18/2018 vp
tavasti olette valiokunnassa niin huolella tämän käsitelleet, että olette kirjanneet, että se
koskee vain samaa seurakuntaa tai kuntaa. Tätä minun mielestäni sillä on tavoiteltu.

19.48 Antti Kurvinen kesk: Arvoisa rouva puhemies! Edustaja Heinonen otti todella tär-
keän tulkinta-asian esille, ja myönnän ihan suoraan, että ei asiantuntijakuulemisessa tätä
käsitelty ja se ei tullut esille. Ja viesti oli juuri se, että luomme identtisen sääntelyn kuin on
kuntapuolella yleisissä vaaleissa, ja tämä tietysti voisi luoda sellaisen käsityksen, että kun
on identtisiä hyviä asioita, niin myös identtiset pöljyydet on otettu tähän. Mutta tietysti kun
oikeustieteellisessäkin joskus olen istunut, niin kai näilläkin keskusteluilla jokin merkitys
pitäisi olla lain tulkinnalle, niin että voitaisiin nyt todeta — kun puhumme aina juridiikassa
lainsäätäjän tahdosta — että edustaja Heinosen kanssa ainakin meidän lainsäätäjien tahto
on se, että tällä lailla tätä ei pitäisi tulkita. Mutta mikäli tällaisia tulkintaongelmia ilmenee,
kyllä sitten täytyy meidän täällä eduskunnassa puuttua tähän asiaan niin kunnallisten vaa-
lien kuin sitten seurakuntavaalienkin osalta. Aivan elämälle vieras tulkinta.

Itse pidän tärkeimpänä kyllä näissä vaalilautakunnissa — on kysymys sitten seurakun-
nista tai kunnista — sitä, että siellä on luottamushenkilöitä eri puolueista laskemassa näitä
ääniä. Se on aivan valtavan iso arvo ihan oikeasti. Sain viime vuonna toimia tämän nettiää-
nestyksen parlamentaarisen seurantaryhmän puheenjohtajana, ja siinä totesimme, että Suo-
men järjestelmän yksi valtavan iso vahvuus on se, että meillä siellä veli valvoo veljeä ja si-
sar valvoo sisarta. Yhdessä lasketaan ne äänet, liput on tallella, tarkastuslaskennan voi suo-
rittaa monta kertaa, ja se luo oikeasti luotettavuutta ja uskottavuutta meidän demokratialle. 

Sen vielä totean, kun syksyllä nuo seurakuntavaalit ovat, että sillä laillahan on meidän
kansankirkkomme edistyksellisempi kuin tämä Lutherin maallinen regimentti, että siellä
saavat jo 16-vuotiaat äänestää, ja he muuten käyttävät aika reippaasti sitä äänioikeuttaan.
Voin vielä sanoa edustaja Heinoselle, että olin nimittäin viime seurakuntavaaleissa Kauha-
van ev.lut.-seurakunnan vaalilautakunnan varapuheenjohtaja, ja kyllä siellä kävi 16- ja 17-
vuotiaita paljon äänestämässä. Toivottavasti saadaan se kuntavaaleihinkin pian.

19.50 Sari Essayah kd: Arvoisa rouva puhemies! Jälleen samaan asiaan kiinnitän huo-
miota kuin edustaja Kurvinen. Muistelen niin, että tämä muutos alun perin lähti tästä Eu-
roopan korruption vastaisesta toimikunnasta, joka tarkasteli Suomen vaalilainsäädäntöä ni-
menomaan siellä maallisten vaalien puolella ja totesi, että kun meillä ei ole tämäntyyppistä
esteellisyyssäännöstä, niin tämä saattaa olla ongelma — unohtaen sitten tässä painotukses-
sa sen, että meillä todellakin kaikki poliittiset puolueet ovat siellä edustettuina, jolloinka
tämä valvonta on juuri tämäntyyppistä, että kun yhdessä niitä ääniä lasketaan, niin silloin
siellä toinen valvoo toistansa. Siinä mielessä en tiedä, oliko sitten vähän jopa hätiköityä-
kin, että menimme tekemään niin tiukat niistä esteellisyyssäännöksistä sen suosituksen pe-
rusteella, mikä sieltä tuli, ja sitten todellakin ollaan vielä tämäntyyppisissä kummallisissa
tilanteissa, mitkä edustaja Heinonen täällä nosti esille. Itselleni ei ollut edes tullut mieleen-
kään, että tätä on näinkin voitu tulkita, ja ilmeisesti näin tätä on sitten kai vaalien yhteydes-
sä jopa tulkittu, että jopa se eri kunnassa asuva ihminen on ollut esteellinen, tai sitten se
asia on jäänyt siellä paikan päällä harkittavaksi.

Mutta todellakin ehkä joskus näistä ulkomaan suosituksista, kun niitä annetaan, olisi
varmaan hyvä käydä semmoinen kattava kansallinen keskustelu, onko tämä ensinnäkään
todellakin ongelma siinä meidän vaalilainsäädännössä, ja sitten vasta sen jälkeen tehdä näi-
tä muutoksia. Mutta joka tapauksessa olemme nyt tehneet muutoksen sinne vaalilainsää-
3



Pöytäkirjan asiakohta PTK 18/2018 vp
dännön puolelle, ja niinpä sitten tänne kirkkolain puolelle myöskin vastaavat muutokset tu-
levat sitä rataa seuraten.

Yleiskeskustelu päättyi.

Eduskunta hyväksyi hallituksen esitykseen HE 1/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
4


