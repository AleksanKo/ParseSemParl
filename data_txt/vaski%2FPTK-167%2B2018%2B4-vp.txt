















































DEM3A60.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

4. Hallituksen esitys eduskunnalle laeiksi eräiden ympäristöllisten  lupamenettelyjen yh-
teensovittamisesta ja ympäristövaikutusten arviointimenettelystä annetun lain muuttami-
sesta sekä eräiksi niihin liittyviksi laeiksi

Hallituksen esitys HE 269/2018 vp
Valiokunnan mietintö YmVM 22/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on ympäristövaliokunnan mietintö YmVM
22/2018 vp. Nyt päätetään lakiehdotusten sisällöstä.

Keskustelu

17.09 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Haluan alkuun antaa kiitosta ympäristöministeri Kimmo Tiilikaiselle hyvästä
työstä maankäytön, rakentamisen, ympäristölupien ja muun tähän kokonaisuuteen liitty-
vän ympärillä. Itse asiassa tällä kaudella tässä on saatu paljon aikaan.

Kun katsoin sitä tilannetta, minkä verran meillä tällä hetkellä on erilaisten viranomais-
prosessien eli luvitusten takia hankkeita jumissa taikka niitä lupia odottamassa, niin sain
tuoreen tiedon itse asiassa tämän vuoden tammikuulta, ja se kertoo, että tälläkin hetkellä,
vaikka nämä ruuhkat ovat pienentyneet ja luvitukset nopeutuneet, meillä on 2,7 miljardin
euron investoinnit kesken lupakäsittelyissä. Toteutuessaan nämä investoinnit loisivat jopa
noin 9 000 työpaikkaa tähän maahan. Sen takia meidän pitää tätä luvitusjärjestelmää edel-
leen saada sujuvammaksi. Kun katsoo, mitä tällä kaudella on tapahtunut, niin tuo jono on
jonkun verran lyhentynyt — vuonna 2016 lupajonossa oli 2,9 miljardin hankkeet — eli ei
kovin merkittävää kuitenkaan, vaikka paljon on tehty. Työpaikkoja sieltä on syntynyt, sil-
loin odottamassa näiden luvitusten myötä oli noin 14 000 työpaikkaa. Eli aika paljon työ-
paikkoja on kuitenkin tämänkin kautta Suomeen syntynyt.

Syke oli tilastoinut ympäristölupien käsittelyä, ja myönteistä siellä on, että tällä kaudel-
la ympäristölupien käsittely on nopeutunut 19 kuukaudesta nyt 15,5 kuukauteen, kun pu-
hutaan keskiarvoajoista. Ero nopeimman ja hitaimman avin välillä Suomessa kuitenkin on
edelleen noin 6 kuukautta. Eli alueelliset erot ovat merkittävän suuria näissä luvituksissa.
Minun mielestäni me tarvitsemme tähän maahan käsittelytakuun, ja toivottavasti tämä
Luova, jonka on tarkoitus aloittaa vuonna 2021, tulee yhdenmukaistamaan tätä lupaproses-
sia valtakunnallisena toimijana kaikkien näiden lupien näkökulmasta.

Kyse tässä, mikä tänään on käsittelyssä, on siis siitä, että meillä ympäristöllisiä lupame-
nettelyjä yhteensovitetaan niin, että ympäristölupa, vesilain mukainen lupa, maa-aineslu-
pa mutta myös joukko muita lupia, esimerkiksi luonnonsuojelulain mukainen poikkeamis-
 Tarkistettu
4.0



Pöytäkirjan asiakohta PTK 167/2018 vp
lupa, maankäyttö- ja rakennuslain mukainen lupa, kaivoslain mukainen lupa taikka vaaral-
listen kemikaalien tai räjähteiden käsittelyn turvallisuudesta annetun lain mukainen lupa,
voitaisiin käsitellä tai käsiteltäisiin jatkossa hakijan pyynnöstä niin sanotusti yhteen sovit-
taen.

Tällaista pyöreää pöytää käytettiin itse asiassa vuonna 2015, kun Äänekosken biotehdas
haki lupaa. Siinä yva eli ympäristövaikutusten arviointi- ja lupaprosessit yhdistettiin ja
siellä pystyttiin käsittelemään nämä kaikki luvat neljässä kuukaudessa, eikä yhtään lakia
tarvinnut silloin edes muuttaa. Eli aika paljon tässä on kuitenkin tahdosta kiinni. Kun ote-
taan nämä eri lupien käsittelijät ja päättäjät samaan pöytään ja tehdään ja etsitään yhdessä
vastauksia ja ratkaisuja ongelmiin eikä niin, että etsitään uusia ongelmia aina yhden pää-
töksen jälkeen, niin tulemme tässä saamaan hyviä tuloksia.

Juha Sipilän hallitusohjelman yksi keskeinen tavoite on ollut sääntelyn sujuvoittami-
nen, ja tämä on hyvä esitys siitä, ja hyvä, että tämä ehditään vielä tällä kaudella nyt maaliin
saada. Tässä esityksessä ei puututa lainsäädännön aineelliseen sisältöön eikä osallistumis-
oikeuteen vaan pyritään siis kokoamaan moninaiset lupamenettelyt yhdeksi kokonaisuu-
deksi, jolloin prosessi on sekä luvanhakijan että mahdollisten haitankärsijöiden kannalta
paremmin hahmotettavissa.

Niin kuin ympäristövaliokunta mietinnössään toteaa, esitys ei vaikuta millään tavoin
myöskään viranomaisten valitusoikeuteen, mutta tähänkin olemme tällä kaudella tehneet
toimenpiteitä. Ely-keskusten valitusoikeutta lainmuutoksella muutettiin pari vuotta sitten
vuonna 2017. Tuo elyjen valitusoikeus rajattiin kaavoituksessa, rakentamisessa ja muussa
alueiden käytössä vaikutuksiltaan valtakunnallisiin ja merkittäviin maakunnallisiin asioi-
hin. Eli pääsimme siinä selkeästi siihen suuntaan, että virkamiesten tehtävä on ennen muu-
ta etsiä ratkaisuja, eikä niin kuin jossain vaiheessa valitettavasti on ollut, että valituksia on
tehty toisen virkamiehen tekemästä päätöksestä. On parempi tässä pyöreän pöydän menet-
telyssä etsiä yhdessä ratkaisut ja sen jälkeen tehdä päätös. Ja niin kuin äsken tuossa edellä
totesin, tämä Äänekosken biotehdas oli hyvä esimerkki. Sen kaikki lupa-asiat, yva ja muu
lupaprosessi, siis käsiteltiin neljässä kuukaudessa, kun alussa kerroin, että tällä hetkellä
meillä ympäristöluvan keskiarvokäsittelyaika on 15,5 kuukautta ja erot erittäin suuria Suo-
messa.

Arvoisa puhemies! Tämä on hyvä esitys, ja kiitos tästä maamme hallitukselle ja minis-
teri Kimmo Tiilikaiselle.

17.16 Hannu Hoskonen kesk: Arvoisa herra puhemies! Tämä hallituksen esitys on aivan
oivallinen ja jatkaa sitä linjaa, millä pääministeri Sipilän hallitus on koko ajan ollut, elikkä
byrokratiaa on purettu ja hallintoa virtaviivaistettu. Suomessa on syytä muistaa nyt kuiten-
kin kaikkien meidän, jotka odotamme, että kansantalous kohentuisi ja työpaikkoja tulisi li-
sää, että tälläkin hetkellä meillä on eri lupaprosesseissa miljardien eurojen arvosta erilaisia
hankkeita, jotka odottavat lupaa sen takia, kun virkamiehet eivät kerkeä tehdä niitä päätök-
siä. Ovatko sitten kaikki lupaprosessit aivan kohdallaan, niin veikkaisinpa, että siellä on
paljon sellaista turhaa, jota ei ollenkaan tarvita. Otetaan nyt esimerkiksi vaikka joku pieni
voimalaitos: Jos pitää tehdä vaikka biovoimalaitos, niin siitä tehdään valtavan raskaat yva-
selvitykset ja kaikki mahdolliset ja kuitenkin siinä poltetaan vain suomalaisia energiaraa-
ka-aineita useimmissa tapauksissa. Kaikki päästöt, mitä sieltä tulee, tiedetään, kun voima-
laitostekniikka tiedetään, mutta sitten se seisoo vuosia, vuosia tuolla hallintobyrokratiassa. 
2



Pöytäkirjan asiakohta PTK 167/2018 vp
Tiedän kokemuksesta, kun kotikunnassani on muutamia hankkeita. Yhdessäkin silta-
hankkeessa tällä hetkellä on pelkkä sillanrakennuslupa venynyt jo kohta kaksi vuotta, ja
vieläkin siihen lupaa odotetaan. Luulisi nyt, että pienen kapean joen ylitys, johon tulee sil-
ta... Muilta osin kaikki selvitykset on tehty, mutta lupa vain viipyy ja viipyy ja viipyy. Yrit-
täjä meinaa tuskastua, kun kuljetusyhteydet eivät pelaa, ja turhia riskejä otetaan, kun jou-
dutaan ajamaan pitkän matkan takaa kiertoteitse ja vaarannetaan muuta liikennettä raskaal-
la liikenteellä.

Olkoon tämä esimerkki siitä, miten meillä Suomessa pitäisi pikkuhiljaa ruveta ymmär-
tämään se, että hallintohan ei ole hallintoa itseään varten vaan sitä varten, että saataisiin
meidän systeemit pelittämään nopeasti ja tehokkaasti, ja myös totta kai sitä varten, että ym-
päristöstä pidetään huoli ja teemme hyviä, turvallisia rakenteita ja hyviä ratkaisuja. Mutta
esimerkiksi nyt vaikka talon rakennuslupa tai jonkun muun isomman laitoksen rakennus-
lupa, niin kyllähän nyt, hyvänen aika, rakennustekniikka on tiedetty tässä maassa kohtuul-
lisen pitkään. Niiden lupien luulisi tulevan todella nopeasti, mutta niissäkin on viivettä ja
viivettä, en tiedä minkä takia. Jos kaikki nämä tällaiset lupahankkeet saataisiin nopeasti lii-
kenteeseen, me saisimme kymmeniätuhansia uusia työpaikkoja tähän maahan. Ja mietti-
kää sitä, että jokainen tuotantolaitos, joka esimerkiksi toimisi ulkomaankaupan toimialalla
eli veisi tuotteitaan ulkomaille, tuo Suomen kansantaloudelle valtavan määrän plussaa, ja
kun hanke lähtee liikkeelle, vaikka nyt kaivoshanke tai joku vastaava, sieltä tulee jo ensim-
mäisenä vuonna investointien kautta valtion kassaan arvonlisäveroja ja muita veroja valta-
vat määrät. 

Elikkä meidän pitäisi pikkuhiljaa ruveta ymmärtämään, mistä tässä on kysymys. Byro-
kratiaa kasvatetaan ja kasvatetaan ja uskotaan, että siitä se hyvä tulee, mutta se on juuri
päinvastoin. Silloin me hukkaamme pienen kansakunnan varoja siihen, mihin ei pitäisi uh-
rata yhtään senttiä liikaa, vaan pitäisi paremminkin keskittyä siihen tekemiseen. Ympäris-
töasiat meillä osataan, mutta hallinnossa on näköjään vielä oppimista. 

17.19 Satu Hassi vihr: Arvoisa puhemies! Tämä hallituksen lakiesitys on esimerkki siitä,
miten voidaan yksimielisesti hyväksyä lakiesitys, joka on valmisteltu huolellisesti. Totean
tämän siksi, että meillä on ehkä maallikon silmään ja korvaan hyvin samantapaiselta kuu-
lostava lakiesitys kaivoslaista, joka kuitenkin sitten tulee valiokunnasta erimielisenä täys-
istuntoon. 

Tässä laissa annetaan luvanhakijoille, esimerkiksi nyt teollisuusyrityksille, mahdolli-
suus yhdistää tiettyjen lupatyyppien käsittelyä, jos luvanhakija näin haluaa. Luvanhakijal-
la on mahdollisuus myöskin siihen, että luvat käsitellään ihan samassa järjestyksessä kuin
nykyisinkin. Siinä kaivoslain muutoksessa, johon viittaan, on kyse siitä, että kaivosyhtiö
voi jättää kaivoslupahakemuksen ennen kuin ympäristövaikutusarvio on tehty mutta voi
silti säilyttää etuoikeutensa siihen, niin että jos siihen paikkaan kaivos tulee, niin sitten se
kyseinen firma on etuoikeutettu siinä kaivostoimijaksi. 

Tämä laki, joka nyt on käsittelyssä, käytännössä kuitenkin rajaa ne tilanteet, joissa ym-
päristövaikutusarvio käsitellään lupahakemuksen kanssa rinnakkain, sellaisiin tapauksiin,
joissa ympäristövaikutusarvion keskeinen pointti eli vaihtoehtojen tarkastelu ei ole miele-
kästä, eli tapauksiin, joissa käytännössä on vain yksi vaihtoehto, esimerkiksi jonkin jo ole-
massa olevan hankkeen laajentaminen. Sen sijaan se kaivoslain muutos, joka on tulossa
erimielisenä täysistuntoon, mahdollistaisi sen, että lupahakemus tehtäisiin ja kaivosyhtiö
3



Pöytäkirjan asiakohta PTK 167/2018 vp
olisi jo valinnut yhden ratkaisuvaihtoehdon, vaikka ympäristövaikutusarviointi ja siihen
liittyvä erilaisten vaihtoehtojen ympäristövaikutusten tarkastelu olisivat vielä kesken. 

Nämä kaksi hallituksen lakiesitystä ovat myös esimerkkejä siitä, miten eri tyylillä val-
mistelussa saadaan erilaisia tuloksia. Tämä, jota nyt käsittelemme ja josta mietinnön ym-
päristövaliokunta on yksimielisesti hyväksynyt, on valmisteltu hyvin ja neuvotellen ja eri-
laisia osapuolia kuunnellen. Sen sijaan se kaivoslakimuutos, josta olen puhunut, on valmis-
teltu ilman yhtäkään lausuntoa. Edes muiden ministeriöiden lausuntoja ei ole pyydetty.

17.22 Eeva-Maria Maijala kesk: Arvoisa puhemies! Ympäristöministeriössä on saatu
tällä vaalikaudella todella paljon hyvää aikaiseksi. Kiitos ennen kaikkea ympäristöminis-
teriön virkamiehille mutta kiitos muillekin tähän asiaan vaikuttaneille, ja meidän ympäris-
töministerimme Tiilikainen on kyllä saanut näitä asioita tapahtumaan eteenpäin. Tällä vaa-
likaudella oli tavoitteena purkaa byrokratiaa, ja ympäristöhallinto on ollut tässä koko ajan
etunenässä. Tämäkin hallituksen esitys, tämä laki, mikä nyt hyväksytään, on ehdottomasti
niitä byrokratian purun parhaita kohtia. 

Tässä laissa yhteensovitetaan lupa-asioita. Tämä on erittäin tarpeellista ja hyvää, ja juu-
ri niin kuin tuossa tuli jo puheeksi, niin me ympäristövaliokunnassa, valiokunnan jäsenet,
olimme kyllä näistä aika lailla yhtä mieltä, ja täällä salikeskusteluissakin on mukava olla
yhtä mieltä, sillä olette varmaan pystyneet seuraamaan sitä, että me ympäristövaliokunnan
jäsenet olemme monesti olleet hyvinkin eri mieltä asioista. Ehkä siinä kaivoslakiasiassa,
mikä tulee kohta tänne saliin käsittelyyn, tulette huomaamaan myöskin sen, kuinka eri
mieltä me olemme näistä tietyistä asioista. 

Tässä laissa on nyt saatu yhteisellä näkökulmalla menemään eteenpäin se, että tämä laki
auttaa siihen, että sekä asianomaiset että virkamiehet voivat kunkin luvan käsittelyvaihees-
sa keskittyä sen olennaisiin asioihin. Elikkä kun minä toimin kunnassa viranomaisena —
olin elinkeinoasiamiehenä, kunnansihteerinä — oli monta kertaa tilanne, ettei tiedetty,
missä vaiheessa kenenkin pitää antaa lausunto ja millä lausunnolla on mikä merkitys ja mi-
hin lupaan aletaan valittamaan milloinkin. Siis sitä oli koko ajan niin, että sähläykseksi me-
ni, kukaan ei enää tiennyt, mikä hoidetaan milloinkin. Meni hirveästi aikaa kaikilla huk-
kaan. Sen takia onkin hyvä, että nytten näitä lupia yhtenäistetään, hoidetaan yhtä aikaa se,
mikä on mahdollista, niin että voidaan säästää todellakin hyvin paljon voimavaroja asioit-
ten oikeaan hoitamiseen. 

Seuraavalla vaalikaudella tämä saadaan sitten Luovan kautta hoidettua, ja siitä olen
myöskin erittäin tyytyväinen, koska se auttaa siihen, että virkamiehet voivat todellakin
keskittyä asian hoitamiseen eivätkä sen miettimiseen, kuka hoitaa mitä milloinkin. Hoide-
taan asia kerralla kuntoon. 

Eli kiitoksia tästä laista, ja kohti seuraavia haasteita. Ympäristöministeriön puolella, va-
liokunnan puolella nämä näyttävät olevan jo aika vähissä [Puhemies koputtaa] tällä vaali-
kaudella.

17.25 Antero Laukkanen kd: Arvoisa herra puhemies! Tämän esityksen tavoitteena on
nopeuttaa ja sujuvoittaa ympäristöön vaikuttavien hankkeiden lupamenettelyjä. Myös
luonnonsuojelulain mukaiset poikkeamisluvat tulevat yhteensovittamisen piiriin, ja voisi
sanoa, että jo oli korkea aikakin laittaa näitä samaan asiaan liittyviä eri lupamuotoja yh-
teen. Uskon, että kun tämä käytäntö tämän lain myötä sitten todella alkaa, niin moni tulee
vielä tätä esitystä kiittelemään. Myös oikeuden ratkaisumenettelyn sujuvuus ja keventämi-
4



Pöytäkirjan asiakohta PTK 167/2018 vp
nen ja yhteensovittaminen oli tässä yhtenä hyvin keskeisenä asiana, ja mielestäni se on
myös hyvä muutos tässä.

Meillä on oikeuden resursseissa koko ajan vajetta, ja uskon, että sitten aikaa myöten tä-
mäkin sitä työpainetta siellä purkaa, kun voidaan erilaisia prosesseja yhdistää, joten kiitos
ympäristövaliokunnalle myös siitä, että se on tehnyt yksimielisen mietinnön ja osoittaa täl-
lä tavalla, että asioita voidaan viedä hyvässä hengessä eteenpäin. 

17.26 Olavi Ala-Nissilä kesk: Arvoisa puhemies! Todellakin, en ole tässä valiokunnassa
ollut mukana, mutta tähän liittyvät hallitusohjelman uudet strategisen työn toimintatavat.
Normien sujuvoittaminen on siinä kärkihanke, eikä silloin puhuta yksin siitä, että ediste-
tään yrittäjyyttä, työllistymistä tai työllistämistä normeja sujuvoittamalla tai helpotetaan
ihmisten arkea, vaan siinä on mukana myöskin se, että voitaisiin valitusmenettelyjä järke-
vöittää.

Täällä edustaja Hoskonen sanoi, että meillä on investointeja valitusten takana, on lasket-
tu, ehkä 2 miljardia, ehkä enemmänkin. Sellainen menettely, että hallinnon viranomaiset,
ministeriöt valittavat toistensa päätöksistä, on aika hankala ja, etten sanoisi, vähän outo-
kin. Siinä mielessä tervehdin tyydytyksellä tätä esitystä, tätä työtä, mitä ministeri Tiilikai-
nen on tehnyt normien sujuvoittamiseksi. Me tarvitsemme normeja rakentamiseenkin, tot-
ta kai, mutta me tarvitsemme parempia normeja, emme välttämättä vähemmän normeja, ja
silloin tämä sujuvoittaminen on erityisen tärkeää liittyen myöskin erilaisiin valitusmenet-
telyihin tai lupamenettelyihin, ja tätä, arvoisa puhemies, tervehdin tyydytyksellä.

17.27 Ari Torniainen kesk: Arvoisa herra puhemies! Kyseessä on siis uusi laki ympäris-
töllisten lupamenettelyjen yhteensovittamisesta. Erittäin hyvä laki kaiken kaikkiaan. Tääl-
lä on käytetty hyviä puheenvuoroja tästä laista, ja kun tämä oli ympäristövaliokunnassa,
niin valiokunta sai yksimielisen mietinnön asiaan — erittäin hyvä lähtökohta. 

Kaiken kaikkiaan tämä lakiesitys perustuu Sipilän hallituksen sääntelyjen ja normisto-
jen sujuvoittamishankkeeseen siten, että normeja ja byrokratiaa kevennetään ja lupamenet-
telyjä yhteensovitetaan ja sitä kautta ihmisten arki helpottuu käytännössä. Viime vuosina
ovat aivan liian paljon erilaiset lupamenettelyt pitkittäneet isoja hankkeita, niin ympäristö-
hankkeita kuin erilaisia kaavahankkeita kuin rakentamishankkeita, ja on sen takia erittäin
hyvä, että nimenomaan tähän asiaan on nyt tällä hallituskaudella paneuduttu ja pyritty su-
juvoittamaan käytäntöjä. Tämäkin hallituksen esitys on sääntelyjen sujuvoittamista vaa-
rantamatta ympäristönsuojelun tavoitteita. Se on myöskin hyvä lähtökohta, että ei vaaran-
neta niitä ympäristönsuojelutavoitteita, mitä on asetettu. Itse painottaisin vielä tässä halli-
tuksen esityksessä tätä yhden luukun periaatetta siten, että samalla käynnillä, samoilla lu-
pahakemuksilla pystytään viemään jouhevasti asioita eteenpäin. 

Kaiken kaikkiaan erittäin hyvä hallituksen esitys, ja toivottavasti saadaan hyviä käytän-
töjä eteenpäin.

17.29 Pia Viitanen sd: Arvoisa herra puhemies! Oli mukava kuulla, että valiokunta on yk-
simielisesti päässyt eteenpäin. Tämä kuulostaa hyvin viisaalta, että on mahdollista yhdis-
tellä halutessaan erilaisia lupatyyppejä, ja on tietenkin tärkeää se, että samaan aikaan ei
vaaranneta esimerkiksi ympäristönsuojelutavoitteita.

Vähän, puhemies, huolestuin siitä, mitä tuossa kollega, edustaja Hassi edellä kertoi sii-
tä, että kaivoslain valmistelu on ollut vähän toista luokkaa. Eli siellä on ollut erittäin heik-
5



Pöytäkirjan asiakohta PTK 167/2018 vp
koa valmistelua, ja tietenkin, kun ajatellaan eduskunnan kannalta, se ei ole ollenkaan toi-
vottavaa, että näin olisi, ja siksi kyllä haluan huoleni tästä ilmaista.

Täällä on puhuttu näistä normitalkoista ja säädösten purusta. Mielestäni ajatuksena se on
täysin oikea, ja sitä on tehty pitkään, itse asiassa jo edellisellä kaudella näitä perattiin läpi,
ja mielestäni on ihan selvää, että jos on niin sanottua turhaa normitusta, niin silloin sen voi-
si heittää roskakoriin. Mutta tiettyjä normeja myös tarvitaan, tarvitaan sellaisia, jotka vaik-
kapa suojelevat ympäristöä tai esimerkiksi rakentamisessa sen laatua, tämänkaltaisia seik-
koja.

Mutta, puhemies, kun täällä puhuttiin näistä normitalkoista, niin on eräs asia, minkä ha-
luan tässä oikeastaan nostaa esiin keskusteluun, kun tämän hallituksen aikana on kuitenkin
tullut myös eräällä tavalla vähän lisää normitusta. Nimittäin viime kaudella meillä oli mie-
lestäni erittäin hyvä Omakotiliiton alulle panema kansalaisaloite energiatodistuksesta. [Ee-
ro Heinäluoma: Omakotitalojen!] — Omakotitalojen energiatodistuksesta. — Tuolloinhan
esimerkiksi päätettiin eduskunnan yksimielisellä siunauksella ja ministerin aloitteella sii-
tä, että voitaisiin EU:hun päin käydä keskustelua, josko EU antaisi meille nyt mahdollisuu-
den tehdä vapaaehtoiseksi nämä vanhojen omakotitalojen energiatodistukset, jotka eivät
sinänsä ole suoranaisessa yhteydessä siihen, että yksikään talo tulisi yhtään sen ympäris-
töystävällisemmäksi tämän energiatodistuksen vuoksi, koska tämä koskee vanhoja omako-
titaloja. Tätähän silloin aikanaan vuonna 2002 Suomi haki ja sitten saikin pitkään siinä tie-
tynlaista joustoa.

Tätä olisi ollut tärkeä nyt viedä eteenpäin, mutta tämän hallituksen aikana kävi hämmäs-
tyttävästi eräässä tapauksessa toisinpäin, eli tämä asia ei suinkaan edennyt sen vapaaehtoi-
suuden suuntaan vaan energiatodistuksia alettiin vaatia entistä enemmän, jopa autotalleil-
ta. Eli tämä hallitushan sitten toimi niin, että myös autotalleille tuli tämä energiatodistus
pakolliseksi. Olisin halunnut vielä tästä huomiota nostaa. Silloin muuten perussuomalai-
setkin olivat hallituksessa, kun autotallit tulivat energiatodistuksen piiriin. [Timo Heino-
nen: Se ei liity tähän nyt mitenkään!] Silloin me kovasti tästä keskustelimme. — Tämä liit-
tyy norminpurkutalkoisiin, ja mielestäni tämä on hyvä ja kuvaava esimerkki.

Tarkastusvaliokunta omassa mietinnössään asumisesta muistutti tästä vanhojen omako-
titalojen energiatodistusasiasta. [Puhemies koputtaa] Se on hyvin ajankohtainen. [Eero
Heinäluoma: Onko se jotenkin kipeä kohta? — Timo Heinonen: Ei!]

17.32 Satu Hassi vihr: Arvoisa puhemies! Vielä kaksi näkökulmaa.
Ensinnäkin normien ja byrokratian purkuhan on yleisenä käsitteenä sellainen, että var-

maan sitä useimmat kannattavat, mutta kuitenkin käytännön elämä tuo jatkuvasti esimerk-
kejä asioista, joissa tuntuu siltä, että tarvittaisiin lisää normeja ja esimerkiksi lisää viran-
omaisten valvontaa. Viime aikojen mieliä kuohuttaneet uutiset siitä, mitä tapahtuu useiden
yritysten ja myös julkisen puolen vanhustenhoivalaitoksissa, ovat siitä hyvä esimerkki.

Sitten tähän kyseiseen hallituksen esitykseen: Vielä haluaisin tuoda esille sen, että hal-
lituksen esitys on kirjoitettu siitä näkökulmasta, että ikään kuin viranomaisten asiakkaita
olisivat vain ne yritykset, jotka hakevat jollekin hankkeelle lupaa. Oikeastihan asiakkaita,
jos tällaista sanaa halutaan tämmöisessä yhteydessä käyttää, ovat myöskin ne ihmiset, jot-
ka asuvat tämän hankkeen vaikutuspiirissä. 

Tässä lakimuutoksessa pidennetään valitusaikaa siten, että silloin kun yhdistetään ym-
päristövaikutusarvio ja tämän varsinaisen luvan hakeminen, niin valitusajan pitäisi olla vä-
hintään 45 päivää ja maksimissaan 60 päivää. Ympäristövaliokunta korostaa sitä, että aina
6



Pöytäkirjan asiakohta PTK 167/2018 vp
kun viranomainen päättää, onko se tämä lyhyempi 45 vai 60 päivää vai siltä väliltä, niin
sitä pitää tarkastella sen asian laajuuden kannalta, jotta kansalaisilla on oikeasti mahdolli-
suus perehtyä siihen asiaan sen valitusajan kuluessa, koska silloinhan tavallaan se kertaplä-
jäys on isompi, mikäli kansalaiset tähän hankkeeseen haluavat ottaa kantaa. Valiokunta tuo
esille myös sen, että jos tämmöinen hanke kuulutetaan, julkistetaan kannanottoja varten, ja
jos se tapahtuu loma-aikaan, niin silloin mieluummin tämä valitusaika olisi pidemmästä
päästä eikä käytettäisi sitä lyhintä mahdollisuutta vaan viikkoa tai kahta pitempää.

17.35 Timo Heinonen kok: Arvoisa herra puhemies! Edustaja, valiokunnan puheenjohta-
ja Hassi otti tärkeän asian esille, ja niin kuin tuossa hänen johtamansa valiokunnan mietin-
nössä todetaan, tuodaan esille juuri tämä, että se on myös niille, joilla mahdollisesti on tar-
ve, joihin se lupaprosessi vaikuttaa. Heillä on itse asiassa silloin paremmat mahdollisuudet
puuttua. Ja niin kuin puheenjohtaja Hassi kertoi, tätä valitusaikaa pidennetään, mutta sil-
loin on se yksi kokonaisuus, minkä ympärillä voi tämän tarkastelun tehdä, eikä tapahdu si-
tä, minkä itse asiassa edustaja Maijala nosti esille, että oli tuhannen eri kohtaa ja eri vaihet-
ta, missä olisi pitänyt osata reagoida ja vaikuttaa. Nyt on se selkeä kokonaisuus, minkä ym-
pärillä on aika tehdä tämä mahdollinen valitus tai oikaisu niiden, joita tämä koskee. Itse pi-
dän hyvänä sitä, että ollaan menty myös kohti tätä niin sanottua yhden luukun periaatetta:
sähköinen luukku, josta asiakirjat jakautuvat sitten kaikkialle sinne, mihin niiden tarvitsee
mennä. Nämä ovat hyviä uudistuksia, joita tällä kaudella on viety eteenpäin.

Niin kuin tuossa aiemmin totesin, niin olemme pystyneet tämänkin, viranomaisproses-
sien nopeuttamisen, myötä saamaan tähän maahan lisää työtä ja työllisyyttä, uusia työpaik-
koja. Vielä vuonna 2016 lupajonoissa oli noin 14 000 työpaikkaa ja 2,9 miljardin hank-
keet, ja nyt ollaan päästy tuonne 9 000 työpaikkaan. Edelleen jonoissa lupia odottaa 2,7
miljardin erilaiset investoinnit, eli niillä on kesken tämä lupakäsittely. Eli kyllä tässä vielä
tehtävää riittää.

Niin kuin totesin aiemmin, niin on hyvä, että Luova tulee yhtenäistämään käytäntöjä, sil-
lä meillä on liian isoja alueellisia eroja näiden lupien käsittelyissä. Nopeimman avin ja hi-
taimman avin välillä on jopa puolen vuoden käsittelyaikaero, ja onhan se aivan kohtuutto-
man suuri.

17.37 Eeva-Maria Maijala kesk: Arvoisa puhemies! Kaivoslaki ei sinänsä kuulu tähän,
mutta se on kuitenkin tätä samaa kokonaisuutta siinä mielessä, että ympäristöllisten lupa-
menettelyjen selkeyttäminen on kyseessä myöskin siinä kaivoslaissa, mikä on tällä hetkel-
lä meillä työn alla. Siinäkin on tarkoituksena se, ettei tarvitsisi alkaa hakemaan turhia lupia
vaan voisi selkeämmin hoitaa sen asian jo työn alla olevilla papereilla valmiiksi. Siinä mie-
lessä se on kyllä erittäin hyvä esitys, mikä siinä on, ja kuuluu tähän samaan kokonaisuu-
teen, elikkä senkin avulla ollaan purkamassa byrokratiaa ja ollaan lupamenettelyjä ehdot-
tomasti yhtenäistämässä. 

Kaivoslaista on tässä vaiheessa turha ottaa puheeksi sitä, onko siinä kuultu riittävästi
asiantuntijoita vai ei, ennen kuin se asia on täällä salissa käsittelyssä. Katsomme sitten sitä
asiaa tarkemmin.

17.38 Eero Heinäluoma sd: Arvoisa puhemies! Tarpeettoman byrokratian purun pitäisi
olla meidän kaikkien yhteinen harraste — ja samalla on tärkeätä, että sitten katsotaan, mis-
7



Pöytäkirjan asiakohta PTK 167/2018 vp
sä tarvitaan esimerkiksi ympäristön suojaksi lainsäädäntöä ja lupamenettelyä. Niitäkin
asioita ilman muuta on.

Sympatiani on kuitenkin edustaja Viitasen esille nostaman asian puolella. Onhan tämä
omakotitalojen energiatodistuksen vaatiminen kyllä ihan käsittämätön juttu, kun tämä
energiatodistus ei kerro todellista energiankulutusta. Jos se edes kertoisi sen todellisen ku-
lutuksen, sitä voisi ehkä jotenkin vielä pitää ymmärrettävänä, mutta kun se on täysin teo-
reettinen, laskennallinen juttu — katsotaan talon piirustuksia ja sitten siitä tehdään johto-
päätöksiä. Eikä siinäkään vielä olisi mitään, että niiden piirustusten perusteella kerrottai-
siin, mikä se kulutus on, mutta sitten käytetään erilaisia kertoimia, joilla sitä kuvataan,
mikä tarkoittaa esimerkiksi sitä, että jos asut maalämpötalossa, johon tarvitaan kuitenkin
sähköä, ja vaikka ostaisit sen saimaannorppatunnuksella varustetun sähkön, joka on täysin
ympäristöystävällistä uusiutuvaa energiaa, niin tähän energiatodistukseen pannaan rankai-
sukerroin. Sitten myynnissä pitää olla se todistus, joka ei siis kerro todellista kulutusta, ja
totta kai on sertifioitu, ketkä sitä saavat antaa, ja maksat siitä sitten lisää asumisen kustan-
nuksina. Tämmöisiä meidän pitäisi poistaa, hyvät kollegat, täysin tarpeettomia, jotka eivät
todellisuudessa vie eteenpäin energian säästämisen ideaa, tämä ei vie eteenpäin energian
säästämisen ideaa. Vanhoissa omakotitaloissa tämä energiatodistus edelleenkin makaa,
eikä sille ole tehty yhtään mitään, vaan iso hiljaisuus on laskeutunut tämän asian ympärille. 

Kun viime kaudella tätä asiaa käsiteltiin ja oli tämä edustaja Viitasen mainitsema kan-
salaisaloite tästä asiasta — kuuntelin sieltä puhemiehen aitiosta käsin puheenvuoroja —
minusta tuntui siltä, että kaikki olivat samaa mieltä, että tämä pitää poistaa, ja tuli eduskun-
nan päätöskin. Jään nyt kysymään: missä tämä asia on? Omakotitaloissa nimittäin asuu lä-
hes 3 miljoonaa suomalaista, jotka törmäävät tähän byrokraattiseen vaatimukseen, ja jos
katsotte myynti-ilmoituksia, siellä lukee yhä useammin, että lain vaatima energiatodistus
puuttuu, koska ihmiset kokevat tämän kiusantekona eivätkä minään todellisena informaa-
tiona kaupanteossa. Se ei ole hyvä myöskään lainkuuliaisuuden kannalta. 

Eli kyllä näitä talkoita tarvitaan, mutta tässä olisi helppo kohde, josta saisi paljon kan-
natusta, jos hallitus tämän vielä hoitaisi maaliin. 

17.41 Marisanna Jarva kesk: Arvoisa puhemies! Käsillä on hallituksen esitys ja siitä
oleva ympäristövaliokunnan mietintö sitä koskien, että saataisiin ympäristöllisten lupame-
nettelyjen yhteensovittaminen aikaiseksi. Tämä on kyllä nimenomaan sitä, mitä on toivot-
tu sen osalta, että ei käytettäisi yritysten aikaa eikä ennen kaikkea viranomaisten aikaa sii-
hen, että niin sanotusti samoja asioita käydään läpi eri lupamenettelyjen yhteydessä kuiten-
kin samoja perusteita, esimerkiksi saman yrityksen asioita, koskien. 

Tämä kyllä sekä säästää kustannuksia viranomaisilta että myös antaa sitä työaikaa aina
seuraavan tapauksen käsittelyyn. Niin kuin tiedämme ja olemme kuulleet useammissa pu-
heenvuoroissa, rajallisten resurssien vuoksi meillä on jonossa paljon erilaisia hankkeita, ja
kun tiedämme myöskin sen taustan, että monista hankkeista valitetaan myös ihan kiusan-
teon vuoksi, on tärkeätä, että viranomaisilla on nyt olemassa menettelytavat, miten voi-
daan näitä asioita sujuvoittaa ja silti pitää ympäristöstä huolta ja turvallisuudesta huolta. 

Norminpurkutalkoissa on ollut keskeistä se, että turvallisuudesta ei tingitä ja sujuvoite-
taan sääntelyä sillä tavalla, että se on ihmisten parhaaksi, toimijoitten parhaaksi. Paljolti-
kin meillä lainsäädäntöä tehdään EU:sta tulevan normituksen vuoksi, kuten esimerkiksi
tämä autotalliasia, mistä tuossa äsken edustaja Viitanen mainitsi — varmaan tiedossa on
se, että se tulee EU:sta ja siinä on tietty koko, mikä määrittelee sitä asiaa — ja se on ollut
8



Pöytäkirjan asiakohta PTK 167/2018 vp
erittäin hyvä, että tämän hallituksen aikana on näitä Suomi-lisiä kuitenkin poistettu näistä
sääntelyistä, mitä EU:sta tulee. Meidän on sitä noudatettava — niin kuin tuossa kyselytun-
tikeskustelussakin tuli, että tiettyjä asioita on meidän varmistettava — mutta mitään Suo-
mi-lisiä me emme tarvitse, vaan noudatetaan minimivaatimuksia. Niitä pitää aina noudat-
taa, mutta me emme saa tehdä semmoista ylimääräistä, kansallisesti turhaa sääntelyä, joka
hankaloittaa meidän kansalaisten ja yritysten toimintaa. 

17.44 Timo Heinonen kok: Arvoisa herra puhemies! Kun keskustelu nyt sallittiin myös
energiatodistuksista, niin olen tismalleen samaa mieltä, että meidän olisi järkevä päästä
sentyyppisestä sääntelystä kokonaan eroon. 

EU-komissiohan velvoitti omistajat selvityttämään rakennustensa energiankulutusta, ja
omistaja joutui alun perin tekemään tämän vain vanhempiin taloihin. Suomessahan ener-
giatodistus ei alun perin ollut pakollinen pientaloissa. Ympäristöministeriö kuitenkin vii-
me kaudella katsoi, että tämä on ongelma, koska pientalojen osuus on noin 27 prosenttia
maamme rakennuskannan kuluttamasta energiasta. 

Viime hallituksen asuntoministeri Pia Viitanen esitteli eduskunnalle marraskuussa 2012
ehdotuksen uudeksi laiksi rakennusten energiatodistuksesta, ja laki valmistui silloin no-
peasti. Se itse asiassa sääti kaikille pientalojen omistajille velvollisuuden hankkia talolleen
energiatodistus, ja itse asiassa tässä tapahtui juuri tuo, mihin edustaja Heinäluoma, joka nyt
jo poistui salista, viittasi. Tämän uuden, asuntoministeri Pia Viitasen esittelemän lain mu-
kaan vanhat sähkölämmitteiset pientalot päätyivät tuohon G-energiatuhlaajaluokkaan [Pia
Viitanen: Ei pidä paikkaansa!] riippumatta siitä, minkälaisia muita keinoja siellä oli, mihin
esimerkiksi edustaja Heinäluoma edellä viittasi. 

Sähkölämmitteisissä pientaloissa asuu miljoona ihmistä, ja tämä kyllä kohdistui heihin
kovalla tavalla. Toivotaan, että jos nyt sitten vaikka seuraavalla kaudella löytyisi yhteistä
tahtoa siihen, niin lähdemme viemään tätä yhtä tarmokkaasti kuin vaikkapa ministeri Ber-
ner lähti viemään kesäaika—talviaika-muutosta. Se lähti Suomessa samanlaisesta tilan-
teesta. Berner tarttui asiaan, ja täällä todettiin ensin, että emme voi tehdä sitä, se on EU-di-
rektiivien takana, mutta eduskunnasta annettiin ministeri Bernerille vahva valtakirja. Toi-
meen tarttuvana naisena hän matkusti Eurooppaan, kävi neuvottelut, ja — kuinkas kävi-
kään — komission puheenjohtaja Juncker hetken päästä ilmoitti, että me luovumme kello-
jen kääntelystä. Eli kyllä Euroopassakin muutoksia voi tehdä, ja meillä on hyviä eurovaa-
liehdokkaita nyt myös kevään vaaleissa, ja toivotaan, että sinne saadaan sellaisia
aikaansaapia kavereita, jotka sitten tarttuvat tähänkin asiaan ja ovat valmiita tekemään tä-
mäntyyppisestä asiasta asian, jonka voivat sataprosenttisesti jäsenvaltiot itse päättää. On
täysin kohtuutonta, että meitä rangaistiin tällä lainsäädännöllä, että kaikki talot joutuvat
tuon energiatodistuksen tekemään. Nyt on mielenkiintoista kuulla — huomasin, että seu-
raava puheenvuoro on tämän lain aikanaan esitelleellä [Puhemies koputtaa — Pia Viitasen
välihuuto] entisellä ministeri Viitasella. 

17.47 Pia Viitanen sd: Arvoisa puhemies! Tämä on ihan hyvä, että kerrataan sitä histo-
riaa. Silloin kun minä tulin asuntoministeriksi puolessavälissä viime kautta, niin energia-
todistukseen liittyen oli juuri tullut tämä pakko EU:sta, nämä kertoimet, ja myös vanhat
omakotitalot... [Timo Heinonen: Ei vielä siinä vaiheessa!] — Itse asiassa minä selvitin hy-
vin tarkkaan sen historian. — Se oli juuri tullut eduskuntaan, se oli sillä kaudella säädetty
näille vanhoille omakotitaloillekin pakolliseksi. Tuli tämä kansalaisaloite. Olin täysin tuo-
9



Pöytäkirjan asiakohta PTK 167/2018 vp
re ministeri ja totesin, että olen itse asiassa samaa mieltä aloitteen tekijöiden, Omakotilii-
ton, kanssa siitä, [Timo Heinonen: Ei, mutta kyllä te esittelitte tämän lain!] että tämä asia
tulee korjata, jolloin sitten... — Minä pyydän, että edustaja Heinonen lukee minun puheen-
vuoroni, missä käyn tämän historian läpi, jonka pidin ministerinä siinä lähetekeskustelus-
sa, kun käsittelimme Omakotiliiton aloitetta, silloin kun se tuli vireille. — Siinä kertaan
tätä historiaa, mikä se on EU:n näkökulmasta ollut ja Suomen näkökulmasta, ja silloin to-
tesin, että minä olen valmis tekemään aloitteen siitä, että saisimme EU:lta mahdollisuuden
jälleen kerran palata siihen, että tämä olisi vapaaehtoinen. Samoin sanoin, että kuuntelen,
mitä eduskunnan ympäristövaliokunta asiasta on mieltä, ja olen valmis lähtemään myös
kansallisiin sisältöä koskeviin lainmuutosvalmisteluihin sen mukaan, mitä ympäristövalio-
kunta minua evästää. Ympäristövaliokunta hyväksyi kaksi lausumaa, joiden toimesta sit-
ten ryhdyin toimeen ja lähdettiin myös tätä sisällöllistä valmistelua tekemään. Muun muas-
sa perustettiin työryhmä, missä oli Omakotiliitto mukana, otettiin muutama malli valmis-
telun jatkoksi ja haluttiin valmistella tulevaa hallitusta varten malli, jossa olisi myös esi-
merkiksi Omakotiliiton näkemys vahvasti mukana. [Timo Heinonen: Puhuin myöhäisem-
mästä ajasta!] 

Sitten loppui vaalikausi, ja nyt olemme odotelleet, mitä tapahtuu. Mutta silloin, kun
minä tulin, edustaja Heinonen, ministeriksi, oli jo olemassa nykyinen lainsäädäntö energia-
todistuksista. Tulin siinä vaiheessa, kun tämä kansalaisaloite omakotitaloista oli. Pyydän
edustaja Heinosta todellakin, että kun siellä innokkaasti nyt googlaatte, niin ottakaapa se
kansalaisaloitekeskustelu sieltä... [Timo Heinonen: En puhu siitä ajasta!] — Ei, kun se on
juuri se aika, kun tulin ministeriksi, edustaja Heinonen. Se on ihan olennainen asia.

17.49 Ari Torniainen kesk: Arvoisa herra puhemies! Vaikka nyt onkin käsittelyssä lupa-
menettelyjen yhteensovittamisesta oleva hallituksen esitys, niin tämä keskustelu on kään-
tynyt nytten energiatodistuksiin ja käytännössä omakotitalojen energiatodistuksiin, minkä-
laiset niiden tulee meillä Suomessa olla tällä hetkellä. 

Olen itse lämpimästi, mielenkiinnolla kuunnellut tätä keskustelua ja olen kyllä edusta-
jien Viitanen ja Heinäluoma kanssa samaa mieltä siitä, että meillä tällä hetkellä tulisi pa-
rantaa sitä käytäntöä, millaiset energiatodistusten tulee olla. Tällä hetkellähän energiato-
distukset ovat hyvin laskennallisia ja siinä, miten ne lasketaan, otetaan erilaisia kertoimia
ja muuttujia huomioon. Itse toivoisin, että kaiken kaikkiaan energiatodistus olisi enemmän
todellisuuteen perustuva ja kulutukseen perustuva, miten nimenomaan se energiankulutus
omakotitalossa menee, ja otettaisiin enemmän huomioon myöskin, mistä se energia tulee ja
mitä energiaa käytetään siellä omakotitalossa. 

Kaiken kaikkiaan, kun itsekin muistelen, miten viime kaudella käytiin tätä keskustelua
ja tämänkin kauden alussa käytiin tätä energiatodistuskeskustelua, kyllä itse lämpenin sille
ajatukselle, minkä Omakotiliitto toi esille ja miten hekin kokevat, että energiatodistukset
tulisi laatia. Kaiken kaikkiaan kuitenkin energiatodistusasia on meille tullut EU:sta ja EU:n
lainsäädännöstä, ja sitten se on otettu meillä lakiin ja asetuksiin, asetusten kautta käytän-
töön. 

Olen huomannut — ihan samalla tavalla niin kuin, taisi olla, edustaja Heinäluoma kertoi
— että kun on katsonut asuntojen myynti-ilmoituksia, niin aika monessa myynti-ilmoituk-
sessa näyttää vielä olevan, että ei ole sitä e-todistusta siellä kuitenkaan olemassa. Itse toi-
von, että kun niitä e-todistuksia nyt vaaditaan, niin e-todistusten hinnatkaan eivät olisi ko-
10



Pöytäkirjan asiakohta PTK 167/2018 vp
vin korkeita. Sitä keskustelua käytiin silloin viime kaudella etenkin, että mihin hintataso
nousee, kun energiatodistus laaditaan. 

Itse toivon, että tämä energiatodistuskeskustelu kaiken kaikkiaan nostetaan vielä esille
ja paneudutaan siihen hyvin ja tehdään energiatodistuksesta enemmin käytännönläheinen.

17.52 Eero Heinäluoma sd: Arvoisa puhemies! Palaan vielä tähän energiatodistusasiaan,
joka sekin kuuluu ympäristöministeriön toimialaan ja joka on tärkeä, kun näistä byrokra-
tiatalkoista puhutaan. Täytyy sanoa, että minä en näe mitään syytä, minkä takia vanhoissa
omakotitaloissa pitäisi tällaista todistusta vaatia. Miksi en näe? Sen takia, että ei se kerro
todellista kulutusta ja on hyvin vaikea näistä piirustuksista arvioida, mikä se todellinen ku-
lutus on, koska kysymys on siitä, että kun talot ovat vanhoja, niin mitä ne piirustukset enää
kertovat siitä todellisuudesta. Eihän pidä myöskään aliarvioida omakotitalon ostajia. Kyl-
lähän he katsovat, mikä lämmitysmuoto siellä on, onko öljylämmitys esimerkiksi, onko
suora sähkölämmitys, onko maalämpö tai onko ilmalämpöpumput tai vesilämpöpumput, ja
siltä pohjalta he tekevät johtopäätöksiä. Ja sitten tietenkin, kun katsotaan, kuinka paljon
sitä öljyä on mennyt ja kuinka paljon sähköä on mennyt, näkee sen todellisen kulutuksen,
ja sen voi katsoa pidemmältä aikaa.

Tämä on malliesimerkki sellaisesta sääntelystä, joka tulee muiden maiden todellisuu-
desta. Suomessa ihmiset edelleenkin asuvat omakotitaloissa, siis lähes 3 miljoonaa ihmis-
tä, mutta eihän näin ole Saksassa tai Ranskassa tai Italiassa. Näissä maissa lähtökohta on
kerrostalotodellisuus, ja siellähän tämä tällainen säädös, jossa on energiatodistus, on help-
po toteuttaa. Tosin en ole kyllä ihan varma, kuinka monessa italialaisessa kerrostalossa
tämä on otettu käyttöön — vähän rohkenen epäillä, että suhtautuminen näihin säädöksiin ei
ole ihan samanlaista kuin täällä meillä. Mutta meillä tämä on ongelma, tämä koetaan kiu-
santeoksi. Uusissa taloissa, jotka valmistetaan ja joista tehdään piirustukset, se tulee var-
maan sen normaalin suunnittelutyön yhteydessä.

Mutta kysyn edelleenkin, eikö tämän pitäisi olla meidän yhteinen intressi, että tämä
poistetaan, ihan niin kuin eduskunta viime kaudella päätti, että Suomen pitää tehdä ehdo-
tus EU:lle. Tällä kaudella piti olla tämän direktiivin tarkastelu, jossa tämän ehdotuksen oli-
si voinut tehdä, mutta nyt tässä on tullut kummallinen hiljaisuus. Minusta tämän ei pitäisi
olla mikään puoluepoliittinen kysymys vaan ihan terveen järjenkäytön kysymys. Se edel-
lyttää sitä, että me mietimme nämä säännökset, joita meille tarjotaan myös Euroopan unio-
nista, ja sitten katsotaan, ovatko nämä järkeviä, johtavatko ne siihen hyvään tarkoitukseen,
joka on sanottu, niin kuin energiankulutuksessa. Ja kun näin katsoo, niin tulee siihen joh-
topäätökseen, että tämä energiatodistus on tältä osin aivan rahanhukkaa vanhojen omako-
titalojen osalta ja rahan heittämistä Kankkulan kaivoon. 

17.55 Timo Heinonen kok: Arvoisa herra puhemies! Korjataan virhe: Ison valtakunnalli-
sen lehden uutisessa oli väärin, minkä myös näytin edustaja Viitaselle. Siinä hänen piik-
kiinsä oli laitettu tämä kaikille taloille tullut energiatodistus ja korjataan tämä. Eli tämä ta-
pahtui marraskuussa 2012, ja silloin asuntoministerinä toimi Krista Kiuru, mutta sosiaali-
demokraatti hänkin, eli sosiaalidemokraattisen asuntoministerin toimesta tämä laajeni kos-
kemaan kaikkia taloja. Ja nyt olen tyytyväinen siihen, että meillä on aika yhtenevä käsitys
täällä, että energiatodistuksista pitäisi päästä eroon, kun ne eivät kerro sitä todellista kulu-
tusta ja eivät edes anna todellista kuvaa rakennuksista. Mutta nyt korjattiin tämä, ja pahoit-
11



Pöytäkirjan asiakohta PTK 167/2018 vp
telen, että tuon virheellisen uutisen pohjalta mainitsin väärän sosiaalidemokraattisen asun-
toministerin tämän toimenpiteen aikaansaajaksi.

Aivan oma asiansa on myös sitten kuntoarviot, jotka ovat tässä maassa hyvinkin villin
lännen toimintaa, mutta ei mennä niihin tällä kertaa.

Mutta näin tuli tuo korjattua, ja asia on minun osaltani loppuun käsitelty.

17.56 Pia Viitanen sd: Arvoisa puhemies! On ihan hyvä, että nyt tuli selville se, että
omalta osaltani tulin ministeriksi nimenomaisesti siinä mielenkiintoisessa vaiheessa — on
hieno kunnia saada tulla ministeriksi ja uusia haasteita edessä — ja hetikohta tuli tosiaan
tämä kansalaisaloite. Oli upeaa ajatella, että hetkinen, nyt ministerinä voin toimia kansa-
laisten tahdon mukaan, ainakin ilmaista, että jos joku asia on väärin, niin olen valmis sitä
korjaamaan. Ei niin, että sanotaan, että tuore laki, EU pakottaa, emme voi tehdä mitään, kä-
det ylös, vaan sitten pitää lähteä siitä, että no jos EU pakottaa, niin voisimmeko sielläkin —
niinä vuosina EU:ssa puhuttiin norminpurusta hyvin voimakkaasti, REFIT-henki siellä oli
— nyt sitten lähteä vaikuttamaan emmekä nostaisi käsiä ylös. Ja samoin jos kansallisessa
lainsäädännössä oli ongelmia tämän muotokertoimen kanssa, niin minä olin valmis sitä
korjaamaan. Jouduin joskus katsomaan aivan hirveitä kirjauksia, mitä sieltä direktiivistä
tuli, missä yritettiin selittää, miksi se muotokerroin jonkunmuotoisena on pakollinen, ja
muistan sen lukeneeni tuolta eduskunnan pöntöstä, että tällaista tekstiä täällä on. Mutta
asiat on tehty muutettaviksi, ja siksi tämä prosessi käynnistettiin. Kiitin todella monta ker-
taa myös Omakotiliittoa, joka oli tehnyt tämän arvokkaan kansalaisaloitteen, josta sitten
tosiaan kaksi lausumaa eduskunnalta seurasi.

Mutta mikä tässä oli se yksi syy, miksi meillä se on tällä hetkellä pakollinen vanhoille
omakotitaloille ja miksi meillä on sisällöllisesti ollut näitä muotokerroinasioita, niin sehän
tulee sieltä EU:n direktiivistä, joka aluksi ei esimerkiksi sisältänyt tällaista pakollista muo-
tokerrointa, eikä aluksi Suomen ollut edes pakko ottaa vanhoja omakotitaloja siihen mu-
kaan. Mutta se direktiivi ja sen tulkinta muuttuivat matkan varrella prosessissa EU:ssa, ja
se taisi silloin olla juuri tämä ratkaiseva muutos, mikä ikään kuin pakotti Suomen teke-
mään viime kauden alussa sen lain, mihin Heinonen äsken viittasi. Se tuli EU:sta sillä kau-
della, kun asuntoministerinä toimi kokoomuksen Vapaavuori. Selvitin hyvin tarkkaan sil-
loin nämä taustat ja muistaisin, että se EU-prosessi tässä ratkaisevassa kohdassa sijoittuu
niille vuosille.

Mielelläni uudestaan kertaan nämä, koska tämä oli kiinnostava tarina.

Yleiskeskustelu päättyi.

Eduskunta hyväksyi hallituksen esitykseen HE 269/2018 vp sisältyvien 1.-12. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
12


