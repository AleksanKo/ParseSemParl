















































DEM9D16.tmp.xml


Pöytäkirjan asiakohta PTK 56/2017 vp

 Tarkistettu
4.1

Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.7. Suullinen kysymys maataloustuottajien sanktioista (Pertti Hakanen kesk)
Suullinen kysymys SKT 81/2017 vp

Suullinen kyselytunti

Puhemies Maria Lohela: Seuraava kysymys, edustaja Hakanen.

Keskustelu

16.52 Pertti Hakanen kesk: Arvoisa rouva puhemies! Eläinrekisterin virheestä aiheutu-
vat sanktiot eivät kohtaa millään tavalla kansalaisten oikeudentajua tänä päivänä. Tuntuu
käsittämättömältä, että yhä nykypäivän Suomessa hyvin pienestä rekisteröintivirheestä,
kuten näppäimistön lyöntivirheestä, voi koitua kymmenissätuhansissa mitattavia vahinko-
ja tuottajille. Tunnollisinkaan viljelijä ei pysty välttämään niitä vaaranpaikkoja, joita tar-
kastuksissa voi tulla esille jopa takautuvasti vuosien takaa, siis jopa takautuvasti. Tuotta-
jilla on huolehdittavanaan lukuisia erilaisia rekistereitä ja velvoitteita ja kirjauksia niin
eläinten ostoista kuin myynneistä, on varautumissuunnitelmaa, palo- ja pelastussuunnitel-
maa, eläinluetteloa ynnä muita, ynnä muita. Ongelma on se, että pienikin virhe ja siitä ai-
heutuva takaisinperintä voi koskea myöskin muita kotieläintukia ja kasvinviljelytukia. Mi-
nisteri Leppä, mitä tälle kohtuuttomuudelle voidaan tehdä, että päästään tästä eroon ja
myös tästä sanktiokumulaatiosta, joka kohtelee tiloja tosi epäoikeudenmukaisesti?

16.53 Maa- ja metsätalousministeri Jari Leppä (vastauspuheenvuoro):  Rouva puhe-
mies! Edustaja Hakanen osui kysymyksessään äärimmäisen tärkeään ja oikeaan asiaan.
Nämä sanktiot, jotka myös kumuloituvat, koetaan varsin ankariksi, ne koetetaan epäoikeu-
denmukaisiksi, ja ne koettelevat myöskin viljelijöiden oikeusturvaa, siitä ei päästä yli eikä
ympäri. Ne juontavat juurensa yhteisen maatalouspolitiikan säädöksiin. Suomi on ollut ak-
tiivinen näiden muutosten esittämisessä, jotta tästä päästäisiin eroon. Nyt on pieni lienny-
tys tullut asialle niin, että täydentävien ehtojen osalta nämä rekisterivirheet, inhimilliset
virheet, eivät enää aiheuta senkaltaisia sanktioita, jollaisia nyt sitten tähän asti on koettu,
mutta edelleenkin muissa rekisteriin liittyvissä tukijärjestelmissä ne samat sanktiot ja sa-
mat kumulaatiot ovat. Suomi on myöskin tehnyt yhdessä Ruotsin ja Tanskan ja Baltian
maiden kanssa monen kymmenen ehdotuksen luettelon komissiolle. Tämä sisältyy näihin
ehdotuksiin, ja se on otettu mielenkiinnolla vastaan, [Puhemies koputtaa] ja nyt Suomi te-
kee siitä jatkoselvityksiä komission kanssa.

Kysymyksen käsittely päättyi.


