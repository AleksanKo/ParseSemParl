















































DEM5EB4.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

6. Lakialoite laiksi ajoneuvoverolain 10 §:n muuttamisesta
Lakialoite LA 10/2016 vp Sari Essayah kd ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään valtiovarainvaliokuntaan.

Tässä yhteydessä voi keskustella myös päiväjärjestyksen asiasta 7.

Keskustelu

17.22 Sari Essayah kd (esittelypuheenvuoro):  Arvoisa rouva puhemies! Kiitos siitä, että
todellakin nämä molemmat kohdat voidaan tässä yhteydessä käsitellä, koska kyse on ihan
samasta asiasta, ja siinä mielessä, kun tässä joudutaan tekemään vain lakiteknisistä syistä
muutos kahteen pykälään, tämä tällä tavoin sujuu kaikkein jouhevimmin.

Ajoneuvoverolaissahan, joka muutettiin 2015, vero määräytyy hiilidioksidipäästöjen
määrän ja toisaalta ajoneuvon painon mukaan. Maakaasua ja kotimaista liikennebiokaasua
käyttövoimana käyttäviä ajoneuvoja verotetaan ihan samalla tavalla kuin jos ne käyttäisi-
vät sataprosenttisesti fossiilista maakaasua. Kuitenkin hyvin monet kaasuautolla ajavat
käyttävät käyttövoimana lähes yksinomaan kotimaista liikennebiokaasua. Ja kun on tutkit-
tu tätä maakaasun ja liikennebiokaasun osuutta kaasuautojen käyttövoimana, niin ne ovat
olleet vuonna 2014 suurin piirtein 50 ja 50 prosenttia.

On tosiaan hyvin monia syitä, minkä tähden meidän kannattaa ehdottomasti suosia käyt-
tövoimana liikennebiokaasua. Se on ensinnäkin ympäristöystävällistä: ympäristöystävälli-
syydessä se kilpailee, kun katsotaan koko elinkaaren hiilidioksidipäästöt, jopa tuulivoima-
sähköllä ladattujen sähköautojen kanssa. Ja vielä jos asiaa katsotaan tarkemmin, niin bio-
kaasu tietyillä tavoilla tuotettuna on jopa sähköä huomattavasti ilmastoystävällisempää
käyttövoimana. VTT on tätä asiaa tutkinut, ja sen tutkimuksen mukaan "taloudellisten vai-
kutusten perusteella investoiminen kotimaiseen drop-in-polttoaineiden ja biokaasun tuo-
tantoon olisi koko kansantalouden kannalta kustannustehokkain tapa vähentää liikenteen
päästöjä". Tätä biokaasuahan monilla maatiloilla tuotetaan, mutta tällä hetkellä sitten siel-
lä puolella on taas tiettyjä esteitä, minkä tähden sitä ei voida niin hyvin käyttää ja minkä
tähden investointeihin ei saada samoja tukia kuin esimerkiksi vaikkapa sitten maatalouden
muiden rakennusten tekemiseen, ja siinä mielessä olen jättänyt myös toimenpidealoitteita,
jotka koskevat sitten nimenomaan tätä maataloudessa tulevaa biokaasua ja sen käyttämistä.

Mutta takaisin vielä tähän ajoneuvoverolain käsittelyyn: tässä biokaasun tuotannossa
yhdistyy energian tuotanto, ympäristöystävällinen jätehuolto ja ravinteitten kierrätys.
Tämä on sitä kiertotaloutta varmasti parhaimmillaan, ja se on kotimaista, parantaa huolto-
varmuutta ja kauppatasetta ja tuo työllisyyttä maaseudulle. 
 Tarkistettu
4.0



Pöytäkirjan asiakohta PTK 30/2016 vp
Täällä äskenkin, kun oltiin kyselytunnilla, nostettiin esille tuo maatalouden ahdinko, ja
tuntuu, että mikä tahansa pienikin asia — vaikka se tulisi sitten täältä energiapuolelta —
joka voisi auttaa maatalouden tilannetta, olisi varmasti enemmän kuin tervetullut.

Biokaasun tuotannon lisäämiseen on suuret mahdollisuudet. Gasum on arvioinut poten-
tiaaliksi 15 terawattituntia, mikä on noin kolmannes Suomen maakaasun käytöstä.

Sarjavalmisteisten kaasuautojen saatavuus on parantunut hyvin merkittävästi. Suomes-
sa kaasuautojen määrä on kuitenkin jäänyt alhaiseksi. Meillä on noin alle 2 000 autoa, kun
Ruotsissa on jo noin 50 000 kaasuautoa. Osaltaan kyse on siitä, että liikennebiokaasun tuo-
tantoa ja tankkauspaikkoja ei ole vielä syntynyt Suomessa riittävän kattavasti, ja liikenne-
biokaasun tuotannon lisäämistä Suomessa hidastaa muiden tekijöitten ohella juuri tämä,
että ajoneuvoverossa hiilidioksidipäästöjen osalta biokaasun elinkaaripäästöjen alhaisuut-
ta ei oteta huomioon, toisin kuin sähköautojen kohdalla. Nämä molemmat lakialoitteet täh-
täävät siihen, että juuri tältä osin tätä ajoneuvoverolakia muutettaisiin, elikkä kun sähkö-
autoilla veron osuus on verotaulukon yksi pienimmistä veron osuuksista, niin liikennebio-
kaasun osuus kaasuautojen käyttövoimana on Suomessa noin 50 prosenttia, ja jotta me
pääsisimme tässä asiassa eteenpäin, niin biokaasun ympäristöystävällisyys voitaisiin pa-
remmin huomioida sen suhteessa sähköön, ja se tulee ottaa myöskin huomioon sitten tässä
autoverolaissa siten, että verotaulukossa kaasuautojen verot kasvavat alimman sovelletta-
van veron määrästä, vain 50 prosenttia siitä kasvun määrästä, joka kohdistuu muihin kuin
dieselöljyä käyttövoimana käyttäviin ajoneuvoihin. Tällä tavalla selitettynä tämä kuulos-
taa vähän monimutkaiselta, mutta kaavasta, joka on siinä lakialoitteessa mukana, sen pys-
tyy helpommin hahmottamaan.

Mutta joka tapauksessa ihan tällaisella pienellä verotaulukon muutoksella me voisimme
antaa juuri sopivan insentiivin siihen, että biokaasun osuus kasvaisi liikennepolttoaineena,
ja sitä kautta voisimme todella olla tekemässä ympäristöystävällisiä tekoja, voisimme olla
maaseutua ja myöskin työllisyyttä siellä tukemassa, ja toivonkin, että tämä lakialoite otet-
taisiin huomioon. Ymmärrän, että ajanpuutteen takia en itse voinut lähteä tähän keräile-
mään sataa nimeä enkä muuta vastaavaa, mutta toivon, että kun ajoneuvoverolakiin var-
masti tälläkin vaalikaudella todennäköisesti tullaan palaamaan, siinä yhteydessä olisi mah-
dollisuus harkita tämäntyyppisiä esityksiä. Ja toimenpidealoitetta toivon myöskin huomi-
oitavan asiallisella tavalla sitten ko. valiokunnassa.

17.28 Antero Laukkanen kd: Arvoisa rouva puhemies! Suomi haluaa olla biotalouden
edelläkävijä ja ilmastonmuutoksen torjunnan kärkimaa. Kuitenkaan jostain kumman syys-
tä tämä ei näy meidän veroratkaisuissamme vaan pidämme erittäin korkeaa veroastetta
näille energiatehokkaille autoille emmekä seuraa sitä kehitystä, joka tällä hetkellä muualla
Euroopassa on.

Tämän päivän Kauppalehti uutisoi näin: Kaksi Euroopan maata aikoo kieltää uusien
bensa- ja dieselautojen myynnin kokonaan. Norja ja Hollanti ovat tosissaan siirtymässä
täysin puhtaaseen liikenteeseen parin vuosikymmenen aikana. Molemmissa maissa suun-
nitelmat uusien perinteisten diesel- ja bensiiniautojen täydellisestä myyntikiellosta etene-
vät.

Tämä on tulevaisuus, ja sen tähden lämpimästi kannatan sitä, että nämä molemmat laki-
esitykset saavat arvoisensa vastaanoton, kun niitä valiokunnassa käsitellään.
2



Pöytäkirjan asiakohta PTK 30/2016 vp
17.29 Timo Heinonen kok: Arvoisa rouva puhemies! Kristillisdemokraattien tekemä la-
kialoite on hyvä ja kannatettava.

Meillä Suomessa ajetaan itse asiassa Euroopan vanhimmilla autoilla lähes Euroopan
huonoimmilla teillä. Sen takia on tärkeää tehdä määrätietoisia toimenpiteitä myös autokan-
nan uudistamiseksi. Myös tämäntyyppiset lakiesitykset, joissa kannustettaisiin uusiutuviin
polttoaineisiin, uusisivat meidän autokantaamme.

Suomen autojen keski-ikä on itse asiassa viime vuosina edelleen vain vanhentunut.
Meillä autojen keski-ikä on reilut 11 vuotta. Tällä kaudella toivoisin, että liikenneministeri
Berner ottaisi vielä yhden sellaisen aktiivisen otteen autoverouudistuksen ja polttoaineve-
rouudistuksen kokonaisuuden läpikäymiseksi niin, että voisimme edistää biopolttoainei-
den käyttöä ja myös saisimme autokantaamme uudistettua.

Meillä pitäisi Suomessa olla käytössä niin sanottu nollavisio, että kenenkään ei tarvitsisi
kuolla tulevaisuudessa enää liikenteessä. Sen takia olen itse vähän hämmästyneenä seurail-
lut varsinkin sosialidemokraattien kannanottoja autoveron kevennykseen ja arvostelua sitä
kohtaan. Ei heitä täällä salissa tälläkään hetkellä tosin näy, kun kertoo, että esimerkiksi
ajonvakautusjärjestelmä vähentää suistumisonnettomuuksien uhrien määrää jopa 50 pro-
sentilla. Sitten meillä tällä hetkellä autoissa on jalankulkijoiden turvatyynyjä vain muuta-
massa tuhannessa autossa.

Vaikka nyt alkuvuonna veronkevennyksen myötä meidän myynti on vilkastunut ja hel-
mikuussa uusia henkilöautoja rekisteröitiin lähes 21 prosenttia enemmän kuin edellisvuon-
na, siitä huolimatta tämän vuoden ennuste, 110 000 uutta henkilöautoa rekisteriin, ei vie-
läkään uudista meidän autokantaamme. Tavoitteen pitäisi olla noin 150 000 uutta autoa
vuodessa, että autokanta lähtisi uusiutumaan. Se ei ole keneltäkään pois, että autokanta uu-
siutuu. Itse asiassa silloin myös ne vanhemmat autot tulevat turvallisemmiksi, ja näin kaik-
ki hyötyisivät tästä.

Siinä mielessä annan vahvan tukeni tälle edustaja Essayahin ja kristillisdemokraattien
tekemälle lakialoitteelle, että me lähdemme myös polttoainepuolelta uudistusta eteenpäin
viemään.

17.32 Markku Pakkanen kesk: Arvoisa rouva puhemies! Itse myös kannatan lämpimäs-
ti tätä kristillisdemokraattien tekemää aloitetta ajoneuvoveron korjaukseksi ja liittyen nyt
näihin kaasuautoihin erityisesti. Toivoisin samalla, että kuulemisen yhteydessä myös käy-
täisiin läpi kaikki muut vaihtoehtoiset polttoainemahdollisuudet vetyautoista sähköautoi-
hin, että näistä asioista avoimesti keskusteltaisiin ja tuotaisiin niitä sitten esille, että saatai-
siin tämä paljon puhuttu autokannan uusiutuminen liikkeelle.

Lakialoitteessa on hyvin tuotu esille niitä ongelmakohtia, joista yksi on tämä tankkaus-
pisteiden vähäisyys. Meillä kotikaupungissani Kouvolassa on mahdollisuus kyllä tankata,
ja tiedän, että täällä Helsingissäkin pystyy. Kaasuautoilla ainakin meidän seudullamme
pystyy jo kovinkin vaivattomasti asioimaan, mutta noin valtakunnan tasollahan tämä on
vielä ongelma, ja siihen toivottavasti Gasum ja alan yritykset satsaavat.

Tässä edustaja Laukkanen otti mielenkiintoisen näkemyksen muista maista, että tämä
bensiini- ja dieselautojen täydellinen myyntikielto muutaman vuosikymmenen aikana on
tulevaisuutta. Se on varmaan totta. Itse kuitenkin autoilijana ja museoautoharrastajana toi-
von, että bensiiniautojakin tulevaisuudessa myydään ihan noin historiallisessa mielessä,
mutta toki näin ympäristönäkökulman kannalta pitää näitä uusiutuvia polttoaineita tukea,
ja siksi tämä lakialoite on erittäin kannatettava.
3



Pöytäkirjan asiakohta PTK 30/2016 vp
17.34 Antero Laukkanen kd:  Arvoisa rouva puhemies! Tämä Norjan malli on hyvin
mielenkiintoinen, koska he lähestyvät tätä hyvin pitkäjänteisesti. Heidän mallinsa on sel-
lainen, että he teettävät kansallisen liikenneohjelman, jonka pohjalta sitten tätä muutosta
tehdään. Koko ohjelman ydin ja tavoite on varsin kunnianhimoinen. Se on nollapäästöinen
liikenne. Tätä voi kutsua jo visioksi. Aikataulu on 2018—2029, eli hyvin pitkistä jänteistä
puhutaan. Toivoisin, että meilläkin liikennepoliittisesti — juuri niin kuin täällä edustaja
Heinonen toi esille — olisi pitkäjänteisyyttä, nähtäisiin mihin tuloksiin voidaan päästä, kun
tavoite asetetaan vaikka monen hallituskauden yli. Ja vielä: tosiaan heillä yksi tavoittee-
seen pääsemisen askel on se, että he nostavat autojen verotusta. Se on mielenkiintoista.

17.35 Timo Heinonen kok: Arvoisa rouva puhemies! Se on totta, että tankkausasemaver-
kon pitää olla mahdollisimman kattava, mutta jollain tavalla tuntuu, että meillä Suomessa
tässä takkuillaan. Meillä on paljon navettoja, joiden yhteyteen pystyisi tekemään tämän-
tyyppisiä asemia ja itse asiassa tuomaan elinvoimaisuutta maaseudulle. Mutta kun on seu-
rannut nyt jo vuosikaudet hevosenlannan polton sallimista energiakäyttöön, niin sekin on
tässä maassa niin vaikeaa. Lähes kaikissa muissa EU-maissa se palaa, ja olen ymmärtänyt,
että nyt virkamiehet Suomessakin alkavat jo myöntää, että kyllä hevosenlanta täälläkin
voisi palaa, kun virkamies vain päätöksen siitä tekisi. Nyt kannustankin kyllä ministeri Tii-
likaista tässä asiassa määrätietoisesti etenemään.

Tankkausasemaverkko, niin kuin tässä keskustelussa on tullut esille, on oleellisen tär-
keä, että me saamme uusia autoja, uusia polttoaineita käyttöön, ja sitten se, millä tavalla me
suhtaudumme auton omistamiseen ja ostamiseen. Sen takia autoverosta luopuminen olisi
erittäin perusteltua, ja siihen on olemassa malli, jolla itse asiassa tämä sama verokertymä
saadaan aikaiseksi. Täällä edustaja Laukkanen toi esille sen, että autoista ei tulisi päästöjä
lainkaan, mutta ei varmasti kukaan mene lupaamaan, että siinä tapauksessa ja siinä tilan-
teessa liikenteeltä ei kerättäisi veroja lainkaan. Kyllä ne tavalla tai toisella sieltä valitetta-
vasti kerätään. Silloin omasta mielestäni mallilla esimerkiksi siihen suuntaan, että luopui-
simme ajoneuvoverosta eli uuden auton ostamisessa olevasta verosta ja korottaisimme hie-
man ajoneuvoveron perusosaa, pystyisimme kattamaan tuon menetyksen. Tämä malli itse
asiassa olisi vakaa myös tulojen näkökulmasta, eli se ei riippuisi autokaupasta ja kannus-
taisi ostamaan uusia autoja, niitä, jotka käyttävät muun muassa biokaasua.

17.37 Sari Essayah kd: Arvoisa rouva puhemies! Edustaja Heinonen nosti hyvin esille tä-
män, miksi maaseudulla näitä tankkauspisteitä ei ole enemmän. Viittasinkin jo omassa
esittelypuheenvuorossani, että syy on se, että näihin investointeihin, biokaasulaitosten ra-
kentamiseen, ei ole saatu tukea sellaisissa tilanteissa, jos sitä biokaasua on haluttu nimen-
omaan myydä ulkopuolelle eikä pelkästään käyttää siellä omalla tilalla. Se tuntuu aika eri-
koiselta, jos vertaa siihen, että saammehan me maatalouden muihinkin investointeihin tu-
kea eikä oleteta, että kaikki maito, vilja ja liha, mikä siellä tuotetaan, käytetään siellä sa-
malla maatilalla, vaan totta kai ne on tarkoitettu myyntiin. Jos mietitään, että tämmöisessä
tilanteessa, hyvänen aika, biokaasua syntyy yli sen oman tarpeen, niin miksi sitä ei voisi
myydä liikennebiokaasuksi tai esimerkiksi vaikkapa lähialueen omakotitalokiinteistöjä tai
vastaavia sillä voitaisi lämmittää? Tämä on yksi sellainen kummallisuus näissä investoin-
titukisäännöksissä.

Toinen, minkä edustaja Heinonen myös nosti esille, on tämä hygienisointivaatimus, eli
myöskin biokaasun kohdalla tämän mädätteen, jota siinä prosessissa syntyy, uudelleen-
4



Pöytäkirjan asiakohta PTK 30/2016 vp
käyttämisestä on tehty lähestulkoon mahdotonta. Tällä hetkellä maaseudulla sitä kärrätään
jätevedenpuhdistamoille, vaikka jos sitä hygienisointivaatimusta hivenen järkeistettäisiin,
niin olisi mahdollisuutta palauttaa uudestaan ravinnekiertoon. Ajatellaan, että samanaikai-
sesti ulkomaisia lannoitteita ostetaan, kun meillä olisi olemassa ne ravinteet siinä mädät-
teessä, jos se vain saataisiin sillä tavoin käsiteltyä ja sitä hygienisointivaatimusta osattai-
siin oikealla tavalla soveltaa.

Tässä on tällaisia, voisi sanoa, hyvinkin maalaisjärkisiä ja tässä tapauksessa ihan kirjai-
mellisesti maalaisjärkisiä asioita, joita voitaisiin lähteä edistämään ja sitä kautta paranta-
maan maatilojen kannattavuutta ja ylipäätänsä myöskin niitä elinkeinoja, mitä maaseudul-
la harjoitetaan.

17.39 Sami Savio ps:  Arvoisa puhemies! Ilmoitan myös itse kannattavani tätä edustaja
Essayah’n ja muiden tekemää lakialoitetta, jossa nostetaan esille useita tärkeitä näkökul-
mia ja nimenomaan kannustavasta näkökulmasta verotuksen keinoin — ei niin kuin meillä
Suomessa monesti on tapana, että me lainsäädännöllisesti rajoitamme jotain, vaan tässä
meillä on todella tällainen kannustava näkökulma. Tällä tuettaisiin nyt tämän lakiesityk-
sen toteutuessa uusiutuvan kotimaisen energian tuotantoa ja käyttöä hallitusohjelman mu-
kaisesti. Samalla mahdollistettaisiin suomalaisen autokannan uusiutuminen. Sen ikä on to-
siaan erittäin korkea eurooppalaisittain, kuten edustaja Heinonen äsken totesi.

Tässä on myös ympäristönäkökulmasta tarkasteltuna erittäin kannatettava lakialoite, ja
sen toteutuessa saataisiin kaasuautojen määrää nostettua huomattavasti lähemmäksi esi-
merkiksi naapurimaamme Ruotsin tasoa.

Pidänkin tätä kannustenäkökulmaa huomattavasti parempana vaihtoehtona kuin mainit-
tua, muutamassa maassa harkinnassa olevaa suoranaista bensiiniajoneuvojen kieltämistä. 

17.40 Sari Essayah kd: Arvoisa rouva puhemies! Pyysin vielä puheenvuoroa, koska tuos-
sa edustaja Savio niin hyvin otti esille tämän sanan "kannustava". Elikkä kristillisdemo-
kraatithan ovat lähteneet siitä, että me tässä omassa vaihtoehtoisessa oppositiopolitiikas-
samme nimenomaan pyrimme tuomaan niitä kannustavia vaihtoehtoja hallitukselle.

Tässä kävimme kyselytunnilla keskustelua siitä, voitaisiinko meidän tätä kannustavan
perusturvan mallia lähteä kenties viemään eteenpäin. Nyt meillä on tällaisia kannustavia
veroratkaisuja tässä pöydällä, ja ensi viikolla aiomme kannustavaa opintotukimallia olla
esittelemässä. Todellakin kuulimme ministeri Tiilikaiselta, kun hän kertoi, että nyt ollaan
sitten vihdoin toteuttamassa Ruotsin mallin mukaisesti se, että hankinnoissa tullaan edel-
lyttämään suomalaisen eläinsuojelulainsäädännön noudattamista, kun tehdään julkisia
hankintoja. Tämä on asia, jonka itse viime kesänä jo esitin, kun bongasin sen uutisen Ruot-
sista ja kysyin, miksei Suomessakin tätä asiaa voitaisi viedä eteenpäin. Jätin siitä silloin ky-
symystä ministerille.

Siinä mielessä todellakin voi sanoa, että KD on nyt antanut täällä hyvin tämmöisiä kan-
nustavia insentiivejä hallituksen suuntaan, ja hyvin mielellään näemme, jos niitä lähdetään
viemään eteenpäin ja toteutetaan, ja toivotaan, että myös tässä tapauksessa nämä autove-
rolain muutokset olisivat sen tyyppisiä, että niitä oltaisiin sitten ihan oikeasti viemässä
eteenpäin. Tällä tavalla voitaisiin todella auttaa niitä hallitusohjelman kirjauksia, jotka täh-
täävät nimenomaan siihen, että Suomessa energiaomavaraisuus paranisi ja meillä olisi ym-
päristöystävällisempää politiikkaa.
5



Pöytäkirjan asiakohta PTK 30/2016 vp
Keskustelu päättyi.

Asia lähetettiin valtiovarainvaliokuntaan.
6


