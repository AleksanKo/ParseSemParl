















































DEMDFA0.tmp.xml


Pöytäkirjan asiakohta PTK 84/2017 vp
Pöytäkirjan asiakohta 

PTK 84/2017 vp

Täysistunto

Perjantai 8.9.2017 klo 12.59—13.30

5. Lakialoite laiksi tuloverolain 43 §:n muuttamisesta
Lakialoite LA 30/2017 vp Olavi Ala-Nissilä kesk

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

13.01 Olavi Ala-Nissilä kesk (esittelypuheenvuoro): Arvoisa rouva puhemies! Tässä la-
kialoitteessa on kysymys pakurikäävästä, sen edistämisestä. Itse asiassa tarkemmin ottaen
tämä liittyy verotukseen. Ajatus on, että silloin kun tämä tehdään laajasti ja ammattimaise-
na, se on metsätaloutta ja se voitaisiin verottaa myöskin metsätalouden yhteydessä pää-
omatulona. Sinällään pakurikääpien kerääminen harrastuksena on verovapaata ja tällä het-
kellä ammattimaisesti tehtynä ansiotuloverotuksen piirissä.

No, mikä on pakuri? Sitä pidetään maailmanlaajuisena superfoodina. Suomessa on Pro
Pakuri Finland ry, joka pyrkii tätä edistämään. Kansan keskuudessa se on tunnettu jo vuo-
sikymmeniä. Sitä käytettiin etenkin sotien aikana korvikkeena ja se sai lempinimen "tikku-
tee". Sen lääkinnälliset vaikutukset ovat monipuoliset. Tällä hetkellä Kiinassa on pakuri-
käävällä 8 miljardin markkinat. Lasketaan, että maailmanlaajuisesti markkinat ovat tällä
hetkellä noin 20 miljardin luokkaa.

Suomessa on paljon harrastajia. Tämä edellyttää myöskin, että näitä paljon keinotekoi-
sesti synnytetään, ja markkinoiden tekeminen edellyttää aktiivisuutta. Eli tämä ei yksin ve-
rotuksella korjaannu, vaan on myöskin muita ajatuksia. Muun muassa tätä pitäisi sopivalla
tavalla tukea ja edistää. Verotus on tässä yksi kohta, ja toivon, että kun asianomainen laki
on käsittelyssä valtiovarainvaliokunnassa ja verojaostossa, niin tämä oma aloitteeni nou-
see siinä vahvasti esille. [Ben Zyskowicz: Aivan varmasti!]

13.03 Timo Heinonen kok: Arvoisa puhemies! On ilo jälleen kerran tukea hyvän hallitus-
kumppanin keskustan riveistä tehtyä aloitetta. Lakialoite edustaja Ala-Nissilältä on terve-
tullut.

Tätä metsätalouden erikoistuotteiden verotusta on järkevää muuttaa tällä tavalla kuin
edustaja Ala-Nissilä esittää, ja meillä olisi suomalaisessa metsässä paljon tämäntyyppistä
hyödynnettävää. Meillä hyödynnetään metsää monella tavalla, mutta myös näitä erikois-
tuotteita olisi aivan erilaisessa laajuudessa mahdollisuus saada käyttöön ja markkinoille, ja
tämä varmasti osaltaan voisi tulla — ja varmasti tulisikin — tätä helpottamaan. 

Meidän kannattaa etsiä keinoja myös siihen, että metsät tulisivat jatkossa vielä parem-
min hoidettua, että löytyisi isompia kokonaisuuksia, mitä hoidettaisiin niin, että sieltä saa-
 Tarkistettu
4.3



Pöytäkirjan asiakohta PTK 84/2017 vp
taisiin puuta monenlaiseen käyttöön mutta myös näitä erikoisosia, pakuria tietysti, poikke-
uksellisen paljon julkisuudessa olleena, mutta myös monia muita hyödynnettäviä asioita
sieltä löytyy. 

Myös marjastus ja sienestys tietysti ovat tässä isona osana ja kuuluvat — toisin kuin
nämä — jokamiehenoikeuden piiriin, ja on hyvä, että myös sitä metsän anninta hyödynne-
tään. Ja alleviivataan nyt vielä, että en missään tapauksessa itse tarkoita enkä kannata sitä,
että laajennettaisiin jokamiehenoikeutta tälle puolelle, vaan haluan alleviivata, että esimer-
kiksi pakurin kerääminen ei siihen kuulu, ja valitettavan monet sitä jopa tänä päivänä tois-
ten metsistä varastavat. Toivotaan, että silläkin puolella valistus menisi eteenpäin ja kun-
nioitettaisiin toisten omaisuutta.

13.05 Eero Heinäluoma sd: Arvoisa puhemies! Meillä sekä Suomessa että täällä edus-
kunnassa on metsällä paljon ystäviä, ja niin pitää ollakin, ja se näkyy myös verolainsäädän-
nössä, ja on hyvin soveliasta, että metsien antimia ja niiden järkevää todellista hyödyntä-
mistä käydään lävitse. Uskon, että tällä aloitteella on myös menestystä, kun sen esittäjä on
valtiovarainvaliokunnan verojaoston puheenjohtaja.

Mutta metsien lisäksi pitäisi olla ystäviä eräillä muillakin, ja ajattelen, että myös lapsilla
saisi olla ystäviä. Eilen nimittäin täällä eduskunnan istunnossa kyselytunnilla edustaja Es-
sayah toi esille sen vähän yllättävän tiedon, että hallitus on luopumassa verotuksen lapsi-
vähennyksestä. Ja kun verotuksen kokonaisuudesta puhutaan, niin jään kyllä kysymään
sen perään, eikö tämän lämpimän sydämen pitäisi sykkiä paitsi metsille myös lapsille —
varsinkin kun tämä tarkoittaa siis lapsiperheille veronkiristystä, ja jos oikein luin hallitus-
ohjelmaa tuoreeltaan uudelleen, niin siellä lukee, että kenenkään verotus ei saa kiristyä. En
tiedä, riittääkö tämä lapsivähennyksen poisto siihen, että saadaan peräti verotuksen kiris-
tyminen aikaan, mutta ainakin se on kehitystä kielteiseen suuntaan. Ja kun katson tässä
taakseni, niin olen huomaavinani, että täällä on paikalla edustaja Rinne, joka taisi olla hal-
lituksessa silloin kun tämä verotuksen lapsivähennys tuli, ja siitä on kuitenkin tullut myön-
teistä palautetta lapsiperheiltä, että sillä on merkitys lapsiperheiden taloudessa. Joten ky-
synkin verojaoston puheenjohtajalta: paitsi metsien verotus, niin onko edustaja Ala-Nissi-
lää yhtään lähellä tämä lapsiperheiden verotus?

13.07 Mikko Savola kesk: Arvoisa rouva puhemies! Edellisestä puheenvuorosta jäi nyt
hieman auki kanta pakurikäävän verotukseen, että kannattaako SDP tätä vai eikö kannata,
mutta hyvä asia joka tapauksessa, että veropolitiikasta keskustellaan.

Mielestäni edustaja Ala-Nissilän aloite on hyvä, sillä kaiken toiminnan, mitä metsässä
tapahtuu, ja puusta, metsästä ulos saatavien raaka-aineiden täytyy myös verokohtelultaan
olla samantyyppistä, eikä tätä voi kohdella eri tavalla. Ei myöskään pakurikäävän suhteen
voida puhua jokamiehenoikeuksista, koska tämä on selkeästi myös metsänhoidollisiin toi-
menpiteisiin liittyvä asia.

Puhutaan paljon niin sanotusta superfoodista, puhutaan paljon terveysvaikutuksista,
mitä eri raaka-aineissa on, mitä metsästä saadaan. Tämähän ei ole mikään uusi tuote, tämä
on hyvin vanha, perinteinen tuote. Uskon, että tässä salissa on asiantuntemusta siitä enem-
mänkin, kuinka näitä käytetään, mutta näitä terveysvaikutuksiltaan hyviä tuotteita meidän
kannattaa hyödyntää. Meidän kannattaa ottaa viennistä irti kaikki, mitä näistä on saatavis-
sa.
2



Pöytäkirjan asiakohta PTK 84/2017 vp
Biotalous on yksi keskeisimmistä asioista, mitä Sipilän hallituksella on, ja tämä olkoon
myös osa sitä. Kaikki, mitä metsistä saamme irti, esimerkiksi lääkkeisiin liittyvää, teolli-
suuden raaka-aineita, puunjalostusta ja niin edelleen, meidän pitää pystyä paremmin hyö-
dyntämään, sillä metsä on uusiutuva luonnonvara, se on kestävä luonnonvara ja se nostaa
Suomen kansantaloutta aina, kun me pystymme metsiämme kestävästi hyödyntämään.

13.09 Eeva-Maria Maijala kesk: Arvoisa puhemies! Kiitoksia edustaja Ala-Nissilälle,
että otitte tämän pakurikääpäasian esille. Pakurikääpä, niin kuin monet muutkin Suomen
luonnossa, metsässä olevat tuotteet, on Suomen todellinen tulevaisuuden ala. Pakurikää-
vän verotus on yhä hakusessa, ja siitä on Ala-Nissilä tehnyt hyvän esityksen. Sen täytyy eh-
dottomasti olla metsätalouden verotuksen osa, koska kyse on metsän tuotteesta. Muuten,
jos vain ostetaan, niin sitten menee yrityspuolelle.

Pakurikäävästä useampi henkilö on tänä päivänä minulta kysynyt, miten sitä sitten käy-
tetään. Muun muassa edustaja Kurvinen kyllä tietää — on käynyt minun luonani sitä juo-
massa, ja olen useammalle täällä eduskunnan kollegalleni tuonut pakurikääpää — millais-
ta se pakurikääpä on. Pakurikääpä kerätään koivusta. Pakurihan on kääpä, joka tulee vioit-
tuneeseen koivuun, elikkä se ei koskaan ole terve puu, missä se kasvaa. Sen jälkeen, kun
sen irrottaa — se muuten ei ole jokamiehenoikeutta, vaan täytyy olla metsänomistajan lupa
sen irrottamiseen — se kuivataan ja otetaan pieniä lohkareita. Niitä pieniä lohkareita sitten
laitetaan ehkä reilu ruokalusikallinen kiehumaan kasariin, kattilaan, ja vaikka litra keite-
tään vettä siinä joku 10—15 minuuttia, ja tulee tumma juoma. Sitä tummaa juomaa sen jäl-
keen voi juoda. Viikon verran voi pitää sitä samaa pakurimössöä kattilassa, aina vaan lisä-
tä vettä ja keittää uudestaan lisää, ja ne terveysvaikutukset ovat siinä koko ajan olemassa,
joten suosittelen todella paljon. [Timo Heinonen: Miten se vaikutti edustaja Kurviseen?]

Ja vaikutteet tällä pakurikäävällä: Siitä on hyvin monenlaisia esityksiä olemassa, mihin
kaikkeen siitä on. No, mitkä ovat sen terveysvaikutteet? Jotkut puhuvat syövän ennaltaeh-
käisystä, ja mieskunnostakin jotkut puhuvat, ja sitten siinä on monia muitakin terveydelli-
siä vaikutuksia olemassa. Olennaista on kuitenkin se, että se on ihan hyvänmakuinen juo-
ma ja sitä pystyy juomaan päivästä toiseen. Ihan hyvät vaikutukset sillä on itse keneenkin
ollut, ainakin minä tykkään sitä juoda.

Nyt sitten tämä pakurikääpäasia otettiin tänään esille. Hyvä, koska metsämme ovat täyn-
nä erilaisia puhtaita raaka-aineita. Meidän luonnostamme kerätään tällä hetkellä vain puu-
ta, jonkun verran marjoja, ja nekin viedään raaka-aineena muualle. Raaka-aineita tuottava
maa on kehitysmaa. Meillä jalostetaan todella vähän näitä meidän omia supertuotteitam-
me, mitä meillä Suomessa on. Näistä pystyy saamaan valtavat määrät uusia toimintoja ai-
kaiseksi ja työpaikkoja ja arvoa näille tuotteille.

Uuselintarvikelainsäädäntö on todella ongelmallinen. Se on ala, mikä meidän pitää saa-
da todella muokattua, jotta me saisimme käytettyä meidän luontomme moninaisia tuotteita
hyvinkin paljon. Se, että pakurikääpäasia on saatu nyt jonkun verran liikkeelle, on hyvä,
mutta elintarvikepuolen lainsäädäntöasiat ovat ongelmallisia. Esimerkiksi Lapissa oli yksi
yrittäjä, joka nyt keväällä alkoi yhdistämään pakurikääpää hunajaan. Tuli paikallinen ter-
veystarkastaja ja sanoi, että sinä et saa myydä tätä tuotetta markkinoilla, koska tämä on
uusi elintarvike. Eli ongelmia on tämän kanssa todella paljon.

Tässä tuotiin yksi asia esille, mutta pienistä palasista me tämän kokonaisuuden saamme
kehitettyä eteenpäin. Ei muuta kuin kiitoksia, ja viemme tätä ja montaa muuta luonnon
3



Pöytäkirjan asiakohta PTK 84/2017 vp
asiaa eteenpäin, että me saamme meidän luonnostamme työpaikkoja. [Jukka Gustafsson:
Oliko se viikon määräaika?]

13.13 Hannu Hoskonen kesk: Arvoisa rouva puhemies! Edustaja Ala-Nissilä on tavoil-
leen uskollisena tehnyt jälleen erinomaisen lakialoitteen, ja tätä lämpimästi kannatan. Pi-
tää kuitenkin tässä erinomaisessa aloitteessa muistaa se tosiasia, että kääpien keruu ei kuu-
lu jokamiehenoikeuden piiriin, niin kuin edustaja Heinonen taisi omassa puheenvuoros-
saan sivutakin tätä aihetta. Marjoja ja sieniä saa kerätä toisen metsästä ilman lupaa, mutta
sitten kun lähdetään keräämään puun oksia, risuja tai muuta tavaraa sieltä, runkopuuta, niin
sitähän ei siis saa mennä tekemään. Monesti helposti mielletään, että tämä kuuluu jokamie-
henoikeuden piiriin. Mielestäni se ei kuulu. Tässä on se vaara, että lähdetään näitä joka-
miehenoikeuden käyttöalueita laajentamaan. Sitten mennään hyvin nopeasti yksityisen
omaisuudensuojan piiriin, ja se ei ole toivottavaa kehitystä.

Mutta pakurista sen verran, arvoisa rouva puhemies, että kaikki me tiedämme pakuri-
käävän positiiviset terveydelliset vaikutukset, erinomaisia vaikutuksia, ja tiedän, että moni
suomalainen äsken mainitulla tavalla, kuten edustaja Maijala omassa puheenvuorossaan
kuvasi, hyödyntää tätä terveysvaikutteista ainetta. Sitä kannattaa todellakin nauttia. Jos
joku esimerkiksi flunssaa haluaa torjua, siinä on monia positiivisia vaikutuksia ihmiske-
hoon.

Edustaja Heinäluoma omassa puheenvuorossaan myös avasi pakurikäävän käyttöä.
Vain se, miten se liittyy nimenomaan verotuksen lapsivähennykseen, minulta jäi hieman
auki, mutta minä yritän sivistää itseäni tänä iltana, että ymmärtäisin, mistä se johtuu.

13.14 Timo Heinonen kok (vastauspuheenvuoro): Arvoisa rouva puhemies! Hieman epä-
tarkasti edustaja Hoskonen ehkä toi minun kantaani esille, ja alleviivaan nyt vielä, että
omassa puheenvuorossani nimenomaan toin esille sen, että pakurin kerääminen ei kuulu
jokamiehenoikeuksiin. Halusin sen nostaa esille sen takia, että valitettavan usein saamme
tietoa siitä, että sitä kerätään laittomasti toisten metsistä, eli käytin sanaa "varastetaan". Ha-
luan tämän nyt vielä pöytäkirjaan edustaja Hoskosen muuten ihan ansiokkaan puheenvuo-
ron jälkeen alleviivata ja vahvistaa.

13.15 Arja Juvonen ps: Arvoisa rouva puhemies! Edustaja Olavi Ala-Nissilä, olette teh-
nyt mielenkiintoisen lakialoitteen ja tuonut meille kaikille näkyviin pakurikäävän. Kaikki
eivät välttämättä tiedä, mikä se on; täällä salissa tuntuu yleisesti olevan kyllä tietoa siitä,
mihinkä kaikkeen vaivaan siitä voi olla avuksi. Se on todellakin lahottajasieni ja ilmestyy
koivuun tai muuhun lehtipuuhun, ja se on sellainen musta möykky, joka on todellakin tä-
män päivän superfoodia. Muun muassa Kiinassa sitä on käytetty syöpälääkkeenä ja meillä
Suomessa teenä tai jauheena. Se sisältää runsaasti antioksidantteja, ja se vahvistaa immuu-
nipuolustusta, ja se on valittu vuonna 2013 vuoden rohdoskasviksi. Suomessa on tutkittu
myös sen mahdollista viljelyä, Maa- ja elintarviketalouden tutkimuskeskus MTT ja Itä-
Suomen yliopisto ovat olleet tässä johtavasti mukana. Mikäli tällainen viljely on mahdol-
lista ja onnistuu Suomessa, niin onhan se hienoa ja tuo mahdollisuuksia myös viljelijöille,
tuo uusia ideoita ja ajatuksia — niitähän me tarvitsemme — ja myös tuloja.

Tässä lakialoitteessa nostetaan myös muita, ainakin itselleni tuiki tuntemattomia, kää-
piä esille. Täällä mainitaan lakkakääpä, kuusenkerkkä — no, kuusenkerkän kyllä tunnen
— ja pökkelökääpä. Tämä on tosi mielenkiintoinen ja mukava aloite. Toitte metsän tänne
4



Pöytäkirjan asiakohta PTK 84/2017 vp
meidän keskuuteemme, ja lapsista kun täällä puhuttiin, niin jospa me tänä viikonloppuna
veisimme ne meidän lapsemme tai lapsenlapsemme sinne metsään katsomaan erilaisia
pahkoja ja kääpiä, ehkä sieniretkelle, ehkä poimimaan marjoja, elikkä tehdään se metsä tu-
tuksi, viedään heidät mörrimetsään.

13.17 Markku Rossi kesk: Arvoisa rouva puhemies! Viime viikonvaihteessa Maaseutu-
parlamentissa Tuomas Enbuske viihdytti kansaa sanomalla, että ruoantuotanto Suomessa
tulee lopettaa ja pellot laittaa kasvamaan hamppua, kannabis vapauttaa, ja olihan siinä sar-
jassa vähän muitakin teesejä. Tässä yhteydessä haluan tämän todeta mainintana pöytäkir-
jaan, koska mielestäni tämä aloitteentekijä, edustaja Ala-Nissilä, ei ole puupää ollenkaan,
vaikka hän tekee näin puumaisen aloitteen. On hienoa nähdä, että tarkastelemme Suomen
luontaisvaroja vähän laajemmallakin sihdillä kuin ainoastaan metsätalouden tai jonkun pe-
rinteisen asian näkövinkkelistä. Näen tämän aloitteen paljon laajempana kuin yksistään nyt
sitten tämän tuloverolain 43 §:n muuttamisena. On tietysti aivan oikein, että me kannus-
tamme kaikenlaisten luonnonvarojen keräämiseen, jalostamiseen, myyntiin, eteenpäinvie-
miseen myös verotuksen kautta, mutta on samalla havaittava myös, että Suomessa on val-
tavat mahdollisuudet, joita me emme todellakaan aina havaitse.

Täällä on puheenvuoroissa viitattu juuri tähän Suomen ainutlaatuiseen mahdollisuu-
teen. Voi kysyä myös: Miksi esimerkiksi muuttolinnut muuttavat pohjoiseen? Miksi ne tu-
levat pesimään juuri tänne pohjolaan? Siksi, että täällä ovat valoisat yöt, täällä on paljon
syötävää ja täällä on puhdasta ruokaa. Miksi kalat uivat aina yläjuoksulle kutemaan? Sa-
masta syystä. Siellä on puhtain vesi, siellä on parasta ravintoa, parasta ruokaa. Suomi on
luonnostaan puhdas, meillä on vähän saasteita, ja siitä on hyvä pitää kiinni tulevaisuudes-
sakin. Samalla se nimenomaan antaa mahdollisuuksia ihan tämän lakialoitteenkin mukais-
ten tuotteiden keräämiseen, niiden jalostamiseen ja markkinointiin uloskinpäin.

Uskon, että Olavi Ala-Nissilä on tällä aloitteellaan saanut aika paljon tutkimushaluk-
kuutta. Itsekin jouduin perehtymään ja opiskelemaan, mitä nämä kaikki tuotteet itse asias-
sa merkitsevät. Toivottavasti lehdistö nappaa tästä nyt sitten sellaisen kääpäsarjan ja esit-
telee myös kuusenkerkkää, erityyppisiä sellaisia tuotteita, jotka olivat muuten meidän esi-
isillemme, esivanhemmillemme, tuttuja, normaaleja lääkeaineita ja hyvinvointiin liittyviä
asioita, jotka tulivat luonnostaan eivätkä ainoastaan tuolta kemikaalikaupasta ostettuna.
Tässä mielessä, sitaateissa sanottuna, paluu vanhaan voi ollakin paluuta tulevaisuuteen.
Tästä meidän kannattaa napata kyllä kaiken kaikkiaan koppia.

Muutoinkin olen iloinen tästä lakialoitteesta eduskunnan syysistuntokauden alkaessa
tässä uudessa, uljaassa saneeratussa eduskuntasalissa ja -talossa ja koen, että meidän pitäi-
si enemmältikin keskustella siitä, kuinka meidän politiikkamme saataisiin tästä jakotalou-
desta tuotantotalouteen, kuinka me pystyisimme enemmän leipomaan sitä kakkua emme-
kä ainoastaan miettisi, kuinka sitä jaetaan. Mielestäni tämä edustaja Ala-Nissilän aloite on
juuri sen kaltainen, että sillä luodaan edellytyksiä tälle niin sanotulle kakun leipomiselle ja
sitten sen myötä sen jakamiselle. Näiden vuosien aikana eduskunnassa, mitä olen saanut
olla tässä työssä mukana, olen kyllä havainnut, että ei se kakku jää koskaan kyllä jakamat-
ta, mutta leipojia ei aina ole niin paljon kuin ehkä pitäisi olla.

Arvoisa puhemies! Kaikkea hyvää tälle lakialoitteelle. Lakialoitteet eivät yleensä me-
nesty, mutta tässä olisi kyllä sellainen hyvä paikka viedä asiaa eteenpäin, ei lakialoitteen
allekirjoittajan ja tekijän vuoksi niinkään vaan itse asian vuoksi. Ja tässä suhteessa kyllä
hallituspuolueiden ja oppositiopuolueiden kannattaa nimenomaan valiokuntakäsittelyssä
5



Pöytäkirjan asiakohta PTK 84/2017 vp
harkita, löytyisikö tästä se yksi hippu, joka olisi myös Suomen onneksi ja hyväksi. [Eero
Heinäluoma: Mitäs siinä lakialoitteessa esitetään?]

13.21 Antti Lindtman sd: Arvoisa rouva puhemies! Olen samaa mieltä edeltävän puhu-
jan, edustaja Rossin, kanssa siitä, että tämä lakialoite nyt täytyy nähdä osana isompaa ko-
konaisuutta ja että tässähän on laajemmasta asiasta kyse kuin esimerkiksi sinänsä tärkeistä
pakurista, kuusenkerkästä tai pökkelökäävästä, jotka varmasti ovat tärkeitä tuotteita, niin
kuin täällä olemme saaneet kuulla.

Mutta kyllä todella on niin, että silloin kun verotusta käsitellään, sitä pitää käsitellä ko-
konaisuutena. Kun tuloverolakiin tehdään muutoksia — Rossi puhui jakotaloudesta, ja ja-
kamistahan voi esimerkiksi yritystoiminnan puolella antaa tukina, suorina tukina, tai sitten
myöskin alennetut verokannat, erilaiset verotuet, ovat eräänlainen ilmentymä tästä Rossin
kuvaamasta jakotaloudesta — verovähennys tai verotuksen alennus, niin jokuhan sen mak-
saa, ja tässä tapauksessa se otetaan muilta. Sen takia on tärkeää, että kun verotuksesta pu-
hutaan, katsotaan sitä kokonaisuutta. Ja sen takia juuri nyt, tässä hetkessä, tässä salissa ja
tämän aloitteen yhteydessä, jossa käsitellään tuloverolakia, on tärkeää puhua myös tästä
lapsivähennyksestä. Kun hallitus on mainostanut, että kenenkään verotus ei kiristy, niin
onko todella niin ja miten verojaoston puheenjohtaja tämän näkee, aikooko todella hallitus
ottaa kaikista tulonsaajaryhmistä tässä tilanteessa nimenomaan lapset, lapsiperheet, ham-
paisiinsa, samalla kun vielä indeksileikkaukset lapsilisistä jatkuvat? Siis indeksileikkauk-
set lapsilisistä jatkuvat, ja samaan aikaan otetaan vielä tämä lapsivähennys pois, niin että
voi sanoa, että herää kysymys, mitäköhän siellä puuroastioiden ja Piltti-purkkien ääressä
aamupalapöydässä mietitään näistä hallituksen kaavailuista. Verojaoston puheenjohtaja,
pyydän, että lievitätte vähän suomalaisten lapsiperheiden tuskaa. Sanokaa, että olette val-
miit arvioimaan tätä lapsiperheiden verotuksen kiristystä uudelleen. [Eero Heinäluoma:
Metsään marjoja keräämään!]

Puhemies Maria Lohela: Palataan keskustelemaan tästä lakialoitteesta.

13.23 Olavi Ala-Nissilä kesk: Arvoisa puhemies! En ollut täällä viime vaalikaudella,
mutta ymmärtääkseni silloin leikattiin lapsilisiä ja sitten kompensoitiin veroteknisesti vä-
hän onnettomalla tavalla sitä, ja se toimi oli määräaikainen. [Timo Heinosen välihuuto] En
ota siihen nyt kantaa.

Mutta, arvoisa puhemies, tässä haluan nostaa tämän pakuriasian esille. Sitä toimintaa pi-
täisi ammattimaistaa ja todella saada siitä vielä enemmän ihmisille työtä ja toimeentuloa.
Sinälläänhän se, että ansiotuloverotus muuttuu pääomaverotukseksi, ei välttämättä ole ve-
rotuksen kevennys — voi olla kiristyskin, jos ne ansiot ovat kovin pienet. [Eero Heinäluo-
man välihuuto] Mutta tässä on kysymys siitä, että tämä on osa metsätaloutta ja tämä asia pi-
tää nähdä siinä yhteydessä. Totta kai tämä menee suurempaan kokonaisuuteen sitten, jos
lakialoitteeni etenee tuolla valiokunnassa — siinä yhteydessä verotusta aina pitää katsoa
kokonaisuutena. Mutta pakuriasia, edustajat Heinäluoma ja Lindtman, on iloinen asia, [Pu-
hemies koputtaa] ja edistetään sitä.

13.24 Hannu Hoskonen kesk: Arvoisa rouva puhemies! Tämä pakurikäävän tuleminen
hittituotteeksi maailmanmarkkinoilla on erittäin hyvä asia, ja verotuksellisesti, mitä edus-
taja Ala-Nissilä omassa lakialoitteessaan tavoitteli aivan hyvin, saataisiin metsätalouden
6



Pöytäkirjan asiakohta PTK 84/2017 vp
tuoton piiriin tästä tuleva tuotto. Niiden edustajien, jotka pelkäävät, että tässä veroja kier-
retään tai jotain muuta, kannattaa huomioida se, että keskimääräinen suomalaisen metsäti-
lan koko on noin 30 hehtaaria, ja kun ainoastaan omalta maalta saa kerätä näitä pakureita,
niin se toiminta tuskin kovin tuottoisaksi koskaan tulee. Mutta pitää muistaa sekin, että
metsätalouden tuloverotuksessa veroasteet eivät välttämättä ole kovin suuria, kun tulovirta
on pieni, niin että on kyllä hyvä, jos siihen tulovirtaan saadaan vähän lisää, ja monesti se
veroastekin siinä samalla tulee hoidettua. Tässä ei verohelpotuksista puhuta vaan ihan jär-
kevästi siitä, että metsän tuote olisi metsäverotuksen piirissä, ihan loogisesti, ihan hyvä
näin.

Mitä sitten tulee tähän käävän, pakurin, hyödyntämiseen jatkossa suomalaisena hitti-
tuotteena maailmalla, niin todellakin meidän kannattaa — niin kuin edustaja Rossi puheen-
vuorossaan kuvasi suomalaisen luonnon puhtautta, meillä on sellaisia rikkauksia omissa
metsissämme, omissa pelloissamme — sen kateuden muurin yli katsoa myös koko tämän
salin eri laidoilta, ettemme nyt lähde erilaisilla verukkeilla jarruttamaan sitä, jos meille uu-
sia vientialoja avautuu. Meillä on valtavia mahdollisuuksia esimerkiksi erilaisten puhtai-
den elintarvikkeiden tuotannossa. Tiedämme sen, että maailmalla kasvitaudit leviävät hur-
jaa vauhtia, ruoissa löytyy valtavia MRSA-bakteerikantoja, siellä löytyy salmonellaa —
suomalaisessa maataloudessa esimerkiksi salmonella on hyvin harvoin tavattu ongelma, ja
jos on, niin se hoidetaan kyllä heti pois. Elikkä tässä tapauksessa tämä pakuri — erinomai-
nen lakialoite, jota edustaja Ala-Nissilä on vienyt vahvasti eteenpäin — on esimerkki siitä,
että meillä pitää olla katsomusta vähän kateuden muurinkin yli, että saataisiin suomalainen
talous nousemaan. Pakuri on siitä todella hyvin, hyvin pieni osa mutta äärimmäisen hyvä
esimerkki ja tärkeä sellainen.

Puhemies Maria Lohela: Muistutan tässä kohtaa, että suuren valiokunnan kokouksen
aloitusajankohta pikkuhiljaa tuossa lähestyy.

13.26 Eero Heinäluoma sd: Arvoisa puhemies! Todellakin käyty keskustelu on sinällän-
sä osoittanut, että aloite ehdottomasti ansaitsee tulla tarkastelluksi valtiovarainvaliokun-
nan verojaostossa ja että pitää käydä lävitse nykyinen käytäntö ja mitä ehdotettu uusi käy-
täntö pääomatuloverotuksen puolella tarkoittaa.

Kaikki olemme uskoakseni samaa mieltä, että metsän monikäyttöisyys on se asia, johon
meidän pitää pyrkiä. Siitä on virkistyshyötyä, sieltä tulee meille todella tärkeää vihreätä
kultaa puun kaatamisen jatkojalostuksen muodossa, ja myös marjat ja tässä tapauksessa
tämä pakuri-ilmiö pitää ilman muuta hyödyntää, jos se voidaan hyödyntää. Se on kaikki
hyvää, mutta on aihetta puhua näistä asioista, jotka koskettavat ei vain metsän monikäyt-
töä tai metsänomistajia vaan jotka koskettavat kaikkia verotuksen kohteena olevia ihmisiä
ja lapsiperheitä. Täytyyhän tämä nostaa esille samassa yhteydessä, kun verotuksesta puhu-
taan, että onko meidän linjamme johdonmukainen ja otammeko me huomioon, kun vero-
tuksen kokonaisuutta tehdään, myös veronmaksukyvyn eri väestöryhmillä riittävällä taval-
la. [Markku Rossi: Ei tässä nyt puhuta autoverotuksesta!] — No, mutta kyllä tämä lapsi-
perheillä, kun se sattuu olemaan ensi vuoden budjetissa, liittyy siihen, että jos yhtäältä ve-
rotus kevenee ja toisaalta sitä lisätään, niin se on se kokonaisuus, joka tulee arvioitavaksi,
ja siihen uskoakseni verojaostonkin tulee kiinnittää huomiota, mitä tämäkin esitys maksaa
suhteessa muihin tänne tuleviin ehdotuksiin. [Timo Heinonen: Tuottaa enempi!] 
7



Pöytäkirjan asiakohta PTK 84/2017 vp
Toivon, että verojaostossa ollaan kiinnostuneita myös kokonaisuudesta, samalla kun
tuen lämpimästi tämän Ala-Nissilän aloitteen selvittämistä ja jään odottamaan siihen liit-
tyviä selvityksiä. Ilmeisesti valtiovarainministeriössä niitä tullaan tekemään. [Markku
Rossi: Tämä aloite tuottaa verotuloja lisää!]

Puhemies Maria Lohela:  Ja vielä ehditään, edustaja Pakkanen.

13.28 Markku Pakkanen kesk: Kiitos, arvoisa rouva puhemies! Haluan keskittyä tähän
edustaja Ala-Nissilän tekemään erinomaiseen aloitteeseen muun muassa pakurin viljelyn
verotuksesta, siitä, että verotus muutettaisiin maatalouden ansiotulosta pääomatuloksi. Se-
hän on se oleellinen kysymys tässä lakialoitteessa. Tämä on erittäin hyvä aloite. 

Metsästä löytyy paljon tuotteita, joita voidaan kerätä ja poimia, jotka eivät todellakaan
kuulu jokamiehenoikeuteen, mutta pakuri on ainakin itselleni sillä lailla tuttu, että lanko-
mies keräsi omasta metsästään tätä ja keitti teetä, ja voin sanoa, että se maistui kyllä ter-
veelliseltä. Olisiko nyt viime viikolla pitänyt juoda sitä, että olisi välttynyt tältä syysfluns-
salta, en osaa sanoa, mutta hyvä terveysvaikutteinen juoma se ainakin on, ja toivon, että
tämä lakialoite saa myönteisen vastaanoton.

Puhemies Maria Lohela: Vielä edustaja Parviainen.

13.29 Ulla Parviainen kesk: Arvoisa puhemies! Ilahduttavaa, että veroasia näin polveile-
van keskustelun saa aikaiseksi, mutta jonkun sanan haluan sanoa tästä villiruoasta eli kai-
kesta siitä, mikä on sieltä metsästä kerättävää tai luonnosta kerättävää ruokaa. Innostushan
siihen on aivan valtava. Jos ajatellaan kansainvälistä matkailua ja sen kehittämistä Suo-
messa, niin siinä nämä villiruokatuotteet ovat aivan loistava oheistuote. Nuoret ovat tästä
erittäin innostuneita. Nyt on huomattu se, että esimerkiksi yrttikursseille ja keräilykursseil-
le kaikki eivät ole tänä vuonna meilläkään edes mahtuneet mukaan. 

Minä itse ajattelen, että kaikki mahdolliset vapaat kädet pitää saada niihin lyhyisiin ajan-
jaksoihin, kun näitä tuotteita kerätään sieltä metsästä. Siinä on haaste se, että erittäin lyhy-
ellä ajalla aina tapahtuu tämä keräily, paitsi tätä pakurikääpää voidaan kerätä käsittääkseni
ympäri vuoden. 

Toivon, että tähän villiruokaan satsattaisiin niin, että saataisiin siitä yksi valtti kansain-
välistyvään matkailuun meille täällä Suomessa.

Keskustelu ja asian käsittely keskeytettiin.
8


