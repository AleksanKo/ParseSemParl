















































DEM4F25.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.5. Suullinen kysymys asumistukijärjestelmästä (Peter Östman kd)
Suullinen kysymys SKT 39/2019 vp

Suullinen kyselytunti

Toinen varapuhemies Juho Eerola: Nyt mennään kyselytunnilla eteenpäin ja vaihdetaan
aihetta. Edustaja Östman.

Keskustelu

16.51 Peter Östman kd: Arvoisa puhemies! Meillä on arviolta noin 5 500 asunnotonta ih-
mistä Suomessa, ja tänään vietämme Asunnottomien yötä. Asumistukijärjestelmän tulisi
auttaa heikoimmassa asemassa olevia ihmisiä ja mahdollistaa katto pään päälle kaikille.
Vuonna 2008 yleistä asumistukea maksettiin vajaa puoli miljardia, kun taas tänä vuonna,
vuonna 2019, se on noussut puoleentoista miljardiin. Onko järjestelmässä valuvika? Vai-
kuttaa nimittäin siltä, että järjestelmä on paremminkin mahdollistanut vuokrien nousun ja
kohtuuhintaisten vuokra-asuntojen vähentymisen. Kuppaako tätä järjestelmää joku?
[Eduskunnasta: Kojamo!] Esimerkiksi Suomen toiseksi suurimman asumistuen edun hyö-
tyjän Kojamon pörssikurssi on noussut reilussa vuodessa 75 prosenttia [Oikealta: Oho!] ja
sieltä on maksettu osinkoja viimeisen viiden vuoden aikana 243 miljoonaa, [Puhemies ko-
puttaa] josta 130 miljoonaa ay-liikkeille. [Välihuutoja oikealta] Onko tässä järkeä, onko
tässä järkeä?

Toinen varapuhemies Juho Eerola: Näin. — Ministeri Mikkonen, järkeä vai ei?

16.52 Ympäristö- ja ilmastoministeri Krista Mikkonen (vastauspuheenvuoro): Arvoi-
sa puhemies! Tuista vastaava ministeri Pekonen on poissa, mutta itse vastaan asuntopoli-
tiikasta ja siltä osin voin vastata tähän kysymykseen.

Tänään todellakin vietetään Asunnottomien yötä, ja se on todella tärkeä vuosittainen
muistutus meille siitä, että meillä on asunnottomuutta ja meidän täytyy tehdä sen eteen toi-
mia. Hyvät uutiset ovat ne, että Suomessa on tehty pitkäjänteisesti työtä asunnottomuuden
vähentämiseksi ja Suomi on harvoja EU-maita, joissa asunnottomuus on vähentynyt. Tätä
työtä me tulemme jatkamaan edelleen.

Yksi merkittävä edistys, mitä on tapahtunut, on se, että me olemme pitkäaikaisasunnot-
tomuutta saaneet vähennettyä sillä, että on otettu käyttöön tämmöinen asunto ensin -periaa-
te, eli annetaan ensin asunto, tarjotaan sitten apua muihin ongelmiin, joita pitkäaikaistyöt-
tömillä usein on.

Samanaikaisesti meidän täytyy nyt huolehtia siitä, että me puutumme asunnottomuuden
ennaltaehkäisyyn, ja se on meidän uuden asunnottomuusohjelmamme painopisteenä.
 Tarkistettu
4.0



Pöytäkirjan asiakohta PTK 52/2019 vp
Toinen varapuhemies Juho Eerola: Ja nyt ne edustajat, jotka tästä aihepiiristä haluavat
lisäkysymyksen, V-painiketta.

16.53 Peter Östman kd (vastauspuheenvuoro): Arvoisa puhemies! Arvoisa ministeri, te
totesitte monta hyvää lausetta, mutta en kuullut vastausta siihen minun varsinaiseen kysy-
mykseeni. Kysyn toistamiseen: Edistääkö järjestelmä, siis nykyjärjestelmä, heikommassa
asemassa olevien ihmisten arkea vai enemmänkin pörssiyhtiön osingonmaksumahdolli-
suutta? Selkeä kysymys, johon toivon vastauksen.

Toinen varapuhemies Juho Eerola: Selkeä kysymys. — Ministeri Mikkonen.

16.54 Ympäristö- ja ilmastoministeri Krista Mikkonen (vastauspuheenvuoro): Edus-
taja Östman tietää, että viime kaudella nämä asumistuet olivat tarkastusvaliokunnan tark-
kailussa, ja me nimenomaan teimme siellä ison selvityksen, pohdimme, että mikä on se
keino, miten asumisen tukea tulisi järjestää. Koska me tiedämme, että tällä hetkellä asumi-
sen tuki on hyvin merkittävä ja itse asiassa se kohdentuu aika suurellekin osalle suomalai-
sia. Asumisen tuki on tärkeä, koska asuminen on perusoikeus, mutta se, miten tuet kohden-
netaan, jotta ne nimenomaan auttaisivat tuen tarvitsijaa eivätkä valuisi kenties jollekin toi-
selle taholle — niin kun tässä te esitätte — on erinomaisen tärkeä asia, ja tätä täytyy jatkaa. 

Ja myös se, minkä verran tukea kannattaa maksaa asunnon tarvitsijalle ja minkä verran
myös siihen rakentamiseen. Koska tietysti perusjuurisyy asunnottomuuteen on, että meillä
ei ole riittävästi kohtuuhintaisia asuntoja tarjolla, ja tämä on yksi asia, mihin hallituksessa
puututaan. Me haluamme lisätä kohtuuhintaisen asumisen tarjontaa, ja [Puhemies koput-
taa] esimerkiksi MAL-sopimuksissa tullaan ottamaan tämä asunnottomuuden tavoite yh-
deksi kriteeriksi.

Toinen varapuhemies Juho Eerola: Myös sdp ja vasemmistoliitto olivat ilmoittaneet tä-
män teemakseen.
2


	2.5
	16.51
	16.52
	16.53
	16.54


