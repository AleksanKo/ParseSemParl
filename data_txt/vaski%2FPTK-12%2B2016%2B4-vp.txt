















































DEM5732.tmp.xml


Pöytäkirjan asiakohta PTK 12/2016 vp
Pöytäkirjan asiakohta 

PTK 12/2016 vp

Täysistunto

Tiistai 23.2.2016 klo 13.59—15.41

4. Hallituksen esitys eduskunnalle laiksi ympäristönsuojelulain 21 ja 209 §:n muuttamises-
ta

Hallituksen esitys HE 10/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

15.31 Satu Hassi vihr: Arvoisa puhemies! Ihan ensimmäiseksi sanon tähän hallituksen
esitykseen liittymättömän asian. Kun me täällä eduskunnassa pyrimme olemaan paperitto-
mia, niin minusta olisi kyllä asiallista, että olisi myöskin sähkötöpseleitä näissä meidän
pöydissämme, koska eduskunnan tabletit eivät toimi samalla latauksella koko päivää, ai-
nakaan sillä käytöllä kuin minun tablettini on. 

Mutta tästä hallituksen esityksestä. Minusta tuntuu aika huolestuttavalta, että tämä pal-
jon rummutettu normien purkaminen näyttää kovin voimallisesti keskittyvän nimenomaan
ympäristösäädöksiin ja niiden valvontaan. Tämä nimenomainen hallituksen esitys koskee
veden laadun mittaajien pätevyyden varmistamista, toisin sanoen asiaa, jolla on hyvin suu-
ri merkitys ihmisten terveydelle. Ihminenhän ei elä ilman vettä ja nimenomaan puhdasta
vettä. Meillä Suomessa on erinomainen juomavesi useimmissa kaupungeissa, mikä on ihan
ansaitusti kansallinen ylpeydenaihe. Myös useimpien järvien ja jokien veden laatu on sit-
ten oman nuoruuteni parantunut suorastaan dramaattisesti. 

No, nykyinen, vain kaksi vuotta sitten säädetty laki sanoo, että veden laadun mittaajan
pitää olla Suomen ympäristökeskuksen eli Syken hyväksymä silloin, kun on kyse ympäris-
töluvan alaisesta toiminnasta, siis silloin, kun on kyse toiminnasta, jossa on rajat sille, pal-
jonko erilaisia haitallisia aineita saa ympäristöön päästä. Jos siis vaikkapa minä haluan mit-
tauttaa kesämökkini kaivon veden laadun, voin ihan itse valita laboratorion, jonne vesi-
näytteeni vien. Mutta jos minulla olisi kaivos tai tehdas, niin jätevesien sisältämiä aineita
tai sitten alajuoksulla olevan joen tai järven veden laatua tutkivan mittaajan pätevyyden pi-
tää nykylain mukaan olla virallisesti todettu, Suomen ympäristökeskuksen eli Syken hy-
väksymä.

Mielestäni on hyvin tärkeää se, että jätevesien ja erilaisten jätevesiä päästävien laitosten
alapuolella olevien vesistöjen veden laatua mitataan pätevästi ja luotettavasti. Ihmisten ter-
veyden lisäksi se on tärkeää myös oikeusturvalle. Hallituksen esityksen perusteluissa ai-
noat todelliset perustelut ovat nykyhallituksen ohjelman painottama byrokratian purkami-
nen ja se, että hallitus haluaa vähentää Suomen ympäristökeskuksen henkilökunnan mää-
rää. 
 Tarkistettu
4.1



Pöytäkirjan asiakohta PTK 12/2016 vp
Vasta vuonna 2014 säädettiin uusi ympäristönsuojelulaki, jossa vaaditaan tätä Syken
hyväksyntää veden laatua koskevia mittauksia tekeviltä. Tällä oli tarkoitus korvata vanhan
vesitutkimusasetuksen hyväksyntämenettely. Edellinen hallitus asetti tämän lainkohdan
käytännön toimeenpanoa eli sitä koskevaa asetusta valmistelemaan työryhmän, jonka mää-
räaika oli viime vuoden alusta viime vuoden toukokuun loppuun, mutta työ keskeytettiin,
koska siinä välissä todettiin, että asia olisi vastoin Sipilän hallitusohjelman linjauksia. Työ-
tä ei siis keskeytetty siksi, että asia sinänsä olisi todettu huonoksi. 

Hallituksen esityksen perusteluissa väitetään, ettei vesitutkimusten laatu heikkenisi,
vaikka hyväksymismenettely poistettaisiin, koska alalla on erilaisia sertifikaatteja ja akkre-
ditoituja menetelmiä. Anteeksi nyt vain, mutta rohkenen epäillä tätä. Hallituksen esityksen
perusteluissa sanotaan myös, että tutkimuksen tilaajan pitää varmistaa vesitutkimuksen te-
kijän pätevyys. Tässähän pannaan pukki kaalimaan vartijaksi, sillä tutkimuksen tilaajalla
on taloudellinen intressi siihen, että esimerkiksi tehtaan tai kaivoksen jätevesipäästöt ovat
sallituissa rajoissa, ja kyse voi olla hyvinkin isoista rahoista. Ajatellaan nyt vaikka Talvi-
vaaraa ja kaikkia muita kaivoksia, joiden päästöt ovat viime vuosina olleet otsikoissa. Luo-
tammeko me kansalaiset oikeasti siihen, että jokainen kaivosyhtiö valitsee jätevesiensä ja
alapuolisen vesistön laadun mittaajaksi pätevimmän eikä niin sanotusti sopivinta? 

Omituisin tämän ehdotuksen perustelu on, että veden laadun mittaajan pätevyyden vi-
rallinen toteaminen olisi jopa perustuslain ja EU:n kilpailuoikeuden vastaista. Hyvänen ai-
ka, eihän lääkärinkään ammattia saa harjoittaa ilman, että on suorittanut virallisesti hyväk-
sytyn tutkinnon. Vai pitäisikö sen riittää, että esimerkiksi Mehiläinen, Terveystalo tai At-
tendo saisivat itse sertifioida lääkärit ja hoitajat? 

Arvoisa puhemies! Normien purku ja byrokratian vähentäminen ovat hyviä ja kannatet-
tavia asioita silloin, kun poistetaan päällekkäisiä varmistuksia ja turhia kiemuroita, jotka
eivät vaikuta itse varsinaiseen asiaan, esimerkiksi samojen tietojen ilmoittamista useam-
paan kertaan useille viranomaisille. Mutta silloin, kun on kyse ihmisten terveyteen vaikut-
tavista asioista, normien ja valvonnan löysentämiseen pitää suhtautua varovaisesti, Ruot-
salaista sanontaa käyttääkseni "med en nypa salt". Toivon hartaasti, ettei myöhemmin huo-
mata, että tämä lakimuutos kostautuu ihmisten terveydessä.

15.37 Hannu Hoskonen kesk: Arvoisa rouva puhemies! Se on hyvä, että byrokratiaa pu-
retaan. Ja nimenomaan edustaja Hassin puheenvuoroa kommentoin sen verran, kun hän to-
tesi, että esimerkiksi lääkärin tehtäviä varten vaaditaan tietty koulutus ja tietyt pätevyys-
vaatimukset, että se nyt totta kai on aivan luonnollista, koska kysymys on silloin ihmisen
hengestä ja terveydestä. Se on aivan eri maailma kuin se, onko veden happamuus jotakin
tai onko ilmassa pienhiukkasia tietty määrä.

Otan konkreettisen esimerkin, Ilomantsin kunnassa sijaitsevan Pampalon kultakaivok-
sen. Siellä tämä alueelta tulevien jätevesien tai alueelta tulevien suotovesien tutkimus on
ulkoistettu eräälle tutkimuslaitokselle ja eräälle yrittäjälle, joka ottaa kokeet määräaikoina
täysin itsenäisesti, ilman että yrittäjä, kyseinen Pampalon kaivostoimija, itse niistä mitään
tietää, raportoi sitten aivan neutraalisti, viranomaisille tietenkin, mutta sieltä myöhemmin
tulee tieto totta kai yrittäjällekin, paljonko siellä oli niitä hiukkaspitoisuuksia tai raskasme-
talleja tai muita, typpeä tai fosforia. Elikkä eihän siinä ole mitään järkeä, kun se hoituu ku-
ten tässäkin tapauksessa, minkä kerroin esimerkin Pampalon kaivoksesta. Minkä tautta
valtion pitää ruveta siitä tekemään itselleen kustannuksia, palkata sinne virkamiehiä, kun
2



Pöytäkirjan asiakohta PTK 12/2016 vp
sama homma hoituu sillä, että kyseinen luotettava laboratorio sen tekee, laskuttaa yrittäjää
ja homma on sillä selvä? 

En jaksa kyllä ymmärtää edustaja Hassin ideologiaa siitä, että meidän pitäisi ruveta nyt
palkkaamaan valtava määrä virkamiehiä asioita tutkimaan. Kaikista paras tapa on, kun täl-
lainen luotettava laboratorio, joka on rekisteröity ja on luotettu ja sertifioitu toimija, tekee
sen homman. Tätä kohtihan meidän pitää pyrkiä. Ei jokaiseen asiaan tarvita virkamiestä
valvomaan. Ymmärrän sen, että terveydenhuollossa se on eri asia, koska monessa asiassa
on kysymys ihmisen hengestä ja terveydestä. Silloin totta kai pitää olla tietyt systeemit eri
lailla tehtynä kuin esimerkiksi veden happamuuden mittauksissa. Se on vaikea minun ym-
märtää, että vielä uskotaan tällaiseen virkavaltaisuuteen. Tärkeintä on, että homma pelaa ja
pystymme nämä tietyt lainmukaiset vaatimukset täyttämään jätevesiä puhdistettaessa ja
niitä luontoon takaisin päästettäessä.

15.39 Satu Hassi vihr: Arvoisa puhemies! Edustaja Hoskonen ei tainnut oikein hyvin
kuunnella minun puheenvuoroani eikä ilmeisesti ole myöskään lukenut hallituksen esitys-
tä. Nykylakihan ei sano, että virkamiesten pitää mitata veden laatua, vaan nykylaki sanoo,
että Suomen ympäristökeskuksen pitää varmistaa veden laadun mittaajien pätevyys. Ne
ovat sinänsä yksityisiä toimijoita, yksityisiä yrityksiä, jotka sitä veden laadun mittausta te-
kevät. Olen iloinen siitä, että edustaja Hoskonen ymmärtää, että lääkärin pätevyyden pitää
olla virallisesti todettu, koska siinä on kysymys ihmisten terveydestä, mutta myös veden
laadussa on kysymys ihmisten terveydestä.

15.40 Hannu Hoskonen kesk: Arvoisa rouva puhemies! Todellakin on niin, että kun esi-
merkiksi asetuksella säädetään jotkut raja-arvot, niin ei siinä tarvita virkamiehiä valvo-
maan sitä. On itsestäänselvyys, että lakia pitää noudattaa, ja kun on säädetty joku raja-ar-
vo, niin riittää, että laboratorio sen toteaa ja tekee ilmoituksen viranomaiselle. Ei siinä tar-
vitse 28:aa virkamiestä valvomaan sitä, onko se 0,3 tai 0,4. Kun se on kerran annettu vi-
ranomaisen, valtioneuvoston, asetuksella tai peräti laissa, niin totta kai sitä pitää noudat-
taa, ja sen valvominen tällä keinoin, niin kuin edustaja Hassi esittää, kuuluu menneeseen
maailmaan. Totta kai kaikkia asetuksia ja lakeja pitää noudattaa, se kuuluu ihan jokaisen
virallisen toimijan velvollisuuksiin — ja myös näiden yrittäjien, jotka saavat leipänsä siitä,
kun he näitä mittauksia tekevät.

15.40 Satu Hassi vihr: Arvoisa puhemies! Todellakin toivoisin, että edustaja Hoskonen
lukisi edes hallituksen esityksen. (Hannu Hoskonen: Olen lukenut!)

Keskustelu päättyi.

Asia lähetettiin ympäristövaliokuntaan.
3


	4
	15.31
	15.37
	15.39
	15.40
	15.40


