















































DEMD635.tmpSave.xml


Pöytäkirjan asiakohta PTK 67/2016 vp
Pöytäkirjan asiakohta 

PTK 67/2016 vp

Täysistunto

Torstai 9.6.2016 klo 16.01—18.55

8. Lakialoite laiksi rikoslain 17 luvun muuttamisesta
Lakialoite LA 26/2016 vp Jaana Pelkonen kok ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

18.45 Jaana Pelkonen kok (esittelypuheenvuoro): Arvoisa puhemies! Koirien myrkytys-
tapaukset ja myrkytysyritykset eivät ole uusi ilmiö, mutta tapaukset ovat erityisesti tänä ke-
väänä huolestuttavasti lisääntyneet. Ymmärrettävästi asia on aiheuttanut paljon keskuste-
lua ja huolta. Myrkkysyöttejä on löydetty niin lenkkipolkujen varsilta, koirapuistoista kuin
koiranomistajien omilta pihoiltakin. Järkyttävää on, että myrkkyä sisältäviä syöttejä on lai-
tettu jopa postiluukkujen kautta sisään asuntoihin silloin, kun lemmikki on ollut yksin ko-
tona. On mahdotonta ymmärtää sellaista sairasta mieltä, joka haluaa vahingoittaa viatonta
eläintä. Poliisi on todennut, että myrkytysyrityksiä ei voida tutkia eläinsuojelurikoksina,
sillä eläinsuojelurikoksen minkään muodon yritystä ei vielä ole säädetty rangaistavaksi.
Tämä lain epäkohta on pikaisesti korjattava.

Nykyisessä rikoslaissa rangaistavaksi on säädetty eläinsuojelurikos, törkeä eläinsuoje-
lurikos ja lievä eläinsuojelurikos. Näissä kaikissa säädetään rangaistavaksi teko, jolla hen-
kilö tahallaan tai törkeästä huolimattomuudesta pahoinpitelemällä, liiallisesti rasittamalla,
jättämällä tarpeellista hoitoa tai ravintoa vaille tai muuten pykälässä määriteltyjen säädös-
ten vastaisesti kohtelee eläintä julmasti tai tarpeetonta kipua tai tuskaa aiheuttaen. Tällai-
seen tekoon syyllistynyt on tuomittava eläinsuojelurikoksesta. Teosta on säädetty rangais-
tavaksi myös törkeä sekä lievä tekomuoto. Tekoja voidaan siis tällä hetkellä tutkia korkein-
taan törkeänä vahingontekona. Tällöinkin eläimiin kohdistunut teko tutkitaan esineeseen
kohdistuneen rikoksen yrityksenä eikä eläimeen tai elävään olentoon kohdistuvan rikok-
sen yrityksenä. Rikosnimikkeissä ei ole säädetty erikseen teon yritystä rangaistavaksi.
Myös vahingoittamisen yrityksen tulee olla rikollista. Jo ryhtyminen toimintaan eläimen
vahingoittamistarkoituksessa on niin kylmää harkintaa osoittava ja siten moitittava teko,
että se on säädettävä rikokseksi mahdollisimman pian. Rikoksen yrityksen kriminalisointi
varmasti myös toimisi ennalta ehkäisevästi ja vähentäisi sekä tekoja että niiden yrityksiä.

Yhdessä edustaja Sirénin kanssa tekemässämme lakialoitteessa esitämme rikoslain
muuttamista siten, että eläinsuojelurikoksen yritys kriminalisoidaan. Koirien ja muiden
eläinten myrkyttäjät on saatava nykyistä paremmin kiinni ja heidät tulee saada aina vastuu-
seen teoistaan.
 Tarkistettu
4.0



Pöytäkirjan asiakohta PTK 67/2016 vp
18.47 Saara-Sofia Sirén kok: Arvoisa puhemies! Tosiaan tämänkin kevään aikana eri
puolilla Suomea kirjattiin lukuisia koirien myrkytystapauksia. Ne ovat aiheuttaneet lukui-
sia vakavia vaaratilanteita lemmikeille, lääkäri- ja sairaalahoitoa on tarvittu ja valitettavas-
ti liian moni on jopa joutunut jättämään parhaalle ystävälleen jäähyväiset aivan liian aikai-
sin. Koirien, muiden lemmikkieläinten ja luonnonvaraisten eläimien lisäksi vaarassa ovat
myös pienet lapset, sillä, kuten edustaja Pelkonen totesi, myrkkysyöttejä on löytynyt jopa
leikkipuistojen läheisyydestä. 

On mahdotonta ymmärtää, miten joku kehtaa ja voi tehdä jotakin tällaista. Mutta koska
tätä tapahtuu, myrkkysyöttejä löytyy ympäristöstä, on asialle tehtävä jotakin. Näiden tapa-
usten on päätyttävä. Rotanmyrkyllä myrkytettyjä tai esimerkiksi lasinsiruja sisältäviä syöt-
tejä on löydetty niin maastosta, puistoista kuin pihoilta sekä postiluukkujen kautta ihmis-
ten kotien eteisistä. Tämä on aivan käsittämätöntä toimintaa, ja se vaatii tekijältä myös vai-
vaa, suunnittelua ja toteutusta. Koirien myrkyttäjät on saatava nykyistä paremmin kiinni ja
heidät tulee saada vastuuseen teoistaan. Kuten edustaja Pelkonen totesi, uskomme, että jo
tämä kriminalisointi itsessään ennaltaehkäisisi näitä tekoja. Jo ryhtyminen toimintaan eläi-
men vahingoittamistarkoituksessa on niin moitittava teko, että tämä tulisi säätää rikoksek-
si. 

Nykyinen lainsäädäntö on ongelmallinen, ja poliisi on usein voimaton myrkytysepäily-
jen kanssa, koska sopivaa rikosnimikettä ei löydy. Poliisin arvion mukaan kyseessä olisi
eläinsuojelurikoksen yritys, mutta tätä ei lainsäädännössä ole säädetty rangaistavaksi teok-
si. Rikoslaissa rangaistavaksi on säädetty eläinsuojelurikos, törkeä eläinsuojelurikos ja lie-
vä eläinsuojelurikos. Näissä kaikissa säädetään rangaistavaksi teko, jolla henkilö tahallaan
tai törkeästä huolimattomuudesta johtuen aiheuttaa tarpeetonta kipua tai tuskaa eläimelle.
Nykylainsäädännön mukaan rikosvastuu siis alkaa vasta, kun eläintä on jo vahingoitettu.
Mielestämme myös vahingoittamisen yrityksen tulisi olla rikollista. Teimme tämän laki-
aloitteen yhdessä edustaja Pelkosen kanssa, koska mielestämme eläinsuojelurikoksen yri-
tyksen tulisi olla rangaistava teko.

18.51 Timo Heinonen kok: Arvoisa puhemies! Eilen Kymmenen Uutisia katsellessani oli
mukava huomata, miten edustaja Sirén siellä teki ympäristön eteen hyvää työtä keräten
roskia merenrannalta edustaja Modigin ja kumppaneiden kanssa. Nyt he ovat tehneet hy-
vän aloitteen, missä näitä koiranmyrkyttäjiä — jotka levittävät siis luontoon roskaa, mitä
koirat käyvät nuuhkimassa ja syömässä — rankaistaisiin. En tiedä, mitä sellaisella sitten ta-
voitellaan, mutta tälle aloitteelle kyllä mielelläni annan täyden tuen. Edustajat Sirén ja Pel-
konen siis esittävät, että jatkossa poliisille tulisi mahdollisuus myös tutkia pelkästään näitä
tapauksia, jotka eivät vielä ole johtaneet esimerkiksi eläimen kuolemaan, eli pelkkä yritys-
kin olisi rangaistava.

Nyt oikeastaan olisin halunnut vielä tässä lähetekeskustelussa, kun tämä menee eteen-
päin käsittelyyn, kysyä edustaja Pelkoselta, että onhan tämä nyt tehty niin, että tämä ei ole
millään tavalla vain koiriin sidottu vaan tämä on itse asiassa eläinneutraali lainsäädäntö, eli
tämä tulee koskemaan kaikkia eri eläimiä, vaikka tässä puhutaan koirista. (Ben Zysko-
wicz: Eikö rottiakaan saa myrkyttää enää?) Mutta täysi tuki tälle. 

18.52 Jaana Pelkonen kok: Arvoisa rouva puhemies! Edustaja Heinoselle lyhyt ja ytime-
käs vastaus. Näin olemme tarkoittaneet, että muihinkin eläimiin kohdistuvat muun muassa
myrkytysyritykset ehdottomasti tulisi kriminalisoida, ei vain koiriin kohdistuvat.
2



Pöytäkirjan asiakohta PTK 67/2016 vp
18.52 Timo Heinonen kok: Arvoisa puhemies! Edustaja Zyskowicz tuossa teki epäasial-
lisen kommentin väliin ja sai minut vähän hymyilemään ja puheenkin katkeamaan. Yleen-
sä sellaista ei ole tapahtunut, mutta nyt tapahtui, ja päätin hengähtää hetken ja rauhoittua ja
jatkaa sitten muutaman sanan. Eli hän kysyi, eikö rottiakaan saa myrkyttää. No, ei saa rot-
tia myrkyttää, jos ne ovat toisten lemmikkirottia, mutta, totta kai, ei tällä lainsäädännöllä
siihen tähdätä, että navetoissa taikka tuotantotiloissa taikka muissa paikoissa ei säädösten
mukaisesti voisi rottia tuhota. Mutta jos edustaja Zyskowiczin naapurissa rouvalla on pieni
kotirotta, niin sitä ei saa myrkyttää. (Ben Zyskowicz: Ei tulisi mieleenikään! — Naurua)

18.53 Saara-Sofia Sirén kok: Arvoisa puhemies! Kun näitä syöttejä sieltä ympäristöstä ja
luonnosta löytyy, niin ne ilmeisestikin on kohdennettu koirille, mutta eihän se tietenkään
katso sitä, kenen kohdalle, minkä eläimen tai ihmislapsen kohdalle se syötti osuu, esimer-
kiksi joku makkaraviipale, jossa on lasinsiruja. Ja kuten sanottua, niin myös pikkulapset
ovat vaarassa ja näitä syöttejä on löytynyt jopa leikkipuistojen läheisyydestä. (Timo Hei-
nonen: Kyllä, tämä on vakava asia!)

Keskustelu päättyi.

Asia lähetettiin lakivaliokuntaan.
3


