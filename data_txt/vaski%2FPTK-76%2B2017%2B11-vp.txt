















































DEM49BC.tmp.xml


Pöytäkirjan asiakohta PTK 76/2017 vp
Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

11. Hallituksen esitys eduskunnalle maakaasumarkkinalaiksi ja eräiksi siihen liittyviksi 
laeiksi

Hallituksen esitys HE 50/2017 vp
Lakialoite LA 1, 3/2016 vp
Toimenpidealoite TPA 3/2016 vp
Valiokunnan mietintö TaVM 11/2017 vp

Toinen käsittely, ainoa käsittely

Ensimmäinen varapuhemies Mauri Pekkarinen: Toiseen käsittelyyn ja ainoaan käsitte-
lyyn esitellään päiväjärjestyksen 11. asia. Nyt voidaan toisessa käsittelyssä hyväksyä tai
hylätä lakiehdotukset, joiden sisällöstä päätettiin ensimmäisessä käsittelyssä. Lopuksi pää-
tetään ainoassa käsittelyssä toimenpidealoitteesta.

Keskustelu

15.56 Katri Kulmuni kesk: Arvoisa puhemies! Talousvaliokunta teki maakaasumarkki-
nalaista ja siihen liittyvistä laeista yksimielisen mietinnön, mikä on varsin hieno asia. Täy-
tyy kuitenkin tunnustaa, että tuossa asiantuntijoiden kuulemisvaiheessa osin ristiriitaista-
kin informaatiota tuli siitä, missä aikataulussa kannattaisi meidän maakaasumarkkinamme
avata. Toki se kytkeytyy Baltian tilanteeseen, Liettuan ja Puolan välisen putken tilantee-
seen. On ihan selvä, että markkinatalouden logiikan mukaan varmasti on etua ja hyötyä sii-
tä, että nyt lakimuutos tehdään ja maakaasumarkkinoita avataan, mutta on kuitenkin ehkä
oletettavaa, että se ei vielä, ennen kuin se koko ketju sinne Keski-Eurooppaan saadaan toi-
mimaan, vaikuttaisi sitten myös meille tänne. Komission tuki Balticconnectorillehan on
varsin suuri, 75 prosenttia, 190 miljoonaa. Se on erittäin merkittävä asia.

Hyvä juttu tuossa lakiesityksessä on myös se, että biokaasun verkkoon pääsyä helpote-
taan. Tähän lakipakettiin kytkeytyy myös sähkönsiirtolakimuutoksia, joista vuosi sitten
nousi aika isokin kohu, kun Caruna teki aivan kohtuuttomia, poskettomia korotuksia suo-
rastaan, ja nyt tänne tulee sitten korotuskattoja, kuinka paljon voi korottaa. Toivottavasti
niistä ei tule sitten se pienin toteutuva korotus. Tätäkin tullaan tarkistelemaan. 

Etenkin pohjoisen ja Itä-Suomen harvaan asutuille, varsin suurille verkkoalueille, missä
välimatkat ovat pitkiä mutta populaatio on vähäistä, saatiin nyt sitten pidennyksiä aikatau-
luissa, missä näitä investointeja, joita edellinen hallitus linjasi, tarvitsisi tehdä. Valiokunta
otti kyllä myös huomioon sen, että teknologia tulee menemään eteenpäin, ja myös nämä
alueelliset erot täytyy huomioida ja asiaa varmasti myös jatkossakin tarkastella, jos nämä
sähkömarkkinalain muutokset eivät ole riittäviä.
 Tarkistettu
4.1



Pöytäkirjan asiakohta PTK 76/2017 vp
15.58 Lauri Ihalainen sd: Arvoisa puhemies! Tästä edustaja Kulmunin puheenvuorosta
on hyvä jatkaa ja aloittaa myös sillä, että valiokunta laajan kuulemiskierroksen jälkeen
päätyi myöskin yksimieliseen esitykseen maakaasumarkkinalainsäädännön kehittämistar-
peista, ja sillä on arvo sinänsä.

Maakaasun osuushan meidän energiahuollossamme ei ole kovin suuri, lienee jotain
kuutta prosenttia, mutta kasvavan tärkeä, ja sen takia tällä on suurta merkitystä. Maakaasu-
markkinat todella avataan viimeistään 2020 mennessä, ja tämä Suomen ja Viron yhdistävä
Balticconnector-kaasuputki on tietysti yksi ilmentymä tästä hankkeesta, joka nyt on työn
alla. Niin kuin täällä on käynyt ilmi, sen rakentamisvaihetta EU:n komissio tukee 187,5
miljoonalla, joka on 75 prosenttia rakennusaikaisista kustannuksista.

Todellakaan tämän mietinnön tekeminen ei ollut helppoa sen takia, että oli hyvin erilai-
sia arvioita — ja se on hyvä tässä tuoda esille — näiden markkinoiden avaamisen sekä ai-
kataulusta, vaikuttavuudesta että myös kustannuksista. Tämä vähän hämmensi meidän va-
liokuntamme työskentelyä. Todettiin myös se, että pelkästään Suomen ja Viron välille ra-
kennettava maakaasuputki ei vielä avaa eurooppalaisia maakaasumarkkinoita kilpailulli-
sessa mielessä järkevällä tavalla, ja tässä ennen kaikkea tietysti tämän Puolan ja Liettuan
välisen yhdysputken aikaansaaminen on erityisen tärkeää. Toivottavasti siinä aikataulussa
nämä ratkaisut syntyvät, mihin me emme voi tietysti täältä Suomesta pelkästään vaikuttaa.

Myös siitä, mikä maakaasun hintavaikutus tulee olemaan markkinoilla, oli vähän erilai-
sia käsityksiä, mutta tämänkin jälkeen me sitten päädyimme yhteiseen arvioon. Se, mitä
tässä rakenteellisesti tapahtuu, on se, että kun meillä on kaksi maakaasuyhtiötä, Gasum ja
Baltic Connector, niin on selvää, että kun eriytetään Gasumista verkkoyhtiö, niin ei tarvit-
se eikä ole järkevää olla kahta verkkoyhtiötä, vaan nämä kaksi valtio-omisteista yhtiötä on
järkevää yhdistää.

Lopuksi minäkin haluaisin vain palata vielä tähän ajatukseen tai ehdotukseen siitä, että
siirtomaksujen korotuskatto tulee nyt. Se on näiden kokemusten valossa, joita tässä taka-
vuosina on ollut, tärkeä. Kansalaispalaute on ollut aika kovaa tähän liittyen, ja siinä on ol-
lut semmoisia väärinkäsityksiä, että tässä nyt alvariinsa 15 prosentin korotuksia tullaan te-
kemään. Sehän ei ole tarkoitus, siinä suhteessa katsotaan sitä pidempää aikaväliä. Mutta
joka tapauksessa aikaisemmin ei ollut mitään kattoa, ja tämä on kuitenkin tässä mielessä
parannus, ynnä se, että harvaan asutuilla alueilla tämän maan alle rakennettavan kaapelin
osalta, mikä on aika kallista puuhaa, näitä siirtymäkausia joustavoitettiin ja nämä yhtiöt,
jotka siellä toimivat, pystyisivät myös nämä investoinnit tekemään.

Joten siis valiokunta teki tässä mielessä yksimielisen esityksen, ja pidän sitä erittäin suu-
ressa arvossa.

16.02 Eerikki Viljanen kesk: Arvoisa puhemies! Maakaasun siirtämisen lisäksi tämä eh-
dotus koskee myös sähkönsiirtoa. Sähkö on meille kaikille välttämättömyyshyödyke. Vält-
tämättömyydestään huolimatta sen siirtäminen on kuitenkin monopolitoimintaa. Onkin
selvää, että sähkön ja sen siirtomaksujen pitää olla kohtuullisia.

Tätä kohtuullisuuden vaadetta on haastettu todella suurilla sähkönsiirtohintojen koro-
tuksilla. Huonointa korotuksissa on se, että edes säästämällä energiaa kuluttajat eivät ole
pystyneet suojautumaan kovalla vauhdilla kasvavilta sähkölaskuilta, koska sähkönsiirto-
yhtiöt ovat painottaneet suuria hinnankorotuksia nimenomaan sähkönsiirron kuukausi-
maksuihin. Energiaviraston raporteista selviää, että jo vuosien 2012—2015 tarkastelujak-
sossa sähkönjakelijoille kertyi yhteensä 175 miljoonaa euroa ylijäämää. Yhtiöiden sijoite-
2



Pöytäkirjan asiakohta PTK 76/2017 vp
tun pääoman tuottoprosentti on ollut jopa lähellä 10:tä prosenttia. Monet sähkönsiirtoyh-
tiöt ovat siis korottaneet hintoja huomattavasti enemmän kuin mitä sähkön toimitusvar-
muuden turvaaminen edellyttäisi. Siksi pidän tätä esitystä hyvänä tai vähintäänkin oikean-
suuntaisena. Esitykseen sisältyvät ehdotukset sähkö- ja maakaasumarkkinalakiin
lisättäviksi säännöksiksi, jotka rajoittavat sähkön ja maakaasun siirron ja jakelumaksujen
korotuksen 12 kuukauden tarkastelujakson aikana enintään 15 prosenttiin siirron tai jake-
lun verollisesta kokonaishinnasta.

Arvoisa puhemies! Nämä muutokset eivät kumoa edellisen hallituksen suurta virhettä
antaa Fortumin myydä sähkönsiirtoverkkonsa Carunalle, mutta kuten sanottu, näillä muu-
toksilla pystytään edes hieman hillitsemään tämän edellisellä vaalikaudella luodun koro-
tusautomaatin toimintaa ja kohtuullistamaan tilannetta.

16.04 Markku Pakkanen kesk: Arvoisa puhemies! Täytyy heti tunnustaa, että kyseistä
asiaa en tunne niin kuin sitä valiokunnassa käsitelleet, ja esitänkin kysymyksen salissa ole-
ville edustajille, kun tässä puhutaan maakaasun markkinahintojen avaamisesta yleensä.
Tulen itse alueelta Kymenlaaksossa, jossa maakaasua on käytetty teollisuuden energian-
lähteenä jo 60—70-luvulta asti ja myös kaukolämpöyhtiössä kaupungin yhtiöt ovat käyt-
täneet sitä. Siellä maakaasun hinta on aina ollut hyvin lähellä öljyn hintaa. Mikä tulevassa
markkinatilanteessa on sitten se, mihin maakaasua verrataan? Onko se sähkö vai mikä,
onko se joku tällainen maailman, globaali hinta, vai onko se aidosti markkinahintainen jär-
jestelmä?

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 50/2017 vp sisältyvät 1.—5. lakiehdotuksen. Eduskunta pysyi ensimmäisessä kä-
sittelyssä tekemässään päätöksessä lakialoitteisiin LA 1, 3/2016 vp sisältyvien lakiehdo-
tusten hylkäämisestä. Lakiehdotusten toinen käsittely päättyi. Eduskunta yhtyi valiokun-
nan ehdotukseen toimenpidealoitteen TPA 3/2016 vp hylkäämisestä. Asian käsittely päät-
tyi.
3


