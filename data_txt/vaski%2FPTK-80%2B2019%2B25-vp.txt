















































DEM7FB6.tmp.xml


Pöytäkirjan asiakohta PTK 80/2019 vp
Pöytäkirjan asiakohta 

PTK 80/2019 vp

Täysistunto

Keskiviikko 11.12.2019 klo 14.00—17.56

25. Hallituksen esitys eduskunnalle tuloveroja koskevan kaksinkertaisen verotuksen vält-
tämiseksi ja veron kiertämisen estämiseksi Saksan kanssa tehdyn sopimuksen muuttami-
sesta tehdyn pöytäkirjan hyväksymiseksi ja voimaansaattamiseksi

Hallituksen esitys HE 97/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 25. asia. Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.46 Valtiovarainministeri Katri Kulmuni (esittelypuheenvuoro): Arvoisa puhemies!
Vuonna 2016 sovittiin osana OECD:n veropohjan rapautumista ja voitonsiirtoa estävää
niin sanottua BEPS-hanketta monenvälisestä yleissopimuksesta eli niin kutsutusta MLI-
yleissopimuksesta. Sopimuksella toteutettiin verosopimukseen liittyvät BEPS-toimenpi-
teet mahdollistamalla lukuisten kahdenvälisten verosopimusten mukauttaminen yhdellä
monenvälisellä sopimuksella ilman jokaisen kahdenvälisen sopimuksen erillistä muutta-
mista. BEPS-toimenpiteiden tarkoituksena on muuttaa tuloverosopimuksia siten, että ve-
rosopimuksissa selkeästi mainitaan tavoite veron kiertämisen ja välttämisen estämisestä.

Suomen ja Saksan välistä verosopimusta on nyt muutettu tämän sopimuksen tarkoitta-
malla tavalla niin, että sopimuksen johdantolauseessa mainitaan tavoite veron kiertämisen
estämisestä ja välttämisestä. Lisäksi sopimuksessa on määritelty ne olosuhteet, joiden val-
litessa sopimukseen perustuvaa etuutta ei pidä tulon osalta myöntää. Suomen ja Saksan
osalta muutos on tehty sopimuspuolten kanssa käydyissä tavanomaisissa verosopimusneu-
votteluissa.

17.48 Arto Pirttilahti kesk: Arvoisa puhemies! Onnittelut uudelle valtiovarainministeril-
le Katri Kulmunille tästä esittelystä! Itse esitys on aika tekninen ja lyhyt, mutta voimia ja
jaksamista tähän laajempaan valtiovarainministerin salkun kantamiseen.

Toki nämä veronkiertoon ja veronvälttelemiseen olevat asiat ovat tärkeitä ja näitä tulee
uudistaa ja päivittää sen mukaisesti, kuten myös tämän Saksan kanssa tehdyn sopimuksen
ja yhtä lailla tuon seuraavankin sopimuksen osalta. Siinäkin tullaan päivittämään meidän
lainsäädäntöä tämän päivän ajan tasalle. — Tämä lyhyesti.
 Tarkistettu
4.0



Pöytäkirjan asiakohta PTK 80/2019 vp
17.49 Toimi Kankaanniemi ps: Arvoisa puhemies! Kiitokset ministerille esiintymisestä
tässä yhteydessä ensimmäistä kertaa eduskunnalle. Valitettavasti meitä on täällä määrälli-
sesti aika pieni joukko mutta laadullisesti varmaan parhaat voimat. [Eduskunnasta: Kyllä!]

Vielä voin tuohon edelliseen keskusteluun todeta, että Jyväskylässä se on muuten vielä
Cygnaeuksenkadun varrella oleva talo, jossa tämä Karvi sijaitsee siellä. Sinne pääjohtaja-
kin pitäisi siirtää, ja ministeri Kulmuni voi varmaan sitä avittaa kovastikin.

Tässä yhteydessä kysyisin veronkierron ja harmaan talouden estämiseen liittyvistä
suunnitelmista tällä hetkellä valtiovarainministeriössä. Joko olette siihen ehtinyt paneu-
tua? Tuskin nyt kovin syvällisesti, ymmärrän sen. Mutta onko teidän agendallanne tärkeäs-
sä asemassa se, että tähän ongelmaan todella puututtaisiin?

Minusta tuntuu, että viime vuosina ei kuitenkaan ole tehty kaikkea sitä, mitä olisi mah-
dollista tehdä. Euroopassa, puhumattakaan laajemmin, veronkierto ja harmaa talous ovat
sellaisia, että ne syövät meidän hyvinvoinnistamme aivan kohtuuttoman osan. Täällä on
monta kertaa edellisvuosina oppositiosta pantu budjettivastalauseeseen muutaman kym-
menen miljoonan määrärahoja harmaan talouden torjumiseen ja sitten pantu tulopuolelle
vastaavasti satoja miljoonia. Me perussuomalaiset emme tehneet vaihtoehtobudjettiimme
tällaista, sanotaanko, silmänkääntötemppua, jos rumasti sanotaan — vai onko se ruma sa-
nonta edes — mutta kuitenkin katsomme, että tämä yhteiskuntamoraalia ja valtion varoja
merkittävästi syövä toiminta pitäisi saada kyllä paljon pienemmäksi kuin mitä se tällä het-
kellä on. Eli mitkä ovat teidän agendallanne olevat toimenpiteet tältä osin?

17.51 Anneli Kiljunen sd: Arvoisa puhemies! Minunkin puoleltani lämpimät onnittelut
uudesta, vaativasta tehtävästä, ja voin näin hallituskumppanina sanoa, että saatte varmasti
kaiken mahdollisen tuen myös meiltä siihen. Uskon, että tämä työ, yhteistyö, lähtee vah-
vaan yhdessä tekemiseen.

Mutta, arvoisa puhemies, tähän lakiesitykseen liittyen: Lakiesitys on hyvin pitkälle
eduskunnan näkökulmasta tekninen. Se päivitetään, ja sillä lailla selkeytetään esitystä.
Eduskunta hyväksyy verotuloja koskevan kaksinkertaisen verotuksen välttämiseksi ja ve-
ronkiertämisen estämiseksi Saksan kanssa tehdyn sopimuksen muuttamisesta marraskuus-
sa 2019 tehdyn pöytäkirjan, elikkä siltä osin esitys on hyvä ja kannatettava.

Vastaavanlainen esitys on tuo seuraavakin, joka kattaa sitten muita maita, mutta — jos
olen ymmärtänyt, kun olen katsonut — on hyvin paljon samantyyppinen esitys, että siltä
osin voin tässä yhteydessä kannattaa molempia esityksiä.

17.52 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustajille näistä kysymyksistä ja huomioistanne ja kannustuksesta.

Totta tosiaan nämä kaksi hallituksen esitystä ovat varsin teknisluonteisia päivityksiä
olemassa oleviin verosopimuksiin liittyen. Täytyy tunnustaa toki rehellisyyden nimissä,
että en tässä vuorokaudessa ole vielä aivan kaikkia yksityiskohtia pystynyt selvittämään.
Mutta totta kai on yleisesti ne kirjaukset, joita hallitusohjelmaan on kirjattu aggressiivisen
verosuunnittelun hillitsemiseksi, ja totta kai Suomi on erittäin pitkään aktiivisesti tehnyt
myös OECD:n kautta nimenomaan sitä työtä kansainvälisellä tasolla, jolla pystyttäisiin sit-
ten tilkitsemään näitä erilaisia ongelmia, joita liittyy veronkiertoon.

Positiivista toki Suomen näkökulmasta on se, että kansainvälisesti ajatellenhan meidän
verovajeemme on aivan sieltä pienimmästä päästä, eli Suomessa tämä asia on kyllä hyvin
hoidettu. Mutta on tärkeää, että me OECD:n kautta ennen kaikkea teemme sitten sitä yh-
2



Pöytäkirjan asiakohta PTK 80/2019 vp
teistyötä, ja keväällä moni niistä hallitusohjelman kirjauksista tulee etenemään, ja edus-
kuntakin pääsee niistä varmasti keskustelemaan.

Keskustelu päättyi.

Asia lähetettiin valtiovarainvaliokuntaan.
3


