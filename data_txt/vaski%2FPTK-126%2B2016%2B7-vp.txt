















































DEM567F.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

7. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain muuttamisesta ja väliaikaisesta muuttamisesta sekä vapaasta sivistystyöstä annetun 
lain muuttamisesta

Hallituksen esitys HE 177/2016 vp
Valiokunnan mietintö SiVM 15/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on sivistysvaliokunnan mietintö SiVM 15/2016 vp. Nyt
päätetään lakiehdotusten sisällöstä. Valiokunnan puheenjohtaja, edustaja Puumala.

Keskustelu

19.41 Tuomo Puumala kesk (esittelypuheenvuoro): Herra puhemies! Hallituksen esityk-
sessä ehdotetaan siis muutettavaksi opetus- ja kulttuuritoimen rahoituksesta annettua lakia
ja vapaasta sivistystyöstä annettua lakia. Ammatilliseen peruskoulutukseen kohdennettai-
siin 190 miljoonan euron määrärahasäästö vuodesta 2017 lähtien. Säästö toteutettaisiin si-
ten, että rahoituksen perusteena käytettävä opiskelijoiden enimmäismäärä säädettäisiin
12,44 prosenttia koulutuksen järjestämislupien mukaista kokonaisopiskelijamäärää alem-
malle tasolle. Kilpailukykysopimuksen mukaista lomarahojen väliaikaista alentamista vas-
taava vaikutus otettaisiin huomioon laskettaessa vuosien 2017—2019 lukiokoulutuksen,
ammatillisen peruskoulutuksen, oppilaitosmuotoisen ammatillisen lisäkoulutuksen, tai-
teen perusopetuksen, vapaan sivistystyön oppilaitosten sekä museoiden, teattereiden ja or-
kestereiden rahoitusta. Maahanmuuttajille suunnattua ammatillista koulutusta olisi mah-
dollista rahoittaa valtionavustuksella vuonna 2017. Nuorten aikuisten osaamisohjelman
valtionavustusrahoitusta koskevan säännöksen voimassaoloa jatkettaisiin vuoden 2018
loppuun. Perusopetukseen valmistavan opetuksen ja muiden kuin oppivelvollisten perus-
opetuksen rahoitus kytkettäisiin nykyistä tarkemmin toteutuneen opetuksen määrään. Li-
säksi uudistettaisiin eräitä perusopetuslaissa tarkoitetun opetuksen rahoitusta koskevia
säännöksiä.

Puhemies! Valiokunta kiinnittää eniten mietinnössään huomiota ammatillisen koulutuk-
sen säästöihin. Sivistysvaliokunta on jo aiemmissa kannanotoissaan kritisoinut ammatilli-
sen koulutuksen säästöjen aikataulutusta suhteessa ammatillisen koulutuksen sisällölli-
seen reformiin. Valiokunta pitää edelleen erittäin valitettavana säästöjen toteuttamista vuo-
den 2017 alusta ja jo ennen ammatillisen koulutuksen uudistamista koskevan lainsäädän-
nön voimaantuloa vuoden 2018 alusta. Säästöjen ajoitus tekee vuodesta 2017 erittäin haas-
tavan ammatillisen koulutuksen järjestäjille. Ammatillinen reformi kuitenkin etenee hy-
vää vauhtia. Reformin valmistelu on ollut avointa, ja keskeiset linjaukset on valmisteltu
 Tarkistettu
4.0



Pöytäkirjan asiakohta PTK 126/2016 vp
yhdessä eri tahojen kanssa. Monet koulutuksenjärjestäjät ovat tämän vuoksi jo ennakoi-
neet reformin toimeenpanoa ja uudistaneet koulutusprosesseja. Reformia koskevan lain-
säädännön pitäisi tulla eduskuntaan ensi vuoden alkupuolella.

Puhemies! Muista esitykseen sisältyvistä asioista valiokunta pitää kannatettavana, että
valtionavustuksella voidaan rahoittaa sellaisten maahanmuuttajien opintoja, jotka eivät ole
suorittaneet perusopetuksen oppimäärää tai joilla ei ole perusopetuksen oppimäärän suo-
rittamisen jälkeistä tutkintoa. Samalla nuorten aikuisten osaamisohjelman valtionavustus-
ten rahoitusta koskevan säännöksen voimassaoloa jatketaan kahdella vuodella opintonsa
vuosina 2013—2016 ohjelmassa aloittaneiden opintojen loppuun saattamiseksi. Määrära-
han turvin voidaan tarjota ammatillista koulutusta noin 2 000 maahanmuuttajalle.

Huolensa valiokunta esittää vapaan sivistystyön sekä museoiden, teattereiden ja orkes-
tereiden rahoituksesta. Vapaan sivistystyön oppilaitosten valtionosuuksien ja valtionavus-
tusten leikkaukset ovat heikentäneet ja heikentävät kansalaisten koulutuksellista tasa-ar-
voa, koska opetustarjontaa on jouduttu supistamaan ja opetuksen hintaa nostamaan.

Puhemies! Valiokunta esittää lisäksi yhtä teknistä pykälätason muutosta. Saadun selvi-
tyksen mukaan esi- ja perusopetuksen yksikköhintoja koskevan lain 29 § 1 momentissa
säädettävää rahoituslain perusteella suoritettavan esi- ja perusopetuksen rahoituksen las-
kentakaavaa tulisi täsmentää siten, että rahoituksen laskennan perusteena olevaa valtiova-
rainministeriön määräämää kotikuntakorvauksen yksikköhintaa tulisi alentaa 3,15 euroa.
Esitämme hallituksen esityksen hyväksymistä tämä muutos huomioiden.

Mietintö sisältää kaksi vastalausetta.

19.45 Krista Kiuru sd: Arvoisa puhemies! Käsittelyssä on opetus- ja kulttuuritoimen ra-
hoituksesta annetun lain muuttaminen ja vapaasta sivistystyöstä annetun lain muuttami-
nen. Yllättävän isosta asiasta on siis kysymys, kun puhutaan koko koulutuskentän rahoi-
tuksesta.

Lähdetään siitä, että tässä esityksessä ammatilliseen peruskoulutukseen kohdennetaan
190 miljoonan määrärahasäästö vuodesta 2017 lukien. Moni on kysynyt, jopa valiokunta
itse useita kertoja ja toistuvasti, miksi ammatillisen koulutuksen uudistus toteutetaan myö-
hemmin ja itse rahoitusleikkaus aikaisemmin, jolloin tosiasiassa ammatillisen koulutuk-
sen uudistus verhotaan kylmäksi 190 miljoonan euron leikkaukseksi. Tätä ei ole kukaan
ymmärtänyt. Siihen samaan asiaan ovat puuttuneet sekä sivistysvaliokunta että valtiovaro-
jen sivistysjaosto. Ei moni voi ymmärtää, miksi ihmeessä tehdään uudistus, jossa rahat vie-
dään 2017 ja uudistus toteutetaan siitä seuraavana vuonna. Ei tämä ole uudistamista, tämä
on leikkaamista.

Arvoisa puhemies! Esityksessä esitetään siis, että voitaisiin nopeuttaa opintoaikoja,
säästää seinistä ja lisätä yhteistoimintaa — tosiasiassa juuri niitä asioita, joita esitettiin vii-
me hallituskaudella, ja niiden lukkona oli se, että aloituspaikkoja ei voinut vähentää. Tässä
salissa näyteltiin aika erikoinen näytelmä, ei sinänsä fyysisesti tässä salissa mutta eduskun-
tasalissa kuitenkin: Silloinen oppositio, keskusta ja perussuomalaiset, halusi hylätä uudis-
tuksen, vaikka aloituspaikat olisi säilytetty ennallaan. Mutta juuri tästä syystä — pelosta,
että aloituspaikat eivät säilyisi ennallaan — silloinen oppositio halusi hylätä tuolloisen am-
matillisen koulutuksen uudistuksen. Kun sitten laki säästöjen ohjauskeinoista kaatui edus-
kunnan käsittelyssä aikapulaan, jäljelle olisi jäänyt vain huono vaihtoehto, juuri se vaihto-
ehto, minkä tämä hallitus nyt toteuttaa. Silloisena istuvana ministerinä totesin, että minus-
ta ei ole viemään näin huonoa esitystä eduskunnan viime metreillä läpi, koska koen, että
2



Pöytäkirjan asiakohta PTK 126/2016 vp
pahinta uudistusta on uudistus, jossa vain ja pelkästään aloituspaikkoja tai opettajamäärää
leikataan. Silloinen eduskunta tuki tätä valitsemaani linjaa niin hallituspuolueissa kuin
eduskunnan oppositiossa, ja vain kokoomus vastusti tätä linjausta loppuviimeksi kahdek-
sasta eduskuntaryhmästä tässä salissa. Näin ammatillisen koulutuksen uudistusta viime
hallituskauden lopussa ei toteutettu aloituspaikkoja vähentämällä. 

Nyt kun uusi eduskunta aloitti, niin kyllä ihmetykseni oli suuri, kun kaksi kantavaa sil-
loista oppositiopuoluetta olivat siirtyneet hallitusaitioon. Kaivettiin esiin jälleen ammatil-
lisen koulutuksen uudistus, mutta kas kas, otettiin käyttöön jälleen aloituspaikkojen vähen-
täminen, joka oli osoittautunut täällä eduskunnan käsittelyssä sellaiseksi vaihtoehdoksi,
jota seitsemän ryhmää kahdeksasta puolueesta ei kannattanut. Siksi ihmettelen tätä, miksi
näitä mittavia säästöjä ei lähdetty hakemaan ammatillisen koulutuksen kehittämisellä, sei-
nistä säästämällä, yhteistoimintaa lisäämällä, opintoaikoja tehostamalla, vaan yksinkertai-
sesti tuotiin eduskuntaan käsittelyyn laki, joka lähtee siitä, että koulutuksen järjestäjien on
nyt itse päätettävä, leikkaavatko he opettajista ja tuntimääristä vai leikkaavatko he aloitus-
paikoista.

Onpa tämä kova juttu täällä käsittelyssä: On siis ehdotus, jossa lähtökohtana ei ole var-
sinaisen sisällön ja toiminnan uudistus vaan tosiasiassa aloituspaikkojen leikkaus. 18 000
aloituspaikkaa on uhattuna. Tosin ministeriö itse epäilee, että ehkä vain minimissään 6 000
aloituspaikkaa lähtisi, mahdollisesti enemmän.

Nyt olemme tähän asiaan sivistysjaostossa paneutuneet ja olemme huomanneet, että ku-
kaan tässä valtakunnassa ei tiedä noin 170 koulutuksen järjestäjän todellisista valinnoista,
ja tältä osin on hyvin erikoinen tilanne, että Suomessa ei tiedetä, lähtevätkö nämä aloitus-
paikat vai eivät. Se on aivan käsittämätöntä, että meitä ei kiinnosta, toteutuuko koulutuk-
sellinen tasa-arvo tässä maassa myös alueellisesti. Erityisesti pääministeripuolue keskusta,
joka puhui kauniisti alueellisesta koulutuksen saatavuudesta, on tuonut tänne käsittelyyn
esityksen, joka nimenomaan lähtee siitä, että aloituspaikkoja vähennetään. SAK arvioi jo-
pa, että osa näistä säästöistä voidaan toteuttaa leikkaamalla sellaisten alojen opiskelijapaik-
koja, joiden osaajille olisi työmarkkinoilla käyttöä. Aika hurjaa tekstiä, kun ajatellaan, mitä
tässä oikein ollaan tekemässä.

Eli hallituksen oma esitys lähtee siitä, että jos säästö toteutettaisiin kokonaisuudessaan
opiskelijamäärää vähentämällä, vähennys vastaisi 18 000:ta opiskelijapaikkaa. Tämä lu-
kee tässä hallituksen esityksessä. Kuinka paljon on 18 000 aloituspaikkaa? Sekin on hyvä
todeta, että vuonna 2015 meillä oli 45 400 aloituspaikkaa ammatillisen koulutuksen piiris-
sä, siis noin 45 000, ja hallituksen esitys lähtee siitä, että aloituspaikkoja maksimissaan lei-
kataan 18 000. Siis minun täytyy sanoa, että tässä ei ole mitään järkeä. Se tarkoittaa joko si-
tä, että me ajamme kokonaan aikuisten ammatillisen koulutuksen alas eli noin 15 000 paik-
kaa — silloin ammatilliseen koulutukseen pääsisivät vielä ikäluokan nuorimmat, joita on
laskennallisesti fifty-fifty-periaatteella noin 30 000 — mutta jos me lähdemme siitä, että
ammatillinen aikuiskoulutus säilyy ainakin joiltakin osin, niin sitten kaikki nuoret eivät
pääsekään enää koulutukseen. En tiedä, kumpaa linjaa hallitus aikoo tehdä, koska tämä on
jätetty koulutuskentän vastattavaksi, kummalla linjalla ollaan.

Arvoisa puhemies! Hämmästyttävää on sekin, että kun me katsomme tätä kokonaisuut-
ta, niin kyllä ammatillisen koulutuksen kontaktiopetuksen eli lähiopetuksen tuntimäärä on
laskenut kuin lehmän häntä. Siis pahimmillaan joillakin aloilla opiskellaan kolmannes vä-
hemmän lähitunneilla kuin on opiskeltu vielä kymmenen vuotta sitten, ja tämä johtaa tie-
tenkin siihen keskeiseen kysymykseen, kuinka paljon me voimme vielä säästää sillä, että
3



Pöytäkirjan asiakohta PTK 126/2016 vp
opettajia vähennetään. Nyt arvioidaan, että ammatillisen koulutuksen parissa työskentele-
vien henkilöiden laskennallinen vähentämistarve on 2 400—3 800 työntekijää, ja tämän
menoerän perusteella työttömyysetuudet uhkaavat paisua vähintään 15,5—24,6 miljoonaa
euroa. Kysyn vain teiltä: kun Talvivaaran eli nykyisen Terrafamen pääomittamista perus-
teltiin työllisyysnäkökulmilla, miksi tätä uudistusta ajetaan ajattelematta työllisyysnäkö-
kulmaa ollenkaan?

Arvoisa puhemies! Kuinka paljon on sitten tämä leikkaus käytännössä? Jos me sallim-
me, että aloituspaikkoja näin paljon leikataan, niin se tarkoittaa käytännössä sitä, että Poh-
jois-Suomessa kukaan ei enää tulisi ammatillisen koulutuksen piiriin — kukaan ei tulisi
ammatillisen koulutuksen piiriin — tai toinen vaihtoehto on se, että sosiaali- ja terveysalan
koulutuspaikat ammatillisessa koulutuksessa leikattaisiin kokonaan. Kysyn teiltä, hyvät
edustajat: eikö nyt kenelläkään tule mieleen, että jollakin muulla tavalla tämä ammatillisen
koulutuksen uudistus olisi voitu toteuttaa? Siihen mahdollisuus olisi ollut, jos tämä uudis-
tus olisi siirretty vuoteen 2018 eli uudistus, rahoitusuudistus ja toiminnallinen muutos oli-
sivat kulkeneet käsi kädessä. Nyt kun ei ehditty, jäi ainoastaan aloituspaikkojen vähentä-
minen lopputulokseksi. 

Olen syystäkin todella huolissani siitä, mitä tämä tarkoittaa käytännössä, kun henkilös-
tö- ja tilakustannukset ovat yli 80 prosenttia koulutuksen kustannuksista tälläkin hetkellä.
Kyllä koulutuksen järjestäjillä liikkumatila harkinnanvaran käyttämiseen näiden leikkaus-
ten kohdentamisessa on aika olematon. Tämä 190 miljoonan erän ulosmittaaminen yksi-
nään säästötoimenpiteillä tarkoittaa sitä, että se johtaa irtisanomisiin, lomautuksiin, se hei-
kentää koulutuksen saavutettavuutta ja kaventaa koulutustarjontaa. Olen todella pahoilla-
ni, että eduskunnassa tällainen näytelmä otettiin vastaan eikä opittu mitään siitä, mihin me
viime hallituskauden lopuksi jäimme. Ja voin sanoa teille, että en koskaan olisi esitellyt
(Puhemies: Huomautan 10 minuutin ajasta!) tätä asiaa viime kaudella, koska ajattelin, että
ammatillista koulutusta voidaan uudistaa muutoinkin kuin säästämällä, mutta silloin koko
eduskunta lähti siitä, että kuntatehtäviä vähennetään. Tätä kautta tulimme siihen tilantee-
seen, että toisen asteen kuntatehtävien vähentämiseksi ja rationalisoinniksi ehdotettiin uu-
distusta, ja sen uudistuksen varassa (Puhemies koputtaa) vieläkin täällä ollaan.

Toinen varapuhemies Arto Satonen: Kun nyt näyttää olevan hieman debatin tarvetta,
niin otamme tähän väliin lyhyen debatin. Eli V-painikkeella voi pyytää vastauspuheenvuo-
roja.

19.56 Marisanna Jarva kesk (vastauspuheenvuoro): Arvoisa puhemies! On hyvä kuulla
edelliseltä opetusministeriltä, että todellakin oli halu leikata 260 miljoonaa eli reilusti
enemmän toisen asteen koulutuksesta viime kaudella, ja se syy, miksi se esitys torpattiin,
oli se, että siinähän olisi annettu ministeriölle käytännössä valta päättää sekä ammatillisen
että lukiokoulutuksen sijainnista ympäri Suomea. Tällaista valtaa ei haluttu antaa. Edel-
leenkin on tärkeää, että alueet ja kunnat itse päättävät, missä koulutusta on.

Kyllä näitä säästöjä tehdään tällä hallituskaudella. Se on totta ja se on myönnettävä. Si-
vistysvaliokunta on ollut kriittinen tämän suhteen, mutta se on myös puppupuhetta, että uu-
distuksia ei tehtäisi. Työnantajilta ja nimenomaan nuorilta ja opiskelijajärjestöiltä itseltään
on tullut toive siitä, että oppimista siirretään samaan aikaan myös työpaikoille, mikä vä-
hentää tätä luokkaopetuksen tarvetta. Tämä tulee tuomaan säästöjä, ja silloin tätä lähiope-
tusta ja tukea voidaan antaa enemmän sellaisille, jotka sitä tarvitsevat.
4



Pöytäkirjan asiakohta PTK 126/2016 vp
19.57 Hanna Sarkkinen vas (vastauspuheenvuoro): Arvoisa puhemies! Edustaja Jarval-
le voisi todeta: Miksi ei ensin tehdä reformia? Miksi tehdään ensin säästöt ja sitten refor-
mi? Eli on täysin väärin puhua siitä, että tässä olisi kyse jostain uudistamisesta. Tässä on
kyse puhtaasta leikkaamisesta. Aidossa uudistuksessa ensin tehtäisiin rakenteelliset muu-
tokset, joilla voitaisiin saada kustannustehokkuutta. Nyt tehdään leikkauksia, ja nämä leik-
kaukset tarkoittavat joko vähemmän opiskelupaikkoja, joko vähemmän henkilöstöä, joko
vähemmän kontaktiopetusta tai heikompia opiskelutiloja ja muita mahdollisuuksia, eli kyl-
lä nämä leikkaukset eivät voi olla näkymättä joko aloituspaikoissa tai koulutuksen laadus-
sa. 

Mielestäni edustaja Kiuru puhui erittäin hyvin työllisyydestä. On erikoista, että tässä yh-
teydessä ei olla lainkaan huolissaan siitä, että tällä aiheutetaan työttömyyttä, opettajien
työttömyyttä. Eivätkö ne työpaikat ole tärkeitä, hallitus?

19.59 Toimi Kankaanniemi ps (vastauspuheenvuoro):  Herra puhemies! Puheenjohtaja
Rinne, silloinen valtiovarainministeri, julkisti 20. maaliskuuta 2015, eli kuukausi ennen
vaaleja, SDP:n talouslinjaukset. Sen mukaan demarit ajoivat tälle vaalikaudelle 4 miljar-
din lisäsopeutusta: 3 miljardia piti sopia heti, viimeisestä miljardista keväällä 17.
3 miljardin paketista 2 miljardia olisi suuntautunut menopuolelle ja loput tulopuolelle.
SDP:n 3 miljardin heti toteutettavaan pakettiin sisältyi menosopeutuslista, jossa on elinkei-
notukia 400 miljoonaa, indeksijäädytyksiä 800 miljoonaa ja opetus- ja kulttuuriministeri-
ön alan järjestämis- ja rahoitusuudistuksen toteuttamiseen 270 miljoonaa euroa ja sitten
vielä monia muita. Eli sosialidemokraattien linja oli (Puhemies koputtaa) 270 miljoonaa il-
man uudistuksen läpisaantia ennen sitä.

20.00 Touko Aalto vihr (vastauspuheenvuoro):  Arvoisa herra puhemies! Tämä valittu,
hallituksen valitsema, etenemistapa, jossa ensin tehdään säästöt ja sen jälkeen uudistukset,
on päätön. Järkevämpää olisi toteuttaa ensin se reformi ja sitten mahdollisesti leikkaukset,
kun voidaan arvioida reformin tuomat säästöt toimintojen tehostamisen ja päällekkäisyyk-
sien purkamisen seurauksena. Itse reformin kautta olisi mahdollista tehdä tärkeää ja arvo-
kasta uudistamis- ja kehittämistyötä, mutta säästöt vievät kehittämistyöltä maton jalkojen
alta pois.

20.00 Tuomo Puumala kesk (vastauspuheenvuoro):  Herra puhemies! Todella, edellinen
hallitus antoi perinnöksi tälle hallitukselle sen, että kehyksiin oli kirjoitettu "iso leikkaus".
Sitä pystyimme pienentämään, mutta silti tuo on kipeä paikka. Jos ajattelee, mitkä asiat
ovat samalla tavalla kuin edellisellä kerralla, niin aivan samalla tavalla se edellinen säästö
kuin tämäkin leikkaus olisi kohdistunut oppilaitoksiin, opettajiin, kaikkeen tähän ikävään,
mitä täällä on kuvattu. Ei sellaista leikkausta ole olemassa, joka ei keneenkään kohdistuisi.
Ainakaan me emme ole sellaista vielä keksineet.

Mikä asia on sitten muuttunut? Tätä toimilupien pakkohakua tässä ei ole mukana, ja ku-
ten tässä on useampaan otteeseen todettu, summa on pienempi: 260 miljoonasta ollaan tul-
tu 190 miljoonaan euroon.

Reformi on tulossa. Kun tässä on sanottu, että ei uudisteta, niin iso uudistushan on joka
tapauksessa tulossa ammatilliseen koulutukseen, ehkä suurempi kuin koskaan ennen on
tehty. Sen ajoitus, kuten valiokuntakin on mietinnössään todennut, ei ole ihanteellinen. Se
on ihan selvä.
5



Pöytäkirjan asiakohta PTK 126/2016 vp
20.02 Mikaela Nylander r (vastauspuheenvuoro): Arvoisa puhemies! Ammatillisen kou-
lutuksen leikkaus on kieltämättä tämän kauden vaikeimpia kysymyksiä juuri tämän takia,
että ensi vuonna astuvat nämä säästöt voimaan ja sitten vuonna 2018 tulee vasta tämä uu-
distus. Nyt kun sivistysvaliokunnassa olemme keskustelleet tästä leikkauksesta, niin ihan
selkeästi on käynyt ilmi, että moni oppilaitos ei tiedä esimerkiksi, mitä tämä rahoitusuudis-
tus merkitsee vuonna 2018. Se johtaa siihen, että he tekevät päätöksiä talousarvioesityksis-
tään ja leikkauspäätöksiä ilman, että he tietävät, mikä tulee olemaan tämä uusi rahoitusjär-
jestelmä ja mitä se (Puhemies koputtaa) tarkoittaa omalle oppilaitokselle.

20.03 Merja Mäkisalo-Ropponen sd (vastauspuheenvuoro):  Arvoisa puhemies! Seu-
raan hyvin läheltä ammatillista koulutusta ja keskustelen usein opettajien kanssa, ja monet
opettajat pelkäävät nyt, että he eivät jatkossa pysty tekemään työtä ammattietiikkansa mu-
kaisesti. Tiedän, että oppilaitoksissa suunnitellaan esimerkiksi opiskelijoiden itsenäisen
opiskelun lisäämistä ja semmoista opiskelumuotoa, että opiskelijat keskenään ilman opet-
tajaa voisivat opiskella tiettyjä aineita. Olen kuitenkin sitä mieltä, että ammattia ei voi op-
pia itsenäisesti tai opiskelukavereiden kanssa porukassa opiskellen. Eli minulla on todella
huoli siitä, kuka vastaa valmistuvien työntekijöiden osaamisesta tämmöisissä olosuhteissa.

20.04 Hannu Hoskonen kesk (vastauspuheenvuoro):  Arvoisa herra puhemies! On sel-
vää, että tässä taloudellisessa tilanteessa olevassa maassa, kuten Suomi on, uudistuksia on
pakko tehdä ja myös säästöjä. Se, että joudumme Kansainvälisen valuuttarahaston taikka
sitten velkojiemme taluteltavaksi tuolla pitkin maailmaa, on se kaikista huonoin vaihtoeh-
to.

Olen kuullut monta ammatillisen koulutuksen opettajaa, ja heiltä olen kuullut tämän sa-
man viestin, mitä äskeisissä monessa puheenvuorossa on sanottu, että uudistuksia tarvi-
taan ja on tarkoitus ihan aidosti viedä ne nuoret opiskelijat ja myös aikuisopiskelijat sinne
työpaikoille, missä he saavat opastusta työnantajan ja työnjohdon toimesta ja tietenkin
opettajat käyvät siellä. Elikkä viedään tätä uudistusta sinne suuntaan, minne pitääkin: työn-
antajien ja opiskelijoiden välille luodaan se suhde, josta voi todennäköisesti jopa syntyä
työpaikka. Tämähän on se hyvä tavoite, eikä niin että lähdemme sokeasti syytämään rahaa
lisää. On tärkeää katsoa näin vähän rahan aikana se, että käytämme tehokkaasti rahat, mitä
vähän on.

20.05 Sari Tanus kd (vastauspuheenvuoro): Arvoisa herra puhemies! Todella tähän am-
matilliseen koulutukseen kohdistuvat leikkaukset ovat erittäin rajuja, niin kuin on moneen
kertaan tässä sanottu. Nämä oppilaitokset todella sysätään jatkuvaan myllerrykseen: ensin
leikataan ja sitten vielä sisältöä uudistetaan. Ja niin kuin tässä edustaja Mäkisalo-Roppo-
nen hyvin toi esille, kyllä kentältä, opettajakunnasta, on tullut monin paikoin huolta siitä,
että sekä koulutuksen laatu että opiskelupaikkojen riittävyys ovat monin paikoin todella
uhattuina. Peräänkuulutamme lyhykäisyydessään sitä, että ammatillista koulutusta on tie-
tysti syytä miettiä ja sitä on uudistettava mutta se on tehtävä suunnitelmallisesti eikä häti-
köidysti eikä sillä tavoin, että vuoden välein ollaan suurta rumbaa aiheuttamassa. Se ei ole
kenenkään etu, ja ennen muuta siitä tietysti kärsivät meidän lapset ja nuoret.

20.06 Heli Järvinen vihr (vastauspuheenvuoro):  Arvoisa puhemies! 18 000 opiskelupai-
kan menetys on otettava tosissaan. Kuitenkin olen iloinen, että oman alueeni Mikkelin am-
6



Pöytäkirjan asiakohta PTK 126/2016 vp
mattikorkeakoulu tai vuoden alusta Xamk, kuten sitä kutsutaan, on tehnyt sen ratkaisun,
että opiskelupaikkoja ei vähennetä — mutta vähennys tehdään silloin henkilökunnasta, ja
siellä on tälläkin hetkellä yt-neuvottelut menossa, ja 30 ihmistä saa luvan lähteä. Se on to-
della hankalaa tulossa olevan muutoksen takia, koska entisestään pienenevän henkilökun-
nan on entistä vaikeampi suunnitella minkäänlaista rakennemuutosta ja sisällöllistä muu-
tosta koulunkäyntiin.

Kun samalla muistetaan, että lähitunteja opiskelusta vähennetään ja itsenäistä opiskelua
lisätään, ja kun tiedetään, että etenkin suomalaiset pojat tipahtavat koulutuksesta entistä
herkemmin, tämä aiheuttaa jatkossa sen, että meillä on vaara siitä, että poikia tippuu entis-
tä enemmän ja lasku tästä säästöstä ja leikkauksesta tulee kalliimmaksi kuin leikkaus itse.

20.07 Maria Tolppanen sd (vastauspuheenvuoro): Arvoisa puhemies! Kyllä minä ihmet-
telen sitä, että tässäkin salissa ihan suvereenisti käytetään sanaa reformi. Reformi tarkoit-
taa uudistusta, mutta tässä salissa reformi näyttää tarkoittavan leikkausta, ja jos leikkaus
verhotaan sanaan reformi, niin ajatellaan, että silloin ei tule leikkausta. Mutta se tulee sil-
loin kun leikkauksesta on kysymys, ja tässä nimenomaisessa asiassa siitä on kysymys. Nyt
puhutaan siitä, että tarvitsee säästää, me tarvitsemme rahaa. Niin tarvitsemme, mutta niin
tarvitsee tulevaisuuskin. Tulevaisuus tarvitsee tekijöitä, ammattitaitoisia ihmisiä, ammat-
titaitoisia autonkorjaajia, ammattitaitoisia juhlapukujen tekijöitä, ammattitaitoisia suuta-
reita. Niitä me emme saa, jollei meillä ole ammatillista koulutusta. Me tarvitsemme amma-
tillista koulutusta joka puolella maata. Nyt on uhkana se, kun mietitään Pohjois-Suomea
esimerkiksi, (Puhemies koputtaa) että se jää täysin tyhjäksi, ja siihen meillä ei ole varaa.

20.08 Olavi Ala-Nissilä kesk (vastauspuheenvuoro):  Arvoisa herra puhemies! Todella-
kin, säästöt kohdistuvat myöskin tähän talousarvion toiseksi suurimpaan pääluokkaan, ja
kaikki puolueet oikeastaan omissa linjauksissaan vaalien alla ovat tästä lähteneet, niin kuin
täällä on todettu. Kun sivistys- ja tiedejaostossa olemme tätä käsitelleet, niin todellakin
tämä on se suurin kipupiste nyt ensi vuoden talousarviossa. Lähdemme mietinnön luon-
noksessa siitä, että on tärkeää, että nyt tätä seurataan toimialoittain, alueittain, oppilaitos-
kohtaisesti. Oppilaitokset ovat jo lähteneet tässä liikkeelle, ja totta kai voidaan uudistaa,
niin kuin tässä on todettu, työpaikkaoppimista ja näitä ja koulutusaikoja voidaan jopa ehkä
lyhentääkin ja niin edelleen, ja tässä voidaan edetä.

Puhemies! Sitten on myöskin tärkeätä, että kun nyt monilla aloilla on työvoimakysyntää
— näemme, että tuolla länsirannikolla esimerkiksi metallityöntekijöistä (Puhemies koput-
taa) on paljon puutetta — niin myöskin tämä on tärkeä asia ottaa huomioon.

20.09 Krista Mikkonen vihr (vastauspuheenvuoro): Arvoisa puhemies! Me tässä salissa
kaikki kannamme suurta huolta siitä, että osa nuorisostamme on syrjäytymässä, mutta sit-
ten kun tulee käytännön päätöksiä, jotka koskevat näitä nuoria, niin valitettavasti se yksi-
tuumaisuus ei ole enää samanlaista. Tämä päätöshän käytännössä on sellainen, koska tässä
ammatilliset koulut joutuvat leikkaamaan aloituspaikkojaan, eli meillä jää entistä suurem-
pi joukko ilman koulutuspaikkaa. Toisaalta ammatilliset koulut joutuvat leikkaamaan lähi-
opetustaan. Se tarkoittaa sitä, että juuri niiden nuorten, jotka nyt keskeyttävät opintonsa ja
ovat riskiryhmässä, määrä lisääntyy, koska he ovat niitä, jotka tarvitsevat sitä lähiopetusta
eniten ja jotka eivät kykene itsenäiseen opiskeluun niin hyvin kuin jotkut toiset nuoret. Sen
takia tätä leikkausta ei pidä tehdä. Ja toisin kuin edustaja Ala-Nissilä täällä sanoi, niin eivät
7



Pöytäkirjan asiakohta PTK 126/2016 vp
kaikki puolueet (Puhemies koputtaa) — vihreät eivät — ennen vaaleja puhuneet mitään täl-
laista koulutuksesta, vaan päinvastoin kaikki olivat sitä mieltä, että koulutuksesta ei voi
enää leikata.

20.10 Krista Kiuru sd (vastauspuheenvuoro): Arvoisa puhemies! Jos verrataan vuoden
2013 tasoon, niin ensi vuonna toteutuva budjetti vähentää ammatillisen koulutuksen mää-
rärahoja 310 miljoonaa euroa. Selittäkää minulle: eikö hallituspuolueissa ole kukaan jak-
sanut laskea niitä tehtyjä leikkauksia, jotka tulevat tämän 190 miljoonan euron reformin
päälle? Olen ollut erittäin huolissani siitä, miksi aina väitetään, että ammatillisesta koulu-
tuksesta leikataan vain 190 miljoonaa. Sehän ei pidä millään tavalla paikkaansa, koska täl-
lä hallituskaudella on poistettu jo takuukorotus, kehittämisrahat on poistettu, samaan sys-
syyn on myöskin toteutettu kiky-leikkaus, joka tosiasiassa vähentää yksityisiltä koulutuk-
senjärjestäjiltä, joita on osakeyhtiömuotoisessa ammatillisessa kentässä todella paljon
myöskin kiky-vaikutukset. Tältä osin päästään sinne noin 260 miljoonaan euroon, ja täällä
vielä puolustellaan sillä, että vain 190 miljoonaa leikataan. Minä pidän tätä aika härskinä ja
sellaisena tapana, jossa aidosti leikataan (Puhemies koputtaa) ammatillisesta koulutukses-
ta ilman rakenteellisia uudistuksia, ja niitä kyllä monet meistä olisivat kannattaneet.

Toinen varapuhemies Arto Satonen:  No niin, ja sitten palataan välillä puhujalistaan.

20.12 Hanna Sarkkinen vas: Arvoisa puhemies! Ammatillisesta koulutuksesta leikataan
190 miljoonaa, vaikka koulutuksesta leikattiin jo viime kaudella liikaa, ja siksi kaikki an-
toivat koulutuslupauksen, joka nyt sitten petetään. Hallitus ei kuitenkaan linjaa, miten
säästöt on tehtävä, vaan jättää vastuun koulutuksenjärjestäjille. On hämmentävää, että val-
tavat säästöt tehdään ennen ammatillisen koulutuksen tulossa olevaa reformia. Eikö olisi
viisaampaa hakea kustannustehokkuutta reformin kautta eikä niin, että ensin kurjistetaan
koulutusta jättileikkauksilla ja sitten vasta tehdään reformi? Kyse onkin siis puhtaasta leik-
kauksesta, ei uudistamisesta, ihan sama miten päin tätä nyt tässä pyöritellään.

Jos säästö toteutetaan sisäänottoa pienentämällä, tarkoittaa se 18 000 opiskelupaikkaa
vähemmän. Jos summa säästetään henkilöstöstä, tarkoittaa se 3 800 opettajaa vähemmän.
Jos leikkaukset kohdistetaan vain opiskelijakohtaisiin kustannuksiin, olisi säästö 1 270 eu-
roa per opiskelija. Joka tapauksessa leikkauksen vaikutukset ovat huonoja. Ryhmäkoot
kasvavat, ja lähiopetus vähenee, toimipisteitä suljetaan, opettajien työttömyys lisääntyy, ja
pahimmassa tapauksessa koulutustakuu heikkenee ja nuoria syrjäytetään peruskoulun jäl-
keen. Ammatillisen koulutuksen keskeyttäminen on jo nyt liian yleistä, mutta se tulee to-
dennäköisesti lisääntymään, kun opetuksen laatu ja määrä heikkenevät. Eilen julkaistujen
Pisa-tutkimusten valossa voi ennustaa, että suurimmassa syrjäytymisvaarassa ovat itäsuo-
malaiset pojat. Nyt heiltä ollaan heikentämässä myös ammatillista koulutusta, joka on jo
muutenkin kauempana kotoa kuin lukio. Nimenomaan itäsuomalaiset pojat menevät usein
ammattikouluun, eli näillä leikkauksilla on myös alueiden ja sukupuolten kannalta erilai-
sia vaikutuksia.

Arvoisa puhemies! Koulutuksen laatu heikkenee väistämättä näiden leikkauksien takia,
varsinkin kun ei samaan aikaan tehdä reformia, ja sitä myötä heikkenee myös tulevaisuu-
den ammattilaisten osaaminen. Ylisuuret ryhmäkoot heikentävät oppimista erityisesti kä-
dentaitoja vaativissa opinnoissa. Lähiopetuksen vähentyminen johtaa siihen, että työsken-
tely ryhmässä vähenee. Etenkin nuorten opiskelijoiden kohdalla ryhmä tukee opintojen
8



Pöytäkirjan asiakohta PTK 126/2016 vp
etenemistä, ja tämä on erityisen tärkeää maahanmuuttajien koulutuksessa ja kotoutumises-
sa.

Arvoisa puhemies! Kaikki kaupungit ja kunnat eivät aio toteuttaa ammatillisen koulu-
tuksen leikkauksia, ja tämä tulee aiheuttamaan koulutuksellista eriarvoisuutta. Viittaan jäl-
leen eilisiin Pisa-tuloksiin. Alueelliset erot ovat jo nyt Suomessa suurempia kuin muissa
maissa, ja emme tarvitse enää enempää eriarvoisuutta lisäävää leikkauspolitiikkaa. Tästä
syystä lakiehdotus tulisi hylätä.

20.15 Mikaela Nylander r: Värderade talman! Ovissheten på fältet är just nu oerhört stor.
Dels förstås på grund av de massiva nedskärningarna, men också på grund av att tidtabel-
len är fel, det vill säga 2017 träder inbesparingarna i kraft och först ett år senare reformerar
man själva lagstiftningen.

Det som har kommit fram i kulturutskottet och som är oerhört oroväckande är det att an-
talet närundervisningstimmar har minskat drastiskt inom yrkesutbildningen. Det betyder
att de elever som är svagast och som mest behöver stöd i form av närundervisning inte får
den här undervisningen. Det andra problemet som har kommit fram klart och tydligt är den
regionala tillgängligheten, hur man i framtiden ska kunna trygga den regionala tillgänglig-
heten och också den språkliga, rätten till undervisning på det egna språket, och den till-
gängligheten står inför stora utmaningar.

Men, talman, vi har ännu en annan fråga som vi har problematiserat i utskottet och som
vi också kommer att föra till omröstning här i salen och det gäller den fria bildningen. Den
fria bildningens styrka har varit den regionala tillgängligheten. I kulturutskottet har vi nu
hört att den fria bildningens tillgänglighet är sämre än för några år sedan. Det här är pro-
blematiskt med tanke på den fria bildningens uppgift och med tanke på tillgängligheterna.
Signalerna som nu kommer från fältet bör tas på allvar innan vi förorsakar skador som inte
går att reparera.

20.20 Merja Mäkisalo-Ropponen sd: Arvoisa puhemies! Suomen keskeinen menestys-
tekijä on osaaminen ja laadukas koulutus. Koulutuksen laadun kannalta on oleellista muun
muassa opetuksen määrä, opettajien ammattitaito ja opiskelijaryhmien koko, ja nämä suu-
ret koulutukseen kohdistuvat säästöt ovat suuri riski opetuksen laadulle ja myös määrälle,
kun ne toteutetaan ennen tätä rakenneuudistusta. Olen entisessä elämässäni opettanut lähi-
hoitajaopiskelijoita, ja entiset opettajakollegani ovat kyllä todella kauhuissaan mahdolli-
sesta kontaktiopetuksen ja teoriaopetuksen vähentämisestä. Lähihoitaja esimerkiksi tarvit-
see vankan teoriapohjan omalle työlleen, niin että hän osaa kyseenalaistaa työelämän huo-
noja käytäntöjä. Työelämässä voidaan oppia jopa vääriä ja huonoja toimintatapoja, ja siksi
pitäisi olla riittävästi teoriaopetusta ja koulussa opettajan ohjauksella tapahtuvaa oppimis-
ta, ja uskon, että sama koskee monia muitakin ammatteja, ei ainoastaan lähihoitajia, mutta
heidän kohdallaan varmaan tämä asia monella tavalla korostuu.

Arvoisa puhemies! Tällä hetkellä seuraan erityisen läheltä nuorten aikuisten osaamisoh-
jelmaa eli tätä NAO-ohjelmaa ja sen toteutumista. Tämän ohjelman avullahan nuoret ai-
kuiset ovat voineet opiskella räätälöidyn ohjelman avulla itselleen ammatillisen tutkinnon.
Hallituskin myöntää tämän NAO-ohjelman hyödyt ja saavutukset, mutta siitä huolimatta
vähentää rahoitusta ja lupaa rahoituksen enää vain kahdelle vuodelle. Tätä tehokasta ja vai-
kuttavaa ohjelmaa ei ole varaa lopettaa, sillä meillä on edelleen paljon ilman ammatillista
koulutusta olevia nuoria aikuisia ja heidän sijoittamisensa tämmöisiin nuorten ryhmiin
9



Pöytäkirjan asiakohta PTK 126/2016 vp
koulutuksessa ei ole järkevää. Nyt tarvittaisiinkin pitkän aikavälin suunnitelma tämän ryh-
män kouluttamiseksi, (Puhemies koputtaa) sillä nykyisessä yhteiskunnassa ja työelämässä
on vaikea työllistyä ilman ammatillista tutkintoa.

20.22 Touko Aalto vihr:  Arvoisa puhemies! Leikkausten kanssa samanaikaisesti on
käynnissä ammatillisen koulutuksen merkittävä reformi, joka koskee puolta perusopetuk-
sen päättävistä nuorista ja noin 150 000:ta aikuista. Kuten tuossa debatin aikana toin esiin,
tämä toimintamalli, jonka hallitus on valinnut, jossa säästöt toteutetaan ensin ja uudistuk-
set sen jälkeen, on päätön. 

Mitä tulee alueelliseen tasa-arvoon: Hallituksen esityksessä päätös leikkausten kohden-
tamisesta jää kunnille. Tämä heikentää opetuksen alueellista saavutettavuutta. Tämä on
kiistaton fakta. Edellytykset koulutuksen järjestämiseen eriytyvät voimakkaasti maan eri
osissa. Aloituspaikkoja vähennetään lähinnä semmoisilla seuduilla, joilla nuorisoikäluo-
kat pienentyvät. Samalla lisätään koulumatkojen pituutta sekä opiskelija-asuntoloiden tar-
vetta.

Jos tarkastellaan hieman näitä leikkauskohteita: Koulutuksen järjestäjillä ei ole tosi-
asiassa harkinnanvaraa leikkausten kohdentamisessa, kun henkilöstö- ja tilakustannukset
muodostavat yli 80 prosenttia koulutuksen kustannuksista. Merkittävä osa säästöistä tul-
laan kohdentamaan opetukseen. Sen määrä ja laatu tulevat heikkenemään. Opettajat ovat jo
nyt jaksamisen äärirajoilla, ja irtisanottujen lisäksi lähtevät he, jotka työllistyvät oman alan
töihin muualle. Myös tukipalveluista tullaan leikkaamaan, mikä lisää pudokkuutta. Maa-
hanmuuttajien määrä on nousussa, ja heidän koulutustarpeensa kohdistuu ammatilliseen
koulutukseen. Nuorten syrjäytyminen lisääntyy. Leikkaukset ammatilliseen koulutukseen
osuvat siis jälleen kaikista heikoimmassa asemassa oleviin ja heikentävät sen nuorisota-
kuun toteutumista. 

Arvoisa herra puhemies! Keskustelussa on viitattu myös työmarkkinoihin ja työllistämi-
seen — aivan oikein. Tietyillä aloilla opiskelupaikkojen vähentäminen voi olla hyvinkin
kohtalokasta. Työmarkkinoiden osaamistarpeet eivät ole kaikilla aloilla yhtenevät opiske-
lupaikkojen vetovoimaisuuden kanssa. Osa säästöistä saatetaan toteuttaa leikkaamalla
opiskelijapaikkoja sellaisilta aloilta, joiden osaajille olisi työmarkkinoilla käyttöä. 

Arvoisa puhemies! Viimeiseksi vapaasta sivistystyöstä: Vapaan sivistystyön merkittä-
vät rahoitusleikkaukset aiheuttavat sen, että kansalaisopistojen, kansanopistojen, opinto-
keskusten ja muiden aikuisoppilaitosten opetustarjonta supistuu huomattavasti. Samalla
oppilaitokset joutuvat nostamaan maksuja ja vähentämään muuta koulutustarjontaansa.
Kuntien kansalaisopistojen ylläpitämiä kuntalaisten hyvinvointia lisääviä harrastuskursse-
ja, järjestöjen opintokeskusten tarjoamaa tukea aktiiviselle kansalaisuudelle ja järjestötoi-
minnalle sekä liikunnan koulutuskeskusten terveitä elämäntapoja tukevia koulutuksia ja
kieltenopetusta kaikkia joudutaan vähentämään. 

Jo nyt koulutuksen alueellinen tasa-arvo on heikentynyt, koska opetusta on jouduttu kes-
kittämään aikaisempaa enemmän taajamiin ja keskuksiin. Tämä on hyvä pitää mielessä,
kun keskustavetoinen hallitus puhuu koko Suomen elinvoimaisuuden ylläpitämisestä. Mitä
se tekee? Keskusta keskittää. 

20.26 Toimi Kankaanniemi ps: Herra puhemies! Olin 14 vuotta koulutuskuntayhtymän
valtuustossa ja joka syksy ja kevät kokouksissa saatoin todeta, että koulutuskuntayhtymäl-
lä oli talous erittäin hyvässä kunnossa. Koko ajan, koko 14 vuotta. Kun on iso kuntayhty-
10



Pöytäkirjan asiakohta PTK 126/2016 vp
mä kysymyksessä, niin eri yksiköissä oli hieman erilainen tilanne, mutta kaikki tekivät po-
sitiivista tulosta joka vuosi, ja rahasta ei todellakaan ollut varsinaisesti puutetta edes vai-
keina talouden vuosina. Siellä pystyttiin esimerkiksi laitehankintoihin ja kiinteistöjen kun-
nossapitoon panostamaan erittäin hyvin. Opetuksen laatu oli ilmeisesti myös hyvä, koska
tuo Jyväskylän koulutuskuntayhtymä sai joka vuosi tuloksellisuuspalkkiota erittäin suuria
summia. Tämä tietysti on erittäin hyvä, että näin on ollut tilanne, mutta tämä kertoo myös
siitä, että kun eletään kaikkialla yhteiskunnassa ja julkisessa taloudessa erittäin tiukkaa ai-
kaa, niin joudutaan käymään läpi nämä eri toiminnot, joita verovaroin ylläpidetään. Tässä
mielessä näen, että tämä toisen asteen koulutuksen uudistus ja siihen kohdistuvat säästöt
eivät ole kohtuuttomia verrattuna moniin muihin säästöihin, joita täällä joudutaan teke-
mään. Mutta tavattoman tärkeää on, että uudistukset, myös rakenteelliset uudistukset, to-
teutetaan mahdollisimman pian, ja tähänhän hallitus on sitoutunut.

Totean vielä edustaja Aallolle, että työpaikat valitettavasti syntyvät tänä päivänä myös
suurelta osin taajamiin ja isompiin keskuksiin, ja silloin koulutuskin keskittyy sinne.

20.28 Sari Essayah kd: Arvoisa puhemies! Kristillisdemokraatit ovat täällä pitkin syksyä
tuoneet esille huolestuneisuuden tästä säästöpäätöksestä, 190 miljoonan euron säästöt am-
matilliseen koulutukseen, ja erityisesti vielä sen tähden, että kun tämä reformilainsäädäntö
astuu voimaan 2018, miksi hätäillä nyt näitten säästöjen kanssa. Meitä pelottaa nimen-
omaan se, että tämä tavallaan oppilaitokselle lankeava pakko etsiä nämä säästökohteensa
tulee näkymään opiskelijapaikkojen vähennyksenä, koulutusalojen vähennyksenä, ja
myöskin koulutuspaikkakunnat uhkaavat keskittyä. Me olemme erittäin huolissamme esi-
merkiksi siitä, että näitä toimipisteitä vähennetään ja todennäköisesti nämä koulutuspaik-
kakunnat tulevat olemaan esimerkiksi maakuntien keskuskaupungeissa. Erityisesti olen
täällä useamman kerran ministeri Grahn-Laasoselta kysynyt sitä seikkaa, että kun Itä-Suo-
messa jo tällä hetkellä, tänä päivänä 16—17-vuotiailla on kaikkein pisimmät välimatkat
toisen asteen koulutukseen ja nyt nämä oppilaitokset tekevät näitä keskittämisiä, niin min-
kä tähden me edelleenkin vain pidennämme näitä välimatkoja toisen asteen koulutukseen.
Tämä saattaa vaikuttaa sitten siihen, että nämä nuoret, erityisesti nuoret pojat, lähtevät syr-
jäytymiskehityksen alkuun, kun oppilaitokset siirtyvät erittäin kauaksi kotipaikkakunnal-
ta. Minun mielestäni näillä tämäntyyppisillä säästöpäätöksillä saattaa olla hyvin kauaskan-
toisia ja ihan arvaamattomiakin seuraamuksia.

Ehkä ihan lopuksi vapaasta sivistystyöstä sananen. Tämä on hyvin kummallista, että
tämä kilpailukykysopimuksen mukana tuleva lisäsäästö otetaan pois näiltä oppilaitoksilta,
koska suurin osa näistä oppilaitoksista on säätiöpohjaisia ja ne ovat yhdistyspohjaisia ja
osakeyhtiöpohjaisia ja eiväthän ne edes kuulu tähän kiky-sopimuksen piiriin. Tämä säästö
tuntuu erityisesti hyvin epäoikeudenmukaiselta.

20.30 Merja Mäkisalo-Ropponen sd: Arvoisa puhemies! Myös vapaan sivistystyön op-
pilaitokset järjestävät ammatillista koulutusta. Kansanopistoista 38 järjestää ammatillista
koulutusta, ja ammatillista peruskoulutusta järjestää 24 opistoa. Kansanopistojen val-
tionosuusrahoituksesta ammatillisen koulutuksen rahoituksen osuus vuonna 2015 oli 46
prosenttia, siis todella merkittävä osa. Ammatillisen koulutuksen rahoituksella on merkit-
tävä, useissa opistoissa jopa ratkaiseva vaikutus toimintaedellytyksiin. Esimerkiksi Kan-
sanopistoyhdistys on lausunut tästä lakiesityksestä, että tällä esityksellä vaarantuu moni-
alaisten kansanopistojen koko kansanopistotyö. Tämä on todella huono kehityssuunta.
11



Pöytäkirjan asiakohta PTK 126/2016 vp
20.31 Jari Myllykoski vas: Arvoisa herra puhemies! Siinä, että hallitus kiirehtii, on totta
kai kysymys siitä, että ovat itselleen tiettäväksi tehneet, että nyt tarvitaan leikkauksia. Ky-
symys ei ole siis rakenteiden uudistamisesta, ja aikataulu on vain haluttu tehdä tällaiseksi,
että nyt halutaan ottaa pois rahaa. Kuinka on mahdollista, että hallituksessa ajatellaan, että
rakenteellisia uudistuksia voidaan tehdä, jos kaikki se voimavara, mikä tällä hetkellä on
toisen asteen ammatillisen koulutuksen opintosuunnitelmien suunnittelussa, keskittyykin
nyt siihen, että täytyy saada aikaan säästöjä? Eli kahden asian päällekkäin vieminen ei ole
mitenkään perusteltua, ja tuntuu järjettömälle lähteä tekemään uudistusta niin, että pakote-
taan samaan aikaan keskittymään säästötavoitteisiin, joita on pakotettu tekemään.

20.32 Toimi Kankaanniemi ps: Herra puhemies! Kun edellinen hallitus ei pystynyt tätä-
kään uudistusta tekemään, niin se tuli nyt tämän hallituksen tehtäväksi. Tarve toisen asteen
koulutuksen uudistamiseen on tiedostettu jo kauan sitten ja sitä on yritetty, mutta viime
vaalikaudella sekin jäi tekemättä, niin kuin sote ja kaikki muutkin uudistukset. Nyt on sit-
ten tehtävä näin. Kun tämä leikkaus tulee määrärahoihin, rahoitukseen, niin oppilaitoksilla
on tiedossa kuitenkin jo, minkälainen rakenneuudistus on tulossa, koska se on lausunto-
kierroksella jo. Tässä mielessä oppilaitokset ja koulutuksenjärjestäjät pystyvät kyllä otta-
maan huomioon nämä suuntaviivat, jotka ovat tulossa, ja toimimaan sen mukaisesti enna-
koiden.

20.33 Jari Myllykoski vas: Arvoisa puhemies! Vielä lyhyesti. Kyllä on varmasti niin, että
se nyt on lausuntokierroksella, ja en halua olla pahansuopa, vaan on pakko sanoa, että kyl-
lä se kaikki, mitä on ajateltu oppisopimuskoulutuksen kehittämiseen, on erityisen hyvää.
Se on ehkä osaltaan vastaus siihen, mitä edustaja Essayah toi esille, että kuinka nuorten
syrjäytymisen polkuun tämä nyt tehty säästöpäätös voi vaikuttaa: Tämä toisaalta voi olla se
mahdollisuus, että me saamme ne nuoret ammattiin, jotka sieltä peruskoulun viimeiseltä
luokalta siihen suuntaan hakeutuvat, mutta meidän pitää tässä oppisopimuskoulutuksen
yhteydessä myös murtaa sitä niin, että alle 18-vuotiaalla nuorella olisi mahdollisuus men-
nä työssäoppimaan. Eli meidän pitää tarkastella lainsäädäntökenttää myös aika uudesti ja
raikkaasti siten, että se mahdollistaa myös sen, että kun tehdään uutta oppisopimusjärjes-
telmää, niin se ei tyrehdy vain koulutussopimuskeskeiseksi, mikä tarkoittaa sitä, että nuo-
relle, joka on käsillä oppiva ja haluaa ja kykenee omaksumaan ammatin itselleen työssä,
annetaan niitä mahdollisuuksia, niin että hän ei tunne itseään siellä vain hyväksikäytetyksi
ilmaistyövoimana vaan motivoituu siitä, että hän voi saada tästä oman elantonsa ja sitä
kautta olla mukana yhteiskunnassa.

20.35 Sari Essayah kd: Arvoisa puhemies! Kristillisdemokraateilla ei ole tuolla sivistys-
valiokunnassa edustusta, ja olisin sen takia kysynyt ihan, kun täällä on valiokunnassa ole-
via ihmisiä mukana: minkälaista keskustelua tästä vapaan sivistystyön leikkauksesta käy-
tiin? Istun itsekin yhden kansanopiston hallituksessa, ja siellä jollakin tavalla oltiin varau-
duttu siihen, että valtionosuusleikkauksia kyllä on tulossa, mutta tämä kiky-sopimusleik-
kaus tuli aivan kuin puun takaa. Se oli sellainen, joka pisti budjettisuunnittelun aivan uu-
siksi, ja henkeä haukottiin, että miten tämä voi koskea meitä, kun emmehän me ole tässä
sopimuksessa mukana. Se on ollut suuri ihmetys. Että jos täällä on niitä valiokunnan ihmi-
siä, niin voisivatko vähän valaista kollegaa siitä, minkälaista keskustelua tästä käytiin ja
miten ihmeessä sellaiset kansanopistot, joilla on esimerkiksi joku aatteellinen tausta —
12



Pöytäkirjan asiakohta PTK 126/2016 vp
niillä monella on säätiötausta, osakeyhtiötausta — yhtäkkiä tipahtivat tähän kiky-sopimuk-
sen piiriin. Luulen, että aika monissa kansanopistoissa oltiin varauduttu siihen, että val-
tionosuusleikkauksia on tulossa, niitä on ollut pitkin matkaa, ja ne ovat pystyneet sopeut-
tamaan monia toimintoja, mutta tämä tuli jollakin tavalla aivan kuin puun takaa, niin kuin
sanoin, tähän ei oltu varauduttu, ja se on aiheuttanut isoja ongelmia.

Kun miettii vielä ylipäätänsä tätä koko vapaan sivistystyön kenttää, niin siellä on paljon
— niin kuin täällä Mäkisalo-Ropponen hyvin mainitsi — tätä ammatillista peruskoulutus-
ta, sieltä ihan oikeasti valmistutaan ammattiin, mutta siellä on ennen kaikkea paljon sellais-
ta, mikä lisää niitä työelämän valmiuksia. Siellä on valtavan hyvää koulutusta muun muas-
sa maahanmuuttajille, esimerkiksi lukiovalmiuksia annetaan siellä ja siinä yhteydessä käy-
dään kymppiluokkaa. Siellä annetaan ylipäätänsä sellaisia työelämä- ja lisäkoulutusval-
miuksia, joita tarvitaan, ja jotenkin tuntuu, että jos tältä puolelta leikataan, niin se ei voi
olla näkymättä hetken kuluttua.

Todellakin, jos joku kollegoista tietää, niin valistakaa, miten ihmeessä tämä kiky-sopi-
mus oikein selitettiin. Miten voidaan näin tehdä vapaan sivistystyön kohdalla?

20.37 Marisanna Jarva kesk:  Arvoisa puhemies! On todettava kyllä, että vapaan sivis-
tystyön puolella on myös näitä leikkauksia tehty pitkin matkaa jo vuosien aikana ja kyllä
on ollut vaikeuksia erityisesti kansanopistoilla suoriutua näistä leikkauksista. On todetta-
va, että jatkossa pitää rahoitusjärjestelmään liittyviä ja muita esteitä poistaa niin, että alu-
eelliseen ja paikalliseen koulutustarpeeseen voidaan vastata nopeasti ja tehokkaasti.

Esimerkiksi meidän maakunnan ainoa kansanopisto, joka sijaitsee kotikunnassani Pal-
tamossa, Kainuun Opisto, huolehtii meidän alueella maahanmuuttajien kouluttamisesta ja
maahanmuuttajanuorten kouluttamisesta. Siitä on pitkäaikainen kokemus, ja siellä on aina
vaikeuksia rahoitukseen ja muuhun järjestämiseen liittyen, kun kukaan muu ei vastaa sillä
tavalla kattavasti siitä. Kymppiluokka ja muut ovat tärkeitä. Kyllä haluan, että saataisiin
semmoinen pysyvämpi rahoitusjärjestelmä, joka ei olisi niin monimutkainen — jatkuvas-
ti, vuosittain pitää näitä rahoituksia anoa — ja saataisiin siihen pysyvyyttä.

Sitten tähän itse asiaan. Kuulin tässä, että tämä keskustelu on edennyt hyvään suuntaan.
Edustaja Myllykoski esimerkiksi toi esiin tämän oppisopimusmallin. Se on juurikin näin,
että pitää saada sitä motivoivaa opiskelua aikaiseksi nuorille ja sitä, että palvelemme sitä
työnantajan näkökulmaa siinä, että he saavat koulutettua myös hyviä työntekijöitä. Siellä
odotetaan nimenomaan, että heille tulee hyviä ja sitoutuneita työntekijöitä. Ehdottomasti ei
nuorikaan sinne halua jäädä, jos hänestä ei pidetä huolta. Se sitoutuminen on molemmin-
puolista, ja se on tärkeintä sen työllistymisen kannalta.

Nykyisin nimenomaan meidän ammatillisen koulutuksen ongelma on juuri se, että jat-
kuvasti keskeyttämisprosentti kasvaa, ei löydetä nimenomaan niille pojille mielekästä te-
kemistä tässä meidän hyvin teoriapainotteisessa ammattikoulutuksessa. Sen takia työssä-
oppimisen lisääminen on todella tärkeää. Sitä kautta sitten saadaan sitä työllistymisen kyn-
nystä mataloitettua.

Vielä noista aloituspaikoista on todettava, että myöskin se fakta on hyvä muistaa, että
vaikka aloituspaikat vähenevät, niin ne tulevat edelleen riittämään tämän vähenemisenkin
jälkeen ikäluokalle.

Yleiskeskustelu päättyi ja asian käsittely keskeytettiin.
13


