















































DEMB2EA.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

2.1. Suullinen kysymys vanhusten kotihoidosta (Merja Mäkisalo-Ropponen sd)
Suullinen kysymys SKT 56/2018 vp

Suullinen kyselytunti

Puhemies Paula Risikko: Ensimmäisenä sosiaalidemokraattinen eduskuntaryhmä, edus-
taja Mäkisalo-Ropponen.

Keskustelu

16.05 Merja Mäkisalo-Ropponen sd: Arvoisa puhemies! Helmikuussa täällä kyselytun-
nilla, ministeri Saarikko, te sanoitte, ettei kotihoidon tilanne ole niin synkkä kuin annetaan
ymmärtää. Olemme kuitenkin koko alkuvuoden saaneet lukea lehdistä hälyttäviä uutisia
suomalaisten vanhusten kotihoidon tilanteesta. Viime viikolla Yleisradio kertoi, että suo-
malaisten oikeusoppineiden mukaan vanhusten lisääntynyt kotihoito on johtanut heitteille-
jättöihin. Helmikuussa kerrottiin, että vanhusten kotihoito on syöksykierteessä, ja näitä hä-
lyttäviä uutisia riittää vaikka kuinka paljon.

Kaikkein suurimmassa hädässä ovat kotonaan yksin asuvat muistisairaat. Meillä on ko-
tihoidon piirissä sellaisia ihmisiä, jotka eivät muista, milloin pitäisi syödä tai juoda, missä
voi käydä vessassa, tai jos ovesta menee ulos, eivät muista, missä ollaan. Me kaikki ym-
märrämme, miten suuri hätä ihmisellä on, jos hän ei tiedä, missä hän on.

Tähän hätään ei teknologia auta, vaikka ministeri on niin kirjalliseen kysymykseeni vas-
tannut. Nämä ihmiset tarvitsevat ympärivuorokautista hoivaa yhteisökodissa. Ihmisillä on
oltava takuu siitä, että kun tulee vanhaksi, niin pidetään huolta.

Arvoisa ministeri Saarikko, aikooko hallitus käsitellä tätä ja tehdä uusia päätöksiä, [Pu-
hemies koputtaa] joilla tämä vanhusten kotihoidon kriisi saataisiin hallintaan?

16.06 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos tärkeästä kysymyksestä. Lähestyitte asiaa minuutissa monelta näkö-
kulmalta. Aloitan tästä aiheesta keskustelun kuvaamalla vastausta siihen, miksi yhä olen
samaa mieltä siitä, että kotihoito sinällään ei ole kriisissä.

Usean asiantuntijan kanssa keskusteltuani olen muodostanut kokonaiskäsitykseni, että
Suomessa on paljon hyvää, jonkin verran huonoa, mutta pääsääntöisesti varmasti keskin-
kertaista tai sitä parempaa hoitoa. Alueelliset erot ja vaihtelut ovat suuria. Me tunnistam-
me THL:n tutkimusten nojalla, että jos katsotaan vaikkapa käyntikertojen määrää ikäihmi-
sen luona — siis vaikkapa viikon, kuukauden tai vuorokauden aikana — nämä käyntimää-
rät ovat pysyneet jotakuinkin ennallaan. Mutta samalla me tiedämme, että paineet nimen-
omaan täällä suurissa kaupungeissa, mistä näitä ikäviä uutisia on tullut, ovat kaikkein suu-
 Tarkistettu
4.1



Pöytäkirjan asiakohta PTK 42/2018 vp
rimmat. Ja valitettavaa on se, että hyvät onnistumiset ja arvokas työ kotihoidon henkilös-
töltä harvoin päätyvät lööppiin, epäonnistumiset useammin.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.08 Merja Mäkisalo-Ropponen sd (vastauspuheenvuoro): Arvoisa puhemies ja arvoi-
sa ministeri! Valtavan työpaineen alla työskentelevät hoivatyön ammattilaiset kyllä var-
masti tekevät parhaansa. Siitä olemme samaa mieltä varmaankin. Hoivatyön ammattilai-
silla pitää kuitenkin olla aito mahdollisuus suoriutua päivittäisestä työstään ilman huolta
siitä, ketä ei tänään ehdi kunnolla auttamaan ja hoitamaan. Sitä varten meillä pitäisi olla
hoivapalvelut kunnossa, ja olen kyllä sitä mieltä, että viime kädessä asiasta vastaa Suomes-
sa ministeri.

Nyt näyttää siltä, että hallituksen kärkihankkeista ja muista ponnisteluista huolimatta
saamme edelleen viikoittain lukea vanhusten ja hoivaajien sekä huolta kantavien omaisten
huolesta lehdistä. Edellisen vastauksenne perusteella kuulostaa kyllä siltä, että olette jol-
lain tavalla nostaneet kädet pystyyn tai laittaneet silmät kiinni tältä hädältä, [Sari Sarko-
maa: Edustajalla itsellään taisi olla korvat kiinni!] joka tulee kyllä sieltä kentältä hyvin voi-
makkaasti. Olisin odottanut, että esimerkiksi hallituksen kehysriihessä olisi lisätty rahoi-
tusta tähän lehtien palstoilta ja ihmisten palautteista pursuavaan hätään. Siis kysyn uudel-
leen teiltä, ministeri Saarikko: mitä aiotte tehdä vanhusten kotihoidon tilanteen korjaami-
seksi tässä ja nyt?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aloitan kysymyksenne euro-osuudesta: On tämän vaalikauden jälkeen totta
ja selvää, että kuntien valtionosuuksia eli juuri niitä rahoja, joilla peruspalveluita vanhuk-
sille, koululaisille ja perheille järjestetään, tämä hallitus ei ole leikannut. Toisin oli aiem-
min, mutta en pidä tarpeellisena lähteä väittelemään. Uskon, että me jaamme yhteisen huo-
len, ja voin aivan avoimesti myöntää, että en voi olla täysin tyytyväinen kotihoidon koko-
naistilaan enkä myöskään alan työntekijöiden näkökulmasta varsin ikävällä tavalla esiin
nousseeseen huonoon maineeseen, joka suomalaisesta kotihoidosta puhuttaessa on liioitel-
tu sen arkisen aherruksen näkökulmasta, joka pääsääntöisesti on laadukasta.

Viittasitte hallituksen kärkihankkeeseen ikäihmisten kotihoidon parantamisesta ja kai-
kenikäisten omaishoidon parantamisesta. Tuo työ tapahtuu käytännön kentällä, ja asian-
tuntija-arvioiden mukaan sen paras onnistuminen on tällä hetkellä palveluohjauksen, siis
sen ensimmäisen yhteydenoton, parantamisessa. Mutta kotihoidossa on, kuten edustaja sa-
noi, vielä paljon parantamisen varaa.

Puhemies Paula Risikko:  Koska myöskin kristillisdemokraattisella eduskuntaryhmällä
oli sama kysymys aiheena, edustaja Essayah.

16.10 Sari Essayah kd (vastauspuheenvuoro): Arvoisa rouva puhemies! Hoidon paino-
tusta on koko ajan pyritty siirtämään yhä enemmän laitoshoidosta kotihoitoon, ja kotihoi-
don piirissä on yhä heikompikuntoisia ja myöskin muistisairaita henkilöitä. Henkilökun-
taa, niin kuin tässä on puhuttu, on liian vähän, ja usein he ovat työssään erittäin ylikuormi-
tettuja.
2



Pöytäkirjan asiakohta PTK 42/2018 vp
Hiljattain on laitettu vireille kansalaisaloite siitä, että saataisiin vanhusasiavaltuutettu,
joka toimisi vanhusten edunvalvojana, myös valvoisi valtakunnallisesti sitä, että jokainen
vanhus saa asianmukaista hoitoa, ja myöskin toisi erilaisia poliittisia aloitteita keskuste-
luun. Näettekö, arvoisa ministeri, tarvetta sille, että meillä valtakunnallisesti vanhusten
asiaa lähdettäisiin viemään paremmalle tilalle? Kansalaisten huoli on tällä hetkellä suuri.
Todellakin, niin kuin totesitte, kunnasta kuntaan erilaisia käytäntöjä on olemassa, henkilö-
kunnan määrä, laatu vaihtelee. Eikö tämmöisissä tilanteissa tällainen valtakunnallinen
edunvalvoja olisi äärimmäisen tärkeä? Tämän aloitteen on alun perin Sirkka-Liisa Kivelä
— tunnettu, tunnustettu geriatri — laittanut liikenteeseen.

16.11 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minulla on ollut mahdollisuus keskustella vanhustenhuollon kokonaiskuvas-
ta myös Sirkka-Liisa Kivelän kanssa.

Mitä tulee vanhusasioiden valtuutettuun, minä ajattelen niin, että koko Suomen edus-
kunta on suomalaisten vanhusten asioiden viimekätinen valvoja ja vastuuministeri vastaa
tietysti niistä poliittisista linjauksista, jotka mahdollistavat palveluiden järjestämisen kun-
nissa ja jatkossa maakunnissa. Voisin kannattaa ja tukea tuota aloitetta, jos voisin olla var-
ma, että se ratkaisisi tämän aika monisyisen ongelman, jonka ratkaisu ei ehkä ole yksittäi-
nen kärkihanke tai yksittäinen valtuutettu vaan kokonainen toimintakulttuurin muutos.
Olisi myös hirvittävän helppoa, jos vanhusten kotihoidon ratkaisuksi voisi todeta, että li-
sätään rahaa, kun samanaikaisesti ehkä me kaikki olemme kansanedustajina vierailleet
kohteissa, joissa samalla rahalla on saanut hyvin erilaisen lopputuloksen palveluiden käyt-
täjän, sen ikäihmisen, ja hänen läheistensä näkökulmasta.

16.13 Anneli Kiljunen sd (vastauspuheenvuoro):  Arvoisa rouva puhemies! Vanhusten
kotihoidon heikko tilanne on jälleen noussut esille erittäin vaikeitten tilanteitten kautta. On
ollut puheissa myös jopa heitteillejättöä. Tilanne on todella ristiriitainen, sillä samalla, kun
laitoshoitoa ja ympärivuorokautista hoitoa on purettu, myös kotihoidon työntekijöitten
määrää on vähennetty. Tämä on hämmästyttävää, sillä asiakkaiden määrä ikääntyvien pal-
velutarpeen myötä tulee kasvamaan koko ajan, minkä takia varmaan myös osittain tämä ti-
lanne on kärjistynyt. Työntekijöistä ainoastaan 19 prosenttia sanoo, että hoitosuunnitelmat
ovat toteutuneet suunnitelman mukaisesti. Kääntäen voitaisiin tulkita, että 80 prosentilla
kotona asuvista, kotihoidon piirissä olevista asiakkaista hoito laiminlyödään.

Arvoisa ministeri Saarikko, mitä te tulette tekemään, jotta kunnat korjaavat tilanteen?
Vanhusten kotihoidon hoitotilanne edellyttää nyt erityistoimenpiteitä valtiolta ja hallituk-
selta.

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallituksen kotihoidon kärkihankkeessa eri puolilla Suomea etsitään juuri,
vähän eri keinoin, niitä toimivia käytännön ratkaisuja, millä kotihoito sekä henkilöstön että
palveluiden käyttäjien kannalta olisi nykyistä toimivampaa. Minulla on suuret odotukset
niiltä, mutta en tietenkään voi luvata, että ne ratkaisisivat kaiken.

Toinen ulottuvuus on se, että olen aivan samaa mieltä, edustaja, kanssanne siitä, että on
hämmentävää, että kun samanaikaisesti yhteisellä päätöksellä Suomessa on päädytty vä-
hentämään laitosvaltaisuutta ja laitospaikkoja, kunnat eivät ole kohdistaneet henkilöstöä
riittävällä tavalla vastaavasti kotihoitoon. Parannuksiakin on. On alueita ja maakuntia, jois-
3



Pöytäkirjan asiakohta PTK 42/2018 vp
sa henkilöstöön on satsattu. Kaikkialta meillä on hyvä käsitys siitä, miten ympärivuorokau-
tista kotiin tulevaa hoitoa on pystytty lisäämään ja parantamaan, mutta olen samaa mieltä
kanssanne siitä, että jostain merkillisestä syystä alueelliset erot näyttäytyvät hyvin suurina
siitä huolimatta, että raha on sama ja laki on kaikille sama.

16.15 Maria Guzenina sd (vastauspuheenvuoro): Arvoisa puhemies! Vuosi sitten, minis-
teri Saarikko, teidän tilallanne siellä ministeriaitiossa istui ministeri Rehula. Ihmettelin sil-
loin vuosi sitten kyselytunnilla sitä, kuinka hallitus oli kylmäkiskoisesti leikkaamassa van-
husten palveluista peräti 70 miljoonaa euroa. Edeltäjänne uskoi vakaasti, että nuo säästöt
ovat saavutettavissa muun muassa hoitotyöntekijöiden mitoituksen suositusperusteita hei-
kentämällä. Muistatte varmasti, vaikka ette silloin ministeri ollutkaan, että hallituksen esit-
tämästä 70 miljoonan leikkauksesta vanhuspalveluihin nousi aivan hirvittävä haloo, niin
hirvittävä, että hallitus pelästyi ja joutui perääntymään vaatimuksestaan. Mutta se on tain-
nut hallitukselta unohtua, että te ainoastaan puolititte nuo säästöt, 35 miljoonan euron sääs-
töt ovat edelleen voimassa.

Ministeri Saarikko, miksi vanhuspalveluihin kohdistuvaa 35 miljoonan euron leikkaus-
ta ei ole peruttu kehysriihessä? Eikö tuolla rahalla [Puhemies koputtaa] olisi parempaa
käyttöä esimerkiksi vanhusten hoidon laadun [Puhemies: Aika!] varmistamisessa? Sillä
saisi muun muassa noin 1 000 hoitajaa lisää. 

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Omalla ministerikaudellanne, edustaja Guzenina, vanhustenhoitoon liittyvä
keskustelu kulminoitui pitkälti juuri henkilöstömitoitusmääritykseen. Ette tuolloin pääty-
neet viemään sitä lain tasolle. Asia oli voimakkaasti esillä, mutta lopulta sitä ei katsottu sil-
loisessa hallituksessa oikeaksi toimintatavaksi.

Ajattelen niin, että voi myös olla, että se on ehkä hiukan liian kaavamainen tapa lähestyä
tätä kysymystä, laskea desimaaleja, kun kysymys on kokonaisesta toimintatapojen muu-
toksesta. Kuten totesin, kuntien valtionosuuksista eli siitä isosta rahapotista valtiolta kun-
nille me emme ole leikanneet ja siten heikentäneet vanhuspalveluiden toteutuksen mahdol-
lisuutta, mutta jaan kanssanne saman huolen. Tilanne ei ole missään päin Suomea tällä het-
kellä riittävän hyvä, ja erityisesti esimerkiksi teidän kotikaupungissanne toiminnassanne
on paljon muutettavaa ja kehitettävää, juuri suurilla kaupunkiseuduilla.

16.17 Maria Guzenina sd (vastauspuheenvuoro): Arvoisa puhemies! Ministeri Saarikko
ei nyt vastannut kysymykseen, miksi ei palkata tällä 35 miljoonalla lisää hoitajia. Omassa
kotikaupungissani palkattiin tämän vuoden alusta 20 hoitajaa lisää, sitä edellisenä vuonna
40 hoitajaa lisää, sitä edellisenä vuonna 20 hoitajaa lisää. Laskette siitä, että 80 hoitajaa li-
sää.

Nyt minä kysyn, kun saataisiin 1 000 hoitajaa lisää valtakunnallisesti näillä 35 miljoo-
nalla eurolla, miksi ette kehysriihessä vaatinut tätä leikkausta peruttavaksi.

16.18 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Haluan tässä yhteydessä kyllä nostaa esille sen, missä nämä päätökset ja lopul-
lisesti rahoituspäätökset myös vanhustenhoidon osalta tehdään. Ne tehdään kunnissa. Ha-
luan muistuttaa tässä yhteydessä, että kuntatalouden tila on nyt parempi kuin pitkään ai-
4



Pöytäkirjan asiakohta PTK 42/2018 vp
kaan, vuosiin, vuosikausiin. Taitaa olla niin, että tällä vuosikymmenellä, vuosituhannella
ei ole ollut niin hyvää kuntatalouden tilaa kuin nyt tällä hetkellä on.

On myös kunnista itsestään kiinni se, mihin he laittavat niitä panostuksia. Totta kai, kun
kunnilla on myös oma verotusoikeus, voi miettiä sitä, käytetäänkö sitä verotusoikeutta.
Helsingissä käytettiin esimerkiksi sillä tavalla, että laskettiin kunnallisveroa, mikä on si-
nänsä hyvä asia, mutta samalla me tiedämme ja näemme myös täällä esimerkkejä siitä, että
saattaa olla vanhustenhoidossa huonoja tilanteita. Mutta totean sen, että huonoja tilanteita,
riittämättömiä tilanteita kotihoidossa on sekä pienissä että suurissa kunnissa ja kaupun-
geissa, ja silloin [Puhemies koputtaa] myös se vastuu on erityisesti siellä paikallisella ta-
solla.

16.19 Päivi Räsänen kd (vastauspuheenvuoro): Arvoisa puhemies! Varmasti keskimää-
rin tilanne on kohtuullinen, niin kuin, ministeri, totesitte, mutta Terveyden ja hyvinvoinnin
laitoksen mukaan juuri intensiivisen kotihoidon tarve on kasvanut eli niiden potilaiden
osuus, jotka tarvitsevat paljon apua. Ja kuitenkin me tiedämme myös sen, että yli puolessa
maakunnista kotihoidon henkilöstön määrä on laskenut samaan aikaan, joten kyllä tämä
johtaa nimenomaan sen henkilöstön jaksamisen kannalta aika vaikeaan tilanteeseen. No,
kotihoidon työtaakkaa kyllä helpottaa se, jos omaiset ovat siinä mukana, ja silloin tarvi-
taan tukea omaisten jaksamiseen ja myös omaishoitoon, eli omaishoidon laajempi ja vah-
vempi käyttö kyllä auttaa tässä kotihoidon hankalassa tilanteessa paikoitellen. Kysyn nyt
teiltä: millä tavalla aiotte edistää omaishoidon kehittämistä? Omaishoidon tuki on aika ma-
talalla tasolla, ja sitä vielä verotetaankin kaiken lisäksi.

16.20 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten täältä totesin, ei tietenkään voi kirkkain silmin väittää, että kotihoito
ikäihmisten osalta kaikkialla olisi parhaalla mahdollisella tolalla. Päinvastoin, kuten tote-
sin, on paljon parannettavaa.

Rohkenen kuitenkin myös arvioida asiantuntijoiden kanssa käymäni keskustelun perus-
teella, missä me olemme saaneet askelia parempaan. Nostan näitä seikkoja neljä:

Ensimmäinen on omaishoito. Me olemme satsanneet lisää — aivan totta, emme tukien
tason nostamiseen sinällään — juuri omaishoitajien jaksamisen vahvistamiseen valmen-
nuksen ja vertaistuen avulla ja vapaapäiviä lisäämällä.

Toinen onnistuminen liittyy perhehoitoon, siis siihen ehkä sellaiseen hoitomuotoon,
joka tulee palveluasumisen ja nykyisen kotiasumisen väliin ja jonka toivoisin kasvavan
määrällisesti Suomessa entisestään.

Kolmanneksi nostaisin esiin keskitetyn palvelu- ja asiakasohjauksen, siis sen, mistä
omaiset ja ikäihminen itse saavat tietoa siitä, miten palvelut voidaan järjestää ja mitä hä-
nelle kuuluu.

Neljänneksi nostan, arvoisa puhemies, esiin sen, [Puhemies koputtaa] että me olemme
kaikkialla Suomessa tekemässä uusia toimintamalleja juuri kotihoidon [Puhemies: Aika!]
työntekijöiden työssäjaksamisen kehittämiseksi.

16.21 Ritva Elomaa ps (vastauspuheenvuoro): Arvoisa puhemies! Perussuomalaiset ovat
ehdottaneet, että omaishoito olisi verotonta tuloa. Suuri osa omaishoitajista ei saa mitään
korvauksia. Ne, jotka saavat, saavat alle 400 euroa — tai se suurin on 750 euroa. Vaativa
tehtävä, jota tehdään kuitenkin rakkaudesta sitä läheistä kohtaan. Lomapäiviä käyttää tällä
5



Pöytäkirjan asiakohta PTK 42/2018 vp
hetkellä noin puolet, koska sijaisia ei saa. Yhteiskunta säästää miljarditolkulla, kun
omaishoitajat hoitavat tehtäväänsä. Kysynkin tässä hallitukselta: mitä te olette tehneet
omaishoitajien hyväksi tähän mennessä, niin että jaksamista on tulevaisuudessakin? Nämä
teot ovat olleet aika vähäisessä, ja me tarvitsemme omaishoitajia todella paljon tulevaisuu-
dessa.

16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jaan edustajan arvion siitä, että omaishoitajien työ on arvostettavaa, tärkeää
ja, kyllä, myös yhteiskunnan näkökulmasta hyvin taloudellinen tapa. Mutta siihen inhimil-
liseen puoleen, niin että jaksaa toimia omaishoitajana läpi vuoden ympäri vuorokauden,
me olemme kohdistaneet 75 miljoonaa euroa rahaa juuri kunnille, jotta he voisivat paran-
taa, ja lakipykälän nojalla he ovat velvoitettuja siihen eli vastaamaan vaikkapa näihin lo-
mapäivävaateisiin nykyistä paremmin, ja niitä päiviä on lisätty.

Mutta jaan edustajan huolen siitä, että tilasto osoittaa, että omaishoitajat eivät käytä lo-
mapäiviä, ja se perustuu siihen, että kunnilla on kehittämisen paikka siinä, mikä on si-
jaishoitoratkaisu sen lomapäivän ajaksi, johon omaishoitaja on oikeutettu. Tähän minusta
perhehoito tuo hyvän vastauksen ja kodinomaisen ratkaisun. Siksi sen määrää pitäisi lisätä. 

Ja mitä tulee omaishoidon tukiin, niin iso muutoshan tulee olemaan maakuntiin siirtyvä
[Puhemies koputtaa] sote-palveluiden vastuu, joka yhtenäistää omaishoidon tuen kriteerit
[Puhemies koputtaa] maakuntien kokoisiksi.

16.23 Aino-Kaisa Pekonen vas (vastauspuheenvuoro): Arvoisa puhemies! Kotihoidon ti-
lanne on surullinen. Valtakunnallinen linjaus on ollut se, että yhä useammin vanhukset hoi-
detaan kotihoidon piirissä, ja laitospaikkoja on alasajettu. Kotihoidon resursseihin ei kui-
tenkaan ole satsattu, tehty parannuksia, vaan entistä suurempi joukko entistä huonokuntoi-
sempia vanhuksia on riittämättömien käsiparien hoidettavana. Kävin tutustumassa kotihoi-
don tilanteeseen yhden työvuoron verran, ja ehkä pysäyttävintä sen työpäivän aikana oli se,
että meillä on kotihoidon piirissä asiakkaita, jotka ovat täysin vuodepotilaita. Se on minus-
ta todella pelottavaa, epäinhimillistä ja suorastaan heitteillejättöä. Hoitajat hoitavat siellä
ihmisiä, tekevät tärkeää työtä jaksamisensa äärirajalla ja suurella sydämellä, mutta se ei rii-
tä. Tarvitaan lisää osaavia käsiä. Olen huolissani, arvoisa ministeri, [Puhemies koputtaa]
kotihoidon laadusta. [Puhemies: Kysymys!] Miten kotihoidon laatu ja valvonta toteute-
taan sote-uudistuksessa?

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Sote-uudistus on vasta rakenne. Se on pohja, uudenlainen hallinto ja organi-
sointi sille, miten työ järjestetään. Muutoksen pitää tapahtua sen uuden kehikon sisällä, ja
kuten täällä on jo moneen otteeseen kerrattu, me tiedämme eri puolilta Suomea tällä het-
kellä hyvin erilaisia lopputuloksia siitä, miten hyvällä tolalla työt ovat. Vastaanotan niin
ikään mielelläni kutsun käydä vierailemassa kotihoidon työn arjessa. Se varmasti olisi sil-
miä avaavaa.

Totean nyt, mitkä ovat ne kohdat, joissa me olemme hallituksena tehneet parannuksia:
Me olemme kehittäneet ympärivuorokautista kotihoitoa juuri paljon palveluita tarvitse-
vien ihmisten tueksi. Kotihoidon henkilöstö voi osallistua ja vaikuttaa oman työnsä kehit-
tämiseen enemmän — hehän ovat työnsä asiantuntijoita. Lisäksi me olemme parantaneet
erityisesti Etelä-Karjalan esimerkin nojalla kotiin tuotavaa kuntoutusta. Ja viimemmäksi
6



Pöytäkirjan asiakohta PTK 42/2018 vp
nostan esiin [Puhemies koputtaa] akuuttitilanteiden toimintamallin, kun ikäihmisen kunto
akuutisti huononee.

Puhemies Paula Risikko:  Ja vielä yksi lisäkysymys, edustaja Rehn-Kivi.

16.26 Veronica Rehn-Kivi r (vastauspuheenvuoro):  Arvoisa puhemies, värderade tal-
man! Ajatus ikäihmisten kotihoidon tukemisesta on tavoitteena hyvä ja inhimillinen, mut-
ta kotihoidon tilanne ja laatu sekä henkilöstöresursointi eivät kaikkialla Suomessa ole sitä,
mitä toivomme. Liian monella kotihoitajalla ei ole aikaa vanhukselle, ei ehdi tulla sovittu-
na aikana, ja kotona asuva ikäihminen tuntee turvattomuutta. On myös kohtuutonta vaatia,
että kaikkien vanhusten on asuttava kotonaan, haluavat tai eivät.

Arvoisa ministeri, miten uskotte, että sote-uudistus tulee vaikuttamaan asiaan? Miten
kotihoidon tilanne paranee, ja miten tärkeä lähipalvelu yleensä voidaan hoitaa siellä lähel-
lä vanhusta? Ja kun joudutaan valitsemaan laajasta yksityisten palvelujen tuottajien vali-
koimasta oikea tuottaja itselle ja kun vielä terveyden- ja lääkärihoidon [Puhemies koput-
taa] tuottaa eri taho, niin miten tämä tulee paranemaan?

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Onko sote-uudistus vanhuspalveluiden näkökulmasta uhka vai mahdolli-
suus, näin kysymyksenne tulkitsen. Valinnanvapaus, joka tulee asiakassetelipalveluna
myös ikäihmisten kotipalveluihin, on minusta ehdottomasti mahdollisuus hyvin johdettu-
na. Se tulee parantamaan laatua ja vaikuttavuutta ja lisäämään myös lähipalvelujen tarjon-
taa.

Mitä tulee osioon, joka liittyy ylipäätään ottaen sote-uudistuksen vaikutuksiin, uskon,
että isommilla vastuuharteilla me pystymme paremmin vastaamaan vaikkapa sellaisten eri-
tyistilanteiden järjestämiseen, joita nykyisissä kunnissa voi olla vain yksittäisiä tapauksia
mutta maakunnan kokoisella alueella jo useita, esimerkiksi työikäisiä muistisairaita, joi-
den palveluiden tarve on ehkä erilainen kuin ikäihmisten.

Tämä keskustelu on ollut hyvin avartava. Olisin toivonut, että oppositiopuolueet olisi-
vat kyenneet esittämään ratkaisuja, mutta toivon, että voitte ainakin vastaisuudessa ottaa
kantaa hallituksen esittämiin, kärkihankkeen puitteissa tehtyihin muutoksiin, olemmeko
oikealla tiellä.

Kysymyksen käsittely päättyi.
7


	2.1
	16.05
	16.06
	16.08
	16.09
	16.10
	16.11
	16.13
	16.14
	16.15
	16.16
	16.17
	16.18
	16.19
	16.20
	16.21
	16.22
	16.23
	16.25
	16.26
	16.27


