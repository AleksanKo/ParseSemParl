















































DEM198F.tmp.xml


Pöytäkirjan asiakohta PTK 74/2019 vp
Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

13. Hallituksen esitys eduskunnalle laiksi opetus- ja kulttuuritoimen rahoituksesta anne-
tun lain 23 b ja 60 §:n muuttamisesta

Hallituksen esitys HE 35/2019 vp
Valiokunnan mietintö SiVM 6/2019 vp

Toinen käsittely

Toinen varapuhemies Juho Eerola: Toiseen käsittelyyn esitellään päiväjärjestyksen 13.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

15.08 Sari Multala kok: Arvoisa puhemies! Nyt toisessa käsittelyssä meillä on täällä hal-
lituksen esitys, jossa lukiokoulutuksen rahoitusta esitetään vahvistettavaksi 18 miljoonalla
eurolla, josta valtion osuus on noin 7,5 miljoonaa euroa. Loput ovat siis kuntien rahoitus-
osuutta, ja tämä johtuu siitä, että lukioiden rahoitusmalli on tällainen — kunnilla on rahoi-
tuksesta suuri vastuu.

Sivistysvaliokunnan kuulemisissa tuli hyvin vahvasti esille se, että edelleen lukiokoulu-
tuksen rahoitus on haasteissa: se on noin 100 miljoonaa euroa vuosittain alhaisempi kuin
toteuttamiseen tarvittavat kustannukset ovat. Tämän vuoksi olisimmekin esittäneet, ja esi-
timme sivistysvaliokunnassa, että eduskunta edellyttäisi valtioneuvostoa valmistelemaan
lukiokoulutuksen rahoitusjärjestelmän kokonaisuudistuksen ja että samassa yhteydessä ar-
vioitaisiin, voitaisiinko nykyään pienille lukioille maksettava lisä muuttaa lukiokoulutuk-
sen saavutettavuuslisäksi. Tätä ajatusta puolsivat kaikki asiaa kommentoineet asiantuntijat
valiokunnassamme. Lausumassa ehdotetaan myös, että uuden rahoitusmallin olisi oltava
ennakoitava ja rahoituksen olisi vastattava paremmin lukiokoulutuksesta aiheutuvia todel-
lisia kustannuksia.

Toinen asia, jota valiokuntakuulemisessamme kommentoitiin, vaikka esitys itse asiassa
sitä ei vielä koskekaan, oli oppivelvollisuuden pidentäminen. Tähän liittyen valiokunta to-
tesikin mietinnössään: ”Hallituskauden merkittävin uudistustavoite on oppivelvollisuu-
siän nosto 18 ikävuoteen. Siinä yhteydessä joudutaan arvioimaan tasapuolisesti koko toi-
sen asteen koulutuksen kehittämistarpeita ja koulutuksen kustannusrakennetta hyvin tark-
kaan. Oppivelvollisuusiän pidentäminen tulee niin lukiokoulutuksen kuin ammattikoulu-
tuksen kohdalla edellyttämään merkittäviä lisäpanostuksia koulutuksen rahoitukseen.”

Näihin lisäpanostuksiin liittyen kuulimme myös merkittäviä huolenilmauksia sen suh-
teen, että lisäpanokset, joita siihen on varattu tällä hetkellä hallitusohjelmassa, todennäköi-
sesti eivät ole riittäviä, ja tämä saattaa johtaa jopa koulutuksen laadun heikkenemiseen,
koska silloin jos lisäresurssit eivät ole riittäviä, se tarkoittaa siis sitä, että ne tulee ottaa siel-
 Tarkistettu
4.0



Pöytäkirjan asiakohta PTK 74/2019 vp
tä perusrahoituksesta niin lukiokoulutuksessa kuin ammatillisessa koulutuksessa, koska
silloin kun joku asia velvoittavaksi säädetään eduskunnan toimesta, silloin se on kuntien
myös hoidettava, ja toisen asteen koulutushan kuuluu kuntien järjestämisvastuulle.

Koska olimme tästä asiasta ja oppivelvollisuuden toteuttamisesta eri mieltä, esitimme
myös valiokunnassa äsken lukemaani kappaletta korvattavaksi seuraavalla tavoin: ”Halli-
tuskauden merkittävin uudistustavoite on oppivelvollisuusiän nosto 18 ikävuoteen. Oppi-
velvollisuusiän pidentäminen ei kuitenkaan ole vaikuttavin tapa puuttua lasten ja nuorten
syrjäytymiseen ja koulupudokkuuteen. Tarvitsemme sen sijaan oikea-aikaista tukea sekä
panostuksia aina varhaisista vuosista lähtien. Toisen asteen koulutuksen laadun varmista-
minen edellyttää lisäresursseja nykyisiin toimintoihin, kuten mietinnössä todetaan. Halli-
tus on panostamassa 107 miljoonaa uusiin velvoitteisiin korjaamatta vanhoja rahoitusva-
jeita.”

Vastalauseemme siis perustuu näihin kahteen esitykseen eli perustelulausumaan ja lau-
sumaehdotukseen, ja ehdotankin tässä nyt, että eduskunta hyväksyy vastalauseen mukai-
sen perustelulausuman ja vastalauseen mukaisen lausuman.

Itse hallituksen esitys on sinällään erittäin positiivinen askel oikeaan suuntaan, eli se,
että lukiokoulutuksen rahoitusta vahvistetaan, on juuri se toimenpide, mitä tarvitaan, mut-
ta kuten valiokuntakuulemisissa kuulimme, se ei vielä riitä. Koska hallitusohjelmassa tällä
hetkellä ei ole kirjattu muita lukion perusrahoitusta koskevia asioita, sen vuoksi näimme
aiheelliseksi ehdottaa myös lausumaa rahoituksen uudistamiseksi kokonaisuudessaan.

15.13 Sofia Vikman kok: Arvoisa puhemies! Kannatan molempia edustaja Multalan te-
kemiä vastalauseen mukaisia kokoomuksen muutosesityksiä. 

Arvoisa puhemies! Lukiokoulutuksen rahoituksen vahvistaminen on tosiaan positiivi-
nen askel oikeaan suuntaan. Oleellista on se, että tämä kokonaisuus ei ole riittävä. Ongel-
mana on se, että hallitus panostaa uusiin velvoitteisiin 107 miljoonaa korjaamatta kuiten-
kaan vanhoja, perustavaa laatua olevia rahoitusvajeita, aivan kuten edustaja Multala kuva-
si. 

Meidän yhteinen tahtotilamme on se, että jokainen nuori suorittaa toisen asteen tutkin-
non, mutta kun resurssit ovat niukat, on katsottava sitä, mitkä ovat ne kaikista tehokkaim-
mat kohdat panostaa, jotta tämä tärkeä tavoite toteutuisi. Ja siinä vaikuttavia kohteita on to-
dettu olevan se, että perusopetusta vahvistetaan, varmistetaan, että jokainen perusopetuk-
sen päättävä saa riittävät jatko-opintoihin tarvittavat tiedot ja taidot — lukutaidon, lasku-
taidon — sellaiset edellytykset, että toisen asteen opinnoista on mahdollisuudet suoriutua
ja toisen asteen tutkinto suorittaa. Toisaalta myös varhainen puuttuminen, mahdollisim-
man varhainen tuki ovat niitä asioita, joihin kannattaa panostaa.

15.15 Paula Risikko kok: Arvoisa puhemies! Tässä vastalauseessa otettiin kahteen eri
asiaan kantaa, ja mielestäni ne molemmat ovat erittäin tärkeitä. 

Kaiken kaikkiaan tämä hallituksen esityshän on oikeansuuntainen, koska siinä lisätään
lukiokoulutuksen rahoja. Otetaan nyt kuitenkin huomioon, että se lisääminen perustuu
myös siihen, että kunnilta otetaan enemmän, ja kun meillä ovat kunnat tällä hetkellä aika
tiukassa tilanteessa, niin ei se kovin helppoa niille kunnille ole. Siitä syystä tämä toinen osa
vastalauseesta on erinomaisen tärkeää huomata: se, että kyllä me tarvitsemme lukiokoulu-
tukseen uuden rahoitusjärjestelmän. Sitähän yritettiin jo punnertaa tässä jokin aika sitten,
mutta valitettavasti se ei kuitenkaan sieltä tullut, ja nyt toivommekin — ja näin valiokun-
2



Pöytäkirjan asiakohta PTK 74/2019 vp
nan puheenjohtajana toivon — että mahdollisimman nopeasti sitten uusi hallitus ottaa kop-
pia tästä rahoitusjärjestelmän uudistamisesta. Rahoitusjärjestelmän saamisessa käytän-
töön ja toimeenpannuksi menee aikaa, ja siitä syystä sen tekeminen kyllä pitäisi alkaa. 

Toinen osa vastalauseesta liittyy siihen, että hallitus kaavailee — edellinen hallitus, siis
nyt toimitusministeristönä toimiva — sitä, että nostettaisiin oppivelvollisuutta 18 ikävuo-
teen, ja siihen on varattu 107 miljoonaa euroa. No, jokainen ymmärtää sen, että todella-
kaan sillä rahalla ei saa paljon mitään. Tietenkin meiltä puuttuvat ne yksityiskohdat, mutta
ei siinä paljon tarvitse ymmärrystä koulutuspuolesta, kun tietää, että 107 miljoonalla ei ko-
vin paljon saa, varsinkaan, jos siinä pitäisi saada nostettua oppivelvollisuutta todella siihen
18 ikävuoteen. Eli tämä raha, mikä on nyt varattu, olisi paljon vaikuttavampi, kun se lai-
tettaisiin sinne aikaisempaan vaiheeseen, esimerkiksi pienennettäisiin opiskelijaryhmiä tai
olisi esimerkiksi pienemmät esiopetuksen ryhmät tai kaiken kaikkiaan varhaiskasvatukses-
sa pienemmät ryhmät. 

Sitten kun se toinen puoli tässä on vielä se, että kun nostetaan siihen 18 ikävuoteen op-
pivelvollisuutta, miten varmistetaan se, että oikeasti ihminen on siellä 18 vuoteen asti, kun
meillä on nyt jo sitä koulupudokkuutta vaikka kuinka paljon. Ja ainahan sitä sanotaan, että
kannettu oppilas ei luokassa pysy, niin että tulenpa vain näkemään sen, me kaikki tulemme
näkemään, että tämä ei onnistu.

15.18 Pasi Kivisaari kesk: Arvoisa herra puhemies! Tässä edelliset puheenvuorot sinän-
sä tarttuivat ihan oikeisiin asioihin, mutta tällä puheenvuorollani haluan kuitenkin oikeas-
taan kiinnittää kahteen asiaan, kahteen positiiviseen asiaan, tässä kohtaa huomiota. 

Edustaja Risikko täällä aikaisemman pykälän kohdalla jo toi esiin tänään julkaistut Pisa-
tutkimukset, ja niistä ilona täytyy nostaa, että Suomi on edelleen maailman kärkeä nuorten
osaamisessa — erityisesti lukutaitoon liittyvässä tutkimuksessa edelleen kirkkainta osaa-
mista ja kirkkainta kärkeä, ja matematiikankin taso on pysynyt ennallaan — mutta se ei tie-
tysti tarkoita sitä, että koulutuksen osalta voitaisiin alkaa lepäilemään. Koulutus on, kuten
täällä monesta suusta on todettu, erittäin tärkeä, keskeinen yhteiskunnan tulevaisuuden
pohja ja mittari.

Toinen asia, mikä tähän pykälään liittyy: Nämä kyseiset huomiot ovat sinänsä ihan tar-
peellisia ja oikeita, mutta muistetaan nyt kuitenkin se, että tässä ollaan venettä kääntämäs-
sä myös lukiokoulutuksen rahoituksen osalta oikeaan suuntaan, eli 18 miljoonan euron li-
säys on tulossa. On ihan selvää ja sanoisin myös kiistatonta, että määrärahan lisäys itses-
sään on vielä riittämätön ja tarpeet ovat suuremmat, mutta silti käännämme venettä nyt oi-
keaan suuntaan, ja uskon, että tästä eteenpäin lukiokoulutuksen rahoituksella pystytään
kuitenkin kautta Suomenmaan tekemään parempaa tasoa, ja myös koulutuksen laadun nä-
kökulmasta.

15.20 Sari Multala kok: Arvoisa puhemies! Kyllä varmasti lukiokoulutuksen rahoituk-
sessa tämä 18 miljoonaa, josta tosiaan 7,5 miljoonaa valtiolta, tulee tarpeeseen, kuten va-
liokunnassa kuulimme, ja tämä on ehdottomasti askel oikeaan suuntaan. 

Se, mitä kuitenkin meidän kokoomusryhmämme olisi toivonut, on se, että olisi ollut hiu-
kan kunnianhimoisempi ajatus kohti sitä, että oltaisiin päästy vihdoin pikkuhiljaa siihen ti-
lanteeseen, jossa rahoitus vastaa kustannuksia. Nyt kun rahoitus perustuu toteutuneisiin
kustannuksiin, niin se on ikään kuin laskeva kierre jatkuvasti ollut, ja nyt tässä edelleen jää
lukiokoulutuksen yksikköhintaan lähes tuhannen euron alennus kustannuksiin, eli se tar-
3



Pöytäkirjan asiakohta PTK 74/2019 vp
koittaa siis sitä, että kustannukset ovat korkeammat kuin niihin saatu rahoitus. Eli käytän-
nössä lausumaehdotuksemme tarkoitti siis sitä, että toivoimme ja esitämme, että valtioneu-
vosto valmistelisi kokonaisuudistuksen rahoitusjärjestelmään.

Mitä tulee tähän oppivelvollisuuden pidentämistavoitteeseen — se on toki suuri uudis-
tus ja tulee meille erikseen käsiteltäväksi — niin olen erittäin huolestunut niistä äänistä,
jotka hyvin voimakkaasti jo tässä vaiheessa peräänkuuluttavat varattujen resurssien riittä-
mättömyyttä. Olisi sitten oppivelvollisuusiän pidentämisestä mitä mieltä vain, niin jos se
aiotaan tehdä, olisi vähintään huolehdittava, että siihen varattavat resurssit eivät missään
tapauksessa heikennä koulutuksen laatua, kuten nyt vaikuttaa, että on tapahtumassa.

15.21 Paula Risikko kok: Arvoisa puhemies! Kyllähän täällä ihan oikeasti kaikki ovat
sitä mieltä, että tämä on hyvä asia, että tuodaan lisää rahaa. Mutta kyllä tässä pikkusen sel-
lainen erikoinen sävy on siinä mielessä, että aina puhutaan, että tässä tuodaan 18 miljoo-
naa, kun oikeasti tulee rahaa lisää vain seitsemän ja puoli. Se kymmenen ja puoli tulee kun-
nilta, ja se on sieltä kunnan kassasta pois. 

Kunnat haluavat satsata tähän, se on ihan selvää, koska lukiokoulutuksella on suurempi
merkitys kuin pelkästään se oppiminen, koska sillä on määrätynlainen status sille kunnal-
le. Minä olen ylpeä siitä, että kunnat ymmärtävät sen asian, että sillä on suuri merkitys. Tie-
tenkin on sitten se, että miettikääpä köyhää kuntaa: Köyhä kunta ei pystykään tarjoamaan
ihan kaikkia valinnaisaineita. Silloin se vetovoima ei olekaan niin hyvä, ja siinä voikin kel-
lahtaa sitten koko lukio. No, toivomme tietysti, että tällaisilla yhteistyömekanismeilla ja
kuntien välisellä yhteistyöllä ja yläasteen ja lukion yhteistyöllä me saamme sitten pidettyä
lukioverkkoa mahdollisimman hyvänä. Jokainenhan meistä tietenkin ymmärtää sen, että
pelkkiä seiniä ei voi pitää yllä, vaan nimenomaan niissä pitää olla sitä vaikuttavuutta ja sitä
vetovoimaa, koska kyllä nuoret osaavat jo arvioida lukiokoulutuksen laatua.

Tietysti tämä lukiokoulutus on niin valtavan tärkeä, kun ottaa huomioon, että hallituk-
sen — joka nyt toimii siis toimitusministeristönä — tavoitteena on ollut se, että 50 prosent-
tia ikäluokasta suorittaisi korkeakoulututkinnon. Tällä hetkellä se on vähän yli 40 prosent-
tia, ja jotta me saamme sitä lisättyä, meidän tarvitsee vahvistaa toisen asteen ammatillista
koulutusta mutta myöskin lukiokoulutusta. Siksi tämä lukiokoulutus on niin valtavan tär-
keä monestakin näkökulmasta. 

Mutta sanottakoon nyt vielä, että hieno asia, että saatiin se 7,5 miljoonaa sinne. Mekin
olemme tietysti kunnissa siitä tyytyväisiä. Mutta toivottavasti rahoitusjärjestelmä pysty-
tään uudistamaan, eikä tämä asia ole pelkästään kunnan kontolla.

15.23 Sami Savio ps: Arvoisa puhemies! Totean, että myös perussuomalaiset ovat yhty-
neet sivistysvaliokunnassa tähän edustaja Multalan esittelemään mietinnön perusteluteks-
tin muutosehdotukseen, jossa tosiaan todetaan, että oppivelvollisuusiän pidentäminen ei
ole mielestämme läheskään vaikuttavin tai kustannustehokkain tapa parantaa suomalais-
ten nuorten koulutustasoa, mikä tietysti on tärkeä tavoite saavutettavaksi, mutta me kat-
somme, että muitakin tapoja on. Nyt jo kaatunut Rinteen hallitus on aikonut varata tähän
107 miljoonaa euroa, ja me katsomme, että tällä rahalla voitaisiin tehdä monia muitakin
hyviä, kustannustehokkaampia toimenpiteitä, muun muassa lisätä merkittävästi erityisope-
tusta, mistä hyötyisivät sekä erityisopetusta tarvitsevat oppilaat että kaikki muutkin oppi-
laat kouluissa. Joten me tosiaan yhdymme tähän perustelutekstiä koskevaan vastalausee-
seen.
4



Pöytäkirjan asiakohta PTK 74/2019 vp
Keskustelu päättyi ja asian käsittely keskeytettiin.
5


	13
	15.08
	15.13
	15.15
	15.18
	15.20
	15.21
	15.23


