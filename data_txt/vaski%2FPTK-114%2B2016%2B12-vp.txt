















































DEM6355.tmp.xml


Pöytäkirjan asiakohta PTK 114/2016 vp

 Tarkistettu
4.0

Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

12. Hallituksen esitys eduskunnalle tartuntatautilaiksi ja eräiksi siihen liittyviksi laeiksi
Hallituksen esitys HE 13/2016 vp
Toimenpidealoite TPA 16/2016 vp
Valiokunnan mietintö StVM 24/2016 vp

Toinen käsittely, ainoa käsittely

Puhemies Maria Lohela: Toiseen käsittelyyn ja ainoaan käsittelyyn esitellään päiväjär-
jestyksen 12. asia. Nyt voidaan toisessa käsittelyssä hyväksyä tai hylätä lakiehdotukset,
joiden sisällöstä päätettiin ensimmäisessä käsittelyssä. Lopuksi päätetään ainoassa käsitte-
lyssä toimenpidealoitteesta.

Keskustelu

19.16 Anneli Kiljunen sd: Arvoisa rouva puhemies! Tämä tartuntatautilain kokonaisuu-
distus on erittäin odotettu lakiesitys ja odotettu nimenomaan siitä syystä, että meillä ei ole
selkeitä toimintakäytäntöohjeita eikä lainsäädäntöä, miten toimia eri tilanteissa. Hyvin ku-
vaavaa oli se, että kun tätä asiaa käsiteltiin valiokunnassa ja kuulimme eri tahoilla olevia
tartuntatautilain parissa työskenteleviä asiantuntijoita ja sosiaali- ja terveydenhuollon toi-
mijoita, niin käytännöt eri puolilla Suomea olivat hyvin erilaisia. Tästä syystä kenttä on
odottanut selkeämpää lakia, kuinka tätä tartuntatautilainsäädäntöä tulee toteuttaa. Nyt on
tämä ohjeistus ja pystytään näissä eri poikkeustilanteissakin toteuttamaan tätä entistä pa-
remmin.

Mutta hyvin kuvaavaa oli myös se, että sitten osa meidän valiokunnan jäsenistä ja edus-
tajista näki, että tähän pitäisi sisällyttää lausumia juuri sen perusteella, mitä valiokunnassa
tuli esille, mutta me sosialidemokraatit ja muutamat muut ryhmät — niin vihreät kuin va-
semmistoliitto ja RKP — näimme, että näihin lausumaehdotuksiin ei ole tarvetta yhtyä,
minkä takia me esitämme näiden lausumien hylkäämistä ja poistamista.

19.18 Johanna Karimäki vihr: Arvoisa rouva puhemies! Kannatan edustaja Kiljusen te-
kemää esitystä.

Keskustelu päättyi ja asian käsittely keskeytettiin.


