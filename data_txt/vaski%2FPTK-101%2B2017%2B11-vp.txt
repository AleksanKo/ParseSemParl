















































DEM400A.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

11. Hallituksen esitys eduskunnalle laiksi yleisradioverosta annetun lain 2 §:n muuttami-
sesta

Hallituksen esitys HE 108/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

16.32 Reijo Hongisto si: Arvoisa puhemies! Lakiesityksessä ehdotetaan, että vuositulo-
jen 14 000 euroa ylittävältä osalta maksettaisiin Yle-veroa 2,5 prosenttia. Muutos vapaut-
taisi yleisradioverosta noin 390 000 pienituloisinta verovelvollista. Tämä tarkoittaa käy-
tännössä sitä, että pienituloiset saavat kuukaudessa reilun kympin verran enemmän käteen.
Muutos rahoitettaisiin korottamalla parempituloisten Yle-veroa nykyisestä 143 eurosta
163 euroon. Esitys on mielestäni reilu ja kannatettava. 

On tosin rehellistä myöntää, että koko valtakunnan alueella tv-katsojat eivät ole saman-
arvoisessa asemassa tv-näkyvyyden suhteen. Erityisesti Pohjanmaalla muun muassa Ala-
järvi—Soini—Lehtimäki-alueella näkyvät Ylen televisiolähetykset huonosti ja ajoittain
eivät näy ollenkaan. Yle, Digita ja Viestintävirasto ovat useita vuosia kamppailleet näky-
vyysongelmien kanssa ja olleet yhteydessä asukkaisiin ilman merkittävää tulosta. Tv-ku-
van laatu ei ole parantunut, ja vaikka kuva ei näy, joutuvat asukkaat maksamaan tämän la-
kisääteisen maksun. Aikoinaan Yle-veroa perusteltiin muun muassa turvallisuudella. Sil-
loisten perustelujen mukaan radio- ja tv-vastaanottimien kautta välitetään kriisi- ja hätäti-
lanteissa erilaisia viranomaisten turvallisuustiedotteita. Kun tietää, että tv-kuva ei näy eikä
vastaanotinta avata, eivät viranomaistiedotteet tavoita kansalaisia. Myös tämän takia on
mielestäni ensiarvoisen tärkeää varmistaa tv-kuvan näkyvyys koko maan alueella. Jos Di-
gita ei kykene tuottamaan tasokasta palvelua, on perusteltua syytä kysyä, miksi siitä pitää
silti maksaa täysi hinta.

Arvoisa puhemies! Esitän, että ministeriössä olisi kyllä hyvä ja syytä pohtia, millä taval-
la me voisimme ohjeistaa Digitaa niin, että Digita laittaisi riittävästi näitä lähettimien vah-
vistimia, jotta tv-kuvan laatu paranisi koko valtakunnan alueella.

16.34 Jani Mäkelä ps: Arvoisa puhemies! Tämä hallituksen esitys on kerrankin kannatet-
tava. Se on sitä luonnollisesti siitä syystä, että se on yksi niistä aihepiireistä, kenties yhden
käden sormilla laskettavista, joita perussuomalaiset aidosti saivat läpi hallitusohjelmaan,
noin muuten suoraan kokoomuksen ja keskustan politiikan tukijana ja takuumiehenä olles-
saan. Kyseessä on siis yksi tavoitteena olleista asioista alle 1 000 euroa tienaavien tulojen
 Tarkistettu
4.1



Pöytäkirjan asiakohta PTK 101/2017 vp
verovapaudessa. Koska niissä tuloluokissa veroja ei niin paljon muita makseta kuin tämä
Yle-vero, niin tämän poistaminen on tarpeen, että tulot olisivat verottomia.

Mielestäni tässä sinänsä kannatettavassa esityksessä on kuitenkin sellainen ongelma,
että tämä maksu, joka tässä nyt menetetään, tämä verotulo, siirtyy ylempään maksuluok-
kaan, elikkä hyvin monissa tapauksissa tavallisten työtä tekevien ihmisten maksettavaksi.
Mielestäni tässä olisikin ollut selvästi parempi leikata Ylen rahoitusta menetetyn veron
osalta kokonaisuudessaan.

16.36 Kaj Turunen si: Arvoisa puhemies! Edustaja Hongisto hyvin esittelikin kyllä tä-
män, mistä tässä on kysymys. Tämähän oli muuan Turusen Yle-työryhmä, joka sitten yk-
simielisesti päätyi tähän esitykseen.

Verotus on kokonaisuus. Sanoin sen jo tänä iltana täällä aiemmassa keskustelussa ja sa-
non sen vielä kerran uudestaan, että verotus on kokonaisuus. Kun tänään aikaisemmin pu-
huttiin kiinteistöverosta, niin kuultiin hellyttäviä tarinoita siitä, että köyhyysrajalla elävät
ihmiset joutuvat viimeistään nyt konkurssiin, kun kiinteistöveroja korotetaan. En puolus-
tele sitä, etteikö se olisi jollakin tapaa heikentävä juttu, mutta sitten taas, kun verotus on ko-
konaisuus, niin tämä Yle-veron poisto 390 000:lta nimenomaan köyhyysrajalla elävältä ih-
miseltä, pienituloiselta, on nimenomaan juuri sitä kompensaatiota, jolla kompensoidaan, ja
se on sitä, että hallitus pitää kaikista, myös heikoimmassa asemassa olevista ihmisistä huol-
ta. Kun ottaa kokonaisuuden huomioon, niin tällä hetkellä Yle-verosta on vapautettu
700 000 kansalaista, ja se ei ole vähän. Tämä summa on pienimmässä verotusluokassa kui-
tenkin 70 euroa, josta vapautetaan.

Sitten edustaja Mäkelälle voi sanoa, että minä olen kuullut tässä salissa edustaja Mäke-
lältä erittäin pitkiä listoja siitä, mitä perussuomalaiset aikoinaan sai hallitukseen, mutta tai-
taa olla nykyisin se porukka, joka tämän sinne hallitusohjelmaan neuvotteli, tässä sinisessä
ryhmässä, ja itse asiassa, jos tarkkoja ollaan, niin taitaa olla yksi minun lanseeraamani jut-
tu tämä veroton tonni, joka nyt tällä esityksellä sitten vihdoinkin toteutuu. Tätä pidän erit-
täin merkittävänä asiana.

16.38 Ari Torniainen kesk: Arvoisa rouva puhemies! Edustaja Turunen kuvasi hyvin tä-
män hallituksen esityksen kaiken kaikkiaan. Nimenomaan verotus on kokonaisuus. Tässä
hallituksen esityksessä huomioidaan nimenomaan kaikkein pienituloisimmat ihmiset, suo-
malaiset kansalaiset. Tämä hallituksen esitys vapauttaisi yleisradioverosta noin 390 000
pienituloisinta Yle-veroa maksavaa verovelvollista. Omasta mielestäni se on erittäin hyvä,
ja on todennäköistä, ettei tätä myöskään oppositiosta kritisoida. Kerrankin hyvä asia.
Omasta mielestäni aikanaan se, kun siirryttiin Yle-veroon, oli hyvä ratkaisu, ja tällä tavalla
tässä huomataan se, miten siihen pystytään myöskin reagoimaan. 

Edustaja Hongisto nosti esille tv-kuvan näkyvyyden eri puolilla Suomea. Erittäin hyvä
huomio, ja kyllä silloin kun meillä on Suomessa käytössä Yle-vero ja maksetaan vero-
nomaisesti maksua siitä, että tv-kuva näkyy, sen tulee näkyä koko Suomessa ja olla kaikil-
le nähtävissä, jotta sieltä myöskin hätätiedotteet saadaan kaikille viestitettyä. 

Itse toivon, että hallituksen esitys menee tällaisenaan eteenpäin.

16.39 Hannu Hoskonen kesk: Arvoisa rouva puhemies! Se, että tässä Yle-veroasiassa on
menty eteenpäin niin, että pienituloisimmilta ihmisiltä se on käytännössä poistettu koko-
2



Pöytäkirjan asiakohta PTK 101/2017 vp
naan, on erittäin hyvä ja positiivinen asia. Verotus on kokonaisuus, ja tämä Yle-veron pois-
taminen pienituloisimmilta on aivan oikea toimenpide. 

Toinen asia tässä tietenkin on se, että meidän on pidettävä huoli myös siitä, että Yleis-
radion perusteltu asiallinen rahoitus säilyy olemassa, koska Yleisradio on äärimmäisen tär-
keä viestintäväline kaikille suomalaisille. Moni sitä huomaamattaan käyttää. Esimerkiksi
allekirjoittanut on suurkuluttaja: kun ajelee autolla tuolla pitkin maanteitä, niin kyllä siellä
aina radiota tulee kuunneltua, etenkin säätiedotuksia hellekesää odotellessa, ja toinen tie-
tenkin on se, mitä uutisia maailmalta kuulee. On äärimmäisen tärkeätä, että Yleisradion
asema säilytetään ja rahoitus turvataan ja oikeudenmukaisuus samalla, ja tämä hallituksen
esitys, jos mikä, nimenomaan tekee sitä.

16.40 Sami Savio ps: Arvoisa puhemies! On tosiaan erittäin myönteistä, että Yle-verosta
annettua lakia muutetaan siten, että lähes 400 000 pienituloista vapautetaan nyt Yle-veron
piiristä, ja tällä vaalikaudellahan on vapautettu jo aiemminkin monia vielä pienempituloi-
sia. Kuten edustaja Mäkelä totesi, niin tämä on tosiaan ollut perussuomalaisten pitkäaikai-
nen tavoite, ja on hienoa, että parlamentaarisella yhteistyöllä ja hyvässä hengessä päästiin
tähän lopputulokseen Yle-veron keventämisessä. Tämä helpottaa monen pienituloisen ih-
misen verotaakkaa. Se ei ole kenenkään yksittäisen edustajan saavutus. Toki on erittäin
hienoa, että koko eduskunta näyttää olevan nyt tämän esityksen takana, ainakin kaikki puo-
lueet, ja perussuomalaisten tavoitehan tämä on ollut jo kauan, kuten sekin, että alle tuhan-
nen euron kuukausituloilla päästäisiin lähelle verovapautta, ja tämän esityksen myötä se
nyt jo käytännössä toteutuu.

Jaan kyllä täysin myös edustaja Mäkelän näkemyksen siitä, että Yleisradionkin tulee jat-
kossa tehostaa toimintaansa ja karsia kulujaan siltä osin kuin se on tarkoituksenmukaista.
Tätä kulujen karsintaa ja tehostamista on tehty kaikkialla muuallakin yhteiskunnassa tällä-
kin vaalikaudella hyvin paljon hyvin laajassa mittakaavassa, eikä Yleisradiokaan voi olla
mikään erillinen saareke.

16.41 Pia Viitanen sd: Arvoisa rouva puhemies! Kaiken kaikkiaan on hyvin tärkeää tur-
vata monipuolisen, moniarvoisen median toimintamahdollisuudet, niin Yleisradion kuin
kaupallisenkin median. Tästä olemme käyneet täällä useita keskusteluja. Pidän myös tär-
keänä Yleisradion osalta sitä, että tässä on takana parlamentaarinen ratkaisu. Kuten muis-
tamme lähihistoriaa, niin sehän ei tällä kaudella aina ole ollut itsestäänselvää, että päätök-
set tehdään parlamentaarisesti, mutta sitten onneksi aina siihen on palattu. Arvostan todel-
la paljon sitä, koska jokainen meistä puolueista tietää, että aina siellä hallituksessa ei itse
kukin voi istua, ja siksi on hyvin tärkeää, että esimerkiksi niin tärkeää kansallista sivistys-
laitostamme kuin Yleisradiota koskevat ratkaisut pystytään tekemään parlamentaarisesti
yhdessä sopien. 

Puhemies! Haluan myös toistaa tyytyväisyyteni siihen, mikä mielestäni on hyvin tär-
keää: että tämä Ylen rahoitus pystyttiin turvaamaan aikanaan Satosen työryhmässä, joka
teki edistyksellistä työtä nimenomaan siinä mielessä, että Ylelle taattiin tuleville vuosille
tietynlainen toimintarauha siinä, koska sitä ennen ei ollut minkäänlaista varmuutta oikeas-
taan siitä rahoitusaseman kehityksestä. Tällä saatiin sellaista kaivattua pitkäjänteisyyttä, ja
myöhemmin nyt sitten nämä ratkaisut, mitkä palattiin tekemään myös kolmikannassa, mit-
kä tässä käsillä ovat, olivat tärkeitä. Haluan myös sanoa, että mielestäni on tärkeää, että täs-
3



Pöytäkirjan asiakohta PTK 101/2017 vp
sä yhteydessä sovittiin myös Ylen rahoituksen jatkuvuudesta siltä osin, että näitä leikkauk-
sia sitten ei tule vuodelle 2019, ja siitä myös omalta osaltani haluan työryhmää kiittää.

16.43 Kaj Turunen si: Arvoisa puhemies! Niin kuin tässä nyt edellisissä puheenvuorois-
sa kerrottiinkin, mikä minulta itseltäni jäi mainitsematta, Ylen kokonaisrahoitukseen ei täl-
lä päätöksellä millään tavalla puututtu, vaan Ylen kokonaisrahoitus pysyy entisellään. 

Sitten tästä työryhmän työskentelystä jonkun verran: Se oli niin sanottu pihtisynnytys.
Ei se ihan helppoa ollut. Työryhmä kokoontui muistaakseni, taisi olla neljä kertaa vai oliko
jopa viisi kertaa, mutta neljä kertaa ainakin. Tämä viimeinen kokoushan ajoittui sillä taval-
la, että sitten tässä jo täällä salissakin mainitussa perussuomalaisessa puolueessa oli ollut
välillä puoluekokous ja eduskuntaryhmä silloin hajosi. Tässä viimeisessä kokouksessa sit-
ten itse asiassa, missä lopullisesti tästä päätettiin, silloinen perussuomalainen edustaja
edusti oppositiota. Muistaakseni taisi olla vielä se viimeinen kokous sillä tavalla, että jopa
sinisessä ryhmässä edustajana ollut Elomaa piti vielä varsin kriittisen puheen tätä esitystä
vastaan ja poistui sitten paikalta jäämättä kuitenkaan kokouksen loppuun. Mutta myöhem-
min on tietysti selvinnyt, että hän meni pitämään tiedotustilaisuutta siitä, että oli mennyt ta-
kaisin perussuomalaisiin. Tähän liittyy tämmöisiä mukavia muistoja ja hyvin mielenkiin-
toisiakin. 

Mutta tämän puheen lopuksi haluaisin antaa erityiskiitoksen kuitenkin sosiaalidemo-
kraateille, jotka suurimpana oppositiopuolueena kuitenkin sitten näkivät tämän kokonai-
suuden pitemmälle ajalle ja sen tärkeyden, että nämä asiat Ylessä ylipäänsä tehdään parla-
mentaarisesti, ja erityiskiitos edustaja Heinäluomalle.

16.45 Teuvo Hakkarainen ps: Arvoisa rouva puhemies! Minulla on ollut koko ajan mie-
lipide Ylen toiminnasta ja siitä, mitä se on, Satosen työryhmässä. Esitin muun muassa sen,
että sieltä 150 miljoonaa leikataan pois, koska se on vanhentunut laitos, lähinnä nyt toimit-
taa SDP:n ja vihervasemmiston uutisia, ja nyt se turvattiin, että niitä tulee jatkossakin, kii-
tos siitä muun muassa kokoomukselle. Ei ollut oikein semmoista päätöksentekokykyä, niin
kuin hallituksessa olisi pitänyt siihen aikaan olla. Sitten siinä on vielä semmoinen tietysti
hyvä puoli, että pienituloiset tästä jäävät pois, mutta pienituloiset yritykset eivät jää pois
siitä. Sinne tulee 600 euroa vuodessa vain Yle-veroa noin, että napsahtaa, oli tulotaso mikä
tahansa. Ne unohdettiin täysin. Silloin Turusen verotyöryhmän olisi pitänyt ottaa tämä
huomioon, ja muun muassa silloin kapinoin tätä asiaa vastaan, mutta minkä yksin teet sille
asialle? — Kiitos. 

16.47 Pia Viitanen sd: Arvoisa puhemies! En ajatellut tätä enempää osaltani pitkittää.
Kiitän kiitoksista ja arvostan, niin kuin sanottu, yhteistä päättämistä näissä Yleisradio-
asioissa ja välitän myös edustaja Heinäluomalle varmasti sosiaalidemokraattisen eduskun-
taryhmän kautta sitten nämä terveiset, jotka puheenjohtaja Turunen tässä antoi.

Minun tekee mieli vielä lisätä tähän yhteyteen, kun puhumme median tulevaisuudesta
kaiken kaikkiaan, että se, minkä haluaisin myös yhteiseltä pohjalta katsottavan, olisi se,
että kun on myös tehty työtä kaupallisen median uutistoiminnan turvaamiseksi, niin sai-
simme myös sieltä riittävät esitykset kaiken kaikkiaan. Tämähän on hyvin ajankohtainen
asia, ja toivon, että siihen voimme jatkossa myös myönteisillä mielin palata.
4



Pöytäkirjan asiakohta PTK 101/2017 vp
16.47 Jani Mäkelä ps: Arvoisa puhemies! Edustaja Hakkarainen toi esiin tärkeän näkö-
kohdan tähän pienten yritysten Yle-veroon, joka on todella korkea pienilläkin ja vähätuloi-
silla yrityksillä. Tähän tulisi kiinnittää huomiota.

Mutta kun nyt historiasta puhutaan, niin edustaja Turunen ei ole ainakaan aina ollut yhtä
hyvillä mielin tästä sosiaalidemokraattien suorituksesta. Edessäni on artikkeli Demokraat-
ti-lehdestä, päivätty 1.6.17: "Turusen mukaan oppositiolla ei ollut halua muutokseen. ’Op-
position edustajilla, lähinnä demareilla, ei ollut halua alentaa pienituloisten verotusta ja
laajentaa sadoillatuhansilla Yle-verosta vapautettujen joukkoa. Pidän tätä hyvin valitetta-
vana’, Turunen sanoo tiedotteessa." No, kyllähän tämä omasta mielestänikin hyvin valitet-
tavaa on, jos näin oli, että sosiaalidemokraatit eivät halunneet vapauttaa pienituloisia tästä
Yle-verosta vaan halusivat koplata tämän tässä Ylen rahoituksessa joihinkin muihin asioi-
hin, kuten siihen, ettei Ylen rahoitusta voitaisi leikata lähivuosina. Sehän heillä pitkäaikai-
sena tavoitteena tuntui olevan, ja siinä te ilmeisesti onnistuitte, tässä niin sanotussa komp-
romississanne.

16.49 Kaj Turunen si: Arvoisa puhemies! Tässä oli tietysti ministeriön toimeksianto
taustalla, joka ei kuitenkaan luonnollisesti sido millään tavalla parlamentaarista työryh-
mää, mutta antaa kuitenkin osviitat siitä, mikä työryhmän tarkoitus on.

Minä olen siinä mielessä ihan samaa mieltä siitä, että näissä pienissä yrityksissä yrittäjät
monta kertaa elävät siellä köyhyysrajalla ja näitten tutkimuksienkin mukaan vähän reilulla
tuhannella eurolla kuukausittain. Olisi perusteltua siinä mielessä, että pieniäkin yrityksiä
voitaisiin vapauttaa, mutta se on sitten paljon monimutkaisempi systeemi. Tämä oli henki-
löverotukseen liittyvä asia. Jatkokehittelyssä ehkä kannattaa myös miettiä sitä, miten näit-
ten pienten yritysten kohdalla tehdään.

Sitten tähän otsikkoon, minkä edustaja Mäkelä luki tuossa. Muistan sen erittäin hyvin.
Siitä vähän keskusteltiinkin, miten tästä työryhmästä tiedotetaan ulospäin kesken sen työ-
ryhmän toiminnan. Tosin tämä työryhmähän kokoontui, niin kuin sanoin, neljä kertaa, ja
aina ei ollut selvää se, tuleeko meille seuraavaa kokousta vielä, mutta joka tapauksessa
tämä lausunto, jonka annoin, josta sitten tämä Mäkelän lukema otsikkokin tehtiin, oli reip-
paasti ennen sitä viimeistä kokousta. Tämä viimeinen kokous, jossa sitten tämä parlamen-
taarinen työryhmä päätyi yksimielisyyteen, oli nimenomaan se vaikuttavin ja merkittävin
kokous, että ylipäänsä tämä työryhmä pääsi tulokseen. Ja tässä kokouksessa, nimenomaan
tässä viimeisessä kokouksessa, oli tämä hyvä, rakentava henki, josta nämä kiitokset lähe-
tin.

Keskustelu päättyi.

Asia lähetettiin valtiovarainvaliokuntaan.
5


