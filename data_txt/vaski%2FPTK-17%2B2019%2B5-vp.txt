















































DEM26A5.tmp.xml


Pöytäkirjan asiakohta PTK 17/2019 vp
Pöytäkirjan asiakohta 

PTK 17/2019 vp

Täysistunto

Torstai 13.6.2019 klo 14.00—16.44

5. Hallituksen esitys eduskunnalle laiksi opintotukilain muuttamisesta
Hallituksen esitys HE 3/2019 vp
Valiokunnan mietintö SiVM 1/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 5. asia. Käsittelyn pohjana on sivistysvaliokunnan mietintö SiVM 1/2019 vp. Nyt pää-
tetään lakiehdotuksen sisällöstä.

Keskustelu

16.25 Mia Laiho kok (esittelypuheenvuoro): Puheenjohtaja! Tässä esityksessä ehdote-
taan muutettavan opintotukilakia. Opintotukeen oikeuttavia opintoja koskevia säännöksiä
ehdotetaan täsmennettävän vastaamaan nykyistä soveltamiskäytäntöä.

Opintotukilaista ehdotetaan poistettavan vaatimus, että opintojen hidastumisen syyn tu-
lee olla tilapäinen. Tarkoitus on, että opiskelijan opintotukea ei keskeytetä, kun opintojen
eteneminen hidastuu hyväksyttävästä syystä, kuten sairaudesta, vaikeasta elämäntilantees-
ta taikka esimerkiksi lukihäiriöstä tai näkö- tai kuuloaistin heikkenemisestä johtuvasta
opiskeluvaikeudesta. Valiokunta katsoo, että selkeyttämällä säännöstä opintotuen jatkumi-
sen edellytyksistä opiskelijan poikkeuksellisen elämäntilanteen aikana parannetaan toi-
meentulon osalta opiskelijoiden yhdenvertaisia mahdollisuuksia opintojen suorittamiseen.

Hallituksen esityksen perustelujen mukaan opintojen viivästymisellä ja siihen johtaneel-
la syyllä tulee jatkossakin olla ajallinen yhteys, jolloin esimerkiksi ensimmäisenä opiske-
luvuonna ollut vaikea elämäntilanne ei ole hyväksyttävä syy opintojen viivästymiseen kol-
mantena opintovuonna. Valiokunta pitää sinänsä tätä perustelua perusteltuna, mutta huo-
mauttaa, että toisinaan syy—seuraus-suhteen aikajänne voi olla pitkäkin — esimerkiksi iso
elämäntilanteen muutos tai traumaattinen kokemus voi heikentää opiskelukykyä vasta pit-
kän ajan kuluttua tapahtuneesta — ja sen takia valiokunta korostaa, että opintotuen saami-
sen edellytyksiä tulee opintotukilainsäädännön sallimissa rajoissa harkita yksilökohtaises-
ti opiskelijan tosiasiallinen tilanne huomioon ottaen. Samalla kuitenkin valiokunta pitää
tärkeänä ratkaisukäytännön valtakunnallisen yhdenmukaisuuden toteutumista.

Valiokunta pitää hyvänä myös ehdotusta muuttaa lainsäädäntöä niin, että muussa kuin
julkisen valvonnan alaisessa koulutuksessa opintotuen saamisen edellytyksenä ei ole enää
se, että koulutuksen järjestäjä on järjestänyt kyseistä koulutusta vähintään vuoden ajan.

Valiokunta kiinnittää tämän lain käsittelyn yhteydessä huomiota myös mahdollisiin
muutostarpeisiin opintotukilainsäädännössä, jotta siinä tulisi huomioiduksi ammatillisen
koulutuksen uudistuksen myötä muuttunut opiskelu. Valiokunta korostaa, että ammatilli-
sen koulutuksen reformista aiheutuneet muutokset tulee ottaa huomioon opintotukilainsää-
 Tarkistettu
4.0



Pöytäkirjan asiakohta PTK 17/2019 vp
dännössä siten, että esimerkiksi lyhytaikaiset siirtymät oppisopimusmuotoiseen koulutuk-
seen ja takaisin oppilaitokseen eivät katkaise opiskelijan opintotukioikeutta. Valiokunta
pitääkin ehdottoman tärkeänä, että opetus- ja kulttuuriministeriö selvittää pikaisesti amma-
tillisen koulutuksen opiskelijoiden opintotukea koskevat ongelmat ja sen perusteella ryh-
tyy tarvittaviin toimenpiteisiin lainsäädännön muuttamiseksi. — Kiitos.

16.28 Ritva Elomaa ps: Arvoisa puhemies! Hallituksen esityksessä opintotukiehtojen
myöntämisen käytäntöjä joustavoitetaan. Opintotukioikeuden saamiseksi ei edellytetä
enää, että koulutuksen järjestäjä on järjestämässä kyseistä koulutusta vähintään vuoden.
Koulutuksen järjestäjällä pitää kuitenkin olla toiminnalliset, ammatilliset ja taloudelliset
edellytykset koulutuksen järjestämiseen. Tavoitteena on tietenkin tutkinnon tai tutkinnon
osan suorittaminen.

Lisäksi lakia muutettaisiin niin, että siitä poistettaisiin vaatimus opintojen hidastumi-
seen vaikuttavan syyn tilapäisyydestä. Opiskelijan elämäntilanteessa voi tapahtua muita-
kin kuin sairauteen rinnastettavia vaikeuksia, jotka vaikeuttavat opiskelua. Esimerkiksi lä-
hiomaisen sairastuminen, lukihäiriö tai traumaattinen kokemus ovat esimerkkejä tällaisis-
ta opiskeluun vaikuttavista esteistä tai hidasteista. Ne on syytä huomioida, mutta tietenkin
joku rajallinen aika pitää olla, opintotuki ei voi olla ikuista.

Sivistysvaliokunta toteaa yksimielisesti myös, että opintotuen saamisen yhteydessä on
tärkeää huomioida myös yksilökohtaisesti opiskelijan tosiasiallinen tilanne ja ratkaisukäy-
tännön yhdenmukaisuuden toteutuminen valtakunnallisesti.

Lisäksi sivistysvaliokunta nostaa vahvasti esille oppisopimuskoulutuksessa olevien
opiskelijoiden tilanteen. Ammatillisen koulutuksen reformin myötä muun muassa lyhytai-
kaiset siirtymät oppisopimusmuotoiseen koulutukseen ja takaisin oppilaitokseen eivät sai-
si katkaista opiskelijan opintotukioikeutta.

Valiokunta pitää tärkeänä, että opetus- ja kulttuuriministeriö selvittää näitä ammatilli-
sen koulutuksen ongelmakohtia.

Arvoisa puhemies! Lopuksi: Perussuomalaiset ovat jo vuosien ajan korostaneet myös
oppisopimuskoulutuksen tärkeää merkitystä, sillä työelämässä käytännön ammattitaito on
korvaamatonta. — Kiitos.

16.31 Heikki Vestman kok: Arvoisa puhemies! Kiitos edelliselle hallitukselle tästä mai-
niosta muutosesityksestä opintotukilakiin. Tarkoituksenahan on, että opiskelijan opintotu-
kea ei keskeytetä, kun opintojen eteneminen hidastuu hyväksyttävästä syystä, kuten sairau-
desta, vaikeasta elämäntilanteesta tai esimerkiksi lukihäiriöstä tai näkö- tai kuuloaistin
heikkenemisestä johtuvasta opiskeluvaikeudesta. Näitä opiskelijoita, joihin tämä muutos
vaikuttaa, on paljon. On ihan selvää, että opiskelijaa ei saa rangaista opintojen viivästymi-
sestä tällaisissa tilanteissa.

Nyt kun keskustelemme opintotuesta, esille on tuotava sekin, että opiskelijaa ei saa ran-
gaista myöskään työnteosta. Kela karhuaa tänäkin vuonna pois opintotukea yli 40 000
opiskelijalta sen takia, että nämä ovat olleet Kelan mielestä liian ahkeria ja tehneet liikaa
töitä. Tämähän on järjetöntä. Opintotuen vapaan tulon rajat estävät opiskelijaa tienaamasta
ja kartuttamasta omaa osaamistaan ja luovat keinotekoista niukkuutta. Valtio menettää sa-
malla miljoonia euroja nettotuloja.

Arvoisa puhemies! Palkansaajien tutkimuslaitoksen selvityksen mukaan, joka edellisen
hallituksen aikana teetettiin, haitallisista tulovaikutuksista päästäisiin laajasti eroon, jos
2



Pöytäkirjan asiakohta PTK 17/2019 vp
esimerkiksi yhdeksän kuukautta opintotukea nostavan tuloraja olisi 18 000 euroa nykyisen
12 000 euron sijaan, eli vapaan tulon rajaa nostettaisiin 50 prosentilla. Verotulot ja tulon-
siirrot huomioiden tämä vaihtoehto lisäisi selvityksen mukaan julkisyhteisöjen nettotuloja
arviolta 5,9 miljoonalla eurolla vuodessa. Siis: paitsi että työteliästä opiskelijaa palkittai-
siin, koko yhteiskunta voittaisi nettona lähes 6 miljoonaa euroa vuodessa. Tässä on järkeä.

Systeemi ei nykyisellään kannusta opiskelijaa toimeliaisuuteen tai hankkimaan työko-
kemusta ja osaamista. Työnteon pitää olla tilanteessa kuin tilanteessa kannattavaa. Opin-
totuen vapaan tulon rajoja pitää korottaa.

Punavihreään hallitusohjelmaan ei nyt valitettavasti sisälly sitä, että työteliästä opiske-
lijaa palkittaisiin työnteosta. Kehotan hallitusta ottamaan nyt järjen käteen ja tuomaan
eduskuntaan esityksen opintotuen vapaan tulon rajojen korottamiseksi.

16.34 Sebastian Tynkkynen ps: Arvoisa herra puhemies! Kannatan lämpimästi edelli-
sen hallituksen laatimaa lakimuutosta opintotuen joustavoittamiseksi. On hyvin tärkeätä,
että myöskään niiden opiskelijoiden, joilla on vaikeuksia ja haasteita edetä opinnoissa —
esimerkiksi juuri lukihäiriön tai kuuloon tai näköön liittyvien haasteiden vuoksi — toi-
meentulo ei vaarannu. Tämä on siis edellisen hallituksen lakihanke. Nyt toivon, että uusi
hallitus lähtee kunnianhimoisemmin uudistamaan tätä opintotukea.

Kolme vuotta sitten, kun olin Perussuomalaisten Nuorten puheenjohtajana, esitimme,
että Suomessa otettaisiin käyttöön opintotuen kannustinmalli, joka siis tarkoittaa sitä, että
niillä opiskelijoilla puolestaan, jotka haluaisivat nopeammin valmistua, olisi tähän talou-
dellinen kannustin, joka samaan aikaan ei myöskään rankaisisi niitä ihmisiä, jotka opiske-
levat pikkasen hitaammin. Eli toisin sanoen: jos suoritat esimerkiksi korkeakoulututkin-
non, kandi ja maisteri, viiden vuoden tutkinnon, vaikkapa kolmessa vuodessa, niin sinä
saat sen viiden vuoden opintotukimäärän kolmessa vuodessa. Tällä hetkellä erinäisistä
syistä aika moni opiskelija tekee sitä, että he aamuisin ja iltapäivisin tosiaan opiskelevat
esimerkiksi yliopistolla tai ammattikorkeakoulussa ja sitten illasta menevät töihin ja sellai-
siin töihin, jotka eivät itse asiassa pätevöitä ollenkaan siihen ammattiin, mihin he ovat opis-
kelemassa. Näin ollen nämä opiskelijat pystyisivät opiskelemaan aamupäivällä sitä am-
mattia, iltapäivällä myöskin sitä ammattia ja saisivat kuitenkin aivan yhtä paljon opintotu-
kea kuin sellainen opiskelija, joka päättää opiskella viisi vuotta mutta tehdä samaan aikaan
töitä iltaisin. Eli on sellaisia opiskelijoita, joilla on hirveä hinku ja kiire päästä työelämään
toteuttamaan sitä ammattia, joka on heille unelma ja johon he ovat opiskelemassa, ja jotka
eivät haluaisi samaan aikaan puolestaan tehdä jotain aivan muuta työtä siinä rinnalla. On
niitä, jotka haluavat, mutta sitten on näitä, jotka eivät halua.

Valtion näkökulmasta tämä olisi ihan loistava juttu, koska tässähän käy sillä tavalla, että
nämä ihmiset valmistuvat paljon nopeammin — joilla siis on edellytyksiä valmistua paljon
nopeammin, joilla on sisäinen motivaatio opiskella paljon enemmän. He valmistuvat no-
peammin, alkavat käymään oman alansa töissä, tuovat myöskin enemmän verorahoja val-
tiolle. Eli valtio hyötyy taloudellisesti, voidaan tukea julkisia palveluita paremmin, ja opis-
kelijalla on parempi asema toimeentulon osalta, jos haluaa opiskella nopeammin. — Kii-
tos.

Toinen varapuhemies Juho Eerola: Ja vielä sivistysvaliokunnan puheenjohtaja, edustaja
Laiho.
3



Pöytäkirjan asiakohta PTK 17/2019 vp
16.37 Mia Laiho kok: Arvoisa puhemies! Opintotukilakia olisi tosiaan jatkossa tarpeen
muuttaa, kehittää edelleen. Tämä nyt täällä ollut esitys pitää saada voimaan jo elokuun
alusta, mutta jatkossa koko laki vaatii kokonaisvaltaista uudelleenarviota.

Kannatan lämpimästi edustaja Vestmanin esille nostamaa työnteon rajojen nostamista
opiskelijalla. Työnteonhan pitäisi olla aina kannattavaa, myös opiskeluaikana. Suhde työ-
hön muodostetaan jo nuorena, ja jos me annamme sellaisen signaalin, että kannustetaan
nuoria tekemään töitä, mikäli se heidän elämäntilanteensa huomioiden on mahdollista, niin
se vain poikii Suomelle lisää hyviä työntekijöitä ja on elinkeinojen kannalta kannatettavaa.
Eli jos opiskelija etenee hyvin opinnoissaan, tulorajojen pitäisi olla korkeammat, ja työn-
teon ei pitäisi olla este opintotuen saamiselle. Tässä on selkeä uusi kohde nyt nykyiselle
hallitukselle, ja toivottavasti me näemme vielä tämän tulevan neljän vuoden aikana uuden
opintotukilain valiokunnassa.

16.39 Sami Savio ps: Arvoisa puhemies! Tämä lakiesitys, jonka myötä muun muassa lu-
kihäiriöiset ja kuulo- ja näkövammaiset hyötyisivät siinä, että heidän opintotukeaan ei jat-
kossa keskeytettäisi — ja monet muutkin ryhmät, opiskelijat tästä hyötyisivät — on varsin
kannatettava.

Mutta yhdyn myös näihin täällä esitettyihin näkemyksiin siitä, että olisi tämän uuden
Rinteen hallituksen syytä hyvin vahvasti harkita opintotuen tulorajojen korottamista.
Nämä tulorajat eivät nähdäkseni ole nousseet useaan vuoteen. Kyllä niiden merkittävä nos-
to olisi viimeistään jo nyt ajankohtainen. Nimittäin opintojen aikainen työnteko lisää usein
käytännön ymmärrystä opiskelijan omasta alasta ja voi itse asiassa jopa nopeuttaa opinto-
ja. Ainakin kun itse opiskelin aikanaan 90-luvun lopulla diplomi-insinööriksi ja sain myös
alaani liittyviä töitä jo opiskeluaikana, niin se kyllä auttoi sekä työnantajaa että myös itseä-
ni opintojen etenemisessä. On toki muistettava, että opiskelijan valmistumisaika, opinto-
jen kohtuullinen eteneminen on tärkeää, mutta voi olla niin, että kun sieltä työelämästä saa
hyviä kokemuksia, niin myös opinnot etenevät nopeammin. Totta kai, kun ei olisi huolta
omasta taloudellisesta toimeentulosta, myös opintoihin olisi helpompi panostaa.

Arvoisa puhemies! Myös näiden omien kokemusteni perusteella voin todeta, että tämä
opiskelujen ohessa tehtävä työ, varsinkin jos se liittyy siihen omaan alaan, parantaa kyllä
opiskelijan työelämävalmiuksia ja mielestäni myös nopeuttaa työelämään kokoaikatyö-
hön siirtymistä sitten, kun opinnot ovat valmiit.

16.42 Sebastian Tynkkynen ps: Arvoisa herra puhemies! On todettava, että varsinkin
juuri näitten opiskelijoitten kohdalla, jotka pystyvät tekemään iltapäivisin opintojen jäl-
keen sellaista työtä, joka nimenomaan hyödyttää heitä työelämän näkökulmasta, se totta
kai tukee myöskin sitä opiskelua, ja näihin liittyen se, mitä tässä ovat esimerkiksi edustaja
Savio, edustaja Vestman ja edustaja Laiho esittäneet, että tulorajoja tultaisiin korottamaan,
on varsin järkevää. Tästä edellinen hallitus teki myöskin laskelmia: eli kun sitä tietyn ver-
ran nostettaisiin, niin valtion kassaan tulisi lisää tuloja. Eli sillä on positiivinen vaikutus
myöskin julkiseen talouteen.

Sen lisäksi täytyy todeta, että on tosiaan näitä ihmisiä, jotka eivät halua tehdä varsinai-
sesti jotain opiskelun ulkopuolista työtä vaan sitä opiskelua puhtaasti ja nopeammin, jotta
pääsevät työelämään. Näin ollen tämä opintotuen kannustinmalli sekä näitten tulorajojen
nosto, nämä molemmat työkaluna yhtä aikaa otettuna käytäntöön, parantaisivat monipuo-
4



Pöytäkirjan asiakohta PTK 17/2019 vp
lisesti hyvin erilaisten opiskelijoitten asemaa. Nämä kaksi asiaa eivät ole millään tavalla
ristiriidassa keskenään, eli nämä molemmat kannattaisi toteuttaa.

Ja kukahan se tässä puhui, olikohan se nimenomaan edustaja Laiho, että nyt tehtäisiin se
kokonaisuudistus ja -tarkastelu tälle opintotuelle. Tämä ehdottomasti uuden hallituksen
kannattaisi tehdä, aivan ehdottomasti. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 3/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


	5
	16.25
	16.28
	16.31
	16.34
	16.37
	16.39
	16.42


