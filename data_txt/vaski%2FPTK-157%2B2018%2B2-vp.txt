















































DEM637F.tmp.xml


Pöytäkirjan asiakohta PTK 157/2018 vp
Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

2. Hallituksen esitys eduskunnalle laiksi Suomessa oleskelunsa rekisteröineiden Yhdisty-
neen kuningaskunnan kansalaisten ja heidän perheenjäsentensä oikeudesta oleskella Suo-
messa vuoden 2020 loppuun

Hallituksen esitys HE 321/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään hallintovaliokuntaan.

Lähetekeskustelua varten varataan enintään 45 minuuttia. Asian käsittelyssä noudate-
taan aikataulutettujen asioiden osalta sovittuja menettelytapoja.

Keskustelu

14.05 Sisäministeri Kai Mykkänen (esittelypuheenvuoro): Arvoisa puhemies! Suomen
maahanmuuttopolitiikan ydinasia on, että Suomi on turvallinen ja samaan aikaan avoin,
kansainvälinen, houkutteleva, erityisesti, kun puhutaan osaajien ja tekijöiden Suomeen
muutosta. 

Tämä, mitä tänään käsittelemme täällä, on tärkeä signaali. Emme tietysti tiedä, mitä Bri-
tannian, Ison-Britannian, ja Euroopan unionin välillä seuraavan kuukauden kuluessa vielä
tapahtuu, mutta on olemassa suuri riski, että nykypäätösten pohjalta Yhdistynyt kuningas-
kunta eroaa Euroopan unionista ilman erosopimusta ja että ero tapahtuu jo reilun kuukau-
den päästä, 29. maaliskuuta 2019. Tästä syystä hallitus on valmistellut eduskuntaan laki-
esityksen, jolla poikkeuksellisesti jatketaan Suomessa laillisesti oleskelevien Ison-Britan-
nian kansalaisten oikeutta työskennellä, elää, opiskella ja myös nauttia Suomen sosiaali-
turvajärjestelmän nykyisin tarjoamista EU-kansalaisen eduista reilun puolentoista vuoden
ajan eli vuoden 2020 loppuun asti riippumatta siitä, eroaako Iso-Britannia unionista maa-
liskuun lopulla vai ei. Oleellista on, että britit ovat rekisteröityneet Suomeen EU-kansalai-
sen oleskeluoikeutensa osalta tuohon eropäivämäärään mennessä. Tässäkin, arvoisa puhe-
mies, käytän tilaisuutta hyväkseni lähettääkseni viestin kaikille Suomessa asuville Britan-
nian kansalaisille: muistakaa rekisteröityä, koska vain rekisteröityneille henkilöille lakiesi-
tys voimaan tullessaan tarjoaa mahdollisuuden jatkaa ilman oleskelulupaprosessia oleske-
lua ja työskentelyä Suomessa. 

Tämän lain tarjoama mahdollisuus takaa siis briteille oleskeluoikeuden eli asumisen,
työnteon, yrittäjyyden, opiskelun, perhe-elämän jatkumisen keskeytyksettä mahdollisen
eropäivän jälkeen. Tämä on tietysti tärkeää ennen kaikkea näille noin viidelletuhannelle
Yhdistyneiden kuningaskuntien kansalaiselle, mutta tämä on tärkeää myös Suomelle.
Tämä on tärkeää meidän elinkeinoelämällemme, jossa moni näistä viidestätuhannesta bri-
tistä työskentelee keskeisissä tehtävissä, ja toisaalta tämä on erityisen tärkeää myös sille
 Tarkistettu
4.0



Pöytäkirjan asiakohta PTK 157/2018 vp
viestille, minkä Suomi lähettää Isoon-Britanniaan ja kansainväliselle yhteisölle siitä, mi-
ten me suhtaudumme ihmisten oleskeluun työnteon puitteissa erityisesti tällaisessa tilan-
teessa — olemmeko valmiita rakentamaan ratkaisuja, joilla pystytään tukemaan ihmisten
elämistä Suomessa vaiko emme. Oleskeluoikeutensa rekisteröineiden brittien perheenjä-
senten on myös mahdollista saapua Suomeen ja hakea oleskelukorttia eropäivän jälkeen-
kin. 

Jos taas erosopimus saataisiin voimaan unionin ja Ison-Britannian välillä tai jos Yhdis-
tynyt kansakunta jäisikin unionin jäseneksi, laki kävisi luonnollisesti tarpeettomaksi, ja
tämä mahdollisuus on myös lain säätämisessä huomioitu. 

Lain soveltamisalassa olevat britit ja heidän perheenjäsenensä täyttäisivät lain voimaan
tullessa sosiaaliturvalainsäädännön edellyttämän laillisen oleskelun vaatimuksen ja voisi-
vat siis rekisteröityä myös työnhakijoiksi. Oleskeluoikeus sisältää oikeuden työntekoon,
yritystoiminnan harjoittamiseen ja näihin liittyvät sosiaaliturvaoikeudet.

Puhemies Paula Risikko: Otetaan muutama vastauspuheenvuoro.

14.09 Pertti Salolainen kok (vastauspuheenvuoro): Arvoisa rouva puhemies! Tämä bre-
xithän on sinänsä aivan mielettömän huono ajatus ja ikävä ajatus myöskin Suomen kannal-
ta. Mehän tietysti toivoisimme, että Britannia pysyisi Euroopan unionin jäsenenä, mutta on
ymmärrettävää, että jos se nyt kuitenkin jollain tavalla toteutuu, mistä me emme vielä tie-
dä, niin sitä varten tehdään valmistavaa lainsäädäntöä ja samassa yhteydessä turvataan sit-
ten myöskin Britanniassa olevien suomalaisten vastaavat edut. Tässä mielessä tätä esitystä
täytyy tietenkin kannattaa, mutta on pidettävä mielessä se — sanon nyt suoraan — että täs-
sä hankkeessa sinänsä, tässä brexit-hankkeessa, ei ole mitään järkeä. 

14.10 Pekka Haavisto vihr (vastauspuheenvuoro): Arvoisa puhemies! Monet ovat haa-
veilleet Euroopan unionin hajoamisesta ja maiden lähdöstä Euroopan unionista ja hehkut-
taneet, mitä kaikkea hyvää se kansalaisille voisi merkitä. Nyt nähdään hyvin konkreettises-
ti Ison-Britannian kohdalla, millä tavalla hyvässä mielessä olemme keskinäisriippuvaisia
Euroopan unionissa, niin että voimme työskennellä, opiskella, elää tavallista elämää myös-
kin toisessa Euroopan unionin jäsenmaassa, ja kun tämä oikeus ollaan menettämässä, mil-
lainen tragedia se perheiden kohdalla on ja tässä tapauksessa olisi 5 000 britin kohdalla
Suomessa, ellei tätä lakiesitystä olisi. 

Olen hyvin samaa mieltä edustaja Salolaisen kanssa siitä, että tässä ollaan nyt menettä-
mässä nimenomaan integraation parhaita puolia, kansalaisten vapaata liikkuvuutta, ja on
tärkeää, että tähän vastataan tällä lainsäädäntöhankkeella, mutta toivottavasti joko sopi-
muksen mukainen brexit toteutuu tai brexit ei toteudu ollenkaan.

14.11 Simon Elo sin (vastauspuheenvuoro): Arvoisa rouva puhemies! Arvostan edustaja
Salolaisen suorapuheisuutta. Ei tarvitse arvuutella, mitä mieltä hän on, kanta tulee selvästi. 

Kävimme edustaja Salolaisen ja joidenkin muiden edustajien — Britannia-ystävyysryh-
män — kanssa toukokuussa 2016 Britanniassa ennen tätä äänestystä, ja kyllähän silloin oli
merkille pantavaa, että heidän ulkoasiainvaliokunnassaan puheenjohtaja kannatti lähtöä.
Silloin ymmärsi, että lähtö saattaa tulla, ja nyt olemme tässä. 

Ei ole myöskään salaisuus, että olen astetta EU-kriittisempi kuin edustaja Salolainen on.
Siinä mielessä korostan tietysti sitä, että maan, Britannian, kansan ja yli 17 miljoonan ää-
2



Pöytäkirjan asiakohta PTK 157/2018 vp
nestäjän tahtoa kansanäänestyksessä pitää kunnioittaa, kuten pääministeri May on myös
todistanut. Toisaalta täytyy sanoa niin kuin ulkoministeri Soini on sanonut, että kyllähän
tämä Suomelle kansallisesti tappio on. Meiltä menee EU:ssa tärkeä kumppani, joka esi-
merkiksi puolustusyhteistyössä on ollut hyvin samalla linjalla meidän kanssamme, samoin
esimerkiksi vapaakaupan osalta. Ja kyllä herää kysymys siitä, mikä on Yhdistyneen kunin-
gaskunnan tulevaisuus, josta me tässäkin esityksessä puhumme. Mikä on Skotlannin rat-
kaisu esimerkiksi tällaisen tilanteen jälkeen, se jää tässä mietityttämään. 

Mutta on hienoa, että nämä noin 5 000 brittikansalaista, jotka Suomessa ovat, voivat jat-
kaa pelotta oleskeluaan Suomessa. Se on aivan oikea esitys.

14.12 Antti Kurvinen kesk (vastauspuheenvuoro): Arvoisa rouva puhemies! Ylipäänsä
tähän brexit-kysymykseen: Tietysti britit päättävät itse suvereenina, itsenäisenä, kansakun-
tana, mitä tekevät, mutta kai on paikallaan sanoa se, ettei tämä Suomen edun mukaista ole
mitenkään. Britannia on ollut Suomelle hyvä kumppani EU:ssa, meillä on ollut samanlai-
sia tavoitteita, mutta kun tässä vaikeassa tilanteessa nyt ollaan Euroopassa, niin pidän hal-
litukselta erittäin viisaana tekona tätä, että brittien oikeudet Suomessa turvataan ja pide-
tään tätä vapaata liikkuvuutta yllä. Se on meidän etumme. Ja olen samaa mieltä kuin täällä
aikaisemmat puhujat, että toivottavasti Briteissä asuvien suomalaistenkin asema pystytään
hyvällä diplomatialla huolehtimaan. Tietysti olisi mukava kuulla hallituksen edustajilta —
en tiedä, onko sisäministerillä siitä tietoa tai niillä, keitä paikalla on — miten tämä aiotaan
hoitaa. Tiedän itsekin omasta tuttavapiiristäni, että on henkilöitä, jotka ovat hakeutuneet
Britannian kansalaisiksi selvitäkseen tästä tilanteesta. 

Mutta hyvää reagointia hallitukselta ja oikea linja.

14.13 Mika Niikko ps (vastauspuheenvuoro): Arvoisa rouva puhemies! Toki se on totta,
että yhden EU-kriittisen jäsenen eroaminen EU:sta ei ole Suomen edun mukaista, mutta
siitä huolimatta olen eri mieltä edustaja Salolaisen kanssa siinä, että kyllä Britannian ero-
päätös on kuitenkin osoitus siitä demokratian toimivuudesta, mikä Britanniassa on toteu-
tunut. Siinä mielessä meidän täytyy kunnioittaa äänestyksen tulosta ja ottaa tästä myös
vaari, elikkä kyllähän se kritiikki, mikä on Britannian kautta tullut EU:n toimivuudesta, on
otettava vakavasti myös Suomessa. Suomessa on ikävä kyllä tämmöinen kumarteleva tapa
EU:n suuntaan. Me emme uskalla täällä kritisoida ja vaatia enemmän itsemääräämisoi-
keutta ja päätöksenteko-oikeutta meille tärkeisiin asioihin. Siinä mielessä en ole edustaja
Salolaisen kanssa samaa mieltä. Britannian ero on täysin ymmärrettävää, kun katsoo, mitä
heille on tapahtunut esimerkiksi maahanmuuton, halpatyöllisyyden vyöryn kautta ja mo-
nen muun suhteen kautta, ja [Puhemies koputtaa] siinä mielessä tämän kehitys varmasti
Euroopassa jatkuu edelleen. 

14.14 Arto Satonen kok (vastauspuheenvuoro): Arvoisa puhemies! Tähän brexitiin liit-
tyy mielestäni sellainen paradoksi, että siinä äänestyksessä äänestäjät varmaan olivat ikään
kuin eliitin näkökulmaa vastaan ja lopputulos on kyllä se, että tässä tavallinen kansalainen
kärsii kaikkein eniten. Siinä kärsii se pohjoisenglantilainen työntekijä, joka menettää oman
työpaikkansa, kun autotehtaat siirtyvät muualle. Siinä kärsii muissa EU-maissa olevat bri-
tit, joita nyt Suomi tässä omalta osaltaan auttaa, mikä on tietysti tärkeä asia ja hyvä, että me
teemme sen, minkä voimme. Mutta siinä on monia hankaluuksia, ei vähiten niille, jotka
asuvat esimerkiksi Espanjassa, tai muille maille, joissa on ylipäätään siis valtava määrä
3



Pöytäkirjan asiakohta PTK 157/2018 vp
brittejä. Eli tässä ei kyllä ollenkaan siihen lopputulokseen tulla, mitä on tavoiteltu. Mutta
sen sijaan tämä on kyllä erittäin hyvä opetus meille kaikille, mitä siitä seuraa. Se on aivan,
kuten Alexander Stubb sanoi, että kyllä internetistäkin voi pois lähteä, mutta ei siinä mi-
tään järkeä ole, ja tämä on aivan samantasoinen asia.

14.16 Olavi Ala-Nissilä kesk (vastauspuheenvuoro): Arvoisa puhemies! Tuossa edustaja
Niikko sanoi, että tässä kansanvalta toimii hyvin. Olen eri mieltä. Briteillä on nyt vain huo-
noja vaihtoehtoja. He eivät niistäkään pysty yhtäkään valitsemaan, ei minkään vaihtoeh-
don taakse synny enemmistöä, eli se kertoo ehkä niistä politiikan ongelmista Euroopassa,
mitä tällä hetkellä on. Onneksi Suomessa pystytään päätöksiä tekemään. 

Yksi syy Britannian kansanäänestyksiin varmasti on — niistä voi olla montaa mieltä —
että briteille on aina kerrottu vähän vinoa tietoa Euroopan unionista. Muistan, että kun it-
sekin olin siellä töissä, niin EU:n talouden hoidostakin aivan virheelliseen tietoon siellä vä-
lillä viitattiin ja kansa ei välttämättä tiennyt, mitkä ovat oikeat vaihtoehdot tässä todellisuu-
dessa. 

Tämä lakihan on hyvä. Siellä Euroopan unionissa myöskin työskentelee tuhansittain
brittejä tällä hetkellä. Ilmeisesti jatkavat siellä työtään. Kysynkin ministeriltä: miten näille
Britannian kansalaisille sitten käy — jotka tänä päivänä muuten hakevat Luxembourgin
kansalaisuutta kilpaa — jos Britannia ei enää maksa mitään EU:lle? 

14.17 Maria Tolppanen sd (vastauspuheenvuoro): Arvoisa puhemies! Sinänsähän tietys-
ti Britanniassa demokratia on toiminut silloin, kun on äänestetty. Mutta tällä hetkellä tilan-
ne on se, että me emme tiedä, mikä on demokratian lopputulos Britanniassa tässä kyseises-
sä asiassa — tämä ihan edustaja Niikollekin tiedoksi. Sinänsä se, että päätetään asioista,
siitä, mitä briteille tapahtuu Suomessa sen jälkeen, jos brexit tapahtuu, on hyvä asia, ja se
on hyvä asia, että myöskin turvataan sellaisten suomalaisten asema, jotka tällä hetkellä
ovat Briteissä ja sen brexitin jälkeen ovat siellä. Elikkä täytyy olla tavallaan yhteneväinen,
niin kuin nyt kaiketi tarkoitus onkin, että oltaisiin. 

Mutta sitä hieman ihmettelen, arvoisa puhemies, miksi me tässä vaiheessa teemme tätä
lakia, kun Britannian brexit ei ole valmis. Me teemme niin kuin etukäteen lakeja asioille,
joita ei ole vielä tapahtunut.

14.18 Hanna Sarkkinen vas (vastauspuheenvuoro): Arvoisa puhemies! Suomessa ja
Isossa-Britanniassa on nyt tuhansia ihmisiä, jotka miettivät, mikä heidän tulevaisuutensa
on. On hyvä, että tällä esityksellä luodaan Suomessa asuville briteille selvyys ja turvaa hei-
dän tulevaisuudelleen. Brexit on erityisen vaikea paikka ulkomailla asuville briteille sekä
Britanniassa asuville EU-kansalaisille. Tämä laki ulottuu vuoden 2020 loppuun, ja haluai-
sin kysyä ministereiltä: Mikä on Suomessa asuvien brittien kohtalo vuoden 2020 jälkeen?
Onko tällä hetkellä paljon kansalaisuushakemuksia vireillä?

Arvoisa puhemies! Brexitin vaikeus ja vapaan liikkumisen arvo kirkastuu erityisesti
Pohjois-Irlannin rajakysymyksen vaikeuden kautta, ja nimenomaan Pohjois-Irlannin raja-
kysymys on yksi syy, miksi tämä sopimus on nyt ongelmissa. Tulee mieleen, ettei brexit-
kansanäänestyksen alla hahmotettu, mitä kaikkia ongelmia siitä vielä seuraa erityisesti va-
paan liikkuvuuden ja Irlannin rajan kanssa.
4



Pöytäkirjan asiakohta PTK 157/2018 vp
14.19 Sari Essayah kd (vastauspuheenvuoro): Arvoisa rouva puhemies! On erittäin hy-
vä, että tähän brexit-tilanteeseen ollaan nyt varautumassa sillä tavalla, että erityisesti taval-
listen kansalaisten arjen sujuvuus, näitten 5 000 britin arjen sujuvuus, täällä Suomessa py-
ritään varmistamaan. He ovat täällä työssä, opiskelemassa, tulleet ehkä puolisoina maa-
han, ja on tärkeää, että nimenomaan juuri ennen kuin edes tiedämme, mitä tässä loppujen
lopuksi tulee tapahtumaan, nämä asiat kuitenkin pyritään mahdollisimman hyvin hoita-
maan. Suuressa valiokunnassa olemme käsitelleet myöskin sitä, miten kovan brexitin tilan-
teessa esimerkiksi liikenneyhteydet ja vastaavan tyyppiset asiat pystytään hoitamaan, ja
kyllä näihin asioihin on varauduttava etukäteen. Näyttää siltä, että Suomen puheenjohta-
juuskaudelle tulee pahimmillaan — tai parhaimmillaan, miten asiaa haluaa katsoa — var-
sin haasteellisia selvitettäviä käytännön asioita, ja siinä mielessä on hyvä, että olemme it-
sekin näihin tilanteisiin varautuneet.

Ehkä edustaja Niikolle toteaisin, että kun EU on kuitenkin tämmöinen päätöksenteon
[Puhemies koputtaa] kehikko niin kuin tämä eduskunta tai kunnanvaltuustokin, niin sehän,
minkälaista politiikkaa siellä sitten tehdään, riippuu meistä itsestämme. Kannattaa sinne
[Puhemies koputtaa] Euroopan parlamentin vaaleihin lähteä mukaan vaikuttamaan ja teh-
dä juuri sen näköistä EU:ta [Puhemies: Aika!] kuin me itse kukin haluamme.

Puhemies Paula Risikko: Minuutti on minuutti.

14.20 Timo Heinonen kok (vastauspuheenvuoro): Arvoisa rouva puhemies! Ison-Britan-
nian brexit-ero on valitettava, se on valitettava koko EU:lle, ja uskon, että se on vahingol-
linen lopulta myös Isolle-Britannialle ja EU:n ja sitä kautta Suomenkin turvallisuudelle.

On hyvä, että ministeri Mykkäsen johdolla tehdään nyt nimenomaan etukäteen varau-
tuen tätä lainsäädäntöä. Kyllä ihmettelen, kun kuulin sosiaalidemokraattien riveistä, että
lainsäädäntöä ryhdyttäisiin tekemään siinä vaiheessa, kun brexit on jo toteutunut. Totta kai
tämän lainsäädännön pitää olla, arvon sosiaalidemokraatit, valmiina, jos tämä ero tapah-
tuu. Tämä koskee siis 5 000:ta Ison-Britannian kansalaista ja heidän asumistaan, opiskelua
ja työtä Suomessa. Se mahdollistetaan myös mahdollisen brexit-eron jälkeen.

Brexit ilman sopimusta näyttää entistä todennäköisemmältä. Mitkä ovat sen vaikutuk-
set, se on vielä täysin avoin asia, ja toivotaan, että Isossa-Britanniassakin vielä järki voit-
taa.

14.21 Juho Eerola ps (vastauspuheenvuoro): Arvoisa puhemies! Edustaja Tolppanen,
kyllähän meillä on sotaakin varten lainsäädäntö olemassa, vaikka meillä, luojan kiitos, ei
ole sota vielä syttynyt.

Tämä hallituksen esitys, joka koskettaa Britannian kansalaisten — siis niiden, jotka ovat
rekisteröityneet tänne — mahdollisuutta jatkaa elämäänsä täällä kuten tähänkin saakka, on
oikein hyvä ja kannatettava esitys. Ehkä paras puoli tässä esityksessä on juuri se, että se te-
kee tästä brexitistä mahdollisimman helpon. Se, että näille täällä oleville briteille ei koidu
juuri mitään muutoksia Suomessa oleskeluun verrattuna siihen, mitä se on ollut aiemmin,
todistaa heillekin ja meille kaikille, että ilman EU:takin voi olla elämää. Tämä jopa saattaa
rohkaista EU:ta ja sen jäsenvaltioita tulevaisuudessa kehittämään itseään yhä enemmän
kohti itsenäisten kansallisvaltioiden yhteistyötä, pois tältä nykyään vallalla olevalta liitto-
valtion tieltä.
5



Pöytäkirjan asiakohta PTK 157/2018 vp
14.22 Tytti Tuppurainen sd (vastauspuheenvuoro): Arvoisa rouva puhemies! Se on sa-
nottava, että brexit-pallo on Britannialla itsellään ja me muut teemme tässä sen, minkä me
voimme vahinkojen minimoimiseksi, koska ei tämä brexit, tulipa siitä minkälainen sopi-
mus hyvänsä, voi täyttää niitä etuja, hyötyjä, mitä EU-jäsenyydellä saa, se on selvä. Ja on
aivan paikallaan, että Suomen hallitus on tehnyt lakiesityksen Suomessa asuvien brittien
oikeuksien turvaamisesta, koska eivät kansalaiset tähän sotkuun ole syypäinä, ja me tur-
vaamme brittien oikeudet Suomessa. Teemme sen tarvittaessa yksipuolisesti ja etukäteen
tämän no deal -ratkaisun varalta ja oletamme tietysti, että saamme vastavuoroisen kohte-
lun sitten Britanniassa asuville suomalaisille, mutta siitä me emme vielä voi tietää.

Mutta aika hirtehistä on kyllä sanoa, että tämä on jonkinlainen demokratian voitto, näyt-
tö, tai että tämä avaa mahdollisuuden muillekin EU-maille. Kyllä tämä on vakava opetus
siitä, että ei tätä kannata kokeilla kotona. Britanniassa on kummallinen vallankumoushen-
ki valloillaan, [Puhemies koputtaa] ja tätä ei pidä muualla kokeilla.

14.24 Markku Eestilä kok (vastauspuheenvuoro): Arvoisa rouva puhemies! Viisas oppii
virheistään, tosi viisas muiden virheistä. Kyllä minäkin näen samalla tavalla kuin edustaja
Tuppurainen, että ei tämä brexit kyllä mikään demokratian voitto ole, vaan tämä on enem-
mänkin mielikuvien ja populistisen politiikan voitto, [Välihuutoja perussuomalaisten ryh-
mästä] surullinen esimerkki siitä, miten voi yksi henkilö omilla vaalilupauksillaan ja omaa
kannatustaan nostaen esittää tämmöisiä kansanäänestyksiä, joita lähdetään sitten täysin
väärillä tiedoilla viemään eteenpäin, ja annetaan monimutkaisista asioista ihmisille sellai-
nen kuva, että kun äänestätte brexitin puolesta, niin pannaan enemmän rahaa terveyden-
huoltoon ja kaikki menee paremmin. Tämä on populismin surullinen esimerkki, ja välte-
tään tätä nyt Suomessa.

Vältetään myös ennen omia vaalejamme antamasta semmoisia vaalilupauksia, että mo-
nimutkaisissa asioissa ikään kuin joku yksittäinen asia ratkaisee kaiken — ei tule ratkaise-
maan. Kyllä enemmänkin pitää keskittyä siihen, että tehdään [Puhemies koputtaa] kansain-
välistä yhteistyötä ja edistetään sillä tavalla Suomen vientiä.

14.25 Päivi Räsänen kd (vastauspuheenvuoro): Arvoisa rouva puhemies! Olin itse vaali-
tarkkailijana silloin juhannuksen aikaan vuonna 2016 Lontoossa, kun tätä kansanäänestys-
tä järjestettiin. Kyllä varmasti äänestystulos sinänsä perustui ihan rehellisiin vaaleihin,
mutta kyllähän paljon oli liikkeellä harhaanjohtavaa ja suorastaan totuudenvastaista tietoa,
ja uskon, että monet siellä myös katuvat sitä, millä tavoin äänestivät.

On hyvä, että tässä asiassa ollaan nyt liikkeellä ja että hallitus on tuonut tämän esityk-
sen. Jos brexit toteutuu kovana, niin joudumme varmasti vielä monta muutakin kertaa täs-
sä salissa, ja seuraava eduskunta myös, tätä asiaa joltakin kantilta käsittelemään.

Kun ministeri Mykkänen on paikalla, niin yksi merkittävä asiahan liittyy yhteistyöhön
sisäisen turvallisuuden kysymyksissä esimerkiksi poliisi- ja tiedusteluyhteistyön osalta,
jossa Britannialla on ollut hyvin tärkeä rooli Euroopan unionissa, [Puhemies koputtaa] ja
myös Suomen kannalta se on erittäin tärkeä kumppani ollut.

14.26 Pia Viitanen sd (vastauspuheenvuoro): Arvoisa puhemies! Kyllä siinä vaiheessa,
kun edustaja Salolainen aika hyvin tämän keskustelun avasi niillä sanoilla, että eihän tässä
brexitissä sinänsä ole mitään järkeä, maalaisjärjellä on hyvin helppo tulla tähän samaan
johtopäätökseen. Näin se on ja tässä mennään.
6



Pöytäkirjan asiakohta PTK 157/2018 vp
Täällä on ollut monia viisaita puheenvuoroja. Itse painottaisin ministerille myös sitä,
että tietenkin on hyvin tärkeää myös katsoa sitten, miten suomalaiset, jotka ovat siellä Bri-
teissä, tulevat pärjäämään tulevaisuudessa. Äärimmäisen tärkeä kysymys sinänsä.

Edustaja Satonen otti mielestäni aika hyvin esille sen näkökulman, että viime kädessä-
hän tästä ratkaisusta kärsii aivan tavallinen kansalainen. Hän kuvasi sitä, miten Briteissä ta-
vallinen kansalainen siitä joutuu kärsimään, ja kyllä minä sanoisin, että tällä brexitillä joka
tapauksessa, kävi miten kävi, kävi sitten kova tai pehmeä, tulee olemaan pahat seuraukset
myös Suomen taloudelle esimerkiksi ja myös suomalainen ihan tavallinen ihminen tulee
siitä kärsimään aika lailla. Talousnäkymät, mitä tästä voi seurata, ovat pelottavat suoras-
taan pahimmillaan, ja siksi tietenkin kaikki nyt seuraamme, mitä siellä tapahtuu. Toivom-
me, että jollain tavalla järki voittaisi. Mutta sinänsä kyllä haluan yhtyä edustaja Salolaisen
näkemykseen siitä, että eihän tässä kyllä tällaisenaan mitään järkeä ole.

14.27 Leena Meri ps (vastauspuheenvuoro): Arvoisa puhemies! Jotenkin kun kuunteli
näitä välihuutoja, kun perussuomalaiset edustajat esittivät näkemyksiä siitä, että tämä on
ollut kansan tahto ja tämä on myös merkki herätellä EU:ta, ja kun täältä kuului tämmöistä,
että järjetöntä puhetta, niin mietitäänpäs nyt. Me puhumme täällä samaan aikaan siitä, että
meidän täytyy ottaa opiksi. Miten me otamme opiksi, jos me emme sen jälkeen herätä kes-
kustelua siitä, mistä mikäkin johtui, miten me voisimme tehdä asioita toisin? 

Yksi merkittävä asia on ollut vapaa liikkuvuus, joka häiritsee ihmisiä siinä, että täällä
liikkuu ihmisiä ympäri ämpäri Eurooppaa, sanotaan nyt ihan suoraan, kuka milläkin asial-
la. Tämä ei koske pelkästään sitä, että jotkut henkilöt tulevat jonnekin töihin. Tämä on ol-
lut yksi asia, mikä siellä taustalla on ollut. 

Meillä Suomessa pitäisi muuttaa tämä kulttuuri sillä tavalla, että kai tästäkin nyt puhua
saa eikä tarvitse heti huudella, että järjetöntä puhetta. Ollaan eri mieltä ja keskustellaan ja
kehitetään. Ei se ole heti järjetöntä puhetta, jos on jostain asiasta eri mieltä. 

Puhemies Paula Risikko:  Otetaan vielä muutama vastauspuheenvuoro, sen jälkeen mi-
nisteri vastaa, ja sitten mennään puhujalistalle. [Mika Niikko: Vastauspuheenvuoro pitää
saada, niin monta kertaa on nimi mainittu!] — Edustaja Laukkanen. — Täältä mainittiin
nyt nimi. 

14.28 Antero Laukkanen kd (vastauspuheenvuoro): Arvoisa puhemies! Kiitos tästä ni-
men mainitsemisesta. 

Britannian EU-erosta on vaikea löytää hyviä asioita. Britannia on saari. Nyt se on sitä
myös henkisesti tämän brexitin toteutumisen jälkeen. Britannia eristäytyy niin työvoiman
suhteen, kaupan suhteen, sotilaallisesti kuin ennen kaikkea vaikuttavuuden suhteen, mikä
on heidän roolinsa tulevassa EU:ssa. On vaikeaa yhtyä siihen iloon, jota jotkut täällä ko-
kevat siitä, että Britannia eroaa EU:sta. Kyllä pidän sitä kokonaisuutena surullisena ja tap-
piollisena Suomen kansalle ja Suomen taloudelle ja annan kyllä kiitosta ministeriölle siitä,
että mennään etunojassa tässä ja valmistaudutaan siihen, että ne ihmiset, Britannian kansa-
laiset, jotka täällä ovat, voivat rauhallisin mielin edelleen olla Suomessa ja kokea, että hei-
dänkin asioitaan täällä hoidetaan.
7



Pöytäkirjan asiakohta PTK 157/2018 vp
Puhemies Paula Risikko:  Otetaan tässä vaiheessa ministerin vastauspuheenvuoro elikkä
nyt, koska hänellä on aikataulueste jäädä tänne, ja jatketaan sitten vielä muutamalla vas-
tauspuheenvuorolla.

14.30 Sisäministeri Kai Mykkänen: Arvoisa puhemies! Kiitos hyvästä keskustelusta.
Olen tyytyväinen, että näyttää myös laajalti eduskunnassa nauttivan ymmärrystä tämä hal-
lituksen huoli näiden 5 000 brittikansalaisen tilanteesta ja halu mahdollistaa heidän oles-
kelunsa saumaton jatkuminen täällä.

Eräitä kysymyksiä: 
Tässä useampi edustaja aivan ymmärrettävästi — Kurvinen, Salolainen, Viitanen, ja

useat muutkin — nosti esiin suomalaisten aseman Ison-Britannian alueella siellä asues-
saan. Brittihallitus sinänsä on luvannut, että hard brexitin oloissa oleskeluoikeudet myös-
kin heille taataan, mutta tässä käymme koko ajan keskusteluita Britannian viranomaisten
kanssa siitä, että haluamme nähdä mustaa valkoisella. 

Tähän liittyen: Kun edustaja Tolppanen kysyi, miksi säädämme lakia täällä jo nyt, vaik-
ka ero ei ole selvä, niin luonnollista on, että tämä ei päivässä tapahdu, ja ero taas tapahtuu
yhdessä yössä, jolloin on erittäin tärkeää, että brittikansalaiset ovat täällä koko ajan lailli-
sesti. Näin ollen myöskin on tärkeää, että Britannian hallitus pystyisi toimimaan ajoissa
EU-kansalaisten oikeuksien takaamiseksi. 

Käytän tämän tilanteen hyväksi viestittääkseni myös edustajienkin kautta, että aivan
yhtä lailla myös suomalaisten, jotka asuvat Isossa-Britanniassa, on syytä viimeistään nyt
tehdä EU-kansalaisen oleskeluoikeuden rekisteröintinsä Ison-Britannian maahanmuutto-
viranomaisille, koska aivan yhtä lailla siellä ne henkilöt, jotka ovat rekisteröityneet, tule-
vat olemaan näiden turvaavien toimenpiteiden piirissä. 

Edustaja Sarkkinen kysyi hyvän kysymyksen, mitä vuodesta 2021 alkaen tapahtuu. Tot-
ta kai toivomme, että löydämme siihen mennessä Euroopan unionin ja Ison-Britannian vä-
lillä sivistyneen sopimuksen, jonka myötä sujuva liikkuvuus Britannian ja EU-valtioiden
välillä onnistuu. Tarvittaessa tietysti eduskunnan täytyy tarkastella sitten mahdollisuutta
kahdenvälisestikin brittikansalaisia koskien tämän asian järjestämiseen. On kuitenkin tä-
män lain puitteissa selvää, että pysyvä poikkeus nimenomaan Ison-Britannian kansalaisil-
le suhteessa muihin kolmansien maiden kansalaisiin on hyvin perustavaa laatua oleva ja
perustuslaillinen kysymys Suomessa, jolloin emme lähteneet sitä ovea raottamaan tämän
esityksen puitteissa, kun todella reilussa kuukaudessa on tarpeen saada tämä laki myös voi-
maan. 

Kysyitte myös, onko kansalaisuuksien hakeminen Suomessa brittikansalaisten taholta
lisääntynyt. Nyt ei ole viime kuukausina näkynyt vielä mitään suurta muutosta tässä. 2016
haki 99 henkilöä, 2017 haki 201 henkilöä, viime vuonna noin 230 henkilöä ja tämän vuo-
den tammikuussa vain reilu kymmenen henkeä. Mutta varmasti näitä hakemuksia — ja
hyvä niin, jos on Suomeen pysyvästi asettuneita brittejä — tulee myös näkymään, jos he
kansalaisuuden edellytykset täyttävät. 

Kuten edustaja Räsänen sanoi, totta kai Iso-Britannia on meille aivan olennainen kump-
pani, yksi olennaisimmista kumppaneista sisäisen turvallisuuden, poliisi- ja tiedusteluyh-
teistyön kesken. Tästä viimeksi torstaina kävin sisäasiain- ja oikeuskomissaari Kingin
kanssa Euroopan unionin puolelta keskusteluita. Hän myös Britannian kansalaisena on tie-
tysti hyvin huolestunut siitä, miten tämä hoidetaan. Toisaalta esimerkiksi kansliapäällik-
kömme oli juuri hiljattain Lontoossa keskustelemassa poliisiviranomaisten kanssa. Uskon,
8



Pöytäkirjan asiakohta PTK 157/2018 vp
että meille kyllä hyvää tahtoa tässä suhteessa riittää, mutta on olennaista, että turvallisuus-
asioissa Ison-Britannian vahva turvallisuuskoneisto on jatkossakin osa Eurooppaa ja me
olemme myös osa Britannian turvallisuutta. Sitä maantieteellistä liittoa ei voi purkaa ky-
nällä.

Puhemies Paula Risikko: Otetaan neljä vastauspuheenvuoroa, ja sen jälkeen puhujalistal-
le. Nämä neljä henkilöä ovat edustajat Mika Kari, Niikko, Wallinheimo, Salolainen.

14.34 Mika Kari sd (vastauspuheenvuoro): Arvoisa rouva puhemies! Tämä on erittäin
tarpeellinen lakiesitys, ja on hyvä, että se annetaan eduskunnalle nyt. Me tarvitsemme ai-
kaa varautua brexitiin, ja kiitos ministerille hyvistä vastauksista.

Nyt tulee kyllä hyvä kysymys, vaikka valitettavasti ministerillä ei ole siihen mahdolli-
suutta vastata, mutta ainakin aikakirjoihin haluan tämän jättää. Minä haluan myös kompa-
ta tässä edustaja Eestilän hyvää puheenvuoroa siitä populismista, joka politiikassa synnyt-
tää tämäntyyppisiä ongelmia, joita nyt — ei pelkästään Ison-Britannian parlamentissa,
vaan myös muissa eurooppalaisissa parlamenteissa — yritetään parsia kokoon. Varokaam-
me joutumasta samanlaiseen tilanteeseen tai uhriutumasta tästä keskustelusta, jota Suo-
messakin käydään vähän reunasta reunaan.

Isolla-Britannialla on merkittävä rooli puolustusyhteistyössä ja sisäisen turvallisuuden
yhteistyössä, ja olisin kysynyt ministeriltä — ja aion kysymyksen esittää tuolla kuppilan
puolellakin: mikä on valtioneuvoston näkemys siitä, rakennammeko turvallisuusyhteisön
Ison-Britannian kanssa jatkossa vain ainoastaan kahdenvälisillä sopimuksilla maiden
kanssa vai synnytämmekö Euroopassa yhteisen sopimusjärjestelmän Ison-Britannian
kanssa liittyen puolustusyhteistyöhön ja sisäiseen turvallisuuteen?

14.35 Mika Niikko ps (vastauspuheenvuoro): Arvoisa rouva puhemies! Edustajat Eestilä
ja Ala-Nissilä ja Tuppurainen, te muun muassa väititte, että populismin ja väärän tiedon ta-
kia Britanniassa äänestettiin euroeron puolesta. Eikö kyse pikemminkin ole siitä, että siellä
kansallisidentiteetti on nostanut päätään sen tähden, että Euroopan unioni on epäonnistu-
nut monessa asiassa — kuten mekin täällä pohjolassa hyvin tiedämme? On tullut pankki-
kriisiä, pakolaiskriisiä, on tullut halpatyöntekijäkriisiä, ja sitten ennen kaikkea on tullut us-
kottavuuskriisi siitä, miten Euroopan unionissa yhdessä hoidetaan asioita.

Jos kansalaiset eivät saa itse päättää edes pienistä asioista, niin kyllähän se nyt on selvä,
että ihmiset äänestävät silloin toisella tavalla kuin odotetaan. Ja monille teille poliitikoille
näyttää tulevan yhä uudelleen yllätyksenä se, että kansa voi äänestää niin sanotusti väärin.
On kansanvallan halveksintaa, että me täällä neuvomme väestömäärältään 60 miljoonaa
enemmän olevaa kansaa siinä, miten heidän tulisi äänestää. Siinä mielessä hämmästelen
näitä puheita, että omassa eduskunnassamme halvennamme demokratiaa tällä tavalla.

14.36 Sinuhe Wallinheimo kok (vastauspuheenvuoro): Arvoisa puhemies! On hyvä, että
hallitus reagoi näin ennakkoon, ja mielestäni tämä on ainoa järkevä ratkaisu. Hiukan poh-
dituttaa se asia, minkälaisella tilannekuvalla ja informaatiolla britit päätyivät tähän vas-
taukseen — ja tästä tullaan oikeastaan edustaja Niikon vastaukseen toista kautta: Minkä-
laista hybridivaikuttamista siellä tapahtui? Saivatko britit aivan rehellisen kuvan siitä, mitä
tämä brexit merkitsee tai ei merkitse? Toivoisinkin, että pohdittaisiin enemmän niin EU-ta-
solla kuin Suomessakin, kuinka tämmöiseen hybridivaikuttamiseen päädyttiin ja mitä op-
9



Pöytäkirjan asiakohta PTK 157/2018 vp
peja me voimme tästä saada, koska meilläkin on vaalit tulossa ja monessa muussa maassa
on vaalit tulossa ja selkeä trendi tuntuu olevan, että hybridivaikutetaan tiettyjen valtioiden
toimesta ja halutaan myös järkyttää näin EU:n yhtenäisyyttä.

14.37 Pertti Salolainen kok (vastauspuheenvuoro): Arvoisa rouva puhemies! Briteillä on
tietenkin täysi oikeus tehdä ihan ikiomat ratkaisunsa kansallisesti. Se ei kuulu meille. Em-
mekä me ole myöskään pyrkineet puuttumaan siihen, vaan me olemme vain seuranneet,
mitä siellä on tapahtunut. Mutta meillä on täsmälleen EU:n jäsenenä oikeus sanoa, että se ei
ole meidän kansallisten etujen mukainen ratkaisu, ja sen me sanomme ihan selkeästi. Se
vahingoittaa meidän talouselämää, se vahingoittaa suomalaisten opiskelijoitten mahdolli-
suuksia toimia Britanniassa ja niin poispäin. Eli tämä on täysin selvä asia: britit hoitavat
oman asiansa. 

Tämä vain tapahtuu valitettavasti tilanteessa, jossa Eurooppa on yhä suuremmin ahdis-
tettu sekä Venäjältä että Yhdysvalloista. Ei Yhdysvaltojen presidentillä ole kovin kaunista
kuvaa Euroopan unionista. Tämä on hyvin tärkeätä, että me olisimme nyt mahdollisimman
yhtenäisiä muun muassa kauppapoliittisesti koko maailmaa ajatellen niissä neuvotteluissa,
joissa meidän pitää olla, ja brittien lähtö heikentää meidän asemaamme.

Puhemies Paula Risikko:  No niin, sitten mennään puhujalistaan, ja meillä on tässä kym-
menisen minuuttia aikaa, kun tämä oli tämä aikarajoitettu kohta.

14.38 Tytti Tuppurainen sd: Arvoisa rouva puhemies! Suomen hallitus ansaitsee kiitok-
sen ripeästä toiminnasta Yhdistyneitä kuningaskuntia ja koko Eurooppaa uhkaavan kriisin
haittavaikutusten minimoinnista. Esitys Euroopan unionista eroa tekevän maan kansalais-
ten oikeuksien turvaamisesta on myös sisällöltään kannatettava. Meillä ei ole mitään syytä
rangaista Suomessa asuvia brittejä tekemällä heidän oleskelunsa laillisuudesta epävarmaa.
Oletamme toki vastavuoroisuutta sekä Suomen että muiden EU-maiden kansalaisten koh-
telussa, mutta se ei ole ainoa saati määräävä peruste. Täällä asuvien Yhdistyneiden kunin-
gaskuntien kansalaisten asema on turvattava tarvittaessa yksipuolisesti. Heistä tuskin ko-
vin moni on halunnut tätä EU-eron järjettömyyttä. Vielä harvempi heistä on toivonut sopi-
muksettoman eron kaaosta.

Arvoisa rouva puhemies! Esityksen hyväksymisestä vallitsee varmastikin pitkälle me-
nevä yksimielisyys. Näin vaikutti tämän debatinkin perusteella olevan. Toivon, että voim-
me myös yhdessä ja yksimielisesti arvioida, mitä nyt tulossa oleva jäsenmaan EU-ero mer-
kitsee. Siinäkin tapauksessa, että ero olisi syntymässä yhdessä sovitulla tavalla, kyseessä
olisi vain vahinkojen minimointi. Olemme tosiaan olleet laatimassa sopimusta, jolla haita-
taan kansainvälistä kauppaa ja jolla vaikeutetaan ihmisten liikkumista. Hyvä sopimus ja
hyvä yhteistyösuhde ei parhaimmillaankaan ole yhtä hyvä kuin jäsenyys EU:ssa. Nyt kui-
tenkin näyttää, ettei edes tähän tappioiden minimointiin olla pääsemässä. Britanniassa on
vallalla ajatus, jonka mukaan suurempi kaaos on jotenkin toivottavaa. Mitä pahempi, sen
parempi, siltä keskustelu brittiparlamentissa tällä hetkellä vaikuttaa. Maassa on sellaista
vallankumoushenkeä, että sitä ei ole tainnut olla siellä vuosisatoihin. Tärkeintä on lyödä
alas vanha maailma, maksoi mitä maksoi.

Arvoisa rouva puhemies! Yhdistyneet kuningaskunnat on yksi Euroopan vahvimpia
maita. Se tunnetaan ympäri maailman. Eron jälkeenkin sillä on kilpailukykytekijöitä. Se
pystyy varsin pitkälle huolehtimaan omasta turvallisuudestaan. Meillä Suomella ei ole näi-
10



Pöytäkirjan asiakohta PTK 157/2018 vp
tä vahvuustekijöitä. Meidän sijaintimme on turvallisuuspolitiikan näkökulmasta kovin ki-
perä. Me emme ole talouden suurvalta. Me tarvitsemme Eurooppaa, me tarvitsemme Eu-
roopan unionin jäsenyyttä. Toivottavasti tästäkin kasvaa yksimielisyys, joka johtaa meidät
syvenevään yhteistyöhön muiden EU-maiden kanssa.

14.41 Mats Löfström r: Ärade fru talman! Brexit betyder brexit. Bara det att ingen ver-
kar veta vad det betyder ännu. Det är oerhört tråkigt att Storbritannien lämnar den Europe-
iska unionen. Om Storbritannien ännu vill ändra sig och stanna kvar i EU eller komma till-
baka i ett senare skede så ska dörren stå öppen för det. Det kostar inte heller någonting att
ge Storbritannien extratid om de vill ha mer tid att ännu fundera lite. 

Oavsett vad som händer med brexit vill jag att Finland och Storbritannien fortsätter vara
så nära varandra som vi bara kan. Vi delar mycket, politiska intressen och historia, vi har
stort ekonomiskt utbyte och vår flygtrafik är integrerad, och också det utrikes- och säker-
hetspolitiska samarbetet är mycket utvecklat.

Vi har också många britter som bor i Finland och finländare som bor i Storbritannien,
och som gjort det i väldigt många år — tiotals år — och som på många sätt är en självklar
del av vårt lokala samhälle. Därför är det här lagförslaget viktigt, för oavsett vad som hän-
der med brexit så har vi ett politiskt ansvar att se till att inte enskilda medborgare och fa-
miljer, britter här och finländare i Storbritannien hamnar illa ut bara för det att brexit bety-
der brexit.

14.44 Arto Satonen kok: Arvoisa puhemies! Ensin ihan pari kommenttia keskustelussa
esille nousseisiin asioihin:

Täällä sanottiin, että tämän brexitin — sen, että ”ei”-äänet voittivat — taustalla oli se,
että oltiin huolissaan maahanmuuton kasvusta. Näin varmaan oli, mutta mitä nyt on tapah-
tunut? Nyt on tapahtunut kyllä se, että EU-kansalaisia on muuttanut jo enemmän Britanni-
asta ulos kuin sinne on muuttanut sisään, mutta maahanmuutto ei kyllä ole vähentynyt. Af-
rikkalaiset ja aasialaiset ovat paikanneet kyllä sen vajeen. Tämä on hyvä tiedostaa: ei pää-
se tästä maailmasta eriytymään, vaikka niin joku saattaisi kuvitella.

Toinen asia on se, kun täällä puhutaan — taisi olla edustaja Eerola — että nyt tämä, että
mekin teemme mahdollisimman helpoksi täällä asuville briteille tämän eron, osoittaa, että
olisi ikään kuin helppo ratkaisu jäädä EU:n ulkopuolelle. Näinhän se ei ole. Aivan kuten
edustaja Tuppurainen sanoi, jäsenyyden ulkopuolella ei voi olla samoja etuja kuin jäsenil-
lä on. Itse näen sen niin, että kun me teemme nyt lain, joka mahdollistaa oikeuksien jatku-
misen 2020 loppuun asti, se mahdollistaa Suomessa asuville briteille Suomen kansalaisuu-
den hakemisen ja sitä kautta heidän oikeutensa varmistamisen täällä. Eli se on tärkeä asia.

Edellisessä puheenvuorossa edustaja Löfström erinomaisesti kävi jo läpi sitä, minkä ta-
kia on tärkeää, että myös jatkossa Suomella on hyvä suhde Britanniaan: ennen kaikkea
puolustusyhteistyön, totta kai myös kauppayhteistyön takia. Eilen kävin sellaisessa yrityk-
sessä kuin Parkanon Listatehdas Oy, jossa ylivoimaisesti merkittävin vientimaa on Britan-
nia, ja sieltä oltiin huolissaan siitä, miten se vaikuttaa meidän työllisyyteemme. Eli nämä
asiat ovat tärkeitä ja tietysti lentoliikenteen sujuminen ja monet, monet muut asiat.

Arvoisa puhemies! Aivan lopuksi haluaisin vielä muutamalla sanalla kommentoida tätä
brittiparlamentin tilannetta, kun oli mahdollisuus osallistua myös brittikonservatiivien
puoluekokoukseen. Kun siellä kuunteli erityisesti näiden kovan brexitin kannattajien pu-
heenvuoroja, jäi kyllä aika erikoinen fiilis. He puhuivat siitä, että EU-Britannian sijasta nyt
11



Pöytäkirjan asiakohta PTK 157/2018 vp
Britannia katsoo globaalisti koko maailmaan ja maailmantalouskasvusta suuri osa tulee
EU:n ulkopuolelta, niin että heillä on mahdollisuus saada uusia markkinoita eurooppalais-
ten markkinoiden tilalle. Siinä tuli kyllä minulle mieleen, että suomalaiselta tekstiiliteolli-
suudelta ja jalkineteollisuudelta voi kysyä, kuinka helppo niitä uusia markkinoita oli sen
jälkeen maailmalta löytää, kun Neuvostoliiton kauppa romahti. Eli ei ihan mitä tahansa
kannattaisi ihmisille puhua, mutta valitettavasti tilanne on tällainen. Eikä työväenpuolu-
een osalta Jeremy Corbynin johdolla tilanne ole juurikaan parempi, eli siellä yksinkertai-
sesti ei ole poliittista päätöksentekokykyä, ja se tällä hetkellä koituu kansalaisten isoksi on-
gelmaksi.

14.47 Pekka Haavisto vihr: Arvoisa puhemies! Täällä ovat jo tulleet hyvin esiin kansa-
laisten oikeudet, ja mielestäni on tärkeää, että briteille Suomessa ja myöskin suomalaisille
Briteissä tänä hyvin epävarmana hetkenä taataan ne oikeudet, että he voivat jatkaa työsken-
telyä, opiskelua. Tässä myöskin näkee ne edut, mitä EU:ssa on ollut. On ollut helppoa tulla
toiseen maahan, on voinut mennä Erasmus-opiskelijavaihtoon ja niin poispäin. Tämä tulee
näkyväksi silloin, kun näihin tulee ongelmia. On myöskin hyvä, että hallitus varautuu ko-
vaan brexitiin. Mielestäni on järkevää, että tätä lainsäädäntöä tehdään juuri nyt.

Sitten ehkä pari sanaa Suomen ja Britannian yhteistyöstä. Täällä on jo tullut esille, mi-
ten tärkeä taloussuhde meillä on Britanniaan. Väitän, että työttömyyttä tulee Kanaalin mo-
lemmin puolin tämän päätöksen myötä. On brittiyrityksiä, joiden markkinat häviävät, ja
meiltä häviää osittain sitten Britanniassa markkinoita. Tämä brexit tällä hetkellä ei var-
maankaan ole EU:n etu eikä brittien etu.

Täällä on puhuttu vähän ulkopolitiikasta, mutta kehitysyhteistyössä Britannia kuuluu
niihin maihin, jotka ovat saavuttaneet 0,7 prosentin tason eli tekevät paljon kehitysyhteis-
työtä. Jos katsomme esimerkiksi Afrikan sarvea ja Pohjois-Afrikkaa, Britannia on meidän
aktiivisimpia kumppaneitamme kaikessa kehitysyhteistyössä. On erittäin tärkeää, että se
on voinut toimia EU:n sisällä ja on voitu koordinoida toimintoja. On huono asia, jos nyt
tämä yhteistyö maailmalla hajoaa EU:n, Britannian ja meidän kesken.

Turvallisuuskysymykset ovat nousseet täällä hyvin esille. Jos ajattelemme koko Euroo-
pan puolustusta ja sitä, miten se tänä päivänä kehittyy, siinäkin tarvitsemme Britanniaa. On
hyvä, että he ovat olleet mukana.

Sitten vielä, arvoisa puhemies, kaksi sanaa. Yksi tästä brittiparlamentista, kun kysytään,
voiko jotakin oppia. En ole niin paljon katsonut aikaisemmin brittiparlamentin istuntoja,
mutta tulee mieleen se, että kun katsotaan peruutuspeiliin ja puhutaan menneistä — sinä sa-
noit kaksi vuotta sitten näin, sinä sanoit kolme vuotta sitten näin — eikä oteta lukuun niitä
uusia selvityksiä, joita on tehty siitä, miten tämä vaikuttaa Britannian talouteen, niin onhan
se huonoa politiikkaa. Voimme ehkä sen ottaa oppia, ettemme tekisi itse samanlaista. Ja ai-
van viimeisenä: Täällä tuotiin hyvin esiin se, mitä tämä merkitsee Suomen puheenjohta-
juuskaudelle, joka alkaa tämän vuoden puolessavälissä. Meidän pöydällämme ovat mah-
dollisesti koko EU:n tulevaisuuteen liittyvät vaikeimmat ongelmat, ja tähän on hyvä nyt
varustautua.

14.49 Mika Niikko ps: Arvoisa puhemies! Hallituksen esitys on hyvä. Totta kai me ha-
luamme varmistaa sen, että Suomessa olevat noin 5 000 Britannian kansalaista voivat jat-
kaa täällä työskentelyä ja asumista, ja siinä mielessä tämmöinen ennakoiva lainsäädäntö on
tarpeellista tällaisessa tilanteessa.
12



Pöytäkirjan asiakohta PTK 157/2018 vp
Omassa puheenvuorossani en ole ottanut kantaa siihen, mikä tämä Ison-Britannian pää-
tös euroerosta on, onko se hyvä vai huono. Toki sen tunnustan, että se on huono Suomen
näkökannalta, kuten tänään aikaisemmissakin puheenvuoroissa mainitsin. Tokihan Suomi
hyötyisi siitä, että meillä olisi tällainen Euroopan unioniin kriittisesti suhtautuva jäsenval-
tio, joka ajaa tai ajoi hyvin paljon samoja asioita kuin Suomi Euroopan parlamentissa.

Mutta meidän täytyy kuitenkin ymmärtää se, että kyllä kansalaisiin vaikuttavat myös
mielikuvat ja tosiasiat siitä, mitä Euroopan unionin sisällä tapahtuu. Pankkikriisi yksistään
on jo pelkästään Suomessa aiheuttanut sen, että meillä on valtiolla muutaman kymmenen
miljardin euron takaukset niihin lainoihin, joita Kreikka, Irlanti, Espanja ja moni muu maa
ovat ottaneet selviytyäkseen omista talouskriiseistään. [Olavi Ala-Nissilän välihuuto —
Jari Myllykosken välihuuto] Pelkästään EVM:ään, vakausmekanismiin, laitetut rahat ovat
noin 12 miljardia euroa yksistään. Siinä mielessä kun tällaisiin vastuisiin joudutaan sen
tähden, että muut Euroopan jäsenvaltiot eivät noudata niitä sopimuksia, joita ollaan yhdes-
sä tehty, kyllä se asettaa jokaiselle veroja maksaneelle suomalaiselle sen kysymyksen, mitä
järkeä tällaisessa yhteistyössä on, missä me olemme maksajan roolissa aina ensimmäisenä.

Toisekseen pakolaiskriisi osoitti sen, että yksikään Euroopan unionin maa ei saa itsenäi-
sesti päättää siitä, kuka sen maaperälle astuu. Tätähän koeteltiin meillä 2015, ja tässä talos-
sa, tässä hallituksessa, mikä tässä talossa istuu, ei ollut pientäkään tahtoa ajaa suomalaisten
etua ja katsoa edes, ketä tähän maahan marssii ja tulee tekemään pahojaan. [Olavi Ala-Nis-
silä: Olitte itse mukana!] — Olin itsekin mukana ja yritin tätä omalta osaltani estää ja pu-
huin tästä monta kertaa, mutta ne puheet menivät kuuroille korville.

Sitten täytyy myös muistaa se, että varsinkin vaalikauden alkupuolella tämän eduskun-
nan koko lainsäädännöstä noin 60—70 prosenttia perustui ratifiointeihin, Euroopan unio-
nin lainsäädännön toteuttamiseen Suomessa, joten jos Suomen valtiosta tulee sellainen val-
tio, joka on vain jatke Euroopan unionin tahtotilalle, silloinhan me emme kulje oikeaan
suuntaan. Tämä on se huoli, mikä uskoakseni Britannian kansalaisilla on ollut, ja tämä huo-
li on yhteinen monessa muussakin Euroopan maassa, ja sen tähden toivon, että me teemme
siinä mielessä järkevää politiikkaa, [Puhemies koputtaa] että me ajamme Suomen etua en-
sin kaikessa päätöksenteossa riippumatta siitä, että joskus joudumme asettumaan vastak-
kain Euroopan unionin kanssa. [Puhemies koputtaa] Silloin siinä yhteistyössä on todellista
pohjaa ja kansanvaltaa.

Puhemies Paula Risikko: Olemme nyt jo yliajalla tästä, mutta ajattelin, että nämä, jotka
ovat puheenvuoron nyt pyytäneet, saavat sen pitää. Sitten jos vielä tulee lisää, ne jäävät sit-
ten iltaan.

14.53 Markku Eestilä kok: Arvoisa rouva puhemies! En varmaan itsekään väitä, onko
joku täällä erityisesti oikeassa tai väärässä, mutta tämä brexit on vaarallinen esimerkki sii-
tä, mihin tämä koko poliittinen järjestelmä Euroopassa joutuu, jos me hyväksymme sen,
että mitä tahansa tietoa saa antaa minkä tahansa välineen kautta. Facebookia, sosiaalista
mediaa, ei varmaan voi estää, mutta tämä osoittaa hyvin sen, että kun ennen vaaleja anne-
taan kaikennäköisiä lupauksia, että elämä paranee ja kaikkeen voidaan panna enemmän ra-
haa, niin sitten kun tulee kuitenkin se todellinen vaali, niin huomataan, että kaikki ne, jotka
ovat luvanneet, häviävät maan alle. Tämä voi toistua missä tahansa Euroopan maassa. Se
voi toistua Suomessakin. 
13



Pöytäkirjan asiakohta PTK 157/2018 vp
Meilläkin on tulossa vaalit. Kuka näihin vaaleihin vaikuttaa ja millä tavalla? Ja jos me
vaalilupauksien kautta menemme monimutkaisia asioita esittämään niin, että kun tehdään
tämä tai tämä, niin siitä tulee kansalle hyvää, ja sitten kansa pettyy, niin koko poliittinen
järjestelmä menettää kasvonsa. Suomen vahvuus on kautta aikojen ollut se, että ihmiset
luottavat toisiinsa, ihmiset luottavat poliittiseen järjestelmään ja esivaltaan. Mitä enem-
män tämä luottamus sortuu, sitä lähemmäksi me menemme kaaosta. [Mika Niikon välihuu-
to]

Edustaja Niikko, vaikka te keskeytätte minun puheenvuoroni, niin te olette siitä huoli-
matta osittain oikeassa. Kyllä EU:nkin pitää myöntää se, että he pyrkivät tekemään päätök-
siä jäsenvaltioitten puolesta, mikä menee tämän läheisyysperiaatteen ohi. [Riitta Myller:
He? Me!] Tämän läheisyysperiaatteen kunnioittaminen pitää nytten Euroopan unionissa
ottaa vakavammin, että ne pienet asiat, joilla ei ole yhteismarkkinoiden eikä talouden kans-
sa suurta tekemistä, pitää päättää siellä, missä se on tarkoituksenmukaista, eli lähellä.

Mutta se kaikkein suurin ongelma, mitä monet puheenvuorot ovat täällä sivunneet, kos-
kee juuri vaalien alla vaikuttamista: kuka niihin vaikuttaa. Ja meidän pitää myös äänestäjiä
informoida siitä, että kaikki se tieto, mitä markkinoilla liikkuu, ei ole totta. 

14.55 Hannu Hoskonen kesk: Arvoisa rouva puhemies! Tässä edellisessä puheenvuoros-
sa edustaja Eestilä hyvin kuvasi brittien tekemän brexit-päätöksen onnettomia seurauksia
ja sitä edeltäviä tilanteita, mitkä johtivat tähän nykyiseen karmeaan tilanteeseen, että britit
joutuvat tekemään EU:sta lähtöä tavalla tai toisella, joko kovalla brexitillä tai jonkunnäköi-
sellä sopimuksella. Veikkaan kuitenkin, kun ainakin EU on ilmoittanut, että ei ole olemas-
sa mitään uutta neuvottelua, että se on sitten se kova brexit ilmeisesti edessä. Kun katsoo
tämän päivän uutisia — juuri tarkastin pari uutislähdettä tuossa äsken — niin siellä on ihan
selvät merkit siitä.

Kaksi isoa asiaa, joita britit varmasti katuvat vielä 50 vuodenkin päästä:
Lontoohan on tunnetusti yksi maailman finanssikeskuksista, yksi suurimpia, ja on muu-

taman kerran valittu ihan maailman johtavaksi finanssikeskukseksi, muistaakseni vuonna
2009. Se tarkoittaa sitä, että nämä finanssikeskukset — pankkiiriliikkeet, pankit ja rahoi-
tuslaitokset — pikkuhiljaa vetäytyvät. Todennäköinen suunta lienee Saksan Frankfurt esi-
merkiksi.

Toinen juttu: Mehän saimme toissa viikolla tietää sen, että japanilainen autoliikehän oli
investoimassa Englantiin valtavan investoinnin, uuden nykyaikaisen autotehtaan. Ja vii-
meisen päälle olisi pantu isot rahat kiinni sinne autotehtaaseen, mutta nyt investointi on pe-
ruttu, ja se nyt varmaan siirtyy jonnekin Euroopan mantereelle. Varmaan joku Unkari, Slo-
vakia, Tšekinmaa tai joku vastaava on investointikohteena.

Elikkä tässä tulee nyt se konkretia, jonka britit joutuvat kohtaamaan: kun menee tulli-
muurin taakse, kun avoimilla markkinoilla jää tullimuurin taakse, niin häviää takuuvar-
masti kilpailun. Minä uskon, että jos britit joutuvat sen tekemään, niin heille tulee siitä ar-
vaamattomia taloudellisia seurauksia. Kuten EU:ssa on todettu, niin jos britit haluaisivat
perua sen erohakemuksensa, niin heillä yhteisön oikeuden mukaan siihen olisi täysi oi-
keus, mutta uskon, että tässä poliittisessa tilanteessa Briteissä ei tätä uskalleta tietenkään
tehdä, koska se olisi monelle kasvojen menetys.

Surullinen on tilanne, ja seuraavan kolmen vuoden aikana näemme, mitkä lopulliset seu-
raukset ovat.
14



Pöytäkirjan asiakohta PTK 157/2018 vp
14.57 Toimi Kankaanniemi ps: Arvoisa rouva puhemies! Tämä esitys on hyvä ja paikal-
laan juuri nyt, koska silloin, kun brexit on tapahtumassa, eduskunta on vaalilomalla, ja
tämä laki pitää saada ennen sitä voimaan, jotta Suomessa olevat britit ovat paremmassa
asemassa kuin muutoin olisivat.

Arvoisa puhemies! Minulle tulee mieleen 16.10.1994 ja sitä edeltäneet viikot, kun Suo-
messa valmistauduttiin kansanäänestykseen. Silloin, myös monien jälkeenpäin tehtyjen
selvitysten mukaan, meillä levitettiin Euroopan yhteisöstä, nykyisestä EU:sta, hyvinkin ar-
veluttavaa tietoa monella eri tavalla. Koko media oli valjastettu tietylle puolelle, ammatti-
yhdistysliike, tietysti pääomapiirit [Riitta Myller: Ehkä ne oli sitä mieltä! — Mika Kari:
Ehkä ne oli oikeassa!] ja monet muut tahot olivat ajamassa yksioikoisesti ja kohtuuttomin-
kin lupauksin, kun tämän päivän tilannetta katsotaan, siihen, että Suomen piti liittyä ja vie-
lä ensimmäisenä Pohjoismaista.

Oma näkemykseni silloin oli, että olisi ollut erinomainen malli, jos me — Suomi, Ruot-
si, Norja, Islanti — olisimme pysyneet ulkopuolella, muodostaneet vahvan yhteistyön ja
osoittaneet sen hyvän pohjoismaisen kristillispohjaisen yhteiskuntamallin koko Euroopal-
le, mikä meillä silloin oli. Nyt siitä ei ole jäljellä paljon mitään: meillä vanhuksia ei hoide-
ta, [Riitta Myller: No sekin on nyt EU:n vika!] meillä on monenlaiset ongelmat ja talouden
kriisit, [Mika Kari: Heinäsirkat!] ja Euroopan unionin vaikutus on tässä ollut negatiivinen.
— Minun tulkintani mukaan tietysti vasemmistolla on aika huono omatunto tästä, ja siksi
huutelut ovat tällaisia.

Arvoisa puhemies! Jos Euroopan unioni olisi pysynyt vain isoissa asioissa ja keskitty-
nyt niihin ja olisi niissä onnistunut, niin se nauttisi laajaa luottamusta kautta Euroopan,
[Riitta Myller: Nauttiihan se nytkin!] mutta kun se on ruvennut näpertelemään hyvin pie-
nissä asioissa ja epäonnistunut suurissa, kuten maahanmuutossa, monissa muissa kysy-
myksissä, niin se ei kerta kaikkiaan nauti kansojen luottamusta, ja tästä osoitus on brexit-
äänestys. Sama linja näkyy jo vähän toisella tavalla Ranskassa, Espanjassa, Puolassa, Un-
karissa ja niin edelleen. Ja lisäksi näemme, missä tilanteessa on Euroopan rahaliitto. Se on
pysynyt monet viimeiset vuodet pystyssä vain valtavilla tukiostoilla, joissa me olemme
vahvasti mukana. EU on siinä itse asiassa kriisissä tänä päivänä, ja kriisi laukeaa varmaan
aika arveluttavalla tavalla lähivuosina.

Puhemies Paula Risikko: Koska aikataulu on tiukka, tarjoan vastauspuheenvuoroa edus-
tajille Ala-Nissillä, Kari Mika ja Myllykoski. — Edustaja Ala-Nissilä, otatteko vastauspu-
heenvuoron?

15.00 Olavi Ala-Nissilä kesk (vastauspuheenvuoro): Arvoisa puhemies! Tarjous hyväk-
sytään, kiitoksia. — Totean vain lyhyesti sen, että todellakin poliittinen järjestelmä on on-
gelmissa monissa maissa Euroopassa. Tuotetaan gallupeja, ja tietopohja on virheellistä.
Esimerkiksi Italiassa, missä taitaa olla melkein perussuomalaisten veljespuolue vallassa,
ollaan menossa kohti rahoituskriisiä juuri sen huonon politiikan takia. Britanniassa, kun
puolueet ovat hajallaan, on vain huonoja vaihtoehtoja, ja niistäkään he eivät pysty päättä-
mään.

Olimme täällä edustaja Kankaanniemen kanssa silloin, kun Suomi liittyi EU:hun. Itse en
kannattanut nopeata EU-jäsenyyttä, mutta tuimme Ahon hyvää hallitusta kuitenkin. Suo-
men päätökseen vaikutti turvallisuuspolitiikka hyvin pitkälle, ja se tänäkin päivänä vaikut-
taa. Minä en kyllä halua Suomea Venäjän etupiiriin viedä — jos näin suoraan saa sanoa —
15



Pöytäkirjan asiakohta PTK 157/2018 vp
niin kuin näistä joistain äänenpainoista kuuli. Suomen asema on kuitenkin jossain Euroo-
passa. Me olemme nyt tässä eurooppalaisessa yhteistyössä, lännessä.

15.01 Mika Kari sd (vastauspuheenvuoro): Arvoisa rouva puhemies! Edustaja Niikko,
arvostelitte vuoden 2015 pakolaiskriisiä, turvapaikkakriisiä, ja sen hoitamista. Nyt täytyy
mennä, edustaja Niikko, vähän kalenterin puolelle. Syksyllä 2015, kun oli juuri nämä on-
gelmat, joita kuvasitte, teillä oli hallituspaikka. Perussuomalaiset olivat hallituksessa, pe-
russuomalaiset vastasivat myös Suomen ulkomaalaispolitiikasta, eduskunnan hallintova-
liokunnan puheenjohtajapaikka oli teillä silloinkin, niin kuin se on ollut vuodesta 2011 al-
kaen. [Mika Niikko pyytää vastauspuheenvuoroa] On vähän niin kuin itseään arvostelisi,
jos keskustelu edustajan toimesta keskittyy ikään kuin siirtämään vastuun muille, vaikka
vastuu oli ihan omassa pöydässä, oman lautasen ja oman lusikan ja haarukan vieressä. 

Ulko- ja turvallisuuspolitiikasta, jota tässä brexit-keskustelussa on aika ajoin sivuttu: me
olemme tuoneet esiin muun muassa sen, että 90-luvulla Suomi valitsi Euroopan ja läntisen
arvoyhteisön. Edustaja Kankaanniemi, [Puhemies koputtaa] yhdistitte jopa kristillisyyden
tähän teemaan. [Puhemies koputtaa] Minusta olisi kristillistä puhua myös [Puhemies ko-
puttaa] kansalaisten turvallisuudesta eikä ajautumisesta toisen maan etupiiriin. [Vastaus-
puheenvuoropyyntöjä]

Puhemies Paula Risikko: Edustaja Niikolla oli tähän vastaus, ja sitten edustaja Myllykos-
ki. Emme voi jatkaa tätä tällä tavalla nyt, uskokaa jo. — Edustaja Niikko.

15.02 Mika Niikko ps (vastauspuheenvuoro): Kiitos, arvoisa puhemies! Edustaja Kari,
nyt mennään siihen vuoden 2015 aikaan. Olin silloin ja olen vieläkin hallinto- ja turvalli-
suusjaoston puheenjohtaja enkä pitänyt siitä, että nuijittiin 250 miljoonaa ja milloin mim-
moisiakin summia lisää arviosta rahaa pakolaiskriisin hoitamiseen. [Timo Heinosen väli-
huuto] Ja jos minusta olisi ollut kiinni, niin niitä ei olisi nuijittu, mutta silloiset ministerit,
jotka hallituksessa istuivat, myös meiltä pois lähteneet ministerit, Soini etunenässä, tekivät
valtavan hienon takinkäännön kokoomuksen ja keskustan kanssa ja hyväksyivät kaiken
mukisematta. Minä olin henkilökohtaisesti itse näkemässä Tukholmassa, kuinka turvapai-
kanhakijoita ohjattiin Tornioon menevään bussiin sitä mukaa, kun he tulivat junasta ulos,
ja tällöin menin puhumaan pääministerille, sisäministerille, vaikka kenelle muille, että
edes hetkeksi annetaan signaali Ruotsiin, että tänne ei voi lampsia sisälle, ja pannaan vä-
häksi aikaa ovet kiinni ja kysytään, [Puhemies koputtaa] keitä tulee milläkin asialla. [Pu-
hemies koputtaa] Mikään ei kelvannut, [Puhemies: Aika!] ja tämän takia meidän eduskun-
taryhmämme hajosi.

Puhemies Paula Risikko: Sitten edustaja Myllykoski, vastauspuheenvuoro, ja kohtuus on
tietysti, että edustaja Kankaanniemi lyhyesti vastaa, mutta sitten mennään toiseen asiaan.

15.04 Jari Myllykoski vas (vastauspuheenvuoro): Arvoisa rouva puhemies! Nyt tähän
äskeiseen kiihkeään debattipuheenvuoroon minulla ei ole mitään sanottavaa. Puutunkin
siihen, kun täällä keskusteltiin ja pohdittiin, että ammattiyhdistysliike oli siellä yhtenä in-
nokkaana. Täytyy sanoa, että henkilökohtaisesti olin kannattamassa sitä, koska näin, että
sosiaalisen Euroopan lähtökohdat ovat hyvin turvattuna silloin, kun me olemme EU:ssa. Se
oli se edustaja Myllykosken näkemys siitä, että me voimme työehtoja edistää ja vapautu-
16



Pöytäkirjan asiakohta PTK 157/2018 vp
neilla markkinoilla me voimme edistää kaupallisuutta ja vientiteollisuuden ja hyvinvoin-
nin kasvamista ja kestävällä kehityksellä tuottaa hyvinvointia meidän sosiaaliseen yhteis-
kuntaamme ja sosiaaliturvayhteiskuntaamme — se oli se minun näkemykseni. Me olem-
me joutuneet pettymään siihen, että mentiin enemmän finanssipuolelle. Mutta vieläkin
olen sitä mieltä, että se lähtökohta oli oikea: turva ja sosiaalinen Eurooppa.

15.05 Toimi Kankaanniemi ps (vastauspuheenvuoro): Arvoisa puhemies! Italian ongel-
mat ja velkaantuminen tapahtuivat Berlusconin ja Prodin aikana, eivät nykyisen hallituk-
sen aikana. Mitä tulee sitten maahanmuuttoon Suomessa, joka ei tähän nyt sinänsä kuulu,
niin totean vain, että Sipilän hallitus nimitettiin 29. toukokuuta 2015 ja elokuussa alkoi
maahanmuuttovyöry, eli lomalla oltiin eduskunnasta ja muualta. Ja silloin elettiin siis sen
lainsäädännön järjestelmän mukaan, minkä edellinen hallitus ja edelliset hallitukset olivat
luoneet, ja se oli kelvoton tilanne, ei oltu mitenkään varauduttu siihen, mitä sitten pääsi ta-
pahtumaan. Eli tämä on se totuus. 

Mitä sitten tulee vielä siihen vuoteen 94, niin todellakin, kyllä SAK ja koko ammattiyh-
distysliike olivat massiivisella vallalla tässä, ja myös maanviljelijät harhautettiin tämän jär-
jestelmän osaksi, ja nyt nähdään, mihin ollaan jouduttu ja ollaan menossa. 

Puhemies Paula Risikko: Keskustelu ja asian käsittely keskeytetään. Asian käsittelyä jat-
ketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 15.06.

————

Keskustelua jatkettiin kello 18.01.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 2. käsittelyä. Edustaja Mika Kari — poissa, edustaja Myller —
poissa.

Keskustelu ei jatkunut.

Asia lähetettiin hallintovaliokuntaan.
17


