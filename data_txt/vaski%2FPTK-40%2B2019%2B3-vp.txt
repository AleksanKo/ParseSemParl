















































DEM6C85.tmp.xml


Pöytäkirjan asiakohta PTK 40/2019 vp
Pöytäkirjan asiakohta 

PTK 40/2019 vp

Täysistunto

Tiistai 1.10.2019 klo 14.00—21.45

3. Välikysymys hallituksen talous- ja työllisyyspolitiikasta
Välikysymys VK 1/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 3. asia. Nyt annetaan vastaus edustaja Kai Mykkäsen ynnä muiden välikysymyk-
seen VK 1/2019 vp hallituksen talous- ja työllisyyspolitiikasta. Valtioneuvoston vastauk-
sen jälkeen käydään keskustelu välikysymyksen johdosta. Keskustelun ensimmäisen pu-
heenvuoron käyttää edustaja Kai Mykkänen. Sen jälkeen keskustelussa on nopeatahtinen
osuus, jolloin ryhmäpuheenvuorot saavat kestää enintään 5 minuuttia. Muut ennakolta va-
ratut puheenvuorot käytetään ryhmäpuheenvuorojärjestyksessä, ja niiden pituus on enin-
tään 5 minuuttia. Puhemiesneuvosto suosittaa, että nopeatahtisen keskusteluosuuden jäl-
keenkin pidettävät puheenvuorot kestävät enintään 5 minuuttia. 

Keskustelu

14.01 Valtiovarainministeri Mika Lintilä: Arvoisa rouva puhemies! Laadukkaitten pal-
velujen ja koko väestön toimeentulon turvaaminen edellyttävät, että julkinen talous on va-
kaalla pohjalla ja että sitä hoidetaan kestävästi. Vahvan julkisen talouden ansiosta välte-
tään yllättävät hyvinvointia heikentävät muutokset.

Se, kuinka vastaamme työikäisen väestön määrän alenemiseen, ratkaisee Suomen tule-
vaisuuden 2030-luvulla. Kestävin keino vahvistaa julkista taloutta pitkällä aikavälillä on
työllisyyden kasvu tavalla, joka vahvistaa samalla myös julkista taloutta. Tämä tarkoittaa
sitä, että yrittämisen ja työllistämisen edellytyksistä pidetään huolta. Uudet työpaikat eivät
voi siten syntyä yksin julkisin varoin. Toiseksi tarvitsemme osaamisperusteista maahan-
muuttoa. Lisäksi syntyvyydellä on merkitystä sille, kuinka kestävällä pohjalla eläkejärjes-
telmä on pitkällä aikavälillä. Hallitus on vahvasti sitoutunut 75 prosentin työllisyystavoit-
teeseen normaalin kansainvälisen ja siitä heijastuvan kotimaisen talouskehityksen oloissa.
Se tarkoittaa valtiovarainministeriön kevään 2019 ennusteeseen verrattuna työllisten mää-
rän kasvua laskennallisesti noin 60 000 henkilöllä vuoteen 2023. Meno- ja veropäätökset
mitoitetaan siten, että työllisyysasteen noustessa 75 prosenttiin julkinen talous on tasapai-
nossa vuonna 2023 ja julkisen velan suhde bruttokansantuotteeseen alenee. [Ben Zysko-
wicz: Uskookohan ministeri itsekään?]

Työllisyyden kasvun lisäksi on tärkeätä vahvistaa tuottavuuden paranemisen edellytyk-
siä niin julkisella kuin yksityisellä sektorilla. Tuottavuutta kasvatetaan osaamisen ja inno-
vaatioiden kautta. Julkisella sektorilla tuottavuuden nousu hillitsee menojen kasvuvauhtia.

Haluamme kannustaa yrityksiä niin aineettomiin kuin aineellisiin investointeihin. Selvi-
tämme ja valmistelemme pikaisesti esityksen määräaikaisista kahdenkertaisista poistoista
 Tarkistettu
4.0



Pöytäkirjan asiakohta PTK 40/2019 vp
neljän vuoden ajaksi kone- ja laiteinvestointeihin. Lisäksi selvitämme pikaisella aikatau-
lulla mahdollisuutta antaa esitys määräaikaisesta tutkimusyhteistyökannustimesta. Halli-
tuksen tavoitteena on uudistuksen voimaantulo vuonna 2020.

Arvoisa puhemies! Välikysymyksen keskeinen väite on, että hallitus lisää menoja ilman
käsitystä tuloja lisäävistä toimista. [Ben Zyskowicz: Sehän on totta!] Tosiasiassa hallitus
etenee uudistuksissa täsmälleen aikataulussa ja asetettujen askelmerkkien mukaan kohti
työllisyystavoitetta ja julkisen talouden tasapainoa. Päätimme budjettiriihessä ensimmäi-
sistä linjauksista työllisyyden vahvistamiseksi. Työllisyyspaketissa päätimme ensinnäkin
uudistaa työllisyyspalveluita esimerkiksi kuntakokeilun kautta ja karsia palkkatuen byro-
kratiaa. [Juhana Vartiainen: Siitä ei ole näyttöä!] Toiseksi: päätimme monista toimista osa-
työkykyisten saamiseksi vahvemmin työmarkkinoille. Kolmanneksi: edistämme työpe-
räistä maahanmuuttoa monipuolisella toimenpidekokonaisuudella sisältäen muun muassa
tavoitteen työperäisten oleskelulupien nopeammasta käsittelystä. Neljänneksi: Linjasim-
me, että työttömyysturvan lisäpäiväoikeuden alaikärajaa nostetaan yhdellä vuodella. Tämä
parantaa ikääntyneiden työllisyyttä. Viidenneksi: yksinyrittäjien ja mikroyritysten työllis-
tämisedellytysten vahvistamiseksi käynnistämme rekrytointitukea koskevan kokeilun ja
laadimme yrittäjyysstrategian. Kuudenneksi: osaavan työvoiman saatavuuden turvaami-
seksi valmistellaan syksyn kuluessa ehdotukset osaajapulaa helpottavan koulutuksen lisää-
miseksi.

Työllisyyden edistämisen ministeriryhmän alaisuudessa on käynnistetty kolmikantai-
nen valmistelu tukemaan työllisyystavoitteen toteutumista. Seuraavassa vaiheessa valmis-
tellaan muun muassa esitys työttömyysturvan uudistamisesta työnhakua nykyistä parem-
min kannustavaksi siten, että oikeudet ja velvollisuudet ovat tasapainossa. Myös paikalli-
sen sopimisen edistämiseen liittyviä esityksiä tuodaan kehysriiheen keväällä 2020. Tam-
mikuussa 2020 hallitus saa arvion kolmikantaisen työryhmän työn etenemisestä ja tarken-
taa samassa yhteydessä tavoitteellisen valmistelun kohti kehysriihtä. Hallitus linjaa ke-
vään kehysriihessä syksyn 2020 budjettiriiheen valmisteltavien toimien suuntaviivat, ja
ensi vuoden syksyllä hallituksella on valtiovarainministeriön todentamana päätösperäises-
ti 30 000 hengellä työllisyyttä kasvattavat toimenpiteet. [Arto Satonen: Pistetään muis-
tiin!] Arvioimme tämän jälkeen työllisyyden kehitystä jatkuvasti. Jos näyttää siltä, että ta-
voitetta ei saavuteta, hallitus toimii määrätietoisesti tavoitteen saavuttamiseksi. [Jukka
Gustafsson: Paljon on toimia menossa!] Hallitusohjelmaan on kirjattu periaate, ettei työ-
voimapolitiikassa tehdä toimia, joilla on negatiivinen työllisyysvaikutus ilman, että se te-
kee samanaikaisesti työllisyyttä parantavia tehokkaampia toimia. Työllisyystavoitteen saa-
vuttamiseksi toimenpiteet mitoitetaan siis ottaen huomioon hallituksen päätösten kokonai-
suus.

Arvoisa puhemies! Kasvanut kansainvälisen talouden epävarmuus korostaa luottamusta
vahvistavan, kestävän, kotimaisen talouspolitiikan merkitystä. Mitoitamme hallituspolitii-
kan vastuullisesti ja suhdannetilanteen edellyttämällä tavalla. Ensi vuonna talouspolitiikan
viritys tukee talouskasvua ja työllisyyttä. Heikentyneisiin suhdannenäkymiin vastataan ai-
van oikeilla finanssipolitiikan reaktioilla. Hallitus keventää maltillisesti pieni- ja keskitu-
loisten ansiotuloverotusta ensi vuonna. Näin kompensoimme liikennepolttoaineiden ve-
ronkorotuksia. Lisäksi teemme ansiotuloverotukseen ansiotason nousua vastaavan indek-
sitarkistuksen. Tällä estetään verotuksen kiristyminen palkkojen yleisesti noustessa.

Välikysymyksen väittämä työn verotuksen kiristymisestä ensi vuonna johtuu palkan si-
vukulujen korotuksista, joissa on kyse työmarkkinajärjestöjen ratkaisuista. [Timo Heino-
2



Pöytäkirjan asiakohta PTK 40/2019 vp
nen: Se on totta!] Voikin tietysti kysyä, onko valtio kokoomuksen mielestä velvollinen läh-
temään maksumieheksi työmarkkinajärjestöjen sopimille maksumuutoksille. [Ben Zysko-
wicz: On velvollinen estämään palkansaajaverotuksen kiristymisen kyllä!] Tällainen kehi-
tys johtaisi lopulta tasaveron kaltaiseen järjestelmään.

Hallitus vahvistaa sosiaalista oikeudenmukaisuutta parantamalla perheiden asemaa, pe-
rusturvaa ja pienimpiä eläkkeitä. Budjettiesitys kaventaa tuloeroja. Valtiovarainministeri-
ön laskelmat osoittavat, että se kasvattaa käytettävissä olevia tuloja noin 70 prosentilla suo-
malaisista. Lisäksi hallitus investoi merkittävästi osaamiseen ja koulutukseen. Etupainot-
teiset menolisäykset ovat tarpeellisia työllisyystavoitteen saavuttamisen kannalta.

Hallitus on varannut määrärahat muun muassa poliisien määrän kasvattamiseen arjen
turvallisuuden vahvistamiseksi. Nämä määrärahat ovat pysyviä, joten välikysymyksen
huoli esimerkiksi poliisien virkojen osalta on perusteeton. [Kokoomuksen ryhmästä: Ovat-
ko riittäviä?]

Hallituksen tulevaisuusinvestointien tavoitteena on aidon muutoksen aikaansaaminen.
Esimerkiksi ammatillisen koulutuksen määräaikaisen lisärahoituksen turvin vahvistetaan
viime vaalikaudella toteutetun ammatillisen koulutuksen reformin toimeenpanoa. [Jukka
Gustafsson: Erinomaista!] Tavoitteena on lisätä lähiopetuksen määrää ja työpaikoilla ta-
pahtuvaa oppimista. [Ben Zyskowicz: Kahdeksi vuodeksi!]

Päätösperäisesti menot kasvavat nettona noin miljardilla eurolla ensi vuoden budjetissa.
Hallituksen talousarvioesitys on 2 miljardia euroa alijäämäinen. Päätösperäisten menoli-
säysten, verotulojen kasvun ja korkomenojen laskun seurauksena alijäämän arvioidaan
kasvavan ensi vuonna noin 0,3 miljardilla eurolla kuluvan vuoden varsinaiseen talousarvi-
oon verrattuna. [Kokoomuksen ryhmästä: Se on enemmän!]

Arvoisa puhemies! Hallitus toimii kolmikannassa työllisyyden vahvistamiseksi. [Juha-
na Vartiainen: Se huomataan!] Tällä yhteistyöllä on nyt näytön paikka, että tasapainoisia ja
vaikuttavia uudistuskokonaisuuksia kyetään viemään eteenpäin. Vaikka toimimme hyväs-
sä yhteistyössä työmarkkinajärjestöjen kanssa, vastaa hallitus työllisyystavoitteesta ja jul-
kisesta taloudesta. Hallituksella ei ole sellaista vaihtoehtoa, että menoja lisätään ilman, että
julkisen talouden tasapainon kannalta välttämätön 75 prosentin työllisyystavoite toteutuu
normaalin talouskasvun oloissa. [Arto Satonen: Ja tämä talteen!] Vuoden päästä budjetti-
riihessä hallitus arvioi päätettyjä menolisäyksiä, jotka on tehty suhteessa tekniseen julki-
sen talouden suunnitelmaan, mikäli työllisyystoimissa ei ole edetty sovitusti.

Hallitus on sitoutunut vahvistamaan julkisen talouden pitkän aikavälin kestävyyttä joh-
donmukaisesti niin, että ei ajauduta kestämättömän velkaantumisen uralle. Kysymyksessä
maalailtu skenaario pysyvien menolisäysten perumisesta olisi merkki talouden pohjan
heikkenemisestä. Hallitus tekee kaikkensa suomalaisen hyvinvointiyhteiskunnan tulevai-
suuden turvaamiseksi ja kutsuu yhteiseen tekemiseen mukaan kaikkia muitakin toimijoita,
jotta talous vahvistuu sosiaalisesti ja ekologisesti kestävällä tavalla.

Arvoisa puhemies! Pyydän, että puheeni ruotsinnos liitetään pöytäkirjaan myöhemmin.

Ensimmäinen varapuhemies Tuula Haatainen:  Ja nyt valtioneuvoston vastauksen jäl-
keen keskustelussa ensimmäisen puheenvuoron käyttää välikysymyksen ensimmäinen al-
lekirjoittaja, edustaja Mykkänen, olkaa hyvä.

14.12 Kai Mykkänen kok: Arvoisa puhemies! Aivan ensimmäiseksi meidän on syytä
täällä yhteisesti tuomita se väkivaltarikos, jonka uhriksi aivan viime tunteina on joutunut
3



Pöytäkirjan asiakohta PTK 40/2019 vp
useita ihmisiä Savon ammattiopiston tiloissa Kuopiossa. Haluan omalta osaltani toivottaa
voimia uhreille ja heidän omaisilleen, ja kaikki tuki viranomaisille niin avun toimittami-
sessa kuin törkeän rikoksen selvittämisessä, ja tuki myös hallitukselle mahdollisissa lisä-
toimissa.

Arvoisa puhemies! Talouspuhetta pidetään usein kylmänä. Puhumme usein euroista,
kun pitäisi puhua ihmisistä, mutta niistä euroista kuitenkin riippuu palkanmaksun tulevai-
suus aivan suoraan niillä yli puolella miljoonalla ihmisellä, jotka työskentelevät kuntien ja
valtion järjestämissä palveluissa, ja niillä samoilla euroilla huolehditaan lasten elämän
edellytyksistä neuvoloista kouluihin, ikäihmisten palveluista, terveydenhuollosta ja kaikis-
ta heistä, jotka eivät voi tulla toimeen omalla työllään. Jos taloutta hoidetaan huonosti, sen
kokevat nahoissaan kipeimmin he, jotka ovat yhteiskunnan tuen varassa eniten. Vahva val-
tiontalous on todellakin köyhän paras turva. 

Rahaa on helppo jakaa, sen olemme taas nähneet, mutta rahoituksen todellinen järjestä-
minen on aivan eri asia kuin huoleton jakaminen. Valtiontaloutta ei perusteta tuulentuville,
vaan ainoastaan todellisten työpaikkojen varaan, sen varaan, että riittävän moni tekee työ-
tä, jolla kassaan saadaan veroeuroja, ja riittävän moni voi elää työllään joutumatta tukien
varaan. 

Eilen julkaistussa uudessa väestöennusteessa Tilastokeskus tiputti arviotaan alle 15-
vuotiaiden määrästä Suomessa 20 vuoden päästä: arvio on nyt jopa noin 50 000 henkeä
pienempi kuin vielä vuosi sitten. Nyt viimeistään pitäisi jokaisen herätä siihen, että tulevi-
na vuosikymmeninä suomalaisten hyvinvoinnin pelastamiseksi tarvitaan todellakin kaik-
kien työpanos.

Arvoisa puhemies! Meitä huolettaa työllisyyden hoidon pysähtyneisyydessä ennen
kaikkea kaksi ryhmää:

Ensinnäkin ne kymmenet tuhannet työttömät, jotka eivät pääse työelämään kiinni. Mis-
sä on lista vaikutusarvioiduista toimista, joilla syntyy omien menolisäystenne katteeksi lu-
paamanne määrä työpaikkoja? Aivan erityistä huolta kannan nuorisotyöttömyydestä. Jo-
kaisen nuoren pitää saada olla osa yhteisöä. Jokaisen nuoren pitää saada mahdollisuus kan-
taa vastuuta elämästään. Jokaisen nuoren pitää saada onnistumisen kokemuksia. 

Erityisen turhauttavia ovat ne tilanteet, joissa töihin ei uskalleta lähteä hyvää tarkoitta-
vaan järjestelmään muodostuneiden tuloloukkujen takia. Helsinkiläinen Martin-Érik Raci-
ne teki aikanaan tunnetun kansalaisaloitteen aktiivimallin purkamiseksi. Paljon vähemmäl-
le huomiolle on jäänyt hänen painava viestinsä työttömyysloukuista. Racine on kertonut
julkisuudessa, ettei voi ottaa vastaan pieniä työkeikkoja, sillä kaikki tulo vähennettäisiin
toimeentulotuesta. Työssäkäynnin kuluja ei huomioitaisi, joten riski joutua elämään vielä
vähemmällä kuin tukien varassa olisi liian suuri. Hän on kertonut myös, että ulosoton ja tu-
kijärjestelmän takia työn vastaanottaminen kannattavasti edellyttäisi hänen kohdallaan vä-
hintään 2 600 euron kuukausipalkkaa — siis vähintään 2 600 euron kuukausipalkkaa. Täl-
lä reseptillä emme Suomessa työllisyysastetta saa nousemaan, jos tuloloukut ovat tällä ta-
solla. [Paavo Arhinmäki: Haluatteko siis leikata vielä enemmän perusturvaa?] On arvokas-
ta, rohkeaa kertoa oma esimerkki julkisesti, koska se toivottavasti avaa silmiä enemmän
kuin tuhat tilastoa. 

Vuosi sitten käsitin meidän olevan tässä salissa yksimielisiä yhdestä asiasta, siitä, että
tämä maa tarvitsee viimein sosiaaliturvan kokonaisuudistuksen. Nyt sosiaaliturvauudistus
loistaa kuitenkin poissaolollaan hallituksen työpöydältä. Se ei näy myöskään työministeri
4



Pöytäkirjan asiakohta PTK 40/2019 vp
Harakan 25 työllisyystoimen listalla. Miten te selitätte työttömyysloukkuun juuttuneelle
sen, että nostitte jo kädet pystyyn sosiaaliturvan uudistamisessa? 

Työttömyysturva on vain pieni osa kannustinloukkuja, mutta sen uudistaminen sentään
mainitaan Harakan listalla. Pahoin vain pelkään, että pääministeri Rinne veti maton alta
myös tämän uudistuksen osalta viimeistään sosiaalidemokraattisen puolueen juhlallisuuk-
sissa elokuun alussa. Siellä hän sanoi, että työttömyysturvan uudistaminen on nakitettu
työmarkkinajärjestöille eikä hänellä ole aietta mestaroida aiheessa. No, eipä ihme, että hal-
lituksen pystyttämissä kolmikantaryhmissä kuuluu olevan viestiä, ettei painetta tuntuviin
muutoksiin ole. 

Hyvä hallitus, uskotteko todella, että työttömyysturvan kannustinloukut poistuvat veto-
oikeuksilla varustetuissa kolmikantapöydissä ilman teidän johtajuutta? Mikä teidän vies-
tinne on niille kymmenilletuhansille työttömille, jotka kiistatta voisivat löytää työpaikan,
jos panisitte toimeen edes osan esimerkiksi kokoomuksen tarjoilemista 16 työllisyyspää-
töksestä? [Jukka Gustafsson: Ei keppilinja sovi meille!] Miksi te valitsette lannistaa ihmi-
set paikoilleen?

Toinen ryhmä, jonka puolesta kannan erityistä huolta, ovat he, jotka hallitus nyt palkkaa
tuulentupabudjettinsa rahoilla. Olette palkkaamassa opettajia pääasiassa kertaluonteisella
rahoituksella — jonkin verran tulee toki pysyväksi kirjattuakin rahaa, mutta sen te kuiten-
kin olette oman periaatteenne mukaan leikkaamassa pois, jos työllisyystoimissa ei sitten
onnistuta. [Ben Zyskowicz: Oikeasti?] Mitä te siis sanotte näille opettajille, kun heidän
työsuhteitaan joudutaan aikanaan irtisanomaan? [Jukka Gustafsson: He ovat tyytyväisiä,
kun pääsevät töihin!] ”Kiitos hei, lupasimme nostaa koulutuksen laatua, mutta nyt teitä ei
enää tarvita”, niinkö? Sama koskee esimerkiksi hoitohenkilökuntaa ja poliiseja: lisäätte ra-
haa — mutta vain hetkeksikö?

Edellinen hallitus sai suuren huudon säestämänä kammettua talouden ja työllisyyden
ylös, nyt te olette syömässä eväät vailla oikeita panostuksia. Oikea, kestävä panostus olisi
työllisyyden vahvistaminen. Kokoomus on esittänyt keinovalikoiman, jolla voitaisiin luo-
da yli 60 000 työpaikkaa. Jos uskaltaisitte tehdä edes osan, tilanne olisi huomattavasti va-
loisampi.

Usein siellä työpaikoilla tiedetään parhaiten, miten asiat voidaan sovitella. Uudenkau-
pungin autotehdas on ollut tämän vuosikymmenen tärkeimpiä työllistäjiä. Harvapa muis-
taa, että vuosikymmen sitten sen toiminta oli kokonaan vaakalaudalla ja pelastui itse asias-
sa henkilöstön ja paikallisen johdon välisen paikallisen sopimisen avulla. Suurilla, järjes-
täytyneillä työpaikoilla lait sen onneksi sallivatkin, mutta meillä voisi olla satoja pienem-
piä Uudenkaupungin autotehtaita, yrityksiä, joissa työpaikkoja pelastuisi ja syntyisi lisää,
jos nekin voisivat sopia työehtosopimuksen mukaisista paikallisista joustoista silloin, kun
yhteisymmärrystä löytyy. Se vaatisi vain aitoa halua mahdollistaa tasavertainen sopiminen
sen sijaan, että lukittaudutaan kiistaan järjestäytymispakosta.

Mutta paikallinen sopiminen ei vaan vasemmistohallitukselle maistu. Sen toki tiesim-
mekin. No, miksi sitten ette tartu edes koulutettujen työntekijäjärjestö Akavan tuoreeseen
ehdotukseen ansiosidonnaisen porrastamisesta? Akavan mallissa ansiosidonnaisen taso
leikkaantuisi alun jälkeen portaittain, ja leikkaantuva osa siirtyisi säästöksi, jonka työtön
saa itselleen, kun työllistyy. Myös toimihenkilöjärjestö STTK:n puheenjohtaja Antti Palo-
la on puhunut ansiosidonnaisen porrastamisen puolesta. Ei hän tee sitä masokistisista syis-
tä, vaan hän tekee sen siksi, että arvostaa asiantuntija-arviota noin 10 000 lisätyöpaikasta
ansiosidonnaisen porrastamisella ja suhtautuu maan tulevaisuuteen sen vaatimalla vaka-
5



Pöytäkirjan asiakohta PTK 40/2019 vp
vuudella. Joutuu nyt kysymään, onko hallituksen tahto kokonaan SAK:n ja sen puheenjoh-
taja Jarkko Elorannan taskussa, kun tämäkin keino on hallitukselle poliittisesti mahdoton,
vaikka kaksi kolmesta työntekijäkeskusjärjestöstä sitä esittää. [Perussuomalaisten ryhmäs-
tä: Kyllä se on!]

Arvoisa puhemies! Kuulimme äsken ministeri Lintilän vastauksen. Urheasti puolustat-
te, mutta vähissä on konkretia. Kysyn edelleen, onko vastuullista lisätä valtion pysyviä me-
noja tietoisena siitä, että niistä pääosa joudutaan perumaan, jos ette pysty päättämään vielä
päättämättä olevista työllisyystoimista. Tekisittekö omassa taloudessanne näin? Tähän
voin kyllä vastata: Ei ole vastuullista. Rahat on tienattava, ennen kuin ne tuhlataan. Senhän
ymmärtää arkijärjellä, maalaisjärjellä, kuka tahansa. Pikavipit eivät ole ratkaisu. Vaikka
valtio voi tietysti myös verottaa toisin kuin yksittäinen kotitalous, ei se piikki ole loputto-
masti auki. Esimerkkejä ei tarvitse Kreikkaa kauempaa etsiä. Edelleen kysyn: mikä nyt on
se ajankohta, kun hallitus leikkaa pois nyt tekemänsä menolisäykset — siis leikkaa pois tä-
nään antamansa myönteiset menolisäykset — jos työllisyys ei hallitusohjelmaan nouse?
Olisi varmasti kiva tietää niiden, jotka elävät niiden varassa. Olette itse, valtiovarainminis-
teri Lintilä, toistanut useita kertoja seuraavan: ”Ei ole sellaista vaihtoehtoa, jossa työlli-
syystavoite jää toteutumatta mutta menot jäävät”. Pääministeri Rinne taas lupasi meille ke-
säkuussa tässä salissa, ettei pysyviä menoja lisätä ennen kuin on varma tieto pysyvistä tu-
loista. Kun tästä periaatteesta on nyt budjetissa lipsuttu jo lähdössä, niin mistä löytyisi se
rohkeus pitää talous tasapainossa ja esittää tarvittaessa ne leikkaukset? Käsi sydämellä,
kuinka moni tässä salissa luulee, että vaikeiden päätösten tekeminen on helpompaa lähellä
seuraavia vaaleja kuin jos ne tehtäisi rehellisesti jo nyt?

Kokoomus on luvannut tukea kaikkia järkeviä esityksiä, jotka lisäävät työllisyyttä. An-
namme myös kiitosta, kun se paikka on. Vielä se ei ole, mutta toivon, että hallitus kääntää
kurssinsa. Ei mennä vain siihen helppoon ratkaisuun, että jaetaan rahaa sinne tänne ja mak-
satetaan lasku heillä, jotka nyt kasaavat kurahousuissa kakkuja hiekkalaatikoilla. 

Valitettavasti joudun tänään esittämään, että kuultuamme hallituksen vastauksen edus-
kunta toteaa, että hallitus ei ole esittänyt uskottavaa suunnitelmaa Suomen tarvitsemista
työllisyystoimista, kuten esimerkiksi paikallisen sopimisen lisäämisestä ja kannustinlouk-
kujen vähentämisestä työttömän tukijärjestelmässä. Tämän vuoksi hallituksen esittämät
pysyvien menojen lisäykset eivät ole kestävällä pohjalla ja määrärahalisäyksillä palkatta-
vien ihmisten työsuhteet ovat tulevina vuosina erityisessä vaarassa. Näillä perusteilla edus-
kunta toteaa, että hallitus ei nauti eduskunnan luottamusta. [Kokoomuksen ja perussuoma-
laisten ryhmistä: Oikein! Hyvä!]

Ensimmäinen varapuhemies Tuula Haatainen: Ja nyt tämän jälkeen käydään ryhmäpu-
heenvuorokierros ryhmien kokojärjestyksessä, ja ne ovat viiden minuutin mittaisia. Ensim-
mäinen ryhmäpuheenvuoro: sosiaalidemokraattinen eduskuntaryhmä, edustaja Viitanen.

14.22 Pia Viitanen sd (ryhmäpuheenvuoro): Arvoisa rouva puhemies! Myös omasta ja
eduskuntaryhmäni puolesta osanottoni Kuopion väkivallanteon uhreille, omaisille ja voi-
mia kaikille, joita tämä järkyttävä tapahtuma on koskettanut.

Arvoisa puhemies! Hallitus on asettanut itselleen ilmastohaasteen jälkeen kaksi tehtä-
vää ylitse muiden: työllisyyden vahvistamisen ja oikeudenmukaisuuden lisäämisen. Halli-
tuksen linjaus parantaa työllisyyttä laajalla, yli 20 toimen ohjelmalla on oikea. Hallitus te-
kee koulutuksen kunniapalautuksen — kyllä — kunniapalautuksen, jossa leikkaukset lo-
6



Pöytäkirjan asiakohta PTK 40/2019 vp
petetaan ja koulutukseen, peruskoulusta yliopistoihin, laitetaan lisää voimavaroja. [Ben
Zyskowicz: Pääministerin mukaan 2 miljardia, näkis vaan!]

Valtiosihteeri Hetemäki sanoi Helsingin Sanomien haastattelussa, että "Suomessa työt-
tömiä on jätetty oman onnensa nojaan". Nyt tähän tulee muutos. Hallitus satsaa palkkatu-
keen ja palveluihin, auttaa osa-työkykyisiä ja pitkään työttömyydestä kärsineitä. Hallitus
edistää työmarkkinoiden tasa-arvoista sopimustoimintaa ja huolehtii pk-yritysten toimin-
tamahdollisuuksista.

Arvoisa puhemies! Opposition tehtävä on pitää hallitus tiukoilla, esittää kritiikkiä, ja tä-
män kokoomus uutena oppositiopuolueena, lähes kolmen vuosikymmenen hallitusvastuun
jälkeen, yrittää tehdä parhaansa mukaan — kiitos kirityksestä.

Mutta oppositiolla on toinenkin tehtävä: se on tarjota vaihtoehto. Ja tässä, arvoisa oppo-
sitio, välikysymys jää suutariksi. [Arto Satonen: Miten ne 16 000 työpaikkaa?] Puhina on
kova, mutta nyt, puheenjohtaja Orpo, painot eivät nouse. Vaikka tämän teidän välikysy-
myksenne lukee kuinka moneen kertaan — vaikka kuinka moneen kertaan — ei sieltä löy-
dy ensimmäistäkään omaa työllisyysesitystä. Olenko liian ankara? [Naurua — Hälinää —
Eduskunnasta: Erikseen julkistettiin 16!] — Totta, totta, onhan täällä rivien välissä yksi
asia, [Timo Heinonen: Ei tarvitse rivien välistä lukea!] halu jatkaa työttömien keppilinjaa.

Viime kaudella aktiivimalli oli työllisyydenhoidon teholääke. Nyt kun sen tulokset ovat
näkyvissä, työllisyysvaikutukset nollatasoa, on lisääntyvä köyhyysongelma, te ette enää
mainitse sitä nimeltä. Aktiivimallista on tullut kokoomuksen salarakas, jonka nimeä ei
mainita, mutta kaipuu työttömän kurittamiseen kuultaa läpi. [Hälinää]

Viime kaudella työministeri nimitti aktiivimallia "kiveksi pullassa, joka oli vain nieltä-
vä". Oli hienoa, että kansa päätti ottaa kiven pois pullasta ja äänesti muutoksen puolesta.
Nyt aktiivimalli laitetaan roskakoriin. [Kokoomuksen ryhmästä: Höpsis, te teette uusia
työttömiä! — Ben Zyskowicz: 16 keinoa!]

Arvoisa puhemies! Välikysymykseen valmistautuneesta kokoomuksesta on tullut keski-
tuloisten, tosin vain ahkerien sellaisten, ystävä. Voi tosin olla, että nämä ahkerat keskitu-
loiset — sairaanhoitajat, opettajat tai vaikkapa poliisit — muistavat edelleenkin, kun ko-
koomus yritti viedä näiltä samoilta ahkerilta palkansaajilta sunnuntaikorvaukset ja ylityö-
korvaukset, ja veikin sadoilta tuhansilta lomarahat. [Ben Zyskowicz: Jota te tuitte!]

Puhemies! Välikysymyksen esittäjät ovat huolissaan velkaantumisesta, ja sekin on tar-
peellinen keskustelu. Oma maakuntalehteni Aamulehti teki muutama vuosi sitten laskel-
man, minkä puolueiden vastuuvuorolla velkaa on otettu. Päivitettynä tähän päivään, arvoi-
sa kokoomus, te olette ylivoimaisella kultamitalisijalla. Teidän ollessa hallituksessa on
otettu lisävelkaa liki 120 miljardia. [Eduskunnasta: Ohhoh!]

Pidän viisauden merkkinä, että perussuomalaiset ja kristillisdemokraatit eivät ole lähte-
neet mukaan tähän kokoomuksen tyhjien tynnyreiden välikysymykseen. Vaikka ette kai-
kessa hallituksen linjaan yhdykään, annatte hallitukselle mahdollisuuden vahvistaa työlli-
syyttä ja oikeudenmukaisuutta. [Timo Heinonen: Sehän menee huonompaan suuntaan!]

Arvoisa kokoomus, tosiasia on, että te ette vieläkään ole hyväksyneet eduskuntavaalien
tulosta. Kansa halusi muutoksen. Tulevaisuutta ei rakenneta kokoomuksen leikkauspolitii-
kalla, jossa perusturvaa heikennettiin ja eläkkeensaajien kukkaroon jäi miinusmerkki.
Tämä hallitus ottaa nöyrästi ja tosissaan vastaan kansan viestin. Valtiovarainministeriön
laskelmien mukaan ensi vuonna 70 prosentilla suomalaisista ostovoima kasvaa. [Maria
Guzenina: Se on hyvä!]
7



Pöytäkirjan asiakohta PTK 40/2019 vp
Arvoisa oikeisto, tulkaa siis kannattamaan uudistuksia ja työllisyyttä, johon yhdistyy
yhteiskunnallisen oikeudenmukaisuuden vaatimus, tulkaa pois kylmän kaverikapitalismin
nurkasta, hylätkää kasvavien tuloerojen ja työttömien kepittämispolitiikka, unohtakaa
Wahlroosin ja Vartiaisen kylmät talousopit. [Juhana Vartiainen: Plus 140 000!]

Puhemies! Rinteen hallitus kuuntelee [Puhemies koputtaa] kansalaisia ja pyrkii tosis-
saan parantamaan ihmisten elämänoloja. Siksi sosiaalidemokraatit antavat hallitukselle
tässä välikysymyksessä täyden tukensa.

14.28 Ville Tavio ps (ryhmäpuheenvuoro): Arvoisa puhemies! Perussuomalaisten mie-
lestä talouspolitiikan lähtökohtana tulee olla kansallinen etu ja sisäinen oikeudenmukai-
suus. Tämä tarkoittaa sitä, että julkisen vallan tulee harjoittaa politiikkaa, joka palvelee en-
sisijaisesti kotimaan etua. Sisäinen oikeudenmukaisuus on sitä, että Suomen tulee olla
maa, jonka jokainen suomalainen voi kokea olevan hänen asiallaan ja jossa vallitsee vahva
yhteenkuuluvuuden tunne.

Maamme sisäinen oikeudenmukaisuus rappeutuu entisestään, kun Rinteen vihervasem-
mistohallitus arvottaa ulkomaalaisen työvoiman tuonnin kotimaisen työvoiman käyttämi-
sen edelle. Rinteen hallitus on enemmän huolissaan imagollisesta ilmastovouhotuksesta ja
ulkomaalaisen halpatyövoiman tuonnista kuin suomalaisten työpaikkojen säilymisestä.
Hallituksen ilmastotoimilla ehkä kiillotetaan jonkun pään päälle luotua sädekehää, mutta
maapalloa ne eivät pelasta. Sen sijaan hallituksen ilmastokärki heikentää suomalaista kil-
pailukykyä ja ajaa tuotantoa alas — Oulusta ja Raumalta suljetaan paperikoneet, Kiteellä
saha, Anjalassa ollaan lomauttamassa paperitehtaan koko henkilöstö. 

Perussuomalaiset vaativat Rinteen hallituksen punavihreästä politiikasta täyskäännöstä
perussuomalaiseen sinivalkoiseen työllisyyspolitiikkaan, jossa kotimaan työttömät ja pät-
kätyöllistetyt saavat töitä ennen laajamittaista ulkomaalaisen työvoiman maahantuontia.
[Perussuomalaisten ryhmästä: Hyvä linja!] Muut puolueet hokevat, miten Suomi tarvitsee
työperäistä maahanmuuttoa, mutta samanaikaisesti Suomeen on otettu lähinnä ei-työperäi-
siä maahanmuuttajia, turvapaikanhakijoita ja pakolaisia. Maahanmuuttokeskustelu vaatii
sen myöntämistä, että nykyinen järjestelmämme päästää maahan liian helposti sosiaalitur-
van varaan ajautuvaa väkeä ja siten heikentää huoltosuhdettamme. Työllisyysaste ei nou-
se, jos yhtä työssä käyvää maahanmuuttajaa kohden maahan otetaan kaksi työtöntä maa-
hanmuuttajaa.

Kun puhutaan työperäisestä maahanmuutosta, on selvää, että asia ei ole mustavalkoi-
nen. Perussuomalaiset eivät vastusta ulkomaalaisten asiantuntijoiden käyttämistä yritys-
temme apuna. [Antti Kurvinen: Saako turkistarhurit tukia?] On myös luonnollista, varsin-
kin Euroopassa, että koulutetut ammattilaiset liikkuvat maiden välillä. Olennaista on kui-
tenkin työperäisen maahanmuuton osalta keskittyä siihen, mikä on tänne saapuvien ulko-
maalaisten tulotaso ja veronmaksukyky. Pelkkä työssä käyvän status ei paranna talousti-
lannettamme, mikäli henkilö saa samanaikaisesti tulonsiirtoja ja hyvinvointipalveluja
enemmän kuin hän maksaa veroja. Ulkomaalainen matalapalkkatyövoima on rasite kan-
santaloudelle, koska se laskee palkkoja alemmas ja tekee suomalaisille entistä kannatta-
mattomammaksi työskentelyn näillä matalampien palkkojen aloilla. Ulkomaalaiset saatta-
vat suostua töihin huonommilla työehdoilla, jotta saisivat helpommin oleskeluluvan ja per-
heenyhdistämiset. Erityisen huolestuttavaa Suomen nykysuunnassa on, että ulkomaisen
työvoiman annetaan syrjäyttää suomalaisen työvoiman käyttöä jopa täysin kokonaisilta
aloilta. Näin on käymässä muun muassa rakennusalalla. Perussuomalaisella politiikalla
8



Pöytäkirjan asiakohta PTK 40/2019 vp
voisimme pitää kaikki alat sellaisina, että myös suomalainen voi työskennellä niillä ja saa-
da työstään täyden elantonsa.

Arvoisa puhemies! Rinteen hallituksen talouspolitiikalta puuttuu todellisuuspohja, eikä
hallitukselta ole saatu tarvittavia rohkeita ja konkreettisia työllisyystoimia. Perussuomalai-
set kannustavatkin hallitusta ryhtymään sanoista tekoihin.

Rinteen hallitus antaa kasvukeskusten ulkopuolisen Suomen kurjistua aina maatalou-
desta lähtien. Keskustapuolue oli nostamassa polttoaineverotusta pääministeri Sipilän kau-
della, ja nyt pääministeri Rinteen kaudella keskustapuolue nostaa polttoaineverotusta vielä
tuplasti enemmän. [Leena Meri: Niinpä — maaseutupuolue!] Kaikille on tullut selväksi,
että keskustapuolue on autoilijan pahin vihollinen. [Välihuutoja]

SDP:n ja vihervasemmiston holtittoman talouspolitiikan maksajaksi joutuu tavallinen
suomalainen työntekijä ja yrittäjä. [Eduskunnasta: Eikä joudu!] 

Perussuomalaiset vaativat hallitukselta kunnollista toimenpidekokonaisuutta suomalai-
sen yrittäjyyden tukemiseksi. Samalla työnteon vastaanottamisen kannustavuutta on pa-
rannettava ja nuo kannustinloukut purettava. Kotimaisuus tulee asettaa etusijalle kaikessa
ilmasto- ja teollisuuspolitiikassa. Työvoiman saatavuusharkintaa on pikemminkin tiuken-
nettava kuin löysennettävä. [Antti Kurvinen: Mistä maaseudulle työntekijät?] Perussuoma-
laiset eivät hyväksy Rinteen hallituksen linjaa, jossa ilmastoposeeraus ja ulkomaalaisen
matalapalkkatyövoiman käyttö on asetettu työllisyyspolitiikan kärjeksi.

Edellä olevan perusteella ja perustuslain 43 §:ään viitaten esitän, että koska hallitus ei
ole asettanut suomalaista työtä ja yrittäjyyttä työllisyyspolitiikassaan etusijalle, hallitus ei
nauti eduskunnan luottamusta. [Antti Kurvinen: Missä konkreettiset työllisyyskeinot?].

14.33 Petteri Orpo kok (ryhmäpuheenvuoro): Arvoisa rouva puhemies! Ensin myös
omalta osaltani pahoittelut ja osanotto ja voimantoivotukset Kuopioon, ja hallitukselle vii-
sautta asian hoitamiseen. 

Arvoisa rouva puhemies! Sipilän määrätietoinen porvarihallitus jätti perinnön, jossa
maan talous on kunnossa. Työllisyys parani merkittävällä tavalla, ja työttömyys laski. Tä-
män pitäisi olla myöskin nykyisen hallituksen tavoitteena. Välikysymys hallituksen työlli-
syys- ja talouspolitiikasta on tehty, jotta me pääsisimme eroon siitä tavasta, että seuraava
hallitus joutuu tulevaisuudessa siivoamaan edellisen hallituksen huonoa talous- ja työlli-
syyspolitiikkaa. 

Mutta miksi vastuullinen talouspolitiikka ja taloudenpito siis on tärkeää? Siksi, että Suo-
men väestörakenne on muuttunut dramaattisesti, ja muuttuu. Eilen luimme entistä synkem-
piä ennusteita väestökehityksestä. Työssäkäyvien ihmisten osuus jatkaa nopeaa laskuaan
suhteessa niihin, joista tulee pitää huolta. Tänään Suomessa on enemmän 77-vuotiaita kuin
nollavuotiaita. Me tarvitsemme vastuullista taloudenpitoa, jotta rahat riittävät ensi vuonna
syntyneiden Eevien ja Eelien koulutukseen tulevaisuudessa, ja me tarvitsemme korkeam-
paa työllisyysastetta ja hyvää taloudenpitoa, että 77-vuotiaat Ritvat ja Matit saavat parasta
mahdollista tukea ja hoivaa silloin kun he sitä tarvitsevat. Kestämätön taloudenpito ja ve-
laksi eläminen uhkaa suomalaisten hyvinvointipalveluja vakavalla tavalla. 

No miksi sitten työllisyystoimet ovat tärkeitä? Siksi, että työllisyystoimet ovat tulevai-
suustoimia. Vain korkeamman työllisyysasteen avulla pystymme rahoittamaan koulutuk-
sen, terveydenhuollon ja vanhustenpalvelut. Jos ne eivät ole kunnossa, meidän kansakun-
tamme kyky ratkoa vaikeita ongelmia, kuten ilmastonmuutos tai teknologian kehityksestä
johtuvat haasteet, on olematon. 
9



Pöytäkirjan asiakohta PTK 40/2019 vp
Minä en näe hallituksen esityksissä vastuullista taloudenpitoa, enkä näe työllisyystoi-
mia, joilla hyvinvointiyhteiskunnan rahoitus turvataan tulevaisuudessa. Hallituksella ei ole
uskottavaa työllisyys- ja talouspolitiikkaa. 

Arvoisa puhemies! Tälle kevytkenkäiselle politiikalle, jossa ei varauduta tulevaisuu-
teen, on vaihtoehto. Se on vaihtoehto, jossa yhteiskuntamme rahoituspohja pidetään kun-
nossa ja samalla katsotaan edistyksellisesti tulevaan. [Pia Viitanen: Paluu menneisyy-
teen!] Kokoomus esitti hallitukselle elokuussa työllisyyspaketin, jolla Suomeen saataisiin
60 000 uutta työpaikkaa. [Ben Zyskowicz: Toimittaisiko joku sen Viitaselle?] Porraste-
taan työttömyysturvaa — noin 10 000 uutta työllistä. Luovutaan työttömyysputkesta —
noin 10 000 työllistä. Tehdään tasa-arvoinen perhevapaauudistus kokoomuksen esittämäl-
lä mallilla — noin 3 000 uutta työllistä. Korotetaan lannistavan ulosoton suojaosuutta —
noin 2 000 työllistä. Palautetaan toimeentulotukeen, sen asumiskustannuksiin 7 prosentin
omavastuu — noin 2 500 työllistä. Jatketaan varhaiskasvatusmaksujen alentamista — noin
2 500 työllistä. Jo näillä keinoilla hallitus saisi käyttöönsä noin 30 000 ekonomistien vah-
vistamaa uutta työpaikkaa, jotka olette luvanneet viimeistään elokuun 2020 budjettiriiheen
mennessä. Tarttukaa näihin! [Sari Sarkomaa: Miksi vasta vuoden päästä?] 

Tämä olisi kuitenkin vasta hyvä alku. Me tarvitsemme lisää toimia, jotta yhä useampi
työikäinen ja työkykyinen suomalainen saisi töitä. Arvoisa hallitus, jatkotoimia: Siirretään
verotuksen painopistettä työn ja yrittämisen verotuksesta päästöjen, haittojen ja kulutuk-
sen verotukseen. Edistetään oikeasti paikallista sopimista. Uudistetaan sosiaaliturvaa si-
ten, että työtä kannattaa aina ottaa vastaan. On sitä työtä tarjolla tunti, päivä, viikko tai kuu-
kausi, pitää aina kannattaa ottaa se vastaan. [Anneli Kiljunen: Miksi sosiaaliturva on niin
matala kokoomuksen mallissa?] Edistetään työperäistä maahanmuuttoa. Suomi ei pärjää,
ei tänäänkään, ilman työperäistä maahanmuuttoa. Uudenkaupungin autot eivät valmistu,
eivätkä Turun telakan laivat valmistu eivätkä vanhukset tule hoidettua ilman työperäistä
maahanmuuttoa jo tänään. Lisätään työvoiman liikkuvuutta ja asuntomarkkinoiden toimi-
vuutta. Luodaan ahkerille osatyökykyisille polkuja työelämään. Pidetään huolta yrittämi-
sen edellytyksistä, eikä leikata tärkeästä kotitalousvähennyksestä, eikä kiristetä ahkeran
suomalaisen palkansaajan verotusta. [Välihuutoja]

Tässä oli lista konkreettisista työllisyystoimista, joilla voidaan ratkaista se, että meillä
on hyvinvointiyhteiskunta vielä 2030-luvulla. 

Arvoisa rouva puhemies! Pääministeri Rinne, valtiovarainministeri Lintilä, tarttukaa
näihin! Ei näitä keinoja tarvitse enää keksiä, ei etsiä. Ne ovat tiedossa. Kyse on rohkeudes-
ta — tarttukaa toimeen. Me tuemme. Ja kun teillä on näitä ulkoparlamentaarisia ryhmiä,
[Puhemies koputtaa] niin suosittelen myöskin parlamentaarista ryhmää. Kokoomus on val-
mis työskentelemään kansakuntamme edun mukaisesti yhdessä työllisyyden nostamiseksi
75:een [Puhemies: Aika!] ja kohti 80:tä. [Paavo Arhinmäki: Siinä oli tiukka leikkauslinja!
Köyhät kyykkyyn Etelärannan johdolla!] 

Ensimmäinen varapuhemies Tuula Haatainen: Pidetään kiinni viiden minuutin aikara-
jasta.

14.39 Juha Sipilä kesk (ryhmäpuheenvuoro): Arvoisa rouva puhemies! Haluan myös
keskustan eduskuntaryhmän puolesta ilmaista osanottomme Kuopion uhreille, ja kaikki
tuki viranomaisten toiminnalle.
10



Pöytäkirjan asiakohta PTK 40/2019 vp
Arvoisa puhemies! Hallituksen talousohjelman lähtökohta on selkeä: vuonna 2023 jul-
kinen talous on tasapainossa, työllisyysaste 75:ssä, työttömyys on painunut alle 5 prosen-
tin ja julkisyhteisöjen velka on noin 57 prosenttia. [Ben Zyskowicz: Kuka tähän uskoo?]
Tämä tarkoittaa käytännössä sitä, että pysyvät menot voivat nousta noin 1,3 miljardia ja
työllisyystavoite täytyy saavuttaa. Työllisyystavoite vaatii valtiovarainministeriön arvion
mukaan edellisen hallituksen päätösten ja suhdannekehityksen mukanaan tuomien työ-
paikkojen lisäksi noin 60 000 uutta työpaikkaa. Keskustan eduskuntaryhmä on vahvasti si-
toutunut näihin tavoitteisiin. 

Kaiken avain on työllisyysaste. Korkea työllisyys takaa hyvinvointipalvelut, huolenpi-
don kaikista suomalaisista, merkityksellisyyden kokemuksen työn kautta mahdollisimman
monelle, kestävän eläkejärjestelmän sekä kohtuullisen verotuksen.

Viime kaudella työtä työllisyyden eteen tehtiin koko kausi, väsymättä, loppuun saakka.
Välikysymyksen esittäjille on muistutettava, että tuloksia ei silloinkaan tullut heti. Toimet
alkoivat purra vasta kauden puolivälissä. Keskustan eduskuntaryhmä on sitoutunut jatka-
maan viime kaudella hyvään vauhtiin saatuja työllisyystoimia. Kaikki päätökset eivät tule
olemaan helppoja eivätkä suosittuja. Eivät ne olleet sitä viime kaudellakaan, eikä niihin us-
konut silloinen oppositiokaan. [Sari Sarkomaa: Silloin tehtiin, siinä on se iso ero!] 

Keskustan eduskuntaryhmä tukee kaikkia budjettiriihessä sovittuja ratkaisuja. Ministeri
Lintilä listasi erittäin hyvän listan toimia, mutta on päivänselvää, että tarvitaan myös pal-
jon lisää päätöksiä.

Arvoisa puhemies! Keskustan eduskuntaryhmä esittää keskustelun ja jatkotyön pohjak-
si seuraavia toimia:

Ensinnäkin, ei murenneta sitä kilpailukykyä, mikä viime kaudella vaivalla rakennettiin.
Toiseksi, edistetään paikallista sopimista työehtosopimusneuvotteluissa tai lainsäädännön
toimin. Erityisesti lakiin kirjattuja paikallisen sopimisen esteitä on purettava. [Kokoomuk-
sen ryhmästä: Hyvä! Hyvä!] Kolmanneksi, valmistellaan Suomen malli, missä vastaanot-
taessaan paremman, korotetun perusturvan työntekijä sitoutuu ottamaan työtä tai koulutus-
ta vastaan myös oman ammattinsa ja asuinpiirinsä ulkopuolelta. [Ben Zyskowicz: Se on jo
voimassa oleva laki!] Tämä olisi täsmälääke kohtaanto-ongelmaan. Neljänneksi, osatyö-
kykyisten työllisyys on Suomessa verrattain matala. Tuetaan osatyökykyisten työllistämis-
tä räätälöidyllä tuella. Tähän tulikin jo budjettiriihessä ensimmäisiä toimia, kiitokset niistä
hallitukselle. 

Keskustan eduskuntaryhmä on myös valmis helpottamaan EU- ja ETA-alueen ulkopuo-
lelta tulevan työvoiman saatavuutta, myös tarveharkinnan asteittaista poistamista kannat-
taa harkita. [Välihuutoja perussuomalaisten ryhmästä] Pyritään ohjaamaan ulkomaista työ-
voimaa myös pääkaupunkiseudun ulkopuolelle maakuntiin, missä nyt on huutava työvoi-
mapula. 

Kuudenneksi, panostetaan koulutukseen, tuotekehitykseen, tutkimukseen ja puretaan
investointien esteitä. Myös tähän saimme budjettiriihessä jo konkreettisia päätöksiä. Seit-
semänneksi, nuorten työllistämiseksi tarvitaan oma ohjelma. Käyttäisin rohkeasti myös
yksityisiä työvoimapalveluja siten, että toimijalla on selkeä tulosvastuu nuoren työllisty-
misestä. Myös työelämän joustot ja satsaukset tavallisten, ahkerien, työssäkäyvien ihmis-
ten jaksamiseen mahdollistavat myös työurien pidentymisen hyvinvointia tukevalla taval-
la. Samoin kaikki panostukset yrittäjyyden edellytysten parantamiseen näkyvät työllisyy-
dessä.
11



Pöytäkirjan asiakohta PTK 40/2019 vp
Arvoisa puhemies! Tämänkaltaista jatkotyötä keskustan eduskuntaryhmä odottaa halli-
tukselta. En epäile, etteikö hallitus saavuta työllisyystavoitettaan ja sitä kautta myös julki-
nen talous tasapainotu. Se vaatii kuitenkin ponnistelua, [Ben Zyskowicz: Ettekö edes vä-
hän epäile?] jatkuvia ponnisteluja. Tämä on yhteinen urakka. Toivon eduskunnalta raken-
tavaa keskustelua, konkretiaa sekä avointa suhtautumista kaikkiin ehdotuksiin. 

Odotuksia on asetettava myös työmarkkinajärjestöjen suuntaan. Kuten ministeri Lintilä
totesi, [Puhemies koputtaa] kolmikannan näytönpaikka on juuri nyt. Työllisyyden nosta-
minen muiden Pohjoismaiden tasolle on oltava koko yhteiskunnan yhteinen projekti. Kes-
kustan eduskuntaryhmä on tähän työhön sitoutunut. [Timo Heinonen: Taidatte äänestää
epäluottamusta!]

14.45 Saara Hyrkkö vihr (ryhmäpuheenvuoro): Arvoisa puhemies! Myös koko vihreän
eduskuntaryhmän puolesta välitän osanottomme Kuopioon. Ajatukset ovat uhrien ja hei-
dän läheistensä luona.

Arvoisa puhemies! Viime perjantaina Eduskuntatalon portaat täyttyivät lapsista ja nuo-
rista, jotka vaativat oikeutta elää. He peräänkuuluttivat vastuunkantoa aikuisilta ja muistut-
tivat meitä tärkeimmästä tehtävästämme tässä talossa. Me teemme työtä sen puolesta, että
jokainen lapsi ja nuori tässä maassa voisi luottaa tulevaisuuteen, oli sitten kyse ilmastokrii-
sin ratkaisemisesta, tasa-arvoisista koulutusmahdollisuuksista tai omien unelmien toteutta-
misesta. Tästä on kyse myös nyt, kun puhumme työllisyydestä ja taloudesta. Työllisyysas-
teen nostamiseen ei ole yksittäisiä ihmelääkkeitä. Se vaatii laajan kirjon toimenpiteitä, ja se
on tehtävä katse huomattavasti huomista pitemmällä. Vain siten voimme kohentaa työlli-
syyttä kestävällä tavalla. Kokoomuksen puheissa esimerkiksi perusturvan korotus näyttäy-
tyy yksinomaan negatiivisena työllisyystoimena. Mutta me vihreät uskomme suomalai-
siin. Me uskomme siihen, että köyhyyttä torjumalla luodaan yhä useammalle mahdolli-
suuksia osallistua, tehdä työtä ja rakentaa tätä yhteiskuntaa. Samaan aikaan on tietenkin pi-
dettävä huolta siitä, että työtä myös löytyy yhä useammalle, että ihmisten osaaminen vas-
taa tämän päivän ja huomisenkin tarpeita ja että ihmiset pysyvät työkykyisinä nykyistä pa-
remmin.

Arvoisa puhemies! Yhtäkään talouskeskustelua ei pitäisi tänä päivänä käydä puhumatta
ilmastonmuutoksesta. Tämä on ihmiskunnan kohtalonkysymys, jossa epäonnistuminen te-
kee kaikki työllisyystavoitteet tyhjiksi. Siksi hallituksen kärkitavoitteena on suojella ainut-
laatuinen luontomme, tehdä Suomesta hiilineutraali ja edistää kansainvälisiä ratkaisuja il-
mastokriisiin. Ilmastokriisin ratkaisut ja vaikutukset mullistavat jo lähivuosina myös mei-
dän taloutemme. Aivan yhtä häpeällistä kuin kunnianhimoisen ilmastopolitiikan vastusta-
minen on myös sellaisten mielikuvien luominen, että kaikki voisi jatkua ennallaan. Mo-
lemmat jarruttavat itse ongelman ratkaisua ja ihmisten varautumista edessä oleviin muu-
toksiin. [Leena Meri: On sekin väärin levittää sitä huolta!] Siksi tarvitsemme pikaisten ja
vaikuttavien ilmastotoimien lisäksi reilun muutoksen ohjelman — siis yhteisen näkemyk-
sen siitä, miten työelämää, koulutusjärjestelmää ja sosiaaliturvaa uudistetaan vastaamaan
muuttuvan maailman tarpeita niin, [Ben Zyskowicz: Missä hallituksen ilmastoteot?] että
kaikki pysyvät muutoksessa mukana.

Arvoisa puhemies! Jo nyt yksi työllisyyden jarruista on pula osaavasta työvoimasta.
Hallituksen tekemät panostukset kaikille koulutusasteille luovat kestävää pohjaa osaamis-
tason nostamiselle. Ja siitäkin huolimatta apua tarvitaan myös Suomen rajojen ulkopuolel-
ta. Eiliset syntyvyysluvut eivät varsinaisesti tulleet yllätyksenä, mutta kenties ne toimivat
12



Pöytäkirjan asiakohta PTK 40/2019 vp
tarvittavana lähtölaukauksena työperäisen maahanmuuton vauhdittamiselle. Sekään ei ta-
pahdu itsestään. Osaajia ei ala virrata solkenaan heti, kun se sattuu meille sopimaan. Suju-
vat oleskelulupaprosessit ja tarveharkinnan reipas uudistaminen ovat kuitenkin hyviä ensi-
askelia. Myös yhteiskunnallisella ilmapiirillä on väliä. Syrjintää, häirintää ja rasismia on
torjuttava määrätietoisesti, jotta jokainen voi tuntea olonsa tervetulleeksi ja löytää paikkan-
sa suomalaisessa työelämässä.

Arvoisa puhemies! Valitettavasti ne tomerimmatkin työllisyystoimet valuvat hukkaan,
jos emme suhtaudu riittävällä vakavuudella uuteen suomalaiseen kansantautiin. Mielenter-
veyden häiriöt ovat olleet yleisin syy työkyvyttömyyseläkkeeseen jo miltei kahdenkymme-
nen vuoden ajan. Masennuksen takia työkyvyttömyyseläkkeelle jääneiden nuorten määrä
on lyhyessä ajassa tuplaantunut. Silti mielenterveyspalveluissa on monta vuotavaa auk-
koa, ja vaikkapa koulupsykologin puheille pääseminen on aivan liian tahmeaa. On kestä-
mätöntä, että juuri ne ihmiset, joiden voimavarat ovat vähissä, joutuvat jatkuvasti kamp-
pailemaan saadakseen apua. Tarvitsemme uuden suunnan mielenterveyteen liittyvien on-
gelmien ratkomiseen ja ennaltaehkäisyyn. Mielenterveyden edistämisestä on tehtävä arki-
päivää kouluissa, päiväkodeissa, neuvolassa ja työpaikoilla. Tässä onnistuminen on paitsi
inhimillistä myös välttämätöntä työllisyystavoitteidemme saavuttamisessa. [Timo Heino-
nen: Koska terapiatakuu tulee?]

Arvoisa puhemies! Kokoomuksen tapa luokitella suomalaiset ”ahkeriin keskituloisiin”
ja joihinkin muihin on omiaan luomaan juopia ihmisten välille. Tasa-arvoisen ja kestävän
hyvinvointivaltion vahvistaminen hyödyttää kuitenkin meitä kaikkia tulotasosta riippu-
matta. Kun kokoomus ei ole hallituksessa, voidaan suurituloisten veronkevennysten sijaan
varmistaa, että pienituloisten kukkaroon jää enemmän rahaa. Kun kokoomus ei ole halli-
tuksessa, teemme koulutusleikkausten sijaan panostuksia kaikille koulutusasteille. [Timo
Heinonen: Missä koulutusmiljardi?] Kun kokoomus ei ole hallituksessa, karsimme luon-
non monimuotoisuuden sijaan ympäristölle haitallisia yritystukia. Nämä ovat arvovalinto-
ja, joiden takana on helppo seistä.

Ärade talman! Vi behöver betydande investeringar i utbildning och mental hälsa, [Puhe-
mies koputtaa] en ny strategi för arbetsrelaterad invandring och ett rättvist förändringspro-
gram när vi kämpar mot klimatkrisen.

Tähän työhön hallitus on sitoutunut, ja vihreä eduskuntaryhmä antaa sille täyden tukensa.

14.51 Anna Kontula vas (ryhmäpuheenvuoro): Vasemmistoliiton eduskuntaryhmän
puolesta tuki Kuopion uhreille ja heidän läheisilleen.

Arvoisa puhemies! Arvoisa eduskunta! Tiedämme, että Suomi on suuren muutoksen
edessä.Vastuullinen päätöksenteko alkaa halusta ja kyvystä ymmärtää, että tässä tilantees-
sa ei kaivata sirkustemppuja vaan laaja-alaista paneutumista muutoksen ehtoihin ja vaiku-
tuksiin. Politiikka ei ole vaikeaa siksi, että siitä ehdoin tahdoin sellaista tehdään, vaan kos-
ka yhteiskunnissa aina toimii samanaikaisesti useita risteäviä kehityskulkuja.

Välikysymystekstin perusteella kaikki salissa eivät näytä tätä vielä oivaltaneen. Sen
analyysi menee metsään heti ensimmäisessä lauseessa, jossa sosiaalisesti oikeudenmukai-
sen yhteiskunnan ykkösehdoksi nimetään vahva valtiontalous — väärin. Vahva valtionta-
lous on tärkeä asia mutta ei itsessään takaa sosiaalista oikeudenmukaisuutta eikä varsin-
kaan ole peruste luopua eriarvoisuutta vähentävistä toimista, kuten välikysymyksessä vaa-
13



Pöytäkirjan asiakohta PTK 40/2019 vp
ditaan. Vaikutussuhde on olemassa nimittäin myös toisinpäin: Juuri sosiaalinen oikeuden-
mukaisuus tuottaa sitä vakaata luottamusyhteiskuntaa, jolla Suomi kilpailee maailmalla in-
vestoinneista. Se myös mahdollistaa lahjakkuusreservin täysimittaisen hyödyntämisen,
joka väestö- ja pääomaköyhälle kansantaloudelle on menestyksen ehto. Toimet sosiaalisen
oikeudenmukaisuuden lisäämiseksi eivät siis ole luksusta, johon Suomella on varaa vain
noususuhdanteessa. Ne ovat itsessään vastuullista taloudenpitoa ja investointi vahvaan
kansantalouteen.

Arvoisa puhemies! Me kaikki tiedämme senkin, että Suomen kaltaisessa avoimessa yh-
teiskunnassa työllisyyden suuret linjat määrittelee globaali talous. Yhtä ja toista voi kui-
tenkin myös kansallinen hallitus tehdä. Ensi vuonna sosiaaliturvabyrokratiaa yksinkertais-
tetaan, jotta sirpaletyö ei enää olisi toimeentuloriski. Palkkatuen hakemista helpotetaan.
Maahanmuuttajien työlupaprosesseja nopeutetaan. Ihmisiä autetaan pois toimeentulotuki-
loukuista parantamalla perusturvaa ja lakkauttamalla aktiivimalli. Palkkatuen määrää lisä-
tään ja pienten yritysten rekrytointiriskiä helpotetaan sen kohdennuksilla. Kasvokkaisten
työvoimapalvelujen resurssit kasvavat. Välikysymyksessä valitetaan, että nämä eivät ole
konkreettisia toimia, mutta juuri sitä ne ovat: arkista ja epäseksikästäkin järjestelmän
muokkaamista sellaiseksi, että työpaikkojen synty ei pysähtyisi tarpeettomaan järjestelmä-
kitkaan. Yksilönvapauteen ja oikeusvaltioon nojaavassa politiikassa tämä on ainoa järkevä
lähtökohta: sen sijaan, että piiskataan kansalaisia esteiden yli ja syyllistetään kompastumi-
sesta, poistetaan turhat esteet.

Välikysymyksessä arvostellaan hallitusta toimien puutteesta, mutta teksti ei mainitse
yhtään lisätoimenpidettä, joka täyttäisi sen asettamat kriteerit konkreettisuuden ja arvioin-
nin suhteen. [Arto Satonen: Voi hyvän tähden!] Epäselväksi siis jää, mikä nyt oikeastaan
on vialla. Valoa ei tuo edes perehtyminen kokoomuksen ohjelmatyöhön, sillä puolueen äs-
kettäin ehdottamista vaikutusarvioiduista keinoista jokainen on hallituksenkin listalla, joko
päätettynä tai valmistelussa, pois lukien sosiaaliturvan leikkaukset ja varhaiskasvatusmak-
sujen alentaminen. Onko kokoomuksen kritiikin kärki siis, että hallitus on huono ja holti-
ton, koska ei kurjista kaikkein köyhimpien suomalaisten asemaa? [Paavo Arhinmäki: Siltä
ainakin Orpon puhe kuulosti!] Vähän suhteellisuudentajua nyt, kokoomus!

Arvoisa puhemies! Edelleen välikysymys unohtaa, että kansantalouden kannalta oleel-
lista ei ole vain työn määrä vaan myös sen laatu. Työllisyysaste yksinään on huono mittari,
sillä siinä kunnollisen elannon tarjoava kokoaikainen työsuhde näyttää samanarvoiselta
kuin huonojen ehtojen sirpaletyö, joka ei riitä nostamaan tekijäänsä köyhyydestä. Me ha-
luamme työpaikkoja, joissa ihmiset voivat hyvin, joissa he pääsevät toteuttamaan itseään ja
joista he saavat elannon, työpaikkoja, jotka auttavat lisäämään sosiaalista oikeudenmukai-
suutta, eivät vähennä sitä, ja joita ei tarvitse tukea sosiaalietuuksilla. Näitä työpaikkoja ei
saada sosiaaliturvaa kurjistamalla vaan panostamalla kestävään kehitykseen, eritoten kou-
lutukseen ja työmarkkinoiden reiluihin pelisääntöihin. Ja kas, juuri sitä hallitus on nyt te-
kemässä.

14.57 Joakim Strand r (ryhmäpuheenvuoro): Värderade talman! Också svenska riks-
dagsgruppen uttrycker sin bestörtning över det fruktansvärda dådet i Kuopio och önskar all
kraft åt de anhöriga.

Arvoisa puhemies! Tänään käsiteltävänä oleva välikysymys huokuu pessimismiä.
14



Pöytäkirjan asiakohta PTK 40/2019 vp
I dag behandlar vi en interpellation som andas pessimism, och jag har svårt att förstå varför.

Hallitus tekee ensi vuonna merkittäviä investointeja osaamiseen ja koulutukseen. Koko-
naissumma, 256 miljoonaa euroa, jaetaan kaikkien koulutusasteiden kesken. Tämä paran-
taa koulutuksen laatua ja suomalaisten osaamistasoa. Hallitus tekee määrätietoisesti sel-
laista politiikkaa, joka vahvistaa Suomen kansainvälistä kilpailukykyä ja luo edellytyksiä
työllisyyden kestävälle kasvulle. 

Yritysten toimintaedellytysten turvaaminen ja niiden kasvun ja kansainvälistymisen
edistäminen ovat aivan keskeisiä keinoja työllisyystavoitteen saavuttamiseksi. Ne ovat
tuottaneet tulosta muun muassa kotiseudullani Pohjanmaalla. Siellä vientirannikolla on jo
saavutettu yli 75 prosentin työllisyysaste. 

Arvon kokoomus, 75 prosentin tavoite työllisyysasteessa ei ole pohjoismaisittain lain-
kaan epärealistinen tavoite. 

Hallitus on myös päättänyt laatia yrittäjyysstrategian. Työmarkkinoille on saatava kai-
vattua joustoa. Hallitus kannustaa yrityksiä investoimaan ottamalla käyttöön kaksinkertai-
set poistot neljän vuoden ajaksi. Lisäksi yrityksille tarjotaan 50 prosentin ylimääräistä ve-
rovähennystä tutkimus- ja innovaatiohankkeille. Myös tuntuvat panostukset mielentervey-
songelmien hoitoon luovat edellytyksiä entistä paremmalle työelämälle.

Ärade talman! För många företag är bristen på arbetskraft det största problemet. Här ser-
veras åtgärder som man hade hoppats att redan den förra regeringen skulle ha kommit på.
Regeringen slopar dock inte behovsprövningen, även om det skulle finnas goda skäl för
det. Däremot försnabbas processerna. Företagen får en garanti på att proceduren inte får ta
längre än fyra veckor. Dessutom ska utländska studerande, utan nya lovprocesser, få stan-
na kvar i Finland efter avklarade studier. Det här är viktigt för att höja sysselsättningen och
hålla kvar den kompetens som finns i landet.

Ärade talman! Ett av interpellationens påståenden är att regeringens skattepolitik för-
sämrar sysselsättningen. Det här tillbakavisar vi gärna. Också samlingspartiet vet att det
som resultat av regeringsförhandlingarna bestämdes att företagsbeskattningen inte skärps,
inte heller kapitalskatten eller inkomstskatten. Tvärtom lindrar regeringen beskattningen
för låg- och medelinkomsttagare med 200 miljoner euro.

Arvoisa puhemies! Välikysymyksessä väitetään hallituksen veropolitiikan heikentävän
työllisyyttä. Tästä olemme eri mieltä. Myös kokoomuksessa tiedetään, että hallitusneuvot-
teluissa päätettiin, että yritysverotusta ei kiristetä, kuten ei myöskään pääomaveroa eikä tu-
loveroa. Päinvastoin, hallitus keventää pieni- ja keskituloisten verotusta 200 miljoonalla
eurolla.

Liikenteen polttoaineiden verotusta tosin kiristetään, ja tässä on kyse priorisoinneista.
[Kalle Jokinen: Se on keppiä työssä käyville!] Niin yksittäisiä ihmisiä kuin yliopistoja ja
korkeakouluja koskeneen, neljä pitkää vuotta kestäneen indeksijäädytyksen jälkeen istuva
hallitus on päättänyt palauttaa sosiaalietuuksien ja koulutusmäärärahojen normaalit indek-
sikorotukset, hallituksen infrastruktuuri-investoinneista puhumattakaan.

Ruotsalainen eduskuntaryhmä ja RKP haluavat sosiaalisesti oikeudenmukaisen yhteis-
kunnan, jossa uskotaan siihen, että koulutus, tutkimus ja innovaatiot luovat lisäarvoa ja dy-
namiikkaa. Haluamme myös, että maamme ikääntyneet saavat turvallista ja inhimillistä
15



Pöytäkirjan asiakohta PTK 40/2019 vp
hoivaa. Siinä tapauksessa voimme maksaa polttoaineesta vähän nykyistä enemmän. Koro-
tus ei ole kuluttajahintojen laskennallista nousua suurempi.

Valtiovarainministeriön arvion mukaan hallituksen talousarvion ansiosta ostovoima pa-
ranee jopa 70 prosentilla suomalaisista.

Ärade talman! Det är bara några månader sedan den nya regeringen tillträdde. Det är snabbt
som oppositionen tillgriper det tyngsta parlamentariska vapnet för att uttrycka sitt misstro-
ende. Samlingspartiet har rätt i att 75 procent är en tuff utmaning, men vi kommer att klara
det om vi jobbar hårt tillsammans. Därför är jag förvånad över hur mycket pessimism den-
na interpellationstext andas i en tid då vi alla positivt och gemensamt borde bygga Finland.

Arvoisa puhemies! Suomen kaltainen suhteellisen pieni maa voi vaikuttaa merkittävästi il-
mastonmuutoksen hillitsemiseen investoimalla muun muassa ympäristöteknologiseen
huippuosaamiseen samalla, kun haalimme elintärkeitä vientieuroja hyvinvointipalvelui-
demme rahoittamiseksi. Suomalaisilla ja Suomella on kaikki syyt katsoa positiivisesti tu-
levaisuuteen ja sen mukanaan tuomiin mahdollisuuksiin. Tämä välikysymys valitettavasti
huokuu sen tyyppistä pessimismiä, johon jähmettyminen tuskin hyödyttää ketään tässä hie-
nossa maassa. [Puhemies koputtaa]

Värderade talman! Svenska riksdagsgruppen har fullt förtroende för Antti Rinnes regering.

15.02 Peter Östman kd (ryhmäpuheenvuoro): Arvoisa rouva puhemies! Haluan myös
kristillisdemokraattisen eduskuntaryhmän puolesta esittää osanottomme kuolleen läheisil-
le ja voimia asian käsittelyyn paikalla olleille opiskelijoille ja henkilökunnalle.

Arvoisa puhemies! Kristillisdemokraattinen eduskuntaryhmä pitää hallitukselle esitet-
tyä välikysymystä sekä aiheellisena että tarpeellisena. Hallitus on lisäämässä merkittävästi
valtion menoja. Se on myös piilottanut useita pysyviä menolisäyksiä kutsumalla niitä ker-
taluontoisiksi tulevaisuusinvestoinneiksi. Menolisäysten kattamiseksi ei kuitenkaan halli-
tukselta tunnu löytyvän keinoja tulojen lisäämiseksi.

Värderade talman! Regeringen ökar avsevärt de bestående utgifterna med över en miljard,
och budgeten bygger på en målsättning om en 75-procentig sysselsättningsgrad. Men sys-
selsättningen ökar inte enbart genom att regeringen fattar ett beslut om det. Det krävs ock-
så åtgärder.

Arvoisa puhemies! Tuorein pk-yritysbarometri ennustaa, että kasvu jatkuu mutta inves-
toinnit laahaavat. Moni yrittäjä pohtii kasvavan epävarmuuden keskellä, uskaltaako työl-
listää ja investoida. Siksi olisi tärkeää, että hallitus tekisi päätöksiä, jotka vahvistavat luot-
tamusta talouteen, päätöksiä, jotka kannustavat yrittäjyyteen ja investoimiseen.

Työllisyyden nostaminen vaatii olosuhteiden parantamista. Yksityisten ihmisten osto-
voimaa ja mahdollisuuksia teettää työtä pitää kohentaa, ja työttömille pitää luoda kannus-
timia työllistymiseen. Mitä hallitus tekee? Hallitus kiristää yritysten ja palkansaajien vero-
tusta, leikkaa kotitalousvähennystä ja syventää kannustinloukkuja. [Antti Kurvisen väli-
huuto]

Arvoisa puhemies! Ensi vuoden budjettia tilkitään myymällä valtion omaisuutta. Tällä
keinolla hallitus saa budjetin alijäämän näyttämään paremmalta ja pienemmältä. Tämä kei-
16



Pöytäkirjan asiakohta PTK 40/2019 vp
no ei ole kestävä. Kansainvälisen taloussuhdanteen kääntyessä pakkasen puolelle työttö-
myys lähtee jälleen kasvuun ja julkinen talous jämähtää alijäämäiseksi. Silloin hallitus jou-
tuu perumaan nyt tehtyjä menolisäyksiä.

Pääministerin ennen vaaleja eläkeläisille lupaama vappusatanen on jo devalvoitunut vii-
sikymppiseksi. Kun julkinen talous ajaa seinään, tullaan tämä viisikymppinenkin viemään
pienituloisen eläkeläisen kädestä. [Jukka Gustafsson: Mihin tämä tieto perustuu?]

Arvoisa puhemies! Kristillisdemokraattisen eduskuntaryhmän mielestä osa hallituksen
esittämistä menolisäyksistä on tarpeellisia. Eläkeläisten asemaa pitää parantaa, koulutuk-
sen tasoa on nostettava ja liikenneinfrastruktuuriin panostettava. [Keskeltä: Sitä tehdään!]
Lisäksi KD pitää tärkeänä, että vanhustenhoito vihdoinkin saataisiin sille tasolle, minkä
ikäihmisemme ansaitsevat. [Jukka Gustafsson: Sitäkin tehdään!] Nämä ovat siis hyviä ja
tarpeellisia kohteita, mutta menolisäyksiä ei voi kuitenkaan tehdä ilman tulolisäyksiä, ja
tulolisäyksiä ei saada ilman uusia työpaikkoja.

Lisää työpaikkoja syntyy, mikäli jäykät työmarkkinat saadaan joustavammiksi. KD ha-
luaa edistää paikallista sopimista. [Hannakaisa Heikkisen välihuuto] Meillä on Suomessa
noin 50 000 järjestäytymätöntä yritystä. Nämä pienet ja keskisuuret yritykset ovat juuri nii-
tä, joissa syntyy uusia työpaikkoja, ja niitä syntyisi vielä enemmän, jos näillä työpaikoilla
voitaisiin sopia nykyistä joustavammin paikallisista työehdoista. [Paavo Arhinmäki: Suo-
men Yrittäjät sen kaatoi!]

Nuorten syrjäytyminen ja jääminen ilman koulutusta on toinen keskeinen asia työllisyy-
den nostamisessa. Meillä on suuri vaje monien eri käsityöalojen ammattilaisista. KD halu-
aisi panostaa ammatilliseen koulutukseen ja erityisesti oppisopimuskoulutukseen. Sitä
kautta voidaan saada tuhansia nuoria työelämään.

Työllisyyttä nostetaan myös uudistamalla sosiaaliturvaa. Nykyinen pirstaleinen ja mo-
nimutkainen sosiaaliturvajärjestelmä ei kannusta työntekoon. Päinvastoin, nykyinen jär-
jestelmä on täynnä kannustinloukkuja. Tarvitaan sellainen perusturva, joka kannustaa
työntekoon. Miten hallitus aikoo uudistaa sosiaaliturvaa? Se on tuhannen taalan kysymys
— tai kymmenen vappusatasen kysymys.

Arvoisa puhemies! Lopuksi: Hallituksen työllisyystoimet ovat riittämättömiä ja jopa
vääränsuuntaisia. Tästä syystä kristillisdemokraattinen eduskuntaryhmä kannattaa edusta-
ja Mykkäsen tekemää epäluottamuslausetta hallitukselle.

15.08 Harry Harkimo liik (ryhmäpuheenvuoro): Arvoisa puhemies! Myös minä toivon
voimia Kuopioon, uhreille ja omaisille.

Arvoisa puhemies! Liike Nyt allekirjoitti välikysymyksen, koska uskomme, että työlli-
syyden osalta hallitusta kannattaa kirittää rohkeampiin toimenpiteisiin kuin mitä nyt ol-
laan tekemässä. Tätä mieltä oli myös iso osa niistä nettiparlamenttimme jäsenistä, jotka
kertoivat mielipiteensä välikysymykseen osallistumisesta.

Hallitus ei ole valinnut riittävän tehokkaita keinoja työllisyyden parantamiseen. Niiden
avulla emme pääse tuloksiin, joita on asetettu. Niiden lisäksi hallitus olisi voinut ja onnek-
si voi vieläkin 1) kohdentaa yritykselle menevän palkkatuen sijaan rahaa myös suoraan
työntekijöille, esimerkiksi muuttorahana työtä uudella paikkakunnalla kokeileville, 2) hel-
pottaa järeämmin yritysten investointeja ja 3) parantaa työvoimapalveluiden laatua.

Perustelen näitä seuraavasti: 
Lähdetään tehottomasta palkkatuesta. Oma kantani perustuu kokemuksiin satojen työn-

tekijöiden palkkaamisesta. Yhtäkään ihmistä en olisi palkannut sen vuoksi, että hänellä oli-
17



Pöytäkirjan asiakohta PTK 40/2019 vp
si ollut 30 prosentin palkka-alelappu kaulassa. Ei, ensin pitää olla tarve työntekijälle — se
on ensisijaista. Jos on aito tarve uusille avustaville käsille tai vaikka erityisavustajille, niin
kyllä palkkarahatkin löytyvät. [Sari Sarkomaa: Prosenttikorotukset ovat huimat!] Sen tie-
tää hallitus, ja niin on asia myös yrityksissä. Siksi tällainen tuki ei ratkaise Suomen työ-
markkinoiden ongelmia. Jos vaikka Uudessakaupungissa, Turussa tai Raumalla on auki
sata työpaikkaa, mutta ei sopivaa työvoimaa, niin palkkatuki menee hukkaan. Eivät ne yri-
tykset rahaa tarvitse. Enemmän sitä tarvitsevat työntekijät. He voisivat saada esimerkiksi
jonkin selkeän muuttorahan. Kenties uuden asunnon vuokra voisi mennä valtion piikkiin
niin kauan kuin työntekijä on koeajalla. [Anneli Kiljunen: Tämä kevennys tulee!] Siitä oli-
si työntekijälle suoraa hyötyä, ja se auttaisi perhe-elämän ja työn yhteensovittamisessa.

Palkkatuen on todettu työllistävän lähinnä julkisella puolella, mutta sekin on kosmeet-
tista, koska ihmiset eivät työllisty pysyvästi. Aina yksi palkkatuettu kerrallaan on töissä
maksimiajan, yleensä kahdeksan kuukautta, ja sitten tilalle tulee taas uusi ihminen, jota pi-
tää perehdyttää tehtäviinsä. Kukaan ei saa pysyvää työpaikkaa, koska kunnista on putsattu
ne avustavat ja ylläpitoluonteiset työt, jotka palkkatuelle parhaiten sopivat. 

Yksityisellä puolella palkkatuki on tutkimusten mukaan vielä tehottomampi, arvoisa pu-
hemies, siksi pitää tehdä muuta. Liike Nyt kannattaa toimia, jotka auttavat työnhakijaa, ja
toisaalta järeämpiä keinoja investointien lisäämiseksi. Tuplapoistot yrityksille on hyvä al-
ku, mutta niissä on iso ongelma. Tämän voimin tehtävät investoinnit alkavat yleensä suur-
yrityksissä vaikuttaa vasta vuosien jälkeen, ja silloinkin uusien, teknisesti edistyneempien
koneiden käyttäjiksi tarvitaan todennäköisesti vähemmän työvoimaa kuin aikaisempina
vuosina. Tälle vaalikaudelle ei hallituksen täsmätoimista ehdi vielä paljon hyötyä saa-
maan. Senkin vuoksi olisi voitu ottaa käyttöön järeämpiä keinoja. Liike Nyt on ehdottanut
esimerkiksi sitä, että sidottaisiin yrityksen voittojen verotus sen investointeihin. Mikäli in-
vestointeja olisi riittävästi, esimerkiksi 20—50 prosenttia voitosta, veroa ei tarvitsisi mak-
saa.

Kolmas iso ja tärkeä asia on työvoimapalveluiden laittaminen kuntoon. Muihin Pohjois-
maihin verrattuna Suomi käyttää laskentatavasta riippuen joko todella vähän tai nauretta-
van vähän rahaa työvoimapalveluihin. Julkinen työvoimapalvelu ja hallinto vei Tanskassa
0,41 prosenttia bruttokansantuotteesta vuonna 2016, Ruotsissa käytettiin 0,27, mutta Suo-
messa enää 0,15 prosenttia. [Eduskunnasta: Tämä on tärkeä ero!] Tuskin luvut ovat tuosta
päinvastaisiksi kääntyneet.

Mutta ennen kuin palveluihin kannattaa laittaa lisää rahaa, niiden toimintaa pitää kehit-
tää. Ensinnäkin valtaosa työntekijöiden työajasta menee työttömien hallinnollisten asioi-
den selvittämiseen ja pitämiseen järjestyksessä. Itse työnhaussa auttamiseen aikaa jää mi-
tättömästi. Hallinnollinen viidakko kaipaa rankkaa karsintaa. Toiseksi työvoimapalvelui-
den työntekijät eivät ole tehtäviinsä keskimäärin riittävän hyvin koulutettuja. Työhön pää-
see todella pienellä perehdytyksellä, vaikka kyseessä on työ, jolla on hyvin suuri merkitys
kymmenilletuhansille ihmisille. TEMin tai ely-keskusten pitäisi yhdessä miettiä, millä
koulutustaustalla virkailijoita haetaan ja millaista täydennyskoulutusta heille pitää muuttu-
vassa maailmassa olla. [Puhemies koputtaa] 

Näillä esittämilläni keinoilla hallitus saisi aidosti parannettua niin yritysten, työntekijöi-
den kuin työvoimapalveluiden tilannetta. Luotan siihen, että hallitus huomaa ideat hyviksi. 

Kannatan kokoomuksen välikysymystä.
18



Pöytäkirjan asiakohta PTK 40/2019 vp
Ensimmäinen varapuhemies Tuula Haatainen:  Nyt ryhmäpuheenvuokierroksen jäl-
keen vastauspuheenvuorot, ministeri Lintilä ja ministeri Harakka, molemmille viisi mi-
nuuttia. [Jukka Gustafsson: Pienimmän oppositiopuolueen puhe oli asiantunteva! — Ilkka
Kanerva: Loistava! Suorastaan häikäisevä!]

15.14 Valtiovarainministeri Mika Lintilä: Arvoisa puhemies! Ensiksi haluan kiittää op-
positiota tärkeästä kysymyksestä. Oppositio osoittaa terhakkuutta ja oikeaan asiaan koh-
distuvaa huomiota. [Kokoomuksen ryhmästä: Hyvä!] Hyvä puoli on tietysti se, että se
omalta osaltaan tsemppasi kaikkia eduskuntaryhmiä kertaamaan hiukan sitä, mikä on hal-
lituksen talouspolitiikan ytimessä: työllisyysasteen nostaminen, julkisen talouden tasapai-
nottaminen. [Oikealta: Missä keinot?] Näistä olemme kyllä yrittäneet muistuttaa joka vai-
heessa.

Aika monessa puheenvuorossa nousi esille työvoima, työvoiman puute. [Sari Sarko-
maan välihuuto] Meillä on tällä hetkellä historiallinen tilanne: Meillä on enemmän avoi-
mia työpaikkoja kuin koskaan aiemmin työnvälityksen historiassa. Meillä on 111 000
avointa työpaikkaa tällä hetkellä. On täysin selvä, että meidän täytyy ottaa käyttöön enem-
män Pohjoismaista tutut työllisyyspalvelu-uudistukset niin, että työpaikat ja työnhakijat
saadaan kohtaamaan. [Ilkka Kanerva: Työvoiman tarjonta hidastuu!] 

Ihan yhtä lailla jaan näkemyksen siitä, että meidän tulee nopeuttaa ulkomaisten työnte-
kijöitten lupamenettelyjä. Me tarvitsemme ulkomaista työvoimaa kotimaisen ikääntyvän
työvoiman tueksi. Ainakin Pohjanmaalla on jo pitkään tunnistettu tilanne: ei veneenraken-
tamisessa, metallipuolella eikä maataloudessa pärjättäisi tällä hetkellä ilman ulkomaisia
työntekijöitä. [Antti Kurvinen: Tämä on tosiasia! — Välihuutoja] Mutta täytyy sanoa, että
oppositio on kovin kärsimätön. [Leena Meren välihuuto] Kyllä oppositio voi luottaa sii-
hen, että hallitus pysyy ohjelmassaan. Olemme nyt kolme kuukautta olleet hallituksessa, ja
sinä aikana on saatu, voi sanoa, juna raiteille, mutta tarvitaan ehdottomasti toimia, joiden
mukaan mennään. [Ilkka Kanerva: Missä se Sipilän jälkeen sitten oli?] Mutta uskomme
hyvin vahvasti niihin tavoitteisiin, joita haemme. Aivan kuten edustaja Sipilä sanoi, ei us-
konut edellisenkään hallituksen toimiin moni silloin hallituksen alussa. [Välihuuto perus-
suomalaisten ryhmästä]

Edustaja Mykkänen kysyi listaa toimista. Lista on tehty. Listalla on aika paljon samoja
asioita, mitä on myös kokoomuksen listalla. [Pia Viitasen välihuuto] Tätä listaa tullaan te-
kemään edelleen kevääseen, jolloin on ensimmäinen kehysriihi, jossa sitä käsitellään. [Sa-
ri Sarkomaa: Miksi vasta silloin? — Paavo Arhinmäen välihuuto] Meillä on selkeä mars-
sijärjestys, kuten toin esille vastauspuheenvuorossa. Keväällä käymme läpi kehysriihessä
nämä esitykset. Syksyllä riihessä todennamme tilanteen muodostuneitten työpaikkojen
suhteen ja tarkistamme sen 30 000 työpaikan tavoitteen, joka on asetettu ensi elokuuhun.
Jatkotoimet määräytyvät sen mukaan sitten. [Ben Zyskowicz: Ensin menot, sitten myö-
hemmin todennamme!]

Edustaja Mykkänen kiinnitti huomiota kannusteisiin. Niissä on tehty paljon työtä. Teh-
ty edellisten hallitusten aikana, tehty tämän hallituksen aikana. Niissä vain valitettavasti
vaikeusaste nousee koko ajan. [Ilkka Kanerva: Helpot hommat on hoidettu!] Erittäin hyvin
edustaja Mykkänen muistaa viime kaudelta jo sen, että helpot ratkaisut rupeavat olemaan
tehtyjä [Petteri Orpon välihuuto] ja vielä pitää tehdä. Itse uskon oikeastaan, että meillä by-
rokratialoukut ovat suurempi ongelma kuin kannusteloukut. Enemmän me tarvitsemme
vielä toimia byrokratian purkamiseen.
19



Pöytäkirjan asiakohta PTK 40/2019 vp
Mutta olen erittäin tyytyväinen siihen, että oppositiossa, ainakin pääsääntöisesti, tunnis-
tetaan nämä päähaasteet, joita meillä on. Meillä on hiukan erilaisia näkemyksiä siitä, kuin-
ka niitä hoidetaan, mutta selkeästi vastus on yhtäläinen eli se, kuinka me pystymme Suo-
messa työllisyysasteen nostamaan 75 prosenttiin.

Ensimmäinen varapuhemies Tuula Haatainen:  Sitten ministeri Harakka, 5 minuuttia.
— Olkaa hyvä.

15.19 Työministeri Timo Harakka: Arvoisa puhemies! Muistan hyvin sen, kun 30 vuo-
den työuran jälkeen tulin mukaan politiikkaan syksyllä 2013. Ensimmäisessä vaalitilaisuu-
dessa Espoon Isossa Omenassa tapasin ihan ensimmäisenä hyvin riutuneen pariskunnan.
Mies ja nainen näyttivät siltä, etteivät ole nukkuneet moneen yöhön. He kertoivat, että mies
on muurari, yksinyrittäjä ja niin taitava ammatissaan, että työtä riittää kellon ympäri. He
anoivat — tai melkein rukoilivat — että voisiko jostain palkata miehelle työkaverin. An-
noin neuvoja, mutta tiesin kyllä sisimmässäni, että ensimmäisen ulkopuolisen työntekijän
palkkaaminen vaatii paljon uskallusta ja jopa erityistä osaamista. Heidän tilanteensa on
vaivannut minua kaikki nämä vuodet. Joillakin ihmisillä on liikaa töitä, toisilla ei lainkaan
vaikka haluja olisi.

Meillä on työkyvyttömyyseläkkeellä 60 000 ihmistä, jotka haluaisivat töihin mutta ei-
vät pääse. Samaan aikaan meillä on auki keskimäärin 60 000 työpaikkaa, joihin ei löydy
ammattitaitoisia työntekijöitä, mikä estää yritysten kasvua ja investointeja. On lisättävä
siis molempia, sekä osallisuutta että osaamista; Antti Rinteen hallituksen ohjelman otsik-
ko onkin Osallistava ja osaava Suomi. Näihin kahteen haasteeseen pitää vastata yhtä aikaa,
jos halutaan saavuttaa nykyistä korkeampi työllisyys ja sitä kautta varmistaa tulevaisuu-
den kestävä kasvu, hyvät julkiset palvelut, kaikille yhtäläiset mahdollisuudet kaikkialla
Suomessa, 2030-luvun hyvinvointiyhteiskunta.

Pohjoismaisen mallin ytimessä on korkea työllisyysaste, se että naiset ja miehet ovat
käyneet työssä ja yhteiskunta on vastaavasti kantanut vastuuta koulutuksesta ja hoivasta.
Tuloksena on maksuton, laadukas koulutus, maailman tasolla huipputasoinen terveyden-
hoito kaikille, julkinen liikenne, kirjastot. Pohjoismaiden menestystarina on työn tarina.
Uskon, että työllisyyden lisääminen on meidän kaikkien yhteinen tavoite, ja lupaan kuun-
nella avoimin mielin ajatuksia ja aloitteita työllisyyden, osallisuuden ja osaamisen lisäämi-
seksi, tulivatpa ne mistä tahansa ja keneltä tahansa.

Arvoisa puhemies! Tämä välikysymyshän on päätetty jo kauan ennen kuin hallitus jul-
kaisi ensi vuoden budjetin yhteydessä laajan työllistämispaketin, 25 työllistämistoimea.
[Sari Sarkomaan välihuuto] Valtiovarainministeri Lintilä esitteli jo pääpiirteissään monia
keinoja. Lisään itse omalta osaltani tuohon pitkään listaan vain kaksi asiaa, vastaukset ky-
symyksiin ”milloin” ja ”miksi”.

Milloin tapahtuu? Vastaus on: viipymättä, heti, nyt, tällä hetkellä ja jatkossa. Toisin kuin
välikysymys esittää, tämä muutaman kuukauden ikäinen hallitus on jo ryhtynyt ripeästi
toimeen. [Timo Heinosen välihuuto] Sattumalta samana päivänä, kun välikysymys luet-
tiin, julkaisimme jo tiedon, että hallitus lähettää laajan kuntakokeilun lausunnoille. Vastaa-
va kaupunkien ja valtion yhteistyö on jo nyt lyhentänyt esimerkiksi Vantaalla työttömyys-
jaksoja kuukausikaupalla. Olemme siis aloittaneet lähihistorian suurimman uudistuksen
työllistämispalveluihin, ja se on mennyt välikysymysten tekijältä täysin ohi, [Petteri Orpo:
Ei ole!] samoin kuin vuoden päästä voimaan tulevan palkkatukiuudistuksen mittakaava,
20



Pöytäkirjan asiakohta PTK 40/2019 vp
tarkemmin sanoen kolmen eri palkkatuen yhtäaikainen uudistus. Yritysten palkkatuen ja
järjestöjen palkkatuen lisäksi valmistelemme kokonaan uuden palkkatuen. [Timo Heino-
sen välihuuto] Haluamme auttaa yksinyrittäjiä palkkaamaan ensimmäisen työntekijän.
Olen erityisen iloinen, että voin vihdoinkin vastata tuolle muuraripariskunnalle ja 200 000
muulle yksinyrittäjälle, että yrittäjää arvostetaan, yrittäjää autetaan ja kannustetaan. Vas-
taus kysymykseen ”milloin” on myös se, että koko hallituskauden ajan. Tämä on työllisy-
yshallitus, jonka toimet vaikuttavat koko vuosikymmenen aikana ja parantavat rakenteel-
lisesti Suomen työllisyyttä. [Timo Heinosen välihuuto]

Arvoisa puhemies! Vielä vastaus kysymykseen ”miksi”. Miksi olemme valinneet nämä
kannustavat keinot emmekä suostu leikkaamaan työttömyysturvaa, emme halua pahentaa
köyhyyttä leikkaamalla sosiaaliturvaa, emme lisää tuloeroja emmekä heikennä pienitulois-
ten perheiden arjen pärjäämistä? Miksi tarjoamme lisää mahdollisuuksia, emmekä vähem-
män, kuten välikysymyksessä vaaditaan? [Sari Sarkomaan välihuuto] Kaikissa muissa
Pohjoismaissa työllisyys on korkeammalla kuin Suomessa: Ruotsissa, Norjassa, Tanskas-
sa, Islannissa, jokaisessa. Tanskassa työllisyys on pääosin kuntien hoidossa, Ruotsissa
palkkatukeen panostetaan suhteessa bkt:hen viisi kertaa enemmän kuin meillä. [Petteri Or-
pon välihuuto] Jos halutaan pohjoismainen työllisyysaste, kannattaa kokeilla pohjoismai-
sia keinoja. [Ben Zyskowiczin välihuuto] Juuri tätä työ- ja elinkeinoministeriö ja valtiova-
rainministeriö esittävät. Haluamme kehittää Suomea pohjoismaisena yhteiskuntana, jossa
osaaminen on maailman huippua ja jossa jokaisella on osallistumisen oikeus sekä tahto
tasa-arvoiseen elämään.

Ensimmäinen varapuhemies Tuula Haatainen:  Tämän jälkeen käymme debattiin. Pyy-
dän niitä edustajia, jotka haluavat käyttää puheenvuoron, nousemaan seisomaan ja paina-
maan V-painiketta.

15.24 Ville Tavio ps (vastauspuheenvuoro): Arvoisa puhemies! Tuossa työministeri Ha-
rakan äsken läpikäymässä puheenvuorossa ja myös vastauksessa tähän välikysymykseen
näkyy kyllä tämä hallituksen työllisyystoimilista, mistä paljon puhutte. Näen siinä myös
positiivista, ja se on hyvä, että näitä erilaisia kokeiluja ja erilaisia selvityksiä pannaan vi-
reille. Mutta ongelma on oppositiossa nyt se, että isossa kuvassa näyttää siltä, että te tämän
valtiontalouden tuhlailunne rahoitatte velanotolla, myymällä valtion omaisuutta ja verotta-
malla kansalaisia lisää. Suomalaisen työvoiman, keskituloisten, niiden ahkerien työnteki-
jöiden, ostovoiman pienentäminen nimenomaan vähentää työpaikkoja, ei se lisää työpaik-
koja. [Pia Viitasen välihuuto — Paavo Arhinmäen välihuuto] Polttoaineverotus kiristyy
250 miljoonaa ja tupakkaverotus 200 miljoonaa — tupakoitsijoiden puolustajia tässä salis-
sa ei nyt olla ainakaan vielä nähty. Voiko tätä pakettia ottaa vakavissaan? Perukaa nyt ai-
nakin se polttoaineveron korotus, ja mikäli tahdotte ympäristöystävällisempiä ajoneuvoja,
[Puhemies koputtaa] laskekaa autoveroa.

15.26 Pia Viitanen sd (vastauspuheenvuoro): Arvoisa rouva puhemies! Kyllähän nyt
tämä tosiasia tiedetään. Tämä välikysymys on aktiivimallivälikysymys. [Arja Juvonen: Ei
ei!] Kyse on siitä aivan selkeästi — vaikka muuta, kokoomus, ehkä sanotte — että teille
nämä hallituksen työllisyystoimet eivät kelpaa siksi, että siellä ei kuriteta tarpeeksi työttö-
miä, siellä ei ole keppiä, [Timo Heinonen: Älkää nyt viitsikö!] eivät kelpaa, siksi te haikai-
lette tämän aktiivimalli-ideologian perään. 
21



Pöytäkirjan asiakohta PTK 40/2019 vp
Oli iloista kuulla, ministeri Harakka, tästä kuntakokeilusta, se on varmasti 240 vuotta tä-
nään täyttävälle Tampereelle erinomainen syntymäpäivälahja. Mitä tapahtui viime halli-
tuksen aikana? Tämän toimivan myönteisen kokeilun kokoomushallitus kyllä lakkautti.
Hyvä, että nyt mennään toiseen suuntaan. Tällaiset mallit ovat paljon tehokkaampia kuin
sellainen loputon haikailu aktiivimallin perään. [Ben Zyskowiczin välihuuto]

Puhemies! Kuulinko oikein, että edustaja Orpo esitti myös lisäleikkausta? Hänhän esitti
tuossa listassaan leikkausta [Puhemies koputtaa] myös toimeentulotukeen — leikkauslinja
siis jatkuu kokoomuksen mielestä.

15.27 Petteri Orpo kok (vastauspuheenvuoro): Arvoisa rouva puhemies! Hyvä hallitus,
kun me vaadimme teiltä todellisia työllisyystoimia tilanteessa, [Paavo Arhinmäki: Te vaa-
ditte leikkauksia!] jossa on ne 110 000 avointa työpaikkaa, tilanteessa, jossa meillä on laa-
ja työttömyys — luultavasti yli 300 000 — niin te hyökkäätte meidän kimppuumme ja hau-
kutte meitä kylmästä politiikasta. [Sosiaalidemokraattien ryhmästä: Sitähän te teette!] Si-
teeraan Martti Hetemäkeä [Paavo Arhinmäen välihuuto] — Martti Hetemäkeä, edustaja
Arhinmäki: ”Kaikki mahdolliset ihmiset pitää saada työllistettyä ihan heidän oman itsensä
vuoksi, heidän hyvinvointinsa vuoksi, mutta myös yhteisen hyvän vuoksi.” Kyse on työt-
tömien ihmisten hyvinvoinnista, ja me tarvitsemme todellisia työllisyystoimia, jotta syn-
tyy työn tarjontaa ja jotta synty työn kysyntää. Ne loistavat poissaolollaan.

Ja hyvä hallitus, [Paavo Arhinmäen välihuuto] kun keväällä me arvostelimme teidän
hallitusohjelmaanne ja sen työllisyyspolitiikkaa siten, että se on hiekalle rakennettu hulp-
pea huvila, niin tilanne on siitä huonontunut. Eilen tuli aivan järkyttävän dramaattisia väes-
töennusteita, talousennusteet näyttävät lähes nollakasvua, tai ainakin alle 1 prosentin kas-
vua. [Puhemies koputtaa] Tilanne on entisestään heikentynyt. Teidän on pakko tuoda to-
dellisia [Puhemies koputtaa] työllisyystoimia, ei ensi vuonna — nyt. [Timo Heinonen:
Hanskat on jo pudonneet!]

15.28 Juha Sipilä kesk (vastauspuheenvuoro): Arvoisa rouva puhemies! Niin kuin viime
kaudellakin, hallituksen talouspolitiikan onnistuminen on työllisyydestä kiinni. Mutta us-
kon, että tässä salissa on myöskin laaja yhteisymmärrys niistä menolisäyksistä, mitä on
tehty varhaiskasvatukseen, peruskoulutukseen, korkeakouluihin, ammattikouluihin, myös-
kin pieniin eläkkeisiin ja perusturvaan. Perusväylänpidon korotuksista olemme kaikki sa-
maa mieltä tässä salissa, siihen on sitoutunut koko eduskunta. Eli kaikki on nyt kiinni siitä,
miten saamme työllisyystoimet onnistumaan. Työllisyystoimista täällä nousi esille palkka-
tuki. Itse priorisoisin tätä palkkatukea osatyökykyisille ja tukemaan oppisopimuskoulutus-
ta, joka Suomessa on lapsenkengissä. [Ilkka Kanerva: Ehdottomasti näin!] Myöskin nor-
mien purkaminen, sitä työtä täytyisi jatkaa. [Perussuomalaisten ryhmästä: Jatkakaa!]

Ministeri Harakka, te kerroitte, että moni työryhmä tekee tällä hetkellä töitä esimerkiksi
paikallisen sopimisen eteen. Haluaisin kuulla, missä nuo työryhmät tällä hetkellä menevät.
[Puhemies koputtaa]

Ja ministeri Lintilältä kysyisin: nouseeko tosiaankin yritysten verotus täällä, vaikka te
juuri päätitte budjettiriihessä tuplapoistoista? Täällä edustaja Östman [Puhemies koputtaa]
väitti niin.

15.29 Saara Hyrkkö vihr (vastauspuheenvuoro): Arvoisa puhemies! Kokoomus on ollut
täällä huolissaan nuorisotyöttömyydestä. Kuitenkin juuri kokoomuksen vallassa ollessa
22



Pöytäkirjan asiakohta PTK 40/2019 vp
koulutukseen on tehty lukemattomia leikkauksia. Mehän kaikki tiedämme, että esimerkik-
si pelkän peruskoulun varassa on työllistyminen tavattoman vaikeaa. Sen takia tämä halli-
tus haluaa taata jokaiselle nuorelle toisen asteen koulutuksen ja vahvistaa sitä koulutuspol-
kua aina varhaiskasvatuksesta alkaen. Hieman ihmettelen, että sitäkö kokoomus täällä nyt
kritisoi. Hallitus toki joutuu lähtemään tähän koulutuksen kunnianpalautukseen hieman ta-
kamatkalta, kun edellisten vuosien jättileikkauksien jälkiä siivotaan. Käänne on kuitenkin
alkanut. Tavoitteena on vahvistaa koulutuksen tasa-arvoa ja suomalaisten osaamista, jotta
niihin työpaikkoihin löytyy osaavia tekijöitä. Panostukset koulutukseen ja tutkimukseen
rakentavat hyvää paitsi tänään myöskin tulevina vuosina, ja siitä on kestävässä työllisyys-
politiikassa kysymys. [Ben Zyskowicz: Ja te söitte koulutuslupauksenne!]

15.30 Peter Östman kd (vastauspuheenvuoro): Puhemies! Huomasin, että nimeni mainit-
tiin yritysverotukseen liittyen. Varmasti se väite, minkä minä esitin tuossa ryhmäpuheen-
vuorossa, että yritysverotuskin kiristyy... [Keskeltä: Väärä väite!] — Kuunnelkaa. — Suo-
messa on yli 300 000 yritystä, joista yli 150 000, siis yli puolet, on niin sanottuja henki-
löyhtiöitä. Oletteko tehneet vaikutusarvioinnin, että miten se vaikuttaa näihin yrittäjiin,
[Antti Kurvisen välihuuto] jotka nostavat myöskin ansiotuloja? Heihinhän se iskee. Sen li-
säksi kyllä polttoaineverokin vaikuttaa. [Antti Kurvinen: Yrittäjävähennys! — Paavo Ar-
hinmäen välihuuto] Yritykset maksavat erilaisia veroja ja muita maksuja, ja tämä hallituk-
sen linja iskee kyllä myöskin yrittäjien tuloihin. [Antti Kurvinen: Osinkoverotus ei kiris-
ty!]

15.31 Anna Kontula vas (vastauspuheenvuoro): Arvoisa puhemies! Useissa opposition
puheenvuoroissa on kaipailtu sotu-uudistusta, ja on aivan selvää, että sellainen tarvitaan, ja
siksi on hyvä, että se siellä hallituksen työlistan kärkipäässä onkin. Hiukan kuitenkin ih-
mettelen sitä, että kun budjettiriihessä on tehty jo lukuisia yksittäisiä toimenpiteitä, joilla
pyritään sosiaaliturvabyrokratian vähentämiseen ja joihin minä itse uskon kaikkein eniten
näistä hallituksen työllisyystoimista, niin niitä ei ole kuitenkaan huomattu ja niitä ei ole
mainittu yhdessäkään puheenvuorossa. Onko niin, että oppositiossa ei tunneta budjettirii-
hen päätöksiä, vai eikö siellä tunneta sosiaaliturvabyrokratiaa, niin että ymmärrettäisiin,
mikä merkitys näillä ratkaisuilla on?

15.32 Harry Harkimo liik (vastauspuheenvuoro): Arvoisa puhemies! Palkkatuki on sem-
moinen asia, johon — vaikka minä haluaisin kuinka siihen uskoa — minä en voi uskoa, sii-
hen, että yritykset palkkaisivat uusia ihmisiä vain sen takia, että ne saavat palkkatukea. Se
on minulle vaikea asia uskoa, koska jos yritys tarvitsee ihmisen, niin se ottaa ihmisen ja ot-
taa semmoisen, jolla on semmoinen kompetenssi, jota se tarvitsee. Siksi tämä palkkatuki
on niin vaikea asia uskoa ja siksi minä toivoisin, että niille työntekijöille annettaisiin myös
jonkunnäköinen porkkana, jotta he saisivat uuden vaihteen päälle ja lähtisivät muille paik-
kakunnille tekemään töitä, koska se antaisi lisää potkua tähän.

15.33 Joakim Strand r (vastauspuheenvuoro): Värderade talman! I interpellationstexten
målade samlingspartiet upp en bild av att två relativt vältjänande vuxna tillsammans kunde
mista till och med 300 euro per år.
23



Pöytäkirjan asiakohta PTK 40/2019 vp
En tunne täysin näitten laskujen taustoja, mutta väitetään siis, että tietyssä segmentissä 12
euroa per henkilö voisi tulla vähemmän käteen. Viime viikolla eräs perusporvari kysyi mi-
nulta, että kuvitteleeko kokoomus todellakin niin, että heidän ydinkannattajilleen tämä 12
euroa on niin iso, valtava, tärkeä raha, että sen tähden tulee panostaa vähemmän koulutuk-
seen, vähemmän yritysvetoiseen tki-toimintaan. Hän ei ollut sitä mieltä. 

Arvoisa valtiovarainministeri: eikö olekin niin, että 70 prosentille ihmisistä tulee enem-
män käteen?

Visst är det så att 70 procent av finländarna får mer pengar i handen tack vare regeringens
åtgärder?

15.34 Kai Mykkänen kok (vastauspuheenvuoro): Arvoisa puhemies! Edustaja Strand siis
kannattaa palkkaverotuksen kiristämistä. Kysehän on suunnasta, siitä, mihin suuntaan. Me
pidimme sen kevyemmässä suunnassa, nyt se lähtee noususuuntaan. Tämä on totuus, ja sitä
te äsken kannatitte. 

Arvoisa puhemies! Täällä ministeri Lintilä ja monet muut hallituksen edustajat — myös
edustaja Sipilä — ovat korostaneet, että eivät neljä vuotta sittenkään kaikki uskoneet toi-
miin eivätkä kaikki tulokset olleet nähtävissä. No eivät tietystikään, mutta muistanko oi-
kein, edustaja Sipilä, että neljä vuotta sitten hallitusohjelmassa ja välittömästi sen jälkeen
kesällä ja syksyllä linjattiin ansiosidonnaisen lyhentämisestä 100 päivällä, takaisinottovel-
voitteen keventämisestä, koeajan puolitoistakertaistamisesta, luotiin paine kiky-sopimuk-
selle? Ei odotettu kahta vuotta, ei odotettu kahta vuotta kuntavaalien alle. Sitten loppukau-
desta päätökset olivatkin vaikeampia. Tämän takia on erittäin vaarallista istua käsien pääl-
lä nyt tämä syksy. 

Toiseksi: Ministeri Harakka, missä ovat ne vaikutusarvioidut keinot tuossa teidän 25:n
listassa, joille ekonomistit antavat sen 30 000 aitoa lisätyöpaikkaa? Ekonomistit ovat lä-
hinnä sanoneet, että budjettiriihi ennemmin vähentää [Puhemies koputtaa] työllisyyttä
kuin lisää sitä. [Ilkka Kanerva: Helppoja keinoja!]

15.35 Sami Savio ps (vastauspuheenvuoro): Arvoisa puhemies! Perussuomalaiset jaka-
vat huolen hallituksen talouslinjausten konkretian puutteesta, mutta me emme kuitenkaan
yhdy kokoomuksen esittämiin työperäisen maahanmuuton lisäämisvaateisiin. Veronmak-
sajille erityisen kalliiksi koituu ulkomaisen työvoiman maahantulo sellaisiin matalien
osaamisvaatimusten työtehtäviin, joista maksettavaa palkkaa yhteiskunta joutuu täydentä-
mään jatkuvilla tulonsiirroilla. 

Arvoisa puhemies! Ulkomaisen työvoiman määrän lisäämisen sijaan tarvitaan suoma-
laisten nuorten ja työttömien työllistymistä helpottavia toimia. Tärkeimpiin niistä kuuluu
työelämän nykyisiin ja tuleviin tarpeisiin vastaava koulutus esimerkiksi oppisopimusjär-
jestelmää kehittämällä. Myös suomalaisen teollisuuden kilpailukyky on ehdottomasti tur-
vattava, eikä sitä tule rasittaa uusilla ja tarpeettomilla säädöksillä. 

Kysynkin: mitä sosiaalidemokraattien ja keskustan yhteistyön varaan rakentuva hallitus
aikoo tehdä estääkseen tai edes hidastaakseen työpaikkojen katoamista perinteisillä teolli-
suuspaikkakunnilla, joiden tuottaman hyvinvoinnin varaan suomalainen yhteiskunta on jo
vuosikymmenien ajan perustunut?
24



Pöytäkirjan asiakohta PTK 40/2019 vp
Ensimmäinen varapuhemies Tuula Haatainen: Annetaan vastauspuheenvuoro valtio-
neuvostolle. — Pääministeri Rinne, 3 minuuttia.

15.36 Pääministeri Antti Rinne: Kiitoksia, arvoisa puhemies! Aluksi minäkin esitän sy-
vän osanottoni Kuopion uhreille ja omaisille. Kiitän poliisia nopeasta toiminnasta tuossa
tilanteessa ja viranomaisia kaiken kaikkiaan hyvästä yhteistyöstä keskenään. 

Arvoisa puhemies! On tärkeä huomata, että tämän hallituksen ero kokoomusjohtoiseen
politiikkaan tuli selväksi tuossa edustaja Mykkäsen puheenvuorossa. [Arto Satonen: Onko
Sipilä siirtynyt kokoomukseen?] Se oli hyvin selkeä osoitus siitä, että meidän välillämme
on iso ero. Tämä hallitus haluaa vähentää eriarvoisuutta suomalaisessa yhteiskunnassa.
Tämä hallitus haluaa keventää pieni- ja keskituloisten verotusta, huolehtia siitä, että osto-
voima kasvaa yli 70 prosentilla suomalaisista. Tämä hallitus haluaa huolehtia siitä, että jo-
kainen suomalainen nuori saa riittävän koulutuksen työllistyäkseen. Näihin käytetään ve-
rotuloina kerättäviä rahoja, joittenka kautta haetaan se noin miljardin euron lisäys pysyviin
menoihin. 

Edustaja Mykkänen, on oleellista se, että erotetaan kokoomuslainen politiikka ja tämän
hallituksen politiikka, joissa on ero kuin yöllä ja päivällä. Tämä hallitus on tulevaisuuspo-
litiikkaa tekevä hallitus, kokoomusjohtoiset toimenpiteet ovat olleet menneisyyden poli-
tiikkaa. Tämä ero on hyvä tehdä selväksi. [Ilkka Kanerva: Vähän asiallisempaa retoriik-
kaa, please!]

15.38 Arto Satonen kok (vastauspuheenvuoro): Arvoisa puhemies! Tämä pääministerin
puheenvuoro oli hyvin kuvaava. On ihan selvää, että me olemme kaikki tässä salissa huo-
lissamme eriarvoisuudesta, [Paavo Arhinmäki: Kokoomus on aivan yössä!] mutta millä
muulla eriarvoisuutta tässä maassa torjutaan paremmin kuin sillä, että syntyy lisää työpaik-
koja? Edellisen hallituksen aikaan syntyi 130 000 työpaikkaa lisää. Monissa perheissä
elintaso parani. Teidän työnne arvoa tullaan mittaamaan sillä, moniko suomalainen teidän
vaalikautenne aikana tulee työllistymään ja miten heidän tulonsa tulee kehittymään. Se on
se asia, joka tässä kaikkein eniten merkitsee. Ja jos ne tavoitteet eivät täyty, se myös tar-
koittaa sitä, ettei meillä ole rahaa hyvinvointipalveluihin, ei koulutukseen, terveydenhoi-
toon, sosiaaliturvaan, vaikka me kaikki haluamme niitä asioita edistää, ja sen takia kannat-
taisi ottaa vakavasti se vinkki, joka kokoomuksen listassa on annettu esimerkiksi ansiosi-
donnaisen työttömyysturvan porrastuksesta, joka välittömästi auttaisi työllisyyden paran-
tamisessa.

Ensimmäinen varapuhemies Tuula Haatainen:  Vastauspuheenvuoro ministeri Rinne,
minuutti.

15.39 Pääministeri Antti Rinne (vastauspuheenvuoro): Kiitoksia, arvoisa puhemies! Ää-
rettömän tärkeä puheenvuoro liittyen työllisyyteen. [Ilkka Kanerva: Eikö niin?] Tämän
hallituksen talouspolitiikka, niin kuin usein on todettu, keskeisesti perustuu siihen, että
työllisyysaste tulee nousemaan. Siellä on kaksi elementtiä, on tämä tämmöinen suhdanne-
perusteinen, [Oikealta: Se on menneisyyden politiikkaa!] joka perustuu valtiovarainminis-
teriön laskelmaan siitä, mitä tapahtuu riippumatta siitä, mitä tämä hallitus tekee. Sitten on
tämän hallituksen politiikan sisältö, jossa tavoitellaan lisätyöpaikkoja 60 000 tämän vaali-
kauden aikana, joista 30 000:n pitää olla päätösperusteisesti osoitettavissa ensi elokuussa.
25



Pöytäkirjan asiakohta PTK 40/2019 vp
Näitten asioitten eteen hallitus tekee jatkuvasti töitä yhteistyössä eri tahojen kanssa. On ky-
symys yhteistyöstä yrittäjäjärjestöjen kanssa, yhteistyöstä Elinkeinoelämän keskusliiton
kanssa, yhteistyöstä eri palkansaajajärjestöjen kanssa. Haemme hallituksen sisällä myös
jatkuvasti uusia keinoja, joilla voimme vahvistaa työllisyysasteen nousua sinne noin 75
prosenttiin. Meidän tavoitteemme pitää olla huomattavasti pitemmällä. 2040-luvulla työl-
lisyysasteen pitää olla yli 80 prosenttia. Tämän hallituksen politiikka perustuu sille, että
työllisyysaste tulee nostettua. [Ilkka Kanerva: Niin kuin viime hallituksellakin!]

15.40 Petteri Orpo kok (vastauspuheenvuoro): Arvoisa rouva puhemies! Nyt on aivan
oleellista se, onko hallitus sitoutunut 75 prosentin työllisyysasteeseen. [Sosiaalidemokraat-
tien ryhmästä: On!] Se ei riitä, että teillä on vuoden päästä 30 000:n keinot näköpiirissä,
niin kuin te olette aikaisemmin sanoneet. 75 tarvitaan, jotta teidän oma hallitusohjelmanne
toteutuu.

Pääministeri Rinne, tämä jälkimmäinen puheenvuoro oli parempi, mutta kyllä edellinen
herätti ajatuksen siitä, että te oikeasti olette pääministeri, ei se auta, että täällä syyllistätte
meitä tai omaa hallituskumppania edellisen hallituskauden teidän mielestänne huonosta
politiikasta. Keskittykää tekemään niitä työllisyystoimia älkääkä kiristäkö ihmisten vero-
tusta — ei työverotusta, ei polttoaineverotusta — ja tehkää työllisyystoimia, joilla voidaan
kattaa ne kulut, joita te olette etupainotteisesti laittaneet sinne budjettiin.

15.41 Arja Juvonen ps (vastauspuheenvuoro): Arvoisa rouva puhemies! Hallitus haluaa
kaventaa tuloeroja mutta lisätä hyvinvointieroja. Näinhän siinä käy. Puheet ovat puheita,
teot ratkaisevat. Hallituksen talouspolitiikka [Paavo Arhinmäen välihuuto] unohtaa van-
hukset. Lupaatte, mutta ette anna rahaa — #hoitajamitoitus, #hoivatakuu.

30- ja 40-luvulla eläneet ja syntyneet ihmiset ovat kokeneet kovia. Työtä, työtä ja työtä
he ovat tehneet, rakentaneet ja raataneet, ja mitä te, hallitus, olette luvanneet heille? Te lu-
paatte lisää hoitajia, 0,7 hoitajamitoituksen, mutta todellisuudessa te ette ole kohdistamas-
sa sinne rahaa. Kertokaa meille: mikä on teidän talouspolitiikkanne tässä vanhustenhoito-
asiassa, ja mikä on totuus hoitajamitoituksessa 0,7? Tuotteko te sen vai ette? Olen ymmär-
tänyt, että sinne lakiin ollaan edelleenkin kirjaamassa se 0,5, [Puhemies koputtaa] mikä tar-
koittaa sitä, että tämä teidän lupauksenne katoaa savuna ilmaan. 

Ensimmäinen varapuhemies Tuula Haatainen:  Ministeri Pekonen, 1 minuutti.

15.42 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edustaja Mykkänen nosti tuossa avauspuheenvuorossaan esiin tuon sotu-uu-
distuksen, enkä oikein ymmärtänyt sitä kritiikkiä, että hallitus olisi nostanut kädet ilmaan
sotu-uudistuksen osalta. [Jukka Gustafsson: Ei mekään!] Näin ei ole suinkaan. 

Hallitus nimenomaan on käynnistämässä parlamentaarisena komiteatyönä [Paavo Ar-
hinmäki: Te pääsette nyt sitten mukaan, eikö kelpaa?] valtavan sotu-uudistuksen, jota on
tarkoitus tehdä yhdessä niin, että kaikki eduskuntapuolueet yhdessä osallistuvat tämän val-
tavan sosiaaliturvauudistuksen valmisteluun. Työ kestää kauan ja ulottuu vielä seuraavalle
vaalikaudellekin, mutta on tarkoitus, että voimme myöskin irrottaa osia tästä suuresta ko-
konaisuudesta, joita voimme sitten viedä välittömästi myöskin toimeenpantavaksi. Nimen-
omaan edustaja Mykkänen oli huolissaan työn vastaanottamisesta. Se on myöskin hallituk-
sella tässä sotu-uudistuksen kärkisijoilla, jotta voimme esimerkiksi työttömyysturvan so-
26



Pöytäkirjan asiakohta PTK 40/2019 vp
vittelua uudistaa jo heti ensi vuonna ja saada voimaan näitä muutoksia mahdollisimman
pian. Mutta, niin kuin todettu, parlamentaarisella [Puhemies koputtaa] yhteistyöllä valmis-
telemme tätä sitten kaikki yhdessä, ja työ alkaa pian. 

15.44 Heli Järvinen vihr (vastauspuheenvuoro): Arvoisa rouva puhemies! On selvää,
että työllisyyden parantaminen on aivan keskeistä ja ensisijaista niin tälle kuin tulevillekin
hallituksille. Kesäkuussa hallitus päätti nostaa suomalaisten osaamistasoa, luoda polkuja
osatyökykyisille, toteuttaa perhevapaauudistuksen, lisätä paikallista sopimista, helpottaa
ulkomaisen työvoiman tulemista, keventää työn verotusta, lisätä henkilökohtaisia palvelu-
ja ja kehittää palkkatukea. Tämä siis kesäkuussa. Elokuussa kokoomus tuli prikulleen sa-
malle linjalle, koska nämä kaikki toimet löytyvät myös kokoomuksen ohjelmasta. 

Ja mitä tulee ahkeriin keskituloisiin, 70 prosentilla suomalaisista ostovoima paranee, ja
väitän, että jos joku keskituloinen jää välistä, niin ahkeraa keskituloista ilahduttaa se, kun
heidän lapsilleen luvataan lisää päivähoitoa, koulutusta, työttömille ystäville töitä ja hei-
dän ahkerille, vuosikymmeniä töitä tehneille ja pientä eläkettä nauttiville vanhemmilleen
vähän enemmän eläkettä. 

15.45 Timo Heinonen kok (vastauspuheenvuoro): Arvoisa rouva puhemies! Kun edusta-
ja Sipilä ja kokoomus olivat hallituksessa, syntyi lähes 140 000 työpaikkaa, työllisyys pa-
rani, työttömyys väheni, myös pitkäaikaistyöttömyys ja nuorisotyöttömyys. Nyt kun halli-
tuksessa on keskusta ja demarit ja työministerinä Harakka, työllisyyden hyvä kehitys on
pysähtynyt [Välihuutoja] ja työttömyys ei enää vähene. 

Sipilä varoitti teitä, arvoisa pääministeri Rinne: ”Antti, älä sössi taloutta!” Nyt tässä on
käymässä juuri näin. Teidän toimet eivät lisää työllisyyttä. Talouden asiantuntijat ovat to-
denneet, että teidän toimenpiteet eivät lisää työllisyyttä, vaan ne itse asiassa vähentävät si-
tä. Kun te viimekaudella monet kerrat piditte esillä sitä, että uskokaa asiantuntijoita, kuun-
nelkaa asiantuntijoita, niin miksi te ette enää hallituksessa ja vallassa ollessanne kuuntele
asiantuntijoita ja tee toimenpiteitä, jotka lisäisivät työllisyyttä ja vähentäisivät työttömyyt-
tä? Teidän politiikka vie tätä väärään suuntaan.

15.46 Antti Lindtman sd (vastauspuheenvuoro): Arvoisa puhemies! Palkkatuki on erityi-
sen tehokas keino nykäistä ihminen työelämään paikkakunnilla, jossa asuminen on erityi-
sen kallista. Näin sanoi yksi asiantuntija, johon kokoomus toistuvasti viime vaalikaudella
viittasi, nimittäin valtiovarainministeriön kansliapäällikkö Martti Hetemäki. Tässä nyt yksi
esimerkki asiantuntijasta. 

Mutta, arvoisa puhemies, täytyy ymmärtää, että mitä pidemmälle menemme kohti sitä
75:tä prosenttia, sitä useammin sillä polulla tulee vastaan osatyökykyinen, pitkäaikaistyö-
tön tai nuori vailla koulutusta. Ei sinne enää keppi auta, vaan tarvitaan yksilöllistä palvelua. 

Ja arvoisa kokoomus, kyllä valitettavasti nyt tämä aktiivimalli-ideologia kuultaa täältä
läpi. [Ben Zyskowicz: Ei siitä puhu enää kukaan muu kuin demarit!] Valitettavasti se kuul-
taa, [Välihuutoja] ja ainoa ero on se, että viime vaalikaudella se oli teille avorakas ja nyt se
on teille salarakas. Nimittäin tämä työttömyysturvan leikkausmalli, johon te viittaatte, tääl-
lä pienellä präntätty kohta kertoo, että jotta tähän työllisyysvaikutukseen päästäisiin, mitä
te esitätte, se varovaisestikin arvioiden tarkoittaisi yli 100 miljoonan leikkausta työttö-
myysturvaan, [Puhemies koputtaa] yli 100 miljoonan leikkausta. Ja tämän hallituksen kei-
not ovat: [Puhemies: Aika!] aktiivimalli-ideologia, keppilinja [Puhemies koputtaa] on nyt
27



Pöytäkirjan asiakohta PTK 40/2019 vp
hylätty, ja nyt tuetaan yksilöllisillä palveluilla. [Ben Zyskowicz: Aktiivimallista eivät puhu
muut kuin demarit!]

15.48 Sanna Antikainen ps (vastauspuheenvuoro): Arvoisa rouva puhemies! Koko EU:n
tasolla työllisyysnäkymät ovat synkät. Suomessakin on viime kuukausina uutisoitu useista
tehtaitten sulkemisista. Oulusta ja Raumalta suljetaan paperikoneet, Anjalassa lomaute-
taan paperitehtaan koko henkilöstö ja Kiteellä suljettiin saha. Metsäteollisuuden heikenty-
nyt markkinatilanne kohdistuu erityisesti niihin maakuntiin, joissa muut työpaikat ovat vä-
hissä ja työllisyystilanne on jo ennalta erittäin heikko. Metsäteollisuuden työpaikkojen me-
netyksen seurauksena monen kunnan tilanne heikkenee merkittävästi kerrannaisvaikutus-
ten vuoksi. Kysyn: miten hallitus auttaa Kiteen kaupunkia?

Hallitus ei reagoinut riittävästi työpaikkojen menetyksiin, eikä hallituksen ilmastopoli-
tiikka ainakaan edistä uusien metsäteollisuuden työpaikkojen syntyä. Ympäristöministeri
vihreistä on pelotellut lehdissä, ettei puu riitä, ja kas, Kiteellä loppui saha. Tämä on halli-
tuksen politiikka käytännössä... [Puhemies: Aika!] — Kiitos, rouva puhemies!

Ensimmäinen varapuhemies Tuula Haatainen:  Kiitoksia. [Leena Meri: Harmi, että jäi
kesken, oli niin loistava!] — Uusia puheenvuoroja voi ottaa, niitä tässä riittää. Meillä on
vielä aikaa. — Pääministeri Rinne, 1 minuutti, ja sitten ministeri Kulmuni.

15.49 Pääministeri Antti Rinne (vastauspuheenvuoro): Kiitoksia, arvoisa puhemies!
Edustaja, totean vain tuosta Kiteestä sen verran, että jo ennen kuin Kiteellä tämä toteutui-
kaan, niin hallitus oli ottanut huomioon Kiteen toiveita, ja Puhoksen liittymän rakennus-
työt lähtevät käyntiin tänä syksynä sen takia, että hallitus antaa budjetissaan sinne rahaa.
[Sanna Antikainen: Onko tämä lupaus?] — Tämä on lupaus, kun se on budjettikirjassa täl-
lä hetkellä, että kun se vaan tulee tänne julkiseksi, niin näette sen sieltä.

Sitten minun täytyy sanoa se, että näistä ikävistä uutisista huolimatta on mukavaa ollut
olla viime viikkoina muuraamassa peruskiviä kapselointilaitoksella Olkiluodossa. Siellä
lähtee iso, iso, satojen miljoonien eurojen hanke liikkeelle, tai on jo liikkeellä, samoin ak-
tiivihiilitehdas Ilomantsiin, jossa kävin viime viikolla muuraamassa peruskiven. Ne ovat
hyviä merkkejä investoinneista, joita Suomeen kannattaa tehdä. Samoin tämä Googlen iso
investointi, 600 miljoonaa euroa, vähän reilu viikko takaperin kertoo siitä, että Suomi on
investointiympäristönä semmoinen paikka, johon kannattaa investoida. Tämä on vakaa,
hyvä yhteiskunta, jossa koulutetaan hyvää työvoimaa. Jatketaan tällä linjalla. 

Ensimmäinen varapuhemies Tuula Haatainen:  Ministeri Kulmuni, minuutti.

15.50 Elinkeinoministeri Katri Kulmuni (vastauspuheenvuoro): Arvoisa rouva puhe-
mies! Täällä on tullut keskustelussa epäilyksiä siitä, kuinka suomalainen, kotimainen, teol-
lisuus pärjää. Sehän totta tosiaan elää varsin kovassa kansainvälisessä kilpailussa, ja siksi
on tärkeää, että Suomessa on verotus senkaltainen, että yritykset, yrittäjät tietävät, että hei-
dän verotuksensa ei kiristy, ja siksi on myös tärkeää, että vaikkapa suurteollisuus tietää sen,
kun he käyttävät paljon sähköä ja energiaa, että esimerkiksi meidän sähkövero hallitusoh-
jelman mukaan tullaan teollisuudenkin osalta pudottamaan kohti eurooppalaista minimiä.
[Juha Mäenpään välihuuto] Tämä jos mikä on iso, iso kilpailukykytekijä kovassa kansain-
välisessä kilpailussa. Osaltaan siitä kertovat vaikkapa ne uutiset, joihin pääministeri viitta-
28



Pöytäkirjan asiakohta PTK 40/2019 vp
si: Haminaan iso Googlen investointi, isoja investointeja uusiutuvaan energiaan eilen, ko-
timainen Outokumpu ilmoitti selvittävänsä potentiaalisesti satojen miljoonien uutta inves-
tointia. Joten kyllä kansainvälinen kilpailukyky on tämän hallituksen politiikan keskiössä.
[Vasemmalta: Hienoa! Hyvä! — Ben Zyskowicz: Se on erittäin hyvä!] 

15.51 Juhana Vartiainen kok (vastauspuheenvuoro): Arvoisa puhemies! Täällä on käy-
ty keskustelua jonkinlaisesta keppi-ideologiasta, jota kuulemma edellinen hallitus edusti ja
jota kuulemma nykyinen ei sitten edusta. Näihin työmarkkinoiden käyttäytymisvaikutuk-
siin ei kannata suhtautua kovin ideologisesti vaan pyrkiä tutkimuksen perusteella olemaan
selvillä siitä, millaiset keinot tepsivät.

Onhan tässä oma ironiansa, että ensimmäinen työllisyyskeino, jolla Timo Harakka alkoi
tässä salissa aikoinaan kehua, oli osa tätä teidän 25:n listaanne, eli työttömyyseläkeputken
alarajan nostaminen. Se oli, edustajat Viitanen, Harakka, Lindtman, nimenomaan keppitoi-
mi. Te kehuitte sillä, koska te tiedätte, että se tutkimuksen mukaan toimii. Ja vielä työmark-
kinajärjestöjen tutkijat ovat osoittaneet, että jos tätä jatkettaisiin ja poistettaisiin ajan mit-
taan koko putki, niin me saisimme lisää työllisyyttä ilman, että tulotaso heikkenisi. Minä
kysyin tätä ministeriltä [Puhemies koputtaa] avoimessa kuulemisessa. Hän uskalsi vain sil-
mät kauhusta laajenneina sopertaa, että on kunnioitettava järjestöjen sopimuksia. [Puhe-
mies koputtaa] Miksi me emme tässä salissa päättäisi sitä, [Puhemies: Aika!] miten työlli-
syyspolitiikkaa tehdään? [Sosiaalidemokraattien ryhmästä: Päätetään!]

15.53 Juha Sipilä kesk (vastauspuheenvuoro): Arvoisa puhemies! Edustaja Mykkänen
totesi, että viime kaudella tehtiin hartiavoimin töitä — tehtiin kyllä joka päivä, mutta niin
tekee nykyinenkin hallitus. Olen samaa mieltä myöskin siitä, että työllisyys on yksi par-
haimmista keinoista eriarvoisuuden vähentämiseksi, kyllä nykyinenkin hallitus sen tietää.
Pääministeri käytti varsin voimallista ilmaisua A-talkissa sitoutumisestaan tähän hallituk-
sen työllisyyspolitiikkaan. Uskon siihen ja täysi tuki sille.

Nyt tarvitaan malttia, arvoisa kokoomus. Kyllä viime kaudellakin me neuvottelimme
sitä meidän päätointamme yhden vuoden ennen kuin saatiin tuloksia aikaiseksi. Niin kuin
edustaja Vartiainen tässä totesi, niin työttömyysturvan lisäpäiväoikeuden alarajan nostami-
nen on yksi konkreettinen toimi, joka tuli jo tässä budjettiriihessä ja on kipeä toimenpide
eikä varmasti kovin suosittu. Myös kohtaanto-ongelmaan on tullut ratkaisu, ja koulutuk-
seen panostaminen poistaa myöskin kohtaanto-ongelmaa. Se on yksi tämän päivän suurim-
mista ongelmista. Myöskin investointipäätöksiä tulee lähes päivittäin, iloisia uutisia sato-
jen miljoonien investoinneista. Ne otamme tietenkin [Puhemies koputtaa] myöskin ilolla
vastaan. [Ilkka Kanerva: Miksi työllisyys hiipuu?]

15.54 Lulu Ranne ps (vastauspuheenvuoro): Arvoisa rouva puhemies! Julkisin varoin ra-
hoitettavan toiminnan osuus kaikesta toimeliaisuudesta kasvaa koko ajan. Kunnat ja kun-
tayhtymät velkaantuvat noin 1,3 miljardia joka vuosi. Kuntataloudessa vuodesta 2019 on
tulossa ehkä kaikkien aikojen surkein, ja näkymät ovat uuden väestöennusteen valossa to-
della heikot. Hallituksen lupaus julkisen talouden tasapainottamisesta sisältänee myös
kuntatalouden. Miten te aiotte nostaa, miten te aiotte tasapainottaa omilla toimillanne jul-
kista kokonaistaloutta vuoteen 23 mennessä?

Ensimmäinen varapuhemies Tuula Haatainen: Pääministeri Rinne, 1 minuutti.
29



Pöytäkirjan asiakohta PTK 40/2019 vp
15.55 Pääministeri Antti Rinne (vastauspuheenvuoro): Arvoisa puhemies! Kiitos kysy-
myksestä, edustaja Ranne. Hallitus on päättänyt budjettiesityksessään ja siihen liittyvässä
lisäbudjettiesityksessä, joka tuodaan mahdollisimman nopeasti eduskuntaan, kuntien val-
tionosuuksien lisäämisestä 1,1 miljardilla ensi vuonna — 1,1 miljardilla eurolla. Siihen
liittyy jo tänä syksynä kuntien taloutta helpottava noin 250 miljoonan euron satsaus, jolla
huolehditaan siitä, että ensi vuonna näköpiirissä olevat ennakkoperintälainsäädäntöön ja
toisaalta tulorekisteriin liittyvät jaksotusongelmat saadaan hoidettua. Meillä on myöskin
tällä hetkellä selvityksessä se, tarvitaanko kirjanpitolainsäädännön muutosta, jotta voidaan
sijoittaa oikeille vuosille nämä tälle vuodelle kuuluvat tulojen kirjaukset. Nämä kaikki toi-
menpiteet tulevat huolehtimaan siitä, että valtiovarainministeriön minulle ilmoittamalla ta-
valla ei ole tulossa yhtään uutta kriisikuntaa näitten toimenpiteiden seurauksena.

Ensimmäinen varapuhemies Tuula Haatainen: Ministeri Lintilä, 1 minuutti.

15.56 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Muutama kysymys.

Ensinnäkin edustaja Sipilälle vastaan, nouseeko yritysten verotus: Ei nouse. Yritysvero-
tus ei nouse miltään osin. Kun edustaja Östman ilmoittaa täällä, että se henkilöyhtiöitten
osalta... Tässä VM:n tulonjakoarviossa on mukana myös henkilöyhtiöt, ja 70 prosentilla ih-
misistä — aivan kuten edustaja Strand sanoi — käteen jäävä osuus, käytettävä osuus, tulee
kasvamaan. Eli: ei tule.

Päinvastoin budjetissa tulee yrityspuolelle myönteisiä asioita. Selvitetään ja pyritään
saamaan nopeasti liikkeelle tämä tuplapoisto ja myös tällainen tki-malli, jossa on 50 pro-
sentin ylimääräinen vähennysoikeus, plus rahoituksellisia tekijöitä.

Se, onko hallitus sitoutunut 75:een: On. Ensi elokuussa [Puhemies koputtaa] tarkistel-
laan se 30, ja jos ei se riitä, hallitus tekee uusia toimia.

Ja se, mitä täällä viitattiin investointeihin, se on meidän kaikkien vastuulla. [Puhemies
koputtaa] Se, mitä investoijat odottavat, [Puhemies koputtaa] on ennustettavuus. Se on
edellisen hallituksen, se on tämän hallituksen ja se on seuraavan hallituksen töitä.

15.57 Petteri Orpo kok (vastauspuheenvuoro): Arvoisa rouva puhemies! Edustaja Sipilä
tässä puolusteli hallituksen linjaa ja totesi, että samannäköistä kuin viime hallituksessa.
Kyllä on aika monta suurta eroa: 

Ensimmäinen on se, että edellisessä hallituksessa keskeisiä tavoitteita olivat velkaantu-
misen pysäyttäminen, kokonaisveroasteen alentaminen ja työllisyyden nosto, ja yhtään ai-
nutta menoa ei lisätty ennen kuin oli pysyviä tuloja. Päinvastoin jouduttiin leikkaamaan,
koska tilanne oli katastrofaalinen menopuolella. Mikään näistä ei tällä hetkellä ole voimis-
saan. Mikään ei ole voimissaan, vaan se perusongelma on se, että kun niitä työllisyystoi-
mia ei ole, ei näy eikä kuulu, niin te lisäätte jo etupainotteisesti nämä menot. Te lisäätte ne
menot ilman todellisia työllisyystoimia. Tämä on vastuutonta politiikkaa, ja tämä tulee joh-
tamaan siihen, että velkaantuminen kasvaa, verotus kiristyy ja työllisyys ei parane, eli työt-
tömät ihmiset eivät saa työtä, ja kun näin on, niin teidän hallituksenne omalta tavoitteelta
lähtee pohja pois.

Ei tämä ole meidän kiusaamista, vaan me luemme teidän omaa hallitusohjelmaanne ja
kuuntelemme teidän omia puheitanne siitä, että ei rakenneta tuulentupaa [Puhemies koput-
30



Pöytäkirjan asiakohta PTK 40/2019 vp
taa] eikä pysyviä menoja ennen pysyviä tuloja. Teidän omia puheitanne täällä peräänkuu-
lutetaan.

15.58 Paavo Arhinmäki vas (vastauspuheenvuoro): Arvoisa rouva puhemies! Tiedän,
että moni television ääressä valmistautui pelaamaan bingoa, merkitsemään ylös joka kerta,
kun ”ahkera keskituloinen” mainitaan kokoomuksen puheenvuoroissa. Emme ole sitä
kuulleet, ja syy on selvä: nimittäin viime viikon jälkeen on tullut valtiovarainministeriön
laskelmat, jotka osoittavat, että 70 prosentilla suomalaisista käteenjäävät tulot lisääntyvät
ja vain kaikkein suurituloisimmalla 20 prosentilla pienenevät. Tiedämme, keiden puolella
kokoomus on, mutta sentään te ette julkisuudessa kehtaa puhua siitä, että suurituloisin 20
prosenttia olisikin se keskituloinen.

Arvoisa rouva puhemies! Samalla kun tulivat laskelmat, putosi tältä välikysymykseltä
pohja pois, ja mitä on jäänyt jäljelle: vaatimukset toimeentulotuen leikkaamisesta ja työt-
tömyysturvan leikkaamisesta. Täällä edustaja Mykkänen kehui aikaisemmin, että luotiin
paine kiky-sopimukselle eli lomarahaleikkauksille ja niille sosiaalivakuutusmaksujen ko-
rotuksille, joita te nyt kritisoitte, [Ben Zyskowicz: Ei kritisoida!] ja leikattiin ansiosidon-
naisen kestoa. Tästä päästään siihen, että teille [Puhemies koputtaa] ei kelpaa se, että [Pu-
hemies: Aika!] tavallisten pieni- ja keskituloisten käteenjäävät tulot lisääntyvät. Teille kel-
paisi ainoastaan kova leikkauslinja.

16.00 Petteri Orpo kok (vastauspuheenvuoro): Arvoisa edustaja Arhinmäki, palkkatyötä
tekevän keskituloisen verotus kiristyy. [Ben Zyskowicz: Tämä on fakta!] Se on fakta, ja te
ette pääse siitä mihinkään. Tulonsiirtojen myötä, joita kasvatetaan, monien tulot kasvavat,
mutta palkkatyötä tekevän, sen ahkeran suomalaisen keskituloisen, verotus kiristyy, ja kun
siihen työn verotuksen kiristymiseen lisätään vielä polttoaineiden hinnankorotus, niin se
tarkoittaa sitä, että ostovoima heikkenee. Me olemme huolissamme myöskin niistä ihmi-
sistä, jotka maksavat, jotka rahoittavat ne tulonsiirrot, eli niistä — kuunnelkaa tarkkaan —
ahkerista suomalaisista työntekijöistä ja palkansaajista, jotta meillä on varaa siihen, että
heistä mahdollisimman moni on töissä, jotta meillä on varaa pitää yllä tätä hyvinvointiyh-
teiskuntaa, sen tulonsiirtoja, sen tärkeitä palveluita. Toivon, että te ymmärtäisitte tämän.
[Iiris Suomela: Ketkä on laiskoja suomalaisia? Onko pienituloiset laiskoja?]

16.01 Kim Berg sd (vastauspuheenvuoro): Arvoisa rouva puhemies! Monet kokoomuk-
sen edustajat ovat puhuneet viime aikoina ja tässäkin salissa ahkerasta keskiluokasta. Lau-
se, jota on toisteltu niin ahkerasti, että Helsingin Sanomien toimittajakin ihmetteli, että
ovatko pienituloiset kokoomuksen mielestä laiskoja. Tässä ollaankin asian ytimessä. [Vä-
lihuutoja] Samalla kun kokoomuksen pakkolakiuhkailun seurauksena tavallisten palkan-
saajien — ahkerien lähihoitajien, sairaanhoitajien, opettajien, poliisien, siivoojien — lo-
marahat leikattiin, oli kokoomuksen mielestä varaa jakaa 1,4 miljardia verovähennyksinä
hyvätuloisille. Uskooko kokoomus siis, että varakasta kannustaa raha mutta työttömälle ja
pienituloiselle tarvitaan keppiä?

16.02 Kai Mykkänen kok (vastauspuheenvuoro): Arvoisa puhemies! Mihin ihmeeseen
perustuu väite, että palkkaveron alentamiset olisi painotettu hyvätuloisiin edellisellä kau-
della? Kyllähän ne nimenomaan painotettiin [Paavo Arhinmäki: Euromääräisesti!] pieni-
ja keskituloisiin. Pidettiin huolta siitä, että kenenkään verotus ei kiristy. Solidaarisuusvero
31



Pöytäkirjan asiakohta PTK 40/2019 vp
ylimmissä luokissa sinänsä pidettiin voimassa edellisen hallituksen aikana, mutta palkka-
veron kevennykset kohdistettiin pieni- ja keskituloisiin. Pidettiin todella sillä 1,4 miljardil-
la huolta siitä, että ahkerat, työtä tekevät suomalaiset saavat käteen hieman enemmän.

Edustaja Arhinmäki, edustaja Strand: Ette pääse sitä tosiasiaa pakoon, että valitettavasti
ennakonpidätysprosentti ensi vuoden verokorteissa tulee keskituloisella ja jo selvästi pie-
nempituloisellakin ahkeralla suomalaisella, 2 300 euron kuukausipalkalla, nousemaan täs-
tä vuodesta. Käteen tulee jäämään hieman vähemmän rahaa siitä työstä saatavasta palkas-
ta. Tämä on väärä suunta tilanteessa, jossa me tarvitsemme lisää työtä, nuorille uskoa sii-
hen, että osaamisella ja työllä pärjää jatkossakin.

16.03 Työministeri Timo Harakka (vastauspuheenvuoro): Arvoisa puhemies! Työ- ja
elinkeinojaoston puheenjohtaja, edustaja Savio, oli oikeutetusti huolissaan siitä, mikä on
teollisuuspaikkakuntien työllisyystilanne. Vakuutan teille, että työministeri ja elinkein-
oministeriö tarjoavat muutosturvaa välittömästi näille paikkakunnille. Mutta kannattaa
myös muistaa pääministerin esille tuoma toinen puoli eli se, että meillä on samaan aikaan
merkittäviä investointeja. Hänen listaansa lisään vielä Rauman saha- ja telakkainvestoin-
nit. Ja uskallan Äänekoskelta kotoisin olevana vielä luottaa siihen, että myös metsäteolli-
suus tekee Suomessa suuria investointeja.

Edustaja Mykkänen kyseli vaikutusarvioista, ja hänelle vastaan vain, että ei pidä hätäil-
lä. Budjettiriihessä tehtyjen 25 työllisyystoimen vaikutusarviointi on aloitettu saman tien,
ja se tehdään yhteistyössä työ- ja elinkeinoministeriön ja valtiovarainministeriön kesken.
Joidenkin arviointi on helpompaa ja joidenkin vaikeampaa, mutta tässä syksyn mittaan tie-
dämme tarkemmin, minkälaisiin arvioihin on päästy. Arvioiden kannalta on tietysti olen-
naista, missä aikataulussa ja missä laajuudessa esimerkiksi kuntakokeilu toteutuu. Siinä
5 000:sta tulee helposti 10 000. Tänne saliin ne arviot tuomme.

16.04 Peter Östman kd (vastauspuheenvuoro): Arvoisa puhemies! Edustaja Kurvinen
huomautti eräässä välihuudossa yrittäjävähennyksestä ikään kuin se olisi ollut kompensaa-
tiona sille, että hallitus nyt nostaa keskituloisten yrittäjien palkkaveroa. Yrittäjävähennys
ei ole siihen tarkoitettu. Kiitän kyllä keskustaa siitä, että te olette puoltaneet sen jatkamista
tällä hallituskaudella. Siitä ansaitsette kiitoksen. Mutta yrittäjävähennyshän tehtiin siksi,
että henkilöyhtiöiden verotus olisi verrattavissa osakeyhtiöitten yhteisöveroon, jota lasket-
tiin kahteen otteeseen. Valtiovarainministeri Lintilä sanoi, että yrittäjäverotus ei nouse.
[Paavo Arhinmäki: Ei niin!] Kyllä se nousee. Turha mainita sitä, että 70 prosentilla palkan-
saajista verotus ei nouse — siinä 30 prosentissa on varmasti yrittäjiä. [Välihuutoja] Yrittä-
jät ovat myöskin ihmisiä, jotka nostavat palkkaa. He ovat pantanneet kotinsa, he ovat si-
joittaneet rahaa yritystoimintaan. Heidän verotuksensa nousee.

16.05 Pääministeri Antti Rinne (vastauspuheenvuoro): Arvoisa puhemies! Pyysin val-
tiovarainministeriöltä tiedon siitä, miten verot ja sosiaaliturvamaksut ovat kehittyneet vuo-
sina 2016—2020. Täällä on tämmöinen käyrä, jossa kerrotaan se, että 15 000 euroon asti
vuodessa verotus on kiristynyt, sosiaaliturvamaksujen ja verotuksen yhteisvaikutus on ki-
ristynyt. Se korjataan nyt tässä budjettiesityksessä, jossa tulee lisää eläkeläisille, tulee so-
siaaliturvan kautta lisää pienituloisimmille ihmisille, jotka joutuvat elämään etuuksilla.
Sitten tuloluokissa 65 000—80 000 verotus on noussut itse asiassa 0,1 prosenttiyksikköä.
Ainoastaan 0,1 prosenttia näissä kahdessa tuloluokassa — tarkoittaa suomeksi sanottuna
32



Pöytäkirjan asiakohta PTK 40/2019 vp
5 500—6 500 kuukausipalkkaa. 0,1 prosenttiyksikköä. Kaiken kaikkiaan näitten vuosien
aikana kaikkien verotus on keventynyt, sosiaaliturvamaksut huomioon ottaen, lukuun ot-
tamatta aivan pienituloisia, joittenka tilanne otetaan huomioon tulevassa budjetissa.

16.06 Leena Meri ps (vastauspuheenvuoro): arvoisa puhemies! Perussuomalaiset ovat
muutamana viime vuotena jo vaihtoehtobudjeteissaan esittäneet täälläkin väläytettyä op-
pisopimusmallia, jota keskustan edustaja Sipilä toi esille, ja sen kehittämistä. Siellä ehdo-
tuksessa on tämä meidän mestari—kisälli-malli, ja sen voisi sieltä ottaa ja kopioida, jos se
ei muistu mieleen. 

Samaten täällä mainittiin kohtaanto-ongelma ja muuttoavustus. Perussuomalaisilla on
ollut hyvä malli, ja sitä kehuttiin viimeisillä kahdella eduskuntavaalikaudella, mutta en tie-
dä nyt sitten, että onko se siitä kiinni, kuka esittää, kun se ei sitten välttämättä sieltä työka-
lupakista löydy. Ja vähän huolissani olen siitä, että me emme ole tässä keskustelussa tuo-
neet sitä esille, ja haluaisin oikeastaan tähän vastauksen, että kun meillä on tämä ongelma,
että meillä on julkisen talouden velka, huoltosuhde on vääristynyt, ja samaan aikaan me
puhumme siitä — tai te puhutte, hallitus puhuu siitä — että helpotetaan ulkomaisen työ-
voiman saamista tänne. Oletteko te katsoneet esimerkiksi Suomen Perustan tilastoja siitä,
miten sen vääristää huoltosuhdetta, mitä se tulee maksamaan, ja [Paavo Arhinmäki nau-
raa] — naurakaa vain edustaja Arhinmäki, ei tässä ole mitään nauramista — miten se vai-
kuttaa Suomen talouteen ja työllisyyteen? Jos teitä naurattaa työttömyys, niin olkaa hyvä
vain! Naurakaa ihan miten haluatte. [Paavo Arhinmäki: Ei, vaan Suomen Perusta naurat-
taa. Suomen Perusta, siinä on kyllä sellainen lafka, että siihen ei ole luottamista!]

16.08 Antti Kurvinen kesk (vastauspuheenvuoro): No niin, arvoisa puhemies, toivon
mukaan hymy hyytyy ainakin vähän tuosta edellisestä. 

Puhemies! Tässä täytyy varmasti vielä kerrata Rinteen hallituksen hallitusohjelman yrit-
täjyysosio, ja myös tämän syksyn budjettiriihen päätökset. Kerrataan nyt vielä kerran: Rin-
teen hallituksen, punamultahallituksen, hallitusohjelman pohjalta ei yrittäjien verotus ki-
risty. Yrittäjävähennys säilyy. Listaamattomien osakeyhtiöitten osinkoverotus ei kiristy.
Riskinotosta ja ihmisten työllistämisestä palkitaan jatkossakin. 

Mutta, arvoisa puhemies, pitää tietysti todeta, että kyllähän kansainvälisen talouden ym-
pärillä on paljon mustia pilviä, ja keskeiseen asemaan nousee se, että pystytään Suomessa
tekemään kansallisia kotimaisia päätöksiä, ja kuten edustaja Sipilä tässä toi esille, niin kes-
kusta tukee jo nyt päätettyjä työllisyystoimia, mitä budjettiriihessä on, ja odotamme myös
uusia toimenpiteitä. Täytyy kysyä kokoomukselta: ettekö te muista viime vaalikaudelta,
edustaja Orpo, sitä, että eivät ne työllisyystoimet heti purreet? Siinä meni hetken aikaa ai-
kaa. Nyt te lähdette jo välikysymyksillä liikkeelle. [Välihuutoja kokoomuksen ja perussuo-
malaisten ryhmistä] Keskusta on valmis tekemään yhteistyötä kaikkien kanssa työllisyy-
den parantamiseksi. Allekirjoitatteko te edustaja Sipilän esittämät uudet keinot? 

16.09 Sanni Grahn-Laasonen kok (vastauspuheenvuoro): Arvoisa puhemies! Ei se riitä,
että puhuu kauniisti ja kertoo, miten tärkeää työllisyysasteen nostaminen on, vaan me
olemme täällä sen takia, että meidän mielestämme sieltä teidän ohjelmastanne [Paavo Ar-
hinmäki: Pata kattilaa soimaa!] puuttuvat uskottavat keinot. Ja kun olemme kuulleet esi-
merkiksi ekonomisteja, niin he sanovat, että tällä hetkellä voidaan arvioida hallituksen
työllisyystoimien olevan jopa pakkasella: kotitalousvähennystä heikennetään, ja lukuisis-
33



Pöytäkirjan asiakohta PTK 40/2019 vp
sa uudistuksissa on elementtejä, jotka jopa heikentävät työllisyyttä. Ja totta kai me iloit-
semme täällä jokaisesta investoinnista, joka Suomeen tehdään, mutta kun eilistä väestöen-
nustetta katsoi, niin se luo aika epätoivoisen kuvan moniin kaupunkeihin ja kuntiin, kuten
vaikka omaan seutukaupunkiini, rakkaaseen kotikaupunkiini Forssaan, jossa väki vähenee
ja tulevaisuudenuskoa kaivattaisiin todella kipeästi. Pitäisi pystyä varautumaan tulevaan ja
luomaan sellaisia uudistuksia, jotka luovat näkymiä uusista työpaikoista. Kuinka näiden ti-
lastojen valossa voitte katsoa oikeudeksi laiminlyödä kestävää talouspolitiikkaa ja jättää
rakenteelliset uudistukset tekemättä? [Puhemies koputtaa] 

Viime hallituskaudella koulutuksen ja työelämän ulkopuolella olevien [Puhemies: Ai-
ka!] nuorten määrä kääntyi laskuun, ja nyt pelkona on se [Puhemies koputtaa], että tämä-
kin tilasto [Heli Järvinen: Sosiaaliturvauudistus!], joka on meidän tulevaisuuden kannalta
aivan kriittinen, heikkenee tällä [Puhemies: Aika!] hallituskaudella. 

16.11 Mari Holopainen vihr (vastauspuheenvuoro): Puhemies! Arvoisat edustajat ja hal-
litus! Täällä opposition suunnasta monta kertaa on oltu huolissaan työllisyydestä ja inves-
toinneista. No, minä olen vähän huolissani siitä, että me iloitsemme niin paljon siitä, että
Suomeen tulee yksi datakeskus. Aikoinaan me puhuimme siitä, että me voimme olla edel-
läkävijöitä. Meillä on Nokian esimerkki, joka loi uuden toimialan koko maailmaan. Jos me
nyt taannumme tälle tasolle, että me olemme iloisia ainoastaan tällaisista yksittäisistä in-
vestoinneista — jotka ovat kyllä erittäin tärkeitä alueellisesti, sitä minä en kiistä ollenkaan
— niin olen kyllä huolissani tästä. 

Kuulisin mielelläni myös opposition suunnalta sellaisia ajatuksia, että miten olette aja-
telleet, että koulutus vaikuttaa työllisyyteen, koska kaikki asiantuntijatilastot ja kaikki tie-
to, mikä meillä on käytössä, viittaavat siihen suuntaan, että tulevat työpaikat ovat sellaisil-
la aloilla, joihin tarvitaan koulutusta. [Ilkka Kanerva: Totta kai!] — Kiitoksia. 

16.12 Anneli Kiljunen sd (vastauspuheenvuoro): Arvoisa puhemies! Kokoomus on kan-
tanut täällä suurta huolta nuorista ja nuorten työttömyydestä, ja tämä on tietysti hienoa
kuulla, mutta tämä on samalla myös erittäin ristiriitaista, sillä viime kaudella — te varmas-
ti kaikki muistatte, ainakin silloinen ministeri Orpo — te olitte valmiit hävittämään reilusti
yli 240 työpajan toiminnan Suomesta. Tämä kosketti silloin yli 20 000 nuorta [Kokoomuk-
sen eduskuntaryhmästä: Ei ei ei!] vuositasolla sekä myös useita tuhansia etsivän nuoriso-
työn piirissä olleita nuoria. Miten olisi käynyt, jos tämä teidän esityksenne olisi viety lop-
puun? Mutta onneksi näin ei tapahtunut. Nyt voimme olla iloisia siitä, että Rinteen hallitus
on ottanut tästä asiasta kopin ja vahvistanut nuorten työpajatoimintaa ja lisännyt sinne
määrärahoja ja sitä kautta antaa nuorille paremmat edellytykset, myös työpajanuorille pa-
remmat edellytykset toimia tulevaisuudessa Suomessa.

16.13 Petteri Orpo kok (vastauspuheenvuoro): Arvoisa puhemies! Nyt en kyllä ymmär-
tänyt ollenkaan, mistä edustaja Kiljunen puhui. Minä ainakaan en sellaista esitystä ole teh-
nyt, ja mitä tulee nuorten palveluihin, niin viime kaudella hallitus teki erinomaisen hyvää
työtä vakinaistamalla ohjaamotoiminnan, mikä on hyvin laaja-alainen palvelu, missä työ-
voimaviranomaiset, koulutus, sosiaalityöntekijät, nuorisotyöntekijät toimivat samaan
suuntaan auttaen nuoria. Ja mikä oli lopputulema viime kaudelta? Muistaakseni kymme-
nissä tuhansissa puhuttiin niin sanotuista NEET-nuorista, jotka ovat koulutuksen tai työ-
34



Pöytäkirjan asiakohta PTK 40/2019 vp
elämän ulkopuolella, jotka saivat töitä. [Eduskunnasta: Juuri näin!] Joten mistä maailmas-
ta tämä puheenvuoro tuli? [Eduskunnasta: Mitä ihmettä?]

16.13 Anders Adlercreutz r (vastauspuheenvuoro): Ärade talman! Ensin toivoisin, että
kun puhutaan niistä tapahtumista, jotka johtavat siihen, että tehtaita suljetaan, paperikonei-
ta suljetaan, ettei vihjaistaisi, että se johtuisi jotenkin ilmastotoimista, kunnianhimoisesta
ilmastopolitiikasta, kun sillä ei ole mitään yhteyttä todellisuuden kanssa. Se kehittää ihan
väärän mielikuvan siitä, mitä täällä ollaan tekemässä. Sen sijaan, ihan kuten ministeri Kul-
muni sanoi, hallitus on pudottamassa teollisuuden energiaveroa kohti EU:n sallimaa mini-
miä, ja se on nimenomaan omiaan kannustamaan investointeihin. Eli toivon, että kannatte
vastuunne tässä asiassa ettekä levitä suoranaisesti väärää tietoa näissä kysymyksissä. [Vä-
lihuutoja]

Mitä tulee työllisyystoimiin, niin se on selvä, että kun me olemme nyt olleet tässä halli-
tuksessa neljä kuukautta, kaikkia asioita ei vielä ole saatu läpi. Monta asiaa on vielä tulos-
sa, tullaan tarttumaan paikalliseen sopimiseen. Olemme jo kannustaneet investointeja sillä
ohjelmalla, jonka Hetemäki tässä julkaisi, hallitus julkaisi tässä jokunen viikko sitten [Pu-
hemies koputtaa], koulutukseen tullaan panostamaan, oppisopimuksiinkin, vanhempain-
vapaat tullaan uudistamaan. Tässä on monia asioita, joita toivon, että kokoomuskin aika-
naan tulee sitten kannattamaan. [Ben Zyskowicz: Totta kai hyviä esityksiä kannatetaan!]

16.15 Toimi Kankaanniemi ps (vastauspuheenvuoro): Arvoisa herra puhemies! Halli-
tuksen politiikan kolme kärkeä pitää olla työllisyys, työllisyys ja työllisyys, koska sitä
kautta Suomi voi päästä tästä tilanteesta, missä nyt olemme, ja niistä synkistä pilvistä, joi-
den alla tänä päivänä koko taloutemme ja elinkeinoelämämme ja sen mukana myös sitten
koko kansa elää. Tilanne on erittäin vakava, niin kuin näemme kansainvälisestä kehityk-
sestä, Euroopan kehityksestä ja kotimaisesta kehityksestä. Tarpeita on valtavan paljon.
Hallituksen työllisyyspolitiikasta on kuitenkin, niin kuin tässä on tullut moneen kertaan to-
dettua, terä poikki — kaikki kolme terää poikki. Te olette jättäneet ne työmarkkinaosapuol-
ten ratkaistavaksi, ja sieltä ei ole tullut koskaan sellaisia esityksiä, jotka palvelisivat todel-
la koko kansaa, [Paavo Arhinmäki: Ei koskaan!] ja niin, että siitä tulisi tulosta. Ottakaa oh-
jat käsiin [Puhemies koputtaa] ja tehkää ne uudistukset, mitä tarvitaan tässä tilanteessa.

16.16 Jukka Gustafsson sd (vastauspuheenvuoro): Arvoisa puhemies! Mitä pidemmälle
tämä keskustelu etenee, sitä selvemmäksi käy, että kokoomuksen välikysymys on kupla.
Se on kokoomuslaista populismia. Sen itse asiassa perusteli parhaiten edustaja, ent. päämi-
nisteri Sipilä puheenvuorossaan hetki sitten, kun hän totesi, että puolen vuoden, vuoden
päästä alkavat sitten todella työllisyystoimet näkyä. [Naurua eduskunnasta] Se, miksi roh-
kenen sanoa tätä myöskin kuplaksi, johtuu siitä, että ne menolisäykset, jotka hallitus tekee
koulutukseen, osaamiseen, pienituloisille eläkeläisille ja vanhustenhoivaan, ovat oikeu-
denmukaisuuden kannalta aivan välttämättömiä.

Itse asiassa, kun kuulimme eilen nämä huolestuttavat tiedot lasten ja nuorten mielenter-
veyspalveluista, meillä olisi ammottava tarve lisätä myöskin menoja ja tavallaan toiminta-
edellytyksiä [Puhemies koputtaa] sinnekin suuntaan. [Ben Zyskowicz: Ettekö te laita-
kaan?] Tässä mielessä minusta kokoomus on tyhjä tynnyri nyt tässä kohtaa.

Toinen varapuhemies Juho Eerola:  Nyt pääministeri Rinne, minuutti.
35



Pöytäkirjan asiakohta PTK 40/2019 vp
16.17 Pääministeri Antti Rinne (vastauspuheenvuoro): Arvoisa puhemies! Haluan tode-
ta vain sen, että tämä hallitus ei ole ulkoistanut mihinkään vastuutaan työllisyyspolitiikas-
ta. Aivan kuten ministeri Lintilä totesi omassa vastauspuheenvuorossaan, niin hallitus vas-
taa kaikissa tilanteissa siitä, että näitä uusia lisätyöllisiä tulee tähän maahan lisää se tavoi-
teltava 60 000 kappaletta. Ammattiyhdistysliikettä, työnantajapuolta ja yrittäjäjärjestöjä
on pyydetty mukaan tähän vaativaan tehtävään sillä tavalla, että heillä on mahdollisuus
osallistua keskusteluun ja hakea ratkaisuja, jos haluavat ja löytävät ratkaisuvaihtoehtoja.
Erityisen tärkeätä on löytää yhteistyössä työmarkkinajärjestöjen ja yrittäjäjärjestöjen kans-
sa tähän paikalliseen sopimiseen liittyviä uusia avauksia. Haetaan niitä avauksia sillä ta-
valla, että ei hosuta, vaan tullaan sitten, kun esimerkit ovat valmiita. [Ilkka Kanerva: Tämä
oli hyvä puheenvuoro!]

16.18 Sinuhe Wallinheimo kok (vastauspuheenvuoro): Arvoisa puhemies! Jos tässä joku
on kupla, niin kyllä hallituksen työllistämistoimet ovat kupla. Itse ihmettelen edustaja Ad-
lercreutzin puheenvuoroa, että ”emme ole saaneet vielä läpi kaikkia työllisyystoimia”.

Ja jos katsoo hallituspuolueiden omia sanomisia: Ensinnäkin edustaja Sipilällä mahtava
lista — pistäkää se toimeen. Ministeri Ohisalo, vihreiden puheenjohtaja, on puhunut ansi-
osidonnaisen porrastuksesta — pistäkää se toimeen. Ministeri Kulmuni on puhunut paikal-
lisesta sopimisesta — pistäkää nämä toimeen.

Ei Suomella ole aikaa odottaa. Meillä on paljon ihmisiä työttöminä tällä hetkellä, jotka
vaativat työpaikkoja. Antakaa ne heille.

16.19 Antti Rantakangas kesk (vastauspuheenvuoro): Arvoisa puhemies! Edustaja Or-
po, te entisenä ministerinä tiedätte sen, että päätökset eivät tule voimaan eikä tuloksia tule
nyt ja heti. Sen takia joku voisi sanoakin, että te harjoitatte populistista mielikuvapolitiik-
kaa luomalla kuvan, että työpaikkojen olisi pitänyt tulla jo nyt, vaikka hallituksen budjet-
tiesitystä ei ole edes eduskunnalle esitelty.

Puhemies! Pohjois-Suomessa on vireillä 5 miljardin euron edestä erilaisia investointi-
suunnitelmia. Sehän on valtava määrä. Osa niistä on yva-vaiheessa ja osa on pitkällä suun-
nittelussa. Minä uskon, että ainakin merkittävä osa niistä toteutuu sekä bioteollisuuteen,
kaivosteollisuuteen että tuulivoiman tuotantoon.

Hallituksen panostukset työllistämiseen, pienituloisempien aseman parantamiseen, pe-
rusväylänpitoon, koulutukseen ja turvallisuuteen — nehän lisäävät kansalaisten luottamus-
ta omaan talouteen ja sitä kautta lisäävät halua investoida ja kuluttaa, ja se vie eteenpäin
myöskin tätä Suomen työllisyystilannetta.

16.20 Satu Hassi vihr (vastauspuheenvuoro): Arvoisa puhemies! Oli mielenkiintoista
kuulla kokoomuksen suunnalta tämä, että kauniit puheet eivät riitä, tarvitaan tekoja. Ver-
rataan nyt työllisyyskehityksen kannalta aivan keskeistä asiaa, koulutusta. Edellinen halli-
tus leikkasi rajusti koulutusmäärärahoja. Tämä hallitus on lisäämässä koulutukseen 256
miljoonaa vuositasolla. [Ben Zyskowicz: 2 miljardia, sanoi pääministeri!] Eli suunta on
korjattu. Suunta on korjattu, ja se on toinen kuin edellisellä hallituksella. 

Viittaisin myöskin siihen, että valtiovarainministeriön kansliapäällikkö Hetemäen mu-
kaan, jos työllisyys-, työvoimapolitiikka, palkkatuki ja yksilölliset toimet olisivat yhtä te-
hokkaita kuin Ruotsissa, meillä olisi melkein [Puhemies koputtaa] 300 000 työpaikkaa li-
sää, monta kymmentä Hartwall-areenallista lisää ihmisiä töissä.
36



Pöytäkirjan asiakohta PTK 40/2019 vp
16.21 Ilkka Kanerva kok (vastauspuheenvuoro): Puhemies! Helpot keinot ovat nyt käy-
tössä, mutta ne ovat riittämättömiä. Tämä on se perusviesti, että palkkatuella, niin kuin äs-
ken kuulimme, pyritään lisäämään työpaikkoja. Tilanne on vain se, että se on kovin haas-
teellista, koska nytkään palkkatuella olevat työpaikat, niin kuin Harakka varmasti tietää, ei-
vät ole menneet kaupaksi — ei, vaikka rahaa olisi ollut, niin sitä kautta ei ole syntynyt lisää
työpaikkoja. Vaikutus on positiivinen, olen samaa mieltä, sitä pitää käyttää, muttei mikään
ihmeellinen toimenpide eikä tehokaskaan kaikkien työvoima-asiantuntijoiden mielestä, ja
työpaikan hinta on tätä kautta poikkeuksellisen korkea. Sen vuoksi yhdyn edustaja Sipilän
näkemykseen siitä, että tehokkaampia keinoja pitää lähteä tässä suhteessa nyt hakemaan. 

16.22 Arja Juvonen ps (vastauspuheenvuoro): Arvoisa herra puhemies! Hallitus on lu-
vannut tuoda tämän hoitajamitoituksen, 0,7, lakiin, ja kysyisinkin, mistä löydätte työnteki-
jät. Hyvin moni eläköitynyt hoitaja tekee lisätyötä, keikkatyötä ja on auttamassa hoiva-
alalla sitä valtavaa hoitajapulaa. Millä tavalla te turvaatte, että niitä työpaikkoja löytyisi ja
tulisi suomalaisille hoitajille ja siitä tulisi myös hyvä korvaus? Oletteko tuomassa hoito-
alalle hoitajia ulkomailta, mahdollisesti kielitaidottomia? Miten näette, että suomalainen
hoitaja sijoittuu tähän teidän työvoimapolitiikkaanne? Ikäihmiset tarvitsevat hoitoa omalla
äidinkielellään, ja nyt on jo havaittavissa se, ja se viesti sieltä hoivakentältä tulee, että näin
ei joka paikassa ole. Me tarjoamme ikäihmisille, vanhoille ihmisille hyvin paljon myös sitä
kielitaidotonta hoitoa.

Toinen varapuhemies Juho Eerola:  Otetaan edustaja Hoskonen ja sen jälkeen ministeri.

16.23 Hannu Hoskonen kesk (vastauspuheenvuoro): Arvoisa herra puhemies! Pääminis-
teri Rinne mainitsi aivan oikein luettelomaisesti muutamia investointeja, joita viime aikoi-
na on tapahtunut, pieniä ja isompia, eri puolille Suomea. Tärkeää olisi nyt huomata se, että
tässä maassa on investointipotentiaalia. Meihin luotetaan, että investointeja tulee. Kuten
edustaja Juha Sipilä omassa puheenvuorossaan sanoi, juuri tämä byrokratian purku on se
ydinasia, joka mielestäni oli halvin tapa investoida ja halvin tapa saada uusia työpaikkoja. 

Otan yhden esimerkin. Ilomantsi on edelleen hakenut, jo lähes kolmen vuoden ajan,
erään pienen sillan rakennuslupaa, että elinkeinotoiminta lähtisi viriämään. Paperit ovat
seisoneet aluehallintoviraston pöydällä, en tiedä edes miten pitkään — pienen, vähäpätöi-
sen sillan lupa. Miksi valtion byrokratia jarruttaa investointia? Mitään perustetta tällaiselle
jarrutukselle ei ole, mutta siitä huolimatta ne paperit siellä seisovat. Kysytty on sen kym-
menen kertaa, ei tule mitään vastauksia. Tällaiseen pitää tulla muutos. Tämän halvempaa
työllistämiskeinoa ette tästä maasta, arvoisat kollegat, löydä. Sen tiedän ihan varmasti. 

Toinen varapuhemies Juho Eerola:  Nyt ministeri Harakka, 2 minuuttia.

16.24 Työministeri Timo Harakka (vastauspuheenvuoro): Arvoisa puhemies! Vastauk-
sena edustaja Kanervan huoliin palkkatuesta: olen ollut itse yrittäjänä vuosikymmenien
ajan, ja se nykyinen tapa, jolla yritykset saavat palkkatukea, olisi minulle aivan ylivoimai-
nen. 

Kävin Pohjois-Karjalassa tässä pari viikkoa sitten, ja ilmeni, että on eri prosessi hakea
palkkatukea ja toinen hakuprosessi saada siitä korvaus. Ja niistä yrityksistä, jotka ovat ha-
keneet maksatusta jo sille tapahtuneelle palkkatuelle, 40 prosenttia epäonnistuu tässä. Jo-
37



Pöytäkirjan asiakohta PTK 40/2019 vp
ten onko ihme, että sitä ei ole haluttu käyttää? Tämän byrokratian me lupaamme poistaa.
Me teemme yksinkertaisemmat, houkuttelevammat säännöt sekä yritysten palkkatuelle
että järjestöjen palkkatuelle että tälle esittelemälleni yksinyrittäjien palkkatuelle. Ruotsis-
sa, kuten tässä äsken juuri sanoin, tärkein työllistämiskeino on palkkatuki. Siihen menee
puolet työllisyyspolitiikan määrärahoista. Siis siellä katsotaan, että aktiivinen ihmisten vie-
minen töihin on tehokkaampaa kuin se, että he passiivisesti odottavat kotona, kun puhelin
soi. Ja niinpä siellä on korkeampi työllisyysaste, aivan niin kuin kansliapäällikkö Hetemä-
ki on tässä todistanut. 

Edustaja Sipilälle tässä vastaan hiukan viiveellä siihen, että nämä kolmikantaiset työn-
tekijöiden, työnantajayrittäjien työryhmät toimivat kovalla tahdilla ja ratkaisuja uskon siel-
tä tulevan. Jo lyhyessä ajassa, siis muutamassa viikossa saimme sinne budjettiriiheen ihan
merkittäviä avauksia. Esimerkiksi sen, että kun aktiivimalli kumotaan, niin voimme saada
uuden mallin, jolla työnhakijan oikeudet ja velvollisuudet määritellään entistä tasapainoi-
semmin hyvän sopimisen hengessä, ja sillä tavoin pääsemme eteenpäin. Toiseksi laaja kan-
sainvälisen rekrytoinnin kokonaisuus ja kolmanneksi palkkatukiuudistus, johon liittyy toi-
vomallanne tavalla entistä paremmin oppisopimuskoulutus. Ja vielä kaikkeen palkkatu-
keen se, että osaamisen kehittämistä lisätään. 

Ikävää, että edustaja Harkimo on tässä poistunut, koska haluaisin hänelle kertoa, että
hallitushan on päättänyt, että muuttoavustusta parannetaan [Puhemies koputtaa] nykyises-
tä. Puolet työnantajan maksamasta muuttokorvauksesta on jatkossa verovapaata. [Ilkka
Kanervan välihuuto]

16.27 Wille Rydman kok (vastauspuheenvuoro): Arvoisa herra puhemies! Täällä on sa-
lin vasemmalta laidalta lukuisissa puheenvuoroissa kovin sanoin moitittu edellisen halli-
tuskauden työllisyyspolitiikkaa. Sitä on moitittu kovaksi ja kylmäksi. Kuitenkin tällä ko-
vaksi ja kylmäksi haukutulla politiikalla synnytettiin 140 000 uutta työpaikkaa, 140 000
uutta työllistä pääsi jälleen työelämän syrjään kiinni, ja tätä kautta saatiin lisää verotuloja,
tasapainotettiin valtiontaloutta siten, että myös tulevilla sukupolvilla on paremmat edelly-
tykset nauttia niistä hyvinvointiyhteiskunnan palveluista, joita me kaikki tässä salissa pi-
dämme kovin, kovin tärkeinä. 

Ja nyt sitten meillä hallituksen puolueet ainakin tuolla salin vasemmalla laidalla oikein
ylpeilevät, että näitä toimenpiteitä lähdetään purkamaan. Täällä yritetään väittää, että yrit-
täjäverotus ei muka kiristyisi, kun kuitenkin esimerkiksi polttoaineverotuksen kiristymi-
sen myötä se yrittäjä, joka omalla autollaan vaikka liikkuu, niin hänen maksutaakkansa
kasvaa, jolloin hänellä on pienemmät edellytykset palkata uusia työntekijöitä.

Uskoisin kyllä kovasti, että [Puhemies koputtaa] keskusta aidosti kantaa huolta työlli-
syydestä, mutta kummia hallituskumppaneita olette valinneet. 

Toinen varapuhemies Juho Eerola: Ja nyt sinne vasemmalle laidalle, edustaja Kautto. 

16.28 Juho Kautto vas (vastauspuheenvuoro): Kiitoksia, arvoisa puhemies! Ensinnäkin
pieni muistutus tässä kokoomukselle nyt, ettei ihan sentään puhuta höpöjä. Mitä näihin
työntekijöitten sosiaaliturvamaksuihin ja niitten mahdolliseen nousuun tulee, niin kaikki
varmaan tietävät, että ne ovat kilpailukykysopimuksen aikaansaannoksia, jossa kokoomus
etunenässä [Välihuutoja kokoomuksen ryhmästä] ammattiliitot painosti pakkolaki edessä
tähän sopimukseen. 
38



Pöytäkirjan asiakohta PTK 40/2019 vp
Sitten tästä paikallisesta sopimisesta paljon puhutaan, ja haluan siitäkin sanoa pari sa-
naa. Se on kuitenkin tälläkin hetkellä hyvin paljon mahdollista työehtosopimuksien puit-
teissa, [Eduskunnasta: Kyllä!] ja tässäkin kokoomuksella on selkeästi tavoitteena vain
yleissitovuuden purkaminen — ettei verhoilla tätäkään kauniisiin sanoihin.

Sitten tulen näihin keinoihin, kun niitä moititaan, niin on totta, että kokoomukselle ei
tunnu riittävän, että saatiin sata päivää ansiosidonnaista purettua, pienennettiin peruspäi-
värahaa, työmarkkinatukea. [Ben Zyskowicz: Palauttaako tämä hallitus ne sata päivää?]
Voin sanoa, että minä jouduin näitten leikkausten kohteeksi, ja se ei ainakaan minun työl-
listymistäni yhtään parantanut, vaikka olin omasta mielestäni paljon aktiivisempi kuin suu-
rin osa tässä salissa olleista edustajista. [Puhemies koputtaa] 

16.29 Raimo Piirainen sd (vastauspuheenvuoro): Arvoisa puhemies! Täällä on opposi-
tion suunnalta esitetty erilaisia lukuja viime kauden työllisyyspolitiikasta. On esitetty
140 000:ta, on esitetty 130 000:ta, edustaja Satonen mainitsi tämän luvun, ja muistaakseni
kun tässä salissa aikaisemmin tilastoihin vedottiin, saatiin 80 000 vakinaista työpaikkaa.
Että on aivan turha puhua 140 000 työpaikasta.

Ja sitten, kun kulkee tuolla kentällä ja kyselee ihmisiltä, että miten te olette työllistyneet,
niin 2—4 tuntia viikossa ja katsotaan työlliseksi. Ei sillä tule toimeen. Täytyy saada työstä
oikea palkka. [Juha Sipilän välihuuto] Elikkä kyllä me voimme näitä tilastoja vääristellä. 

Mutta haluan vielä nostaa toisen asian, minkä edustaja Hoskonenkin nosti tuossa, elikkä
aluehallintoviraston luvitukset seisovat tällä hetkellä. Elikkä siellä on useitten miljardien
edestä tällä hetkellä [Puhemies koputtaa] rakennuslupia ja [Puhemies koputtaa] tämä pitää
saada nyt vireäksi, sieltä tulee työllisyyttä alueille. [Ben Zyskowicz: Tämä ei ollut Hara-
kan listassa! — Sosiaalidemokraattien ryhmästä: Voihan se olla hallituksen listalla!]

16.30 Veijo Niemi ps (vastauspuheenvuoro): Arvoisa puhemies! Arvoisa pääministeri,
kuten tämän päivän tapahtumat osoittavat — kymmenen loukkaantunutta, kaksi vakavasti,
yksi kuollut — ja hetki sitten Porvoon tapahtumat, voisitteko vakavasti harkita, että no-
peuttaisitte poliisien määrän lisäämistä ennen kuin ollaan ensimmäisen kerran siinä tilan-
teessa, että vastaavaan tapahtumaan ei ole lähettää sitä ensimmäistäkään poliisipartiota —
puhumattakaan, että poliisipartion työturvallisuus vaatisi myöskin tukipartioita ehdotto-
masti tällaisiin tilanteisiin? Tällainen muistutuksena.

16.31 Pääministeri Antti Rinne (vastauspuheenvuoro): Arvoisa puhemies! Tärkeä ha-
vainto, ja todetaan se, että hallitus on tälle vaalikaudelle vähintään 7 500:aan nostamassa
poliisien lukumäärän, ja jos koulutuskokonaisuus antaa myöten lisäkouluttamisen, niin voi
olla, että siitä ylöspäinkin päästään tämän vaalikauden aikana. Tällä hetkellä se isoin tulp-
pa poliisien määrässä on se mahdollisuus kouluttaa niitä ihmisiä. Sitä selvitetään, voiko sii-
hen tehdä jotakin tämän vaalikauden aikana.

En tunne tietenkään tällä hetkellä tuon Kuopion tapauksen taustoja. Haluan vain todeta
sen, että aika usein näissä tilanteissa on kysymys epätoivoisesta ihmisestä, jolla mielenter-
veys järkkyy. Tästä syystä minun mielestäni ovat tärkeitä ne satsaukset, jotka hallitus nyt
budjetissaan tekee jo pelkästään ihmisten toimeentulon kautta, sitä tulevaisuudennäkymää
vahvista, mutta myöskin kaikki ne toimenpiteet, joita sosiaaliturvaan ja sosiaali- ja terveys-
palveluihin ollaan rakentamassa, ovat tärkeitä asioita.
39



Pöytäkirjan asiakohta PTK 40/2019 vp
16.32 Paula Risikko kok (vastauspuheenvuoro): Arvoisa puhemies! Tämä päivä todella
jättää pitkän varjon, ja kun olen itse kokenut sekä Jokelan että Kauhajoen kouluampumi-
set, niin suosittelen, että lähdette miettimään jo tukipakettia sinne. Siellä tarvitaan myös-
kin monenlaista muuta tukea.

Mutta sitten tähän päivään. Osatyökykyisyys on aika monella suomalaisella. Arviolta
1,9 miljoonalla työikäisellä on jokin pitkäaikaissairaus tai vamma. Heistä 600 000 arvioi
tämän vaikuttavan työhönsä ja työnsaantimahdollisuuksiin, ja vamma tai pitkäaikaissai-
raus estää aivan liian usein sen työnsaannin tai paluun työelämään. Osatyökykyisyys kos-
kettaa hyvin monia suomalaisia tänäkin päivänä, ja kun tiedän, että useimmiten ne tällä
hetkellä työttömät ovat juuri niitä osatyökykyisiä, niin toivon, että otatte tämän huomioon.
2015 saatiin loppuun, toissa hallituskaudella, tällainen kuin Osku-hanke, ja viime hallitus-
kaudella tehtiin OTE-hanke. Siellä on työkalupakki, [Puhemies koputtaa] jossa on työpai-
kan keinot, terveydenhuollon keinot, kuntoutus, koulutus, työvoimapalvelut ja sosiaalipal-
velut. Ja sanon [Puhemies koputtaa] tähän loppuun, että ei tarvitse odotella vuoden päähän
mitään päätösperusteista, kun tässä on työkalupakki valmiina.

16.33 Hannakaisa Heikkinen kesk (vastauspuheenvuoro): Arvoisa herra puhemies!
Täällä kokoomuksen suulla on muutaman kerran mainittu perhevapaauudistus selkeänä
työllisyystoimenpiteenä. Se on todella herkkyyttä vaativaa, ja siinä varmaan kannattaa
käyttää harkintaa, kun puhutaan Suomen kansakunnan suurimmasta huolenaiheesta, syn-
tyvyydestä, ja sitten lyhyemmän aikavälin isosta haasteesta, työllisyydestä. Kotihoidon tu-
kihan on kokoomukselle ollut aina kirosana. Kuitenkin siinä työllisyysvaikutukset ovat
maltillisia, ja pitää huomioida, että kotihoidon tuen leikkauksilla voidaan kenties vain mal-
tillisesti vaikuttaa työllisyyteen positiivisesti mutta julkisen talouden näkökulmasta koko-
naisvaikutus voi olla negatiivinen kasvaneiden varhaiskasvatusmenojen takia. 

Tällä hetkellä suomalaiset perheet tarvitsevat toivon näköalan, uskoa tulevaisuuteen,
tunnetta, että elämä on arvokasta kaikkialla Suomessa. Sellaista politiikkaa keskusta ha-
luaa tehdä tässäkin hallituksessa.

16.35 Saara Hyrkkö vihr (vastauspuheenvuoro): Arvoisa puhemies! Tätä keskustelua on
ollut sanalla sanoen mielenkiintoista seurata. Ei voi välttyä siltä mielikuvalta, että kokoo-
muksen silmissä vain niin sanottu kepittävä työllisyyspolitiikka olisi uskottavaa. Onneksi
joukossa on edustaja Risikon kaltaisia puheenvuoroja, jotka luovat vähän toivoa siihen,
että sellainen laaja työllisyysajattelu löytyy myös kokoomuksen nurkista.

Meillä on samaan aikaan tilanne, jossa yhä useampi nuori ajautuu työkyvyttömyyseläk-
keelle, ja sieltä on ikävä kyllä nykyisin hyvin vaikeaa päästä pois. Me tiedämme, että nuor-
ten työkyvyttömyyden syynä ovat useimmiten mielenterveyden ongelmat, tämä on totta
jopa 80 prosentissa tapauksista. Tämä on aivan hälyttävä kehitys, ja siitä meidän kaikkien
tulisi olla huolissamme.

Entistä ahtaammalle ajaminen ei auta niitä nuoria, jotka eivät nykyiselläänkään jaksa.
Sen takia työkykyyn panostaminen, mielenterveyden vahvistaminen ja osatyökykyisten
mahdollisuuksien parantaminen on kestävää ja inhimillistä työllisyyspolitiikkaa, ja olen
tosi iloinen, että meillä on hallitus, jossa tällainen laaja työllisyyspoliittinen ajattelu on val-
lassa. [Ben Zyskowicz: Toteutuuko terapiatakuu ensi vuoden budjetissa, edustaja Hyrk-
kö?]
40



Pöytäkirjan asiakohta PTK 40/2019 vp
Toinen varapuhemies Juho Eerola: Ministeri Harakka, 1 minuutti.

16.36 Työministeri Timo Harakka (vastauspuheenvuoro): Arvoisa puhemies! Kiitän
lämpimästi edustajia Risikko ja Hyrkkö siitä, että otitte esille osatyökykyisten tilanteen,
joka on kyllä työministerin ja koko hallituksen kannalta äärimmäisen tärkeä. Jo ensi vuon-
na siis, ja oikeastaan jo tänäkin vuonna, lisäämme resursseja työllisyyspalveluihin, joissa
myös työhön valmentaminen sekä palkkatuessa että sitten normaalitoimissa tulee vahvis-
tumaan. Nämä mainitsemanne hankkeet, Osku- ja OTE-hankkeet, vakinaistetaan osaksi
meidän normaalia käytäntöämme, niin että osatyökykyiset, vammaiset kokevat itsensä ter-
vetulleiksi työhön, ja työkykyohjelmaan satsataan nyt välittömästi paljon voimavaroja.
Sen lisäksi, että olemme työnhakijoiden palvelijoita, niin myöskin niiden yritysten, jotka
palkkaavat osatyökykyisiä ja vammaisia työhön, ja siksi tarvitaan myöskin työhön avusta-
mista, työhön valmistamista siellä yrityspuolella, ja palkkatuki on nimenomaan tärkeä vä-
line, jolla osatyökykyiset palaavat työelämään, niin että voimme sanoa, että tervetuloa töi-
hin. 

16.37 Jari Myllykoski vas (vastauspuheenvuoro): Arvoisa herra puhemies! Jatkaisin oi-
keastaan ministeri Harakalle kysymystä juuri tuosta, mihinkä jäätiin. Haluaisin kysyä,
onko hallitus pohtinut sitä mahdollisuutta, että voisitte työeläkeyhtiöiden kanssa yhdistää
voimianne niin, että siellä, voisiko sanoa, työkykynsä loppuvaiheessa olevat henkilöt, am-
mattitaitoiset ihmiset, voisivat sen sijasta, että olisivat työkyvyttömyyseläkkeelle tai osa-
työkyvyttömyyseläkkeelle siirtymässä, olisivat ikään kuin opastamassa niitä ihmisiä op-
pisopimuksen tai koulutussopimuksen puitteissa, juuri niitä nuoria, osatyökykyisiä uuteen
ammattiin niin, että heille mahdollistettaisiin se. Me kaikki tiedämme, että pienessä pk-
sektorin yrityksessä, jossa on kymmenen henkilöä, ei siellä ole resursseja mahdollistaa
työssäoppimista. Me tarvitsemme jostain jonkun välineen, joka edesauttaa nuoria ja osa-
työkyvyttömiä uuteen ammattiin. 

16.38 Kristiina Salonen sd (vastauspuheenvuoro): Arvoisa puhemies! Työ on ihmiselle
elämän perusta, ja työllisyys on yhteiskunnalle kaiken perusta, ja siksi on hyvin tärkeää,
että tänään keskustelemme työllisyydestä. Esille nousi jo tämä osatyökykyisyys, josta itse-
kin haluaisin puhua. Nimittäin mitä korkeammalle työllisyysasteen nostossa prosenttiyksi-
köissä päästään, sen vaikeammaksi työllistyminen tulee, ja juuri siitä syystä, että yhä
useampi työttömien joukossa on silloin esimerkiksi osatyökykyinen.

Suomessa on arvioiden mukaan 65 000 osatyökykyistä ihmistä, jotka haluavat töihin.
Siis hallitus tavoittelee 60 000:ta lisätyöllistä, ja meillä on 65 000 osatyökykyistä, jotka ha-
luaisivat töihin, ja siksi oli erittäin tärkeää kuulla ministeri Harakan toimet. Olen huoman-
nut, että suhtaudutte intohimoisesti juuri tähän osatyökykyisten työllistämiseen ja erityi-
sesti myöskin siihen, että yrityksiin panostetaan, että ne pystyisivät työllistämään heitä.

16.39 Sari Sarkomaa kok (vastauspuheenvuoro): Arvoisa puhemies! On tärkeää, että pu-
humme työllisyydestä. Työttömyys on todella kova paikka ihmiselle. Tämän keskustelun
ydin on se, minkälaiset ovat hallituksen päätösten työllisyysvaikutukset — se on koko kes-
kustelun ydin. Toivon, herra pääministeri, että te vastaisitte, minkälaisia työllisyysvaiku-
tuksia on niillä toimilla, joita hallitus on jo tehnyt, niillä päätöksillä, joita te olette tehneet.
Keskeiset ekonomistit ovat sanoneet, että näillä päätöksillä mennään kovaa pakkasen puo-
41



Pöytäkirjan asiakohta PTK 40/2019 vp
lelle. Te näette, että työllisyyskehitys on pysähtynyt ja se hyvä vauhti, jonka edellinen hal-
litus on saanut aikaan uusien työpaikkojen syntymiseksi, on myös pysähtynyt. Te olette
itse sanoneet, että vasta seuraavassa budjettiriihessä tulette tekemään keskeisiä vaikuttavia
työllisyystoimia, ja kysynkin: Miksi vasta sitten? Mikä estää teitä tekemästä niitä päätök-
siä nyt? Ja toivon, että todella kerrotte, montako työpaikkaa syntyy teidän ensimmäisen
budjettipäätöksen ansiosta. Montako uutta työpaikkaa tulee [Puhemies koputtaa] Suo-
meen? [Jari Myllykoski: Nyt, ministeri, kristallipallo esiin!]

16.40 Ari Torniainen kesk (vastauspuheenvuoro): Arvoisa herra puhemies! Jokainen
työpaikka on todella tärkeä asia, ja nimenomaan jokaiselle työttömälle on tärkeää, että hän
saa uuden työpaikan. On hyvä, että tässä keskustelussa olemme yhteisesti sitä mieltä, että
työllisyysasteen nostaminen sinne 75 prosenttiin on todella tärkeää, ja toivon, ettemme
unohda myöskään sitä asiaa, että kyllä myöskin viime kaudella hallitus teki hyviä toimia,
jotta työllisyys parani ja taloutta saatiin kuntoon. Nyt siltä pohjalta on hyvä lähteä raken-
tamaan eteenpäin, ja uskon, että hallitus tekee niitä toimia — niin kuin olemme tänään
kuulleet — nimenomaan, että työllisyys paranee, siltä pohjalta mitä viime kaudella on saa-
tu aikaan.

Itse nostaisin oikeastaan kaksi asiaa esille: On nimenomaan työpaikkojen ja työttömien
työnhakijoiden kohtaamisongelma, ja toivon, että tähän kohtaanto-ongelmaan kiinnitetään
entistä enemmän huomiota. Sillä saadaan paljon aikaan, jos sitä ongelmaa saadaan puret-
tua. Toinen asia, mihin haluan kiinnittää huomiota, on byrokratian ja normien purkaminen.
Sillä saadaan myöskin paljon aikaan, muun muassa ensimmäisen työntekijän palkkaami-
seen. Toivon, että tätä asiaa parannetaan, esimerkiksi [Puhemies koputtaa] lupakorttien vä-
hentämisen asiaa.

16.42 Merja Kyllönen vas (vastauspuheenvuoro): Arvoisa herra puhemies! Ihan ensim-
mäisenä, jäniskevennyksenä, tuonne rakkaille oikeistokollegoille: kun teillä oli se ”ahke-
ra” siellä, niin minä tarjoan teille vaihtoehdoksi retoriikkaan myös ”nohevat ja näppärät,
kätevät ja ketterät suomalaiset”, niin voitte välillä vaihdella, että ei käy niin tylsäksi se
sama levy.

Arvoisa puhemies! Yksi iso asia, josta allekirjoittanut on huolissaan. Se haastaa meidät
kaikki tässä salissa ja liittyy meidän kansalaisten eli kotitalouksien velkaantumiseen ja eri-
tyisesti asumisen velkaantumiseen, ja se on sellainen kysymys, johon — ihan peilaten maa-
ilmantalouteen ja korkojen potentiaaliseen muutokseen — meidän kaikkien pitää kyetä jol-
lain tavalla valmistautumaan tulevina vuosina. Olisin kysynytkin: millä tavalla nyt me yh-
teisesti voimme toimia niin, että omasta asunnosta ei tulisi suomalaisille sen oman elämän
suurin velkaloukku? — Kiitos.

Toinen varapuhemies Juho Eerola: Ministeri Harakka pyytää minuutin mittaista pu-
heenvuoroa.

16.43 Työministeri Timo Harakka (vastauspuheenvuoro): Arvoisa puhemies! — Kii-
toksia.

Edustaja Myllykoski nosti tärkeän asian esille, eli sen, miten huolehdimme kokeneista
työntekijöistä työpaikoilla, että ihmiset pysyisivät ja jaksaisivat työuransa loppupuolella.
Hyvä ikäjohtaminen on joka vuosi tärkeämpää, ja se myöskin johtaa yrityksissä sairaus-
42



Pöytäkirjan asiakohta PTK 40/2019 vp
poissaolojen vähentämiseen, työkyvyttömyyseläkkeiden vähentämiseen, ja sitä kautta se
näkyy tuloksena itse yrityksellä rahallisesti. Esimerkiksi Abloy Pohjois-Karjalassa on on-
nistunut tällaisella ikäjohtamisohjelmalla myöhentämään eläkkeellejäämisaikaa keski-
määrin peräti seitsemän vuotta. Muita erinomaisia ikäjohtamisyrityksiä ovat Koff, Lassila
& Tikanoja ja niin edelleen. Mutta yhtä tärkeätä on myöskin huolehtia siitä, että jos ikään-
tynyt ihminen, 55 plus -vuotias, joutuu työnhakijaksi, se ikäsyrjintä saataisiin loppumaan.
Minä toivon, että tämä koko sali olisi tässä yhtä mieltä, että etsitään yhdessä keinoja sii-
hen, että ikäsyrjintä Suomessa loppuu silloin, kun pitäisi saada kokenut työntekijä uuteen
työhön.

16.44 Iiris Suomela vihr (vastauspuheenvuoro): Arvoisa puhemies! Tässä salissa puhu-
taan toisinaan ikään kuin me kaikki eläisimme tynnyrissä, ikään kuin kansainvälisillä suh-
danteilla ei olisi merkitystä lainkaan Suomen työllisyystilanteen kannalta. Asia on toki toi-
sin, ja sen takia oli ilo juuri osallistua EU:n parlamenttien yhteiseen tilaisuuteen, jossa ni-
menomaan keskusteltiin siitä, miten me yhdessä pääsemme eteenpäin ja varmistamme, että
kestävä kehitys toteutuu koko EU:n alueella. Siinä tarvitaan paljon muutakin kuin lyhyen
aikavälin työllisyystoimia. Siinä tarvitaan yhteistä ilmastopolitiikkaa, yhteistä talouspoli-
tiikan kehittämistä, vastuunkantoa ja solidaarisuutta.

Sen tähden toivoisin tässä keskustelussa todella muistettavan, että kun tässä nyt katso-
taan koko ajan hyvin tiiviisti, mitä tapahtuu ensi vuonna ja mitä tapahtuu kussakin vaali-
piirissä, niin pidettäisiin mukana kansainvälisyys, pidettäisiin mukana avoimuus. Sitä tänä
maailmanaikana todella tarvitaan, koska sieltä se kasvu, sieltä ne työpaikat ja sieltä se po-
sitiivinen suhdanne todella tulevat. Että uskallettaisiin avautua, etenkin tänä aikana, kun
meillä on paljon suurvaltoja, jotka ovat kääntymässä sisäänpäin, [Puhemies koputtaa] ja
muistettaisiin avoimuuden ja kansainvälisyyden merkitys.

16.45 Terhi Koulumies kok (vastauspuheenvuoro): Arvoisa puhemies! Näin uutena kan-
sanedustajana kuuntelen vähän masentuneena tätä keskustelun sävyä, kun se on aika lailla
toisiamme syyttelevää ja täällä keksitään erilaista väärinymmärrystä, että voitaisiin saada
riita aikaan. Emmeköhän me kaikki halua parantaa työllisyyttä ja saada ihmisille työpaik-
koja. Sitähän tämä kokoomuksen välikysymys koskee, taloutta ja työllisyyttä.

Kokoomus haluaa uusia työpaikkoja kaikille niille työhaluisille työttömille, joita tuolla
on ihan sankoin joukoin ja jotka lähettävät joka päivä paljon työhakemuksia ja pettyvät,
kun siihen tulee kielteinen vastaus. Massiivinen työpaikkojen lisääminen ei valitettavasti
onnistu tuolla näpertelyllä ja tempputyöllistämisellä, mihin hallitus nyt keskittyy palkka-
tuen muodossa, [Välihuutoja sosiaalidemokraattien ryhmästä] vaan me tarvitsemme sel-
laista talouspolitiikkaa, joka luo vireätä elinkeinoelämää ja yrityksille mahdollisuutta myy-
dä palveluita ja työsuorituksia ulkomaille, ja siten niille tulee tarvetta ja mahdollisuuksia
työllistää suomalaisia. [Puhemies koputtaa] Eli siitä on kyse, tästä isosta työllisyyden ku-
vasta, ja se vaatii kyllä yhteisiä ponnistuksia eikä tällaista syyttelyä.

16.47 Jani Mäkelä ps (vastauspuheenvuoro): Arvoisa puhemies! Edustaja Koulumies
kyllä oli tuossa aivan oikeassa, että kyllä nämä hallituksen toimet lähinnä tempputyöllistä-
mistä ovat.

Nyt kun paikalla on vielä poikkeuksellisesti ministereitäkin, ja myös kokoomuslaisia,
otan esille työvoiman maahanmuuton tarveharkinnan, josta meillä pääoppositiopuolueel-
43



Pöytäkirjan asiakohta PTK 40/2019 vp
la, perussuomalaisilla, on hieman eri käsitys kuin kokoomuksella. Eli kun nyt on niin, että
osaajat pääsevät jo maahan tarveharkinnan kautta ja toisaalta meillä on EU-alueella 500
miljoonan ihmisen vapaan liikkuvuuden työmarkkinat, niin kuka on konkreettisesti sellai-
nen työntekijä, joka tällä hetkellä ei Suomeen pääse ja jonka tarvitsisi päästä? Kun vielä
huomioidaan, että nykyinenkin järjestelmä on puhkottu täyteen alueellisia ja alakohtaisia
reikiä ja poikkeuksia.

Hallitukselta kysyisin: miten työperäinen maahanmuutto ylipäänsä auttaa 75 prosentin
työllisyysastetta? 

Löytyykö näihin kysymyksiin kunnon vastauksia?

16.47 Anders Adlercreutz r (vastauspuheenvuoro): Ärade talman! Näpertelyä ja temp-
putyöllistämistä, mutta ei syyttelyä. Jos katsoo budjettiriihen alla julkaistua työllisyyslis-
taa ja investointilistaa ja jos katsoo hallitusohjelmaa, niin kyllä on hyvin vaikeaa olla sitä
mieltä, etteikö näitten toteutuessa Suomi olisi parempi maa investointeja ajatellen ja työl-
listämistä ajatellen tulevaisuudessa. Mielestäni se on aivan selvä asia.

On toisaalta myöskin niin, että tarvitaan lisää. Nämä toimet eivät mahdollisesti riitä, ja
siinä tilanteessa pitää myöskin nähdä tietenkin se, että jotkut vaikuttavat lyhyellä tähtäi-
mellä, jotkut pidemmällä tähtäimellä. En millään usko, että ratkaisu on se, että valtio se-
kaantuisi lisää siihen, keitä yritykset saavat palkata, vaan päinvastoin. Toivon perussuoma-
laisilta harkintaa tällaisissa näkemyksissä.

Kokoomus julkaisi tässä 16 pisteen työllistämispaperin, joka minun mielestäni oli var-
sin hyvä. Siinä oli paljon asioita, joita nyt jo löytyy hallitusohjelmasta, [Puhemies koput-
taa] ja paljon asioita, jotka ovat toki vähän ristiriidassa edellisen hallituksen toimien kans-
sa. [Puhemies koputtaa] Toivon lisää tällaisia rakentavampia ulostuloja ja numeroita niit-
ten kaveriksi. 

16.49 Maria Guzenina sd (vastauspuheenvuoro): Arvoisa puhemies! Martti Hetemäen
mukaan meillä olisi 91 000 ihmistä enemmän töissä, jos ikääntyvien työllisyysaste olisi
sama kuin Ruotsissa. Myönteinen vaikutus olisi peräti 2,5 miljardia julkisen talouden jää-
mään. Muissa Pohjoismaissa työllisyys on siis paremmalla tasolla, koska niissä panoste-
taan palkkatukeen ja palveluihin — ja juuri tätä Rinteen hallitus on nyt tekemässä.

Sitten, arvoisa puhemies, tulee sellainen termi mieleen kuin ”älyllinen epärehellisyys”,
kun kuuntelee kokoomuksen argumentointia. Kyllä me kaikki sen muistamme, että samal-
la kun pakkolakiuhkailun seurauksena tavallisten palkansaajien — ahkerien lähihoitajien,
sairaanhoitajien, opettajien, poliisien, siivoojien — lomarahat leikattiin, [Ben Zyskowicz:
Teidän tuella!] oli kokoomuksen mielestä varaa jakaa 1,4 miljardia euroa hyväosaisten ve-
ronkevennyksiin. [Ben Zyskowicz: Te tuitte lomarahaleikkauksia!]

Toinen varapuhemies Juho Eerola: Nyt moni kokoomuksesta pyytää puheenvuoroa.
Annetaan ryhmän johdolle.

16.50 Kai Mykkänen kok (vastauspuheenvuoro): Arvoisa puhemies! Ensin ihan en mal-
ta olla mainitsematta edustaja Kyllöselle, kun tarjoilitte tässä uusia adjektiiveja — ketterä,
nopea, vikkelä — että ne ovat ihan eri asioita kuin ahkeruus. Nämä mainitsemanne ovat
ominaisuuksia, jotka luontaisesti joillakin ihmisillä voivat olla, toisin kuin jollain toisella,
niin kuin tietysti itse hyvin tiedätte. Ahkeruus ei ole ominaisuus, vaan se on näkökulma, ar-
44



Pöytäkirjan asiakohta PTK 40/2019 vp
vo, näkökulma siitä, mitä arvoja yhteiskunnassa tulee erityisesti edistää, ja erityisesti, mitä
arvoja ei tule lannistaa. Jokainen suomalainen voi olla ahkera, kun toimii ahkerasti. Jokai-
nen suomalainen ei voi olla ketterä tai nopea, eikä tarvitsekaan olla.

Itse tähän asiaan. Minusta tämä peruskysymys on täällä hämärretty kummallisesti. Mei-
dän välikysymyksemme ydin on se, pitäisikö tienata ja tuhlata samaan aikaan. Eli kun teh-
dään päätökset miljardin lisämenoista pysyvästi, niin silloin tuodaan päätökset pöytään
riittävistä työllisyystoimista. Nyt on Harakan lista, 25 tointa. Ministeri Harakka vastasi
ihan rehellisesti ja oikein varmasti, että arviointityötä näiden otsikkojen vaikutuksista [Pu-
hemies koputtaa] ollaan tekemässä, ja se varmasti kestää myös sen takia, että yhdestäkään
tuntuvasta ei vielä ole päätöksiä. Mutta miten olette uskaltaneet siihen uhkapeliin [Puhe-
mies koputtaa] mennä, että nyt kuitenkin ne menolisäykset on tehty, jotka pitäisi kattaa tei-
dän oman ohjelmanne mukaan työllisyystoimilla, mutta näitä ette ole vielä voineet päät-
tää? Miten tämä uhkapeli on [Puhemies koputtaa] ministeri Lintilälle kelvannut? [Jukka
Gustafsson: Kokoomus on lisännyt kaikkein eniten valtionvelkaa!]

16.51 Hussein al-Taee sd (vastauspuheenvuoro): Arvoisa puhemies! Juuri tänään talous-
tieteilijät ovat puhuneet siitä, että nyt on harrastettava elvyttävää politiikkaa, mitä päämi-
nisteri Antti Rinteen hallitus on juuri tehnyt. On oikea aika sille tässä suhdannetilanteessa. 

On pakko sanoa tässä, että tässä aktiivimallivälikysymyksessä on kaksi ydintä. Yksi
ydin on nimenomaan tämä, että keppiä pitäisi lisätä työntekijöiden suuntaan. Se toinen ky-
symys on hieman hämärä tässä mutta rivien välistä on kuitenkin luettavissa: Tässähän on
sisäistä kamppailua kokoomuksen sisällä. Jos minä olisin laatinut tämän välikysymyksen,
niin minä olisin jättänyt työperäisen maahanmuuton sieltä pois, jolloin olisin saanut perus-
suomalaiset mukaan allekirjoittajiksi. Mutta koska tämä on sisäinen kamppailu, niin se
työperäinen maahanmuutto lisättiin sinne, ja tässä näkyy, että kokoomuksen sisällä käy-
dään valtakamppailua ensi kesän puoluejohtajan paikasta. [Välihuutoja]

Toinen varapuhemies Juho Eerola: Annetaan puheenvuoro edustaja Kalmarille tässä
vaiheessa, sitten pääministerille. [Ilkka Kanerva: Missä on rauhanvälittäjät? — Naurua]

16.52 Anne Kalmari kesk (vastauspuheenvuoro): Arvoisa herra puhemies! Rauhanvälit-
täjät ovat aina keskellä.

Mielestäni on epä-älyllistä koettaa saada mielikuva siitä, että tämä hallitus ei hoida ta-
lousasioita, ja esimerkiksi kokoomuspuolue on erityisen hyvä siinä, jos kahdentoista viime
vuoden aikana, jolloin se on toiminut pääministeri- tai valtiovarainministeripuolueena, val-
tionvelka on kasvanut 46 miljardia euroa.

Viime hallituskaudenkin alussa tehtiin veronkevennyksiä, ja kyllä niitä koitui sinne hy-
väosaisillekin. Ei siinä menty siinä järjestyksessä, että ensin olisivat toimet, vaan ajateltiin,
että kun ostovoima lisääntyy, se lisää talouskasvua. Ja nytkin se ostovoima lisää talouskas-
vua aivan samaan tapaan, mutta se kohdistuu kyllä oikeudenmukaisesti nyt.

Ja haluaisin kysyä siitä... Mutta en kysy. [Naurua] 

Toinen varapuhemies Juho Eerola: Mutta pääministeri vastaa, olkaa hyvä.

16.53 Pääministeri Antti Rinne (vastauspuheenvuoro): Arvoisa puhemies! Edustaja
Mykkänen, unohdatte — tai en minä tiedä, oletteko lukenut tuota hallitusohjelmaa tarkasti
45



Pöytäkirjan asiakohta PTK 40/2019 vp
— että siellähän todetaan selkeästi, että meillä on tämä työllisyystavoite, joka kattaa ison
osan näistä tulevista menoista toteutuessaan, ja sitten siellä on myöskin veroihin liittyvät
muutokset, ja näitten verojen muutosten lisäysarvo on 750 miljoonaa euroa, plus sitten
200 miljoonaa euroa uudelleenkohdistamisia.

Täällä keskusteltiin muutama päivä sitten, tai muutama viikko sitten suurin piirtein,
näistä yritystuista. Siellä on 120 miljoonaa euroa lisää uudelleen kohdennettuja varoja, joi-
ta voi käyttää tähän kokonaisuuteen.

Ensi vuodelle päätetyt lisämenot, kertaluontoiset lisämenot, ovat 750 miljoonaa euroa
tulevaisuusinvestointeihin, tutkimuksen ja tieteen tekemiseen, innovaatiotoimintaan, joil-
la luodaan uutta kasvua. Niitä ei kannata sotkea tähän kokonaisuuteen, kun puhutaan py-
syvistä menoista. Mutta kun mietitään pysyviä menoja, noin miljardia euroa, siellä isoim-
mat erät liittyvät ihmisten hyvinvoinnin parantamiseen tulonmuodostuksen kautta. Ja ne
menevät nimenomaan pienituloisille, jotka käyttävät — sen lisäksi, että he käyttävät sitä
rahaa — sen kotimaiseen kulutukseen, mikä vahvistaa kotimaista tulosta.

16.55 Lulu Ranne ps (vastauspuheenvuoro): Arvoisa puhemies! Julkisen talouden tasa-
painottaminen on tässä kuitenkin kaiken a ja o. Pääministeri Rinne lupasi näitä val-
tionosuuksia nostettavaksi. No, katselemme, miten siinä käy — toiset sanovat toisin. Ja to-
siaan se ei auta mitään, se on pelkkä tippa siellä valtameressä, sen me kaikki hyvin tiedäm-
me. 

Hallitus on sivuuttanut kokonaan tämän Suomen keskeisen kilpailukykyhaitan, työlli-
syyden esteen ja kansalaisten ostovoiman jarrun, eli valtavan verokiilan. Mitä te aiotte teh-
dä asialle?

Tämä lupaus siitä, että lasketaan energiaveroja — tehän joudutte syömään sen hyvin no-
peasti, koska teillä ei kohta siihen ole varaa.

16.55 Riitta Mäkinen sd (vastauspuheenvuoro): Arvoisa puhemies! Nyt on pakko käyt-
tää puheenvuoro. Edustaja Orpon ja Grahn-Laasosen puheenvuoroja on ollut hyvin häm-
mentävää kuunnella. Nyt alkaa vaikuttaa siltä, ettei kokoomus pidä varsinaisina työllisyys-
toimina työvoimapalvelujen lisäämistä ja parantamista, palkkatuen kehittämistä ja sen
käytön lisäämistä järkevällä tavalla, aivan kuten Hetemäki on esittänyt. Kokoomus ei pidä
toimivina työllisyystoimina myöskään investointeja koulutukseen, osaamiseen, tutkimuk-
seen, kehittämiseen, pk-yrittäjien toimintaedellytysten parantamiseen. Nyt on ihan pakko
kysyä, mitkä ovat ne konkreettiset keinot, joita kokoomus nimenomaan pitää tehokkaina
työllisyyskeinoina, jos ei oteta huomioon teidän esittämäänne irtisanomissuojan heikentä-
mistä tai [Pia Viitanen: Se on aktiivimalli!] täysin holtitonta paikallisen sopimuksen edis-
tämistä.

Ja olen myös ymmärtänyt, ministeri Harakka, että työllisyyden hoito on pitkän linjan ko-
konaisuus, [Puhemies koputtaa] toimenpiteitä tehdään nyt ja niitä tehdään tulevaisuudessa
ja nimenomaan kolmikantaneuvotteluilla, [Puhemies koputtaa] jolloin myös työnantajien
näkökulma tulee huomioiduksi. [Vastauspuheenvuoropyyntöjä]

Toinen varapuhemies Juho Eerola: Taas tuli monta puheenvuoropyyntöä kokoomuksel-
ta. Annetaan vuoro puolueen puheenjohtajalle, edustaja Orpolle. 
46



Pöytäkirjan asiakohta PTK 40/2019 vp
16.57 Petteri Orpo kok (vastauspuheenvuoro): Arvoisa herra puhemies! Ettei jää väärää
käsitystä: palkkatuki on yksi hyvä väline, mutta erityisesti jos on osatyökykyinen tai pitkä-
aikaistyötön, silloin se voi auttaa jonkun ihmisen työllistymään. [Vasemmalta: Kyllä!]
Muistuttaisin myöskin siitä, että me laitoimme tämän jo viime hallituksessa liikkeelle, eli
sen suuren reformin, joka on nyt hallituksen ykköstoimi. Se käytännössä startattiin viime
kerralla: byrokratian purkaminen, yksinkertaistaminen. Tämän voi teidän hallituskumppa-
ninne keskusta ja silloiset ministerit, esimerkiksi Lintilä, kertoa, että tämä on näin. Samoin
työttömien palvelut me aloitimme viime kaudella. Kolmen kuukauden välein työttömien
tapaaminen — ajatelkaa, se oli mullistava uusi keksintö. [Ben Zyskowicz: Äärivasemmis-
to vastusti!] — Kyllä, se oli työttömien kiusaamista. 

Eli nämä ovat sinänsä hyviä toimia, mutta kun ne eivät ratkaise sitä rakenteellista ongel-
maa. Rakenteellisen ongelman ydin on se, että yrityksille pitää luoda ympäristö, jossa he
haluavat työllistää — ne keinot puuttuvat, riittävät keinot — ja yksilöille pitää luoda kan-
nusteita ottaa työtä vastaan. Nämäkin keinot puuttuvat vielä. Tehkää ne.

16.58 Juha Sipilä kesk (vastauspuheenvuoro): Arvoisa puhemies! Ensinnäkin edustaja
Piiraiselle on pakko vastata näin: Suomessa ei vääristellä tilastoja. Yli 30 vuotta työllisyys-
astetta on mitattu samalla tavalla, ja myöskin tutkitusti 70 prosenttia näistä työllistyneistä
työllistyy avoimen sektorin pysyvään työpaikkaan.

Kiitoksia ministeri Harakalle vastauksista. Olisin palannut tähän nuorten työllistymi-
seen. Nuorten syrjäytyminen on kääntynyt laskuun hyvän työllisyyskehityksen johdosta.
Tuolla Oulun alueella tehtiin yksityisen työvoimatoimiston toimesta kokeilu, missä tulos-
hakuisesti lähdettiin hakemaan niitä piilotyöpaikkoja, sitä tekemätöntä työtä, jota nuoret
voisivat tehdä, ja tulos oli lähes 300 työpaikkaa. Eli nuoret olivat itse tekemässä tätä pro-
jektia. Tälle tarvittaisiin jatkoa. Arvoisa ministeri Harakka: otatteko esityksen vastaan tä-
män projektin jatkosta, jossa tavoitteena on jopa 10 000 uutta työpaikkaa nuorille? 

16.59 Veronika Honkasalo vas (vastauspuheenvuoro): Arvoisa puhemies! Ei voi olla
niin, että vastuullinen talouspolitiikka on yhtä kuin sellainen politiikka, joka rankaisee
kaikkein heikoimmassa asemassa olevia. Kokoomukselle näyttää kelpaavan työllistymis-
toimiksi tai rakenteellisiksi uudistuksiksi vain sellaiset toimet, joilla rangaistaan usein juu-
ri niitä kaikkein heikoimmassa asemassa olevia ihmisiä. Me näimme, mihin se johti viime
kaudella, ja se ajanjakso on ohi nyt, niin kuin pääministeri tänään hienosti kiteytti.

Edustaja Mykkänen kehui täällä vastuulliseksi työllisyystoimenpiteeksi Akavan tuoret-
ta mallia, jossa työttömyysturva joutuu leikkuriin ajan mittaan, mutta jos töitä löytyy, niin
tuki palautuu. Eli käytännössä kokoomus tässä paljastaa, että se tukee mallia, jossa ihmisiä
rangaistaan siitä, jos he eivät työllisty. [Ben Zyskowicz: Ei kun palkitaan siitä!] Tämänkal-
taiset mallit eivät ole tätä päivää. 

Aktiivimalliin kohdistui viime hallituskaudella valtava määrä vastustusta. Tämä halli-
tus [Puhemies koputtaa] uskoo kaikkien ihmisten potentiaaliin ja tekee sen mukaista poli-
tiikkaa, ja sen takia myös panostukset koulutukseen ovat historiallisia.

Toinen varapuhemies Juho Eerola:  Nyt ministeri Harakka, minuutti, ja sen jälkeen ko-
koomus saa vastata.
47



Pöytäkirjan asiakohta PTK 40/2019 vp
17.00 Työministeri Timo Harakka (vastauspuheenvuoro): Arvoisa puhemies! Otan
edustaja Sipilältä mielelläni tässä kokemuksia vastaan, vaikka hän taisi jo poistuakin tässä
välissä. 

On tärkeää havaita se, että tämä nuorten työllistyminen, nuorten paikkansa löytäminen
yhteiskunnassa on kaikesta talousnousustakin huolimatta aina haasteellinen tilanne. Esi-
merkiksi viime keväänä, viimeisen puolen vuoden aikana, näiden nuorten määrä, jotka oli-
vat pois työelämästä, harjoittelusta taikka koulutuksesta, kasvoi, vaikka talous kasvoi. Eli
siis tämä tilanne saattaa heikentyä edelleenkin. Me olemme kadottaneet yhden kokonaisen
ikäluokan, yli 60 000 nuorta, ja meidän täytyy välttämättä saada heidät takaisin. Yksi tapa
hoitaa asia on se, että kuntakokeilujen avulla nuoret pääsevät tähän monialaiseen työhön
jatkossa käsiksi. Lisäksi tietenkin oppivelvollisuuden laajentaminen on se tapa, jolla pit-
källä tähtäimellä huolehdimme siitä, että suomalaisilla nuorilla, kaikilla, on toisen asteen
tutkinto ja paremmat valmiudet työelämään.

17.01 Ilkka Kanerva kok (vastauspuheenvuoro): Arvoisa puhemies! Pelkkä talouden
kasvu toisi — siinä parhaimmassakin tapauksessa — vain 40 000 työpaikkaa tähän maa-
han, ei 60 000:ta, 140 000:sta puhumattakaan. Eli tarvitaan voimakkaita, selkeitä, näke-
myksellisiä toimenpiteitä sekä talouden että muun rakenteen suunnassa, jotta tavoitteeseen
päästään. Tunnen kokoomuksen ajattelun niin syvästi, että voin väittää, että hyvät ystävät,
älkää yrittäkö solvata sellaisesta, joka ei todellisuudessa millään tavalla kuulu kokoomuk-
sen ajattelumaailmaan. Lopettakaa se turhan puhuminen tässä suhteessa, sillä, herra pää-
ministeri, syvimmillään työttömyydessä on kysymys siitä, että se on oikea, todellinen uhka
demokratialle ja hyvinvointiyhteiskunnalle. Se antaa käyttövoimaa vain populistiselle po-
liittiselle ajattelusuunnalle, joka ei millään tavalla varmasti voi olla sen enempää hallituk-
sessa olevien kuin oppositiossakaan olevien puolueiden intressissä.

Toinen varapuhemies Juho Eerola:  Nyt pääministeri Rinne pyytää tähän heti puheen-
vuoroa.

17.03 Pääministeri Antti Rinne (vastauspuheenvuoro): Arvoisa puhemies! Tärkeä pu-
heenvuoro edustaja Kanervalta. Tämä on kaikkien meidän yhteinen asia, tämä työllisyys-
tilanne, ja niin kuin minä olen todennut useampaan otteeseen tässä salissa, meillä on tilan-
ne, jossa, suhteessa koko väestöön, työikäisen väestön määrä pienenee tästä eteenpäin vie-
lä kymmeniä vuosia, ja se tulee johtamaan tilanteeseen, jossa, jos meinataan hyvinvointi-
valtio säilyttää nykyisellä tavalla ja parantaa sitä, tarvitaan lisää työllisyysastetta korotta-
via toimenpiteitä. Me tarvitsemme yli 80 prosentin työllisyysastetta 2040-luvulla, ja tästä
syystä tätä ei voi laskea yhden hallituksen tehtäväksi, vaan tämä tehtävä jatkuu niin pit-
kään, kunnes me olemme saavuttaneet sellaisen työllisyysasteen, jolla voidaan varmistaa,
että suomalainen hyvinvointivaltio kaikkine hyvine puolineen on voimissaan tulevaisuu-
dessa. Me tarvitsemme myös työperäistä maahanmuuttoa tänne tulevaisuudessa. Se tar-
koittaa käytännössä sitä, että jos meinataan säilyttää hyvinvoinnin perusta, täällä täytyy
olla kasvun eväitä, ja ne kasvun eväät tulevat työvoiman kautta, joka tulee myös ulkomail-
ta.

17.04 Jukka Mäkynen ps (vastauspuheenvuoro): Arvoisa herra puhemies! Fakta on se,
että yhä useampi työssä käyvä suomalainen joutuu turvautumaan erilaisiin sosiaalitukiin.
48



Pöytäkirjan asiakohta PTK 40/2019 vp
Tämä ei ole kestävää taloudellista kehitystä. Jos ulkomaisen työvoiman tarveharkinta pois-
tetaan duunarialoilta, niin silloin avataan pysyvästi myös laittoman siirtolaisuuden väylät
Suomeen. Töitä ei ole täällä suomalaisillekaan riittävästi, joten puhe työvoimapulasta on
todellisuudessa puhetta halpatyövoimapulasta. Tällainen hulluus on lopetettava, ja halli-
tuksen on ensisijaisesti suojeltava suomalaisia työehtoja sekä estettävä ulkomaisen halpa-
työvoiman tulo Suomeen.

Pääministeri Rinteellä on tausta ammattiyhdistysliikkeessä. Puolustatteko te vielä suo-
malaisen duunarin etua, kun ainakin lehtitietojen mukaan teidän hallituksenne aikoo hel-
pottaa ulkomaisen työvoiman tuloa Suomeen?

Toinen varapuhemies Juho Eerola:  Hallitusaitiosta nousi ministeri Harakan käsi.

17.05 Työministeri Timo Harakka (vastauspuheenvuoro): Arvoisa puhemies! Tehdään
tämä asia nyt kerralla selväksi: hallitus ei ole poistamassa saatavuusharkintaa. Älkää väit-
täkö, että näin tehtäisiin, koska tätä ei olla tekemässä. Miksi näin? Siksi, että kaikissa maa-
ilman maissa Ruotsia lukuun ottamatta valtiot ovat pitäneet käsissään tämän tärkeimmän
kontrollielementin, jolla samanaikaisesti huolehditaan siitä, että tulee oikeita tarvittavia
työntekijöitä kansainvälisessä rekrytoinnissa ja samanaikaisesti kuitenkin pystytään myös-
kin tekemään toimenpiteitä, joilla se houkuttelu alakohtaisesti ja aluekohtaisesti on mah-
dollista tehdä. Mutta siinä tämä työkalu, saatavuusharkinta, on välttämätön, jotta samaan
aikaan voimme tehostaa meidän toimintaamme niin kuin tarkoitus on, kansainvälisesti,
että saamme osaajia Suomeen. Ja älkää väittäkö, etteikö Suomessa ole työvoimapulaa
eräillä aloilla ja eräillä alueilla. Se on tosiasia, ja meidän tärkeimpiä tehtäviämme on pys-
tyä löytämään se oikea osaaminen, oikea työvoima, ja saada se kohtaamaan ne työpaikka-
tarpeet, ja tässä on ihan tarpeeksi tekemistä.

17.06 Aki Lindén sd (vastauspuheenvuoro): Herra puhemies! En aio haukkua tässä pu-
heenvuorossa ketään, vaan hyvin lyhyesti referoin, mitä opin viime viikolla Tanskassa
erinomaisesti järjestetyllä eduskunnan sosiaali- ja terveysvaliokunnan matkalla. Saimme
todella hyviä selvityksiä paikallisilta työvoimaviranomaisilta, ja lyhyesti tiivistettynä: Kun
viime vuonna Suomen työttömyysaste oli 7, se oli Tanskassa 5, mutta Suomessa työllinen
työvoima teki keskimäärin 30 tuntia viikossa töitä, Tanskassa 27. Eli itse asiassa Suomes-
sa tehtiin työtunteja työllisessä työvoimassa jonkun verran enemmän. Tanskassa ei suin-
kaan ollut sellaista mallia, että työttömyyskorvaukset nollataan tai viedään hyvin nopeasti
pois, vaan työttömyysturvan taso oli korkeampi kuin Suomessa, keskimäärin 2 400 euroa
kuukaudessa, ja siinä ei oikeastaan ollut takarajaa, mutta siellä työllistyttiin kahdessa kuu-
kaudessa, koska työvoimapalvelujen aktiivisuus oli ihan eri luokkaa, [Puhemies koputtaa]
ja siihenhän täällä edustaja Harkimokin viittasi. Tämä oli se olennaisin ero.

17.07 Arto Satonen kok (vastauspuheenvuoro): Arvoisa puhemies! Palaan tähän palkka-
tukiasiaan, koska se on hallituksen keskeinen keino. On ihan totta, että on ihmisiä ja var-
sinkin osatyökykyisiä, joille siitä on varmasti apua, ja kuten täällä on sanottu, kokoomus
myös sitä kannattaa, mutta kysymys on se, kuinka paljon sillä voidaan saada aikaan. Työ-
elämä- ja tasa-arvovaliokunta oli tutustumassa Ruotsiin, johon ministeri Harakka viittasi.
Ruotsissa korkein palkkatuki on 127 prosenttia. On aivan varma, että kun antaa yrittäjälle
127 prosenttia, kun se palkkaa ihmisen, niin varmasti palkataan mutta veronmaksajan pus-
49



Pöytäkirjan asiakohta PTK 40/2019 vp
si ei sitä kestä. Palkansaajien tutkimuslaitoksen Hannu Karhunen on tehnyt tutkimuksen
siitä, toimiiko palkkatuki, ja siinä tullaan hyvin yksinkertaiseen johtopäätökseen, joka on
se, että palkkatuki toimii silloin kun se kohdistuu yksityiselle työnantajalle, jolla on mah-
dollisuus palkkatukijakson jälkeen työllistää se henkilö, ja kun se palkkatuki kohdistuu sii-
hen henkilöön, joka tarvitsee nimenomaan sen tuen [Puhemies koputtaa] päästäkseen työ-
elämään mutta ei pääsisi töihin ilman palkkatukea.

17.08 Mikko Savola kesk (vastauspuheenvuoro): Arvoisa herra puhemies! Suomi menes-
tyy silloin kun meillä on menestyviä yrityksiä, ja sen takia niin hallitusohjelmassa kuin yli-
päätään hallituksen politiikassa halutaan luoda uskoa tulevaisuuteen, aivan kuten me vii-
me vaalikaudella teidän kokoomuslaisten kanssa teimme. Saimme uskoa investointeihin ja
saimme työpaikkoja tähän maahan. Tätä hyvää politiikkaa tältä osin jatketaan. Me esitim-
me meidän keskustan ryhmäpuheenvuorossa niitä lukuisia vaihtoehtoja ja niitä esityksiä,
mitä tarvitaan. Siinä on lukuisa lista yrittäjyyteen, koulutukseen, perusturvaan liittyen,
aluepolitiikkaan liittyen vahvoja toimenpiteitä, ja myös siihen työperäiseen maahanmuut-
toon. Edustaja Mäkynen, kyllä minä teille esittäisin, että tulkaa nyt sinne Etelä-Pohjan-
maalle vaikka maatiloille tai turkistarhoille katsomaan, kuinka paljon siellä on ulkomaa-
laista työvoimaa. Sitä yksinkertaisesti tarvitaan sinne, jotta rattaat voivat pyöriä. Näillä pe-
ruselementeillä jatkaa myös tämä hallitus, ja työllisyyskehitys saadaan siihen suuntaan,
mihin tavoitteet on asetettu.

17.10 Pia Viitanen sd (vastauspuheenvuoro): Arvoisa puhemies! Minusta oli tärkeää, että
täällä puheenjohtaja Orpo sanoi, että sinänsä palkkatuki on hyvä asia, ja piti sitä hyvänä,
että viime kaudellakin tähän lähdettiin, mutta sitten herää kysymys, että kun hallitus pistää
vielä paremmaksi, parantaa palveluita, lisää palkkatukea, niin miksi ihmeessä sitten ko-
koomus halusi tehdä välikysymyksen. Sehän on nyt paljastunut tässä keskustelussa, että
syy on se, että keppiä ei ole ja kysymys on aktiivimalli-ideologiavälikysymyksestä. [Väli-
huutoja kokoomuksen ryhmästä] Tämä on aktiivimallivälikysymys. Ja mitä meille jäi kä-
teen, arvoisa Zyskowicz ja kokoomus? Tässä keskustelussa kokoomus on vaatinut toden
totta työttömyysturvaleikkausta ja toimeentulotuen leikkausta.

Sitten katson tulevaisuuteen ja olen hyvin utelias. Mitä sanoo kokoomuksen tuleva vaih-
toehtobudjetti esimerkiksi siitä, kun täällä Orpo moitti, että nyt panostetaan liikaa? Eikö pi-
täisi panostaa lisää koulutukseen, eikö pitäisi panostaa lisää vanhustenhoivaan? [Puhemies
koputtaa] Tätähän te, arvoisa kokoomus, juuri moititte. Teidän mielestänne näitä lisäyksiä
ei saisi tehdä. 

17.11 Ben Zyskowicz kok (vastauspuheenvuoro): Arvoisa herra puhemies! Meidän polii-
tikkojen ydinosaamista on tietysti veronmaksajien rahojen jakaminen. Niinpä ei tarvitse ih-
metellä sitä, että hallituksen budjettiriihi oli ohi muutamassa kymmenessä minuutissa —
olisi ollut, ellei kopioiminen olisi vienyt niin paljon aikaa. Eli hallitus keskittyi budjettirii-
hessä tähän rahan jakamiseen. Tulopuoli sen sijaan on auki. Olette itse sanoneet, että työl-
lisyyden selvä parantuminen on keskeinen tulopuolen rahoituskeino ja että sen jälkeen sit-
ten julkinen talous olisi tasapainossa vuonna 23. Itse en usko tähän hallituksen skenaa-
rioon enkä tiedä uskooko siihen kukaan muukaan, ehkä valtiovarainministeri Lintilä, jos
hänkään. Ymmärrättekö, minkä karhunpalveluksen teette tämän päivän kolmekymppisil-
50



Pöytäkirjan asiakohta PTK 40/2019 vp
le, puhumattakaan tämän päivän syntyvistä lapsista, kun pahennatte pitkällä aikavälillä
kestävyysvajetta tällä tekemällänne alijäämällä?

17.12 Anu Vehviläinen kesk (vastauspuheenvuoro): Arvoisa puhemies! Tämä keskuste-
lu on poukkoillut aika tavalla, mutta haluaisin, että tässä loppupuolessa keskityttäisiin
enemmän tuonne tulevaisuuteen. 

Jaan pääministeri Rinteen näkemyksen tässä hetki sitten siitä, miten työllisyysaste on
niin kuin se olennainen kysymys myös kestävyysvajeenkin kannalta. Eilisiin Tilastokes-
kuksen lukuihin viitaten: ellei meillä ole parempi työllisyys, niin silloin me emme myös-
kään missään tapauksessa pärjää. Tämä on kansallisesti yhteinen kysymys, ja meidän pitää
hakea myös mahdollisimman laajasti yhteisiä keinoja tähän asiaan. Itse ajattelin sitä, kun
eilen katsoin tätä ammattibarometriä, joka kertoi siitä, että meillä on vähän vaihtunut se,
mitkä alat ovat sellaisia, joista puuttuu työntekijöitä lähitulevaisuudessa ja mitkä eivät
enää. Eli tässä erityisesti pyytäisin hallitukselta näkemystä siitä, että sekä lyhyellä aikavä-
lillä että pitkällä aikavälillä panostetaan siihen, että meillä riittää työntekijöitä sekä yksi-
tyiselle sektorille että julkiselle puolelle sosiaali- ja terveyspalveluihin.

17.13 Janne Sankelo kok (vastauspuheenvuoro): Arvoisa puhemies! Tuossa keskustelun
alkuvaiheessa kiinnittyi huomio nykyisen työministeri Harakan ja muurarin tapaamiseen
vuodelta 2013. Se oli tärkeä tapaaminen, ja toivottavasti senkin jälkeen on pienyrittäjiä
kohdattu. Nimittäin tuntuu kuitenkin siltä, että yritysten tilannetta eri puolilla Suomea ei
ihan riittävän hyvin ymmärretä.

Esimerkki Kauhavalta: siellä on Autohuolto Nyqvist. Perheellisellä, osaavalla, nuorella
yrittäjällä töitä riittää, ja hänellä olisi mahdollisuus ottaa ensimmäinen työntekijä oman
jaksamisensa tueksi. Ei tarvita palkkatukea, ei tarvita monimutkaisia järjestelmiä, tarvi-
taan työntekijä. Työpaikka on ollut pitkään haussa, ei ole kuulunut mitään oikeastaan mis-
tään. Eli haluan peilata vähän toisennäköistä näkökulmaa kuin se muurari siellä Espoossa
vai Helsingin seudulla, kun oli. Mutta joka tapauksessa: Mikä on työministerin viesti [Pu-
hemies koputtaa] yrittäjä Nyqvistille? Mistä löydetään työntekijä?

17.14 Tuula Väätäinen sd (vastauspuheenvuoro): Arvoisa puhemies! Me voimme mo-
nella tavalla ilmaista toisiamme kohtaan arvostusta tai arvostamattomuutta. Tämä kokoo-
muksen ajattelema aktiivimalli ei kyllä kerro arvostuksesta, vaan enemmänkin se kuulos-
taa siltä, että on tahto nujertaa ja valmiiksi kyykkyyn painuneet työttömät. Työttömiä ei
pidä käskeä ja ahdistaa nurkkaan, vaan heitä pitää auttaa ja palvella, ja näitä palvelumene-
telmiä nyt ministeri Harakka omassa ministeriössään käy läpi ja etsii varmasti parhaat kei-
not.

Työttömien auttamisessa ensimmäinen askel on tämän aktiivimallin syrjään laittami-
nen. Se on ensimmäinen avaus sille tielle, että työttömillä on mahdollisuus osallistua ja
kuulua yhteiskuntaan ja tulla tasavertaisiksi muiden kanssa. 

17.15 Hannakaisa Heikkinen kesk (vastauspuheenvuoro): Arvoisa herra puhemies! Eri-
tyisesti kokoomus, ja miksei muukin oppositio, on ollut huolissaan valtion alijäämästä, ja
sehän tämän välikysymyksen keskeisin viesti tai keskustelunaihe varmasti on, että tulot ja
menot ovat tasapainossa. Mutta muutamaan otteeseen täällä on jo tivattu sitä, että mitä
asioita, mitä riihessä on päätetty, pitäisi jättää tekemättä. Jätetäänkö varhaiskasvatuksen ja
51



Pöytäkirjan asiakohta PTK 40/2019 vp
peruskoulutuksen satsaukset toteutumatta? Annetaanko korkeakouluille kenties vähem-
män tai nipistetäänkö ammattikouluista? Jätetäänkö nämä pienten eläkkeiden korotukset
tekemättä tai perusturvan parannus toteuttamatta? Jätetäänkö kenties perusväylänpidosta
lisämäärärahat pois tai sitten satsaukset turvallisuuteen? Mielelläni kuulisin myös tästä
puolesta kokoomukselta, että mitkä ovat vääriä toimenpiteitä, mitä budjettiriihessä on pää-
tetty.

17.16 Janne Heikkinen kok (vastauspuheenvuoro): Puhemies! Hallitus lupasi, että en-
nen kuin tietoa pysyvistä tuloista on, niin pysyviä menoja ei tulla lisäämään. Hallitus var-
masti tietää sen itsekin, että tämän huojuvan korttitalon, jota Rinteen budjetiksikin kutsu-
taan, uskottavuus lepää 75 prosentin työllisyysastetavoitteen varassa.

Nyt kun näitä 60 000:ta uutta työpaikkaa ei näy eikä kuulu, niin haluaisin kuulla teiltä,
ministeri Lintilä: Mistä pysyvistä menoista ollaan valmiita luopumaan? Onko laadittu sel-
laista toimenpidelistaa, mitä tullaan toteuttamaan, jos tämä työllisyystavoite ei täyty? Tul-
laanko irtisanomaan poliiseja, tullaanko vähentämään opettajia vai viedäänkö eläkeläisiltä
viimeisetkin vappusatasen rippeet? Tähän haluan hallituksen vastaavan. [Välihuutoja sosi-
aalidemokraattien ryhmästä]

Toinen varapuhemies Juho Eerola: Annetaan ministeri Lintilälle vuoro vastata kohta
muutaman debattipuheenvuoron jälkeen, ennen kuin sitten mennään puhujalistaan. Vielä
pari kappaletta näitä debattipuheenvuoroja.

17.17 Anneli Kiljunen sd (vastauspuheenvuoro): Arvoisa herra puhemies! Haluaisin itse-
kin muutaman sanan sanoa tästä kuntakokeilusta ja nimenomaan osatyökykyisten ja eri
elämänhallintakysymysten parissa olevien ihmisten puolesta.

Nämä kuntakokeilut on nyt käynnistetty eri puolilla maakuntia ja kuntia, ja ne ovat saa-
neet erittäin hyvää palautetta ja vastaanoton. Tavoitteena on nimenomaan koota eri palve-
luntuottajat yhteen, niin sosiaali- ja terveyspalvelut, työllisyysviranomaiset kuin myös
koulutuspalveluntuottajat, ja sitä kautta räätälöidä yksittäiselle palvelun tarvitsijalle omat,
hänelle oikeat palvelukokonaisuudet. Sen takia tässä on paljon mahdollisuuksia näitten
kuntakokeilujen osalta.

Nyt kysyisin ihan tämmöisen hallinnollisen kysymyksen: Etelä-Karjalassa nämä työlli-
syyspalvelut ja sosiaali- ja terveyspalvelut on koottu kaikki Eksoten alle. Me olemme siir-
täneet, kunnat ovat siirtäneet, nämä palvelut tämän yhden palveluntuottajan sisään. Ei kai
näitä hyviä käytänteitä nyt tarvitse lähteä purkamaan, [Puhemies koputtaa] jotta myös Ek-
sote ja Etelä-Karjala pääsevät osallistumaan näihin kuntakokeiluihin?

17.19 Pasi Kivisaari kesk (vastauspuheenvuoro): Arvoisa herra puhemies! Välikysymys
hallituksen talous- ja työllisyyspolitiikasta on erittäin tärkeä keskustelunaihe, ja siinä mie-
lessä kiitos kokoomukselle. Täällä on käytetty tärkeitä ja kirkkaita puheenvuoroja niin hal-
lituspuolueiden osalta kuin myöskin opposition puolelta, ja juuri näin, tämä 75 prosentin
työllisyystavoite on varmasti meidän kaikkien tavoite.

Joissakin puheenvuoroissa on tosin häirinnyt se, että on vaadittu konkretiaa. Muistuttai-
sin edelleen keskustan ryhmäpuheenvuorosta, jossa oli, voisiko sanoa, tällainen seitsemän
kohdan kuuma lista konkreettisista työllisyystoimista, jotka erinomaisella tavalla ovat vie-
tävissä eteenpäin.
52



Pöytäkirjan asiakohta PTK 40/2019 vp
Edustaja Sankelolle mainitsisin, että siellä on myöskin esitetty Suomen mallia, joka pu-
reutuu tähän kohtaanto-ongelmaan, jonka Kauhavan osalta mainitsit. Lukuisia muitakin
kohtia siinä listassa on. [Puhemies koputtaa] Mikäli se meni joltakulta ohi, niin se kannat-
taa vielä vaikka jälkikäteen kuunnella.

17.20 Mia Laiho kok (vastauspuheenvuoro): Arvoisa puhemies! Suomalaisten kotitalo-
uksien velkaantuneisuus on noussut todella korkealle, historiallisen korkealle tasolle, ja sa-
maan aikaan suomalaisten maksuhäiriöt ovat kasvaneet. Asiaan ovat kiinnittäneet huo-
mionsa myös Suomen Pankki ja EU-pankkivalvoja. Tänään suomalaisten velkaantumisen
hillintäkeinoja pohtinut valtiovarainministeriön työryhmä luovuttikin työryhmänsä selvi-
tyksen valtiovarainministeri Lintilälle, ja tässä ehdotuksessa ehdotetaan, että asuntolaino-
jen maksimipituutta rajoitettaisiin, kotitalouden luottojen enimmäismäärä sidottaisiin vuo-
situloihin ja myös taloyhtiölainoihin tulisi rajoituksia. Nämä ovat erittäin perusteltuja eh-
dotuksia. Yli varojensa ei voi yksittäinen kansalainen elää. Velat eivät ole ilmaista rahaa, ja
velat on maksettava takaisin. Tämä olisi myös hallituksen hyvä muistaa, kun suunnittelee
toimintaansa. Kysyisinkin pääministeri Rinteeltä: mikä on hallituksen velkakatto?

17.21 Eeva Kalli kesk (vastauspuheenvuoro): Arvoisa puhemies! Keskusta edellyttää,
että julkista taloutta hoidetaan vastuullisesti — ei siksi, että se olisi itse tarkoitus, vaan sik-
si, että se on ainut kestävä tapa rahoittaa hyvinvointiyhteiskuntaa nyt ja tulevaisuudessa.
Tästä syystä meidän on viisaasti priorisoitava ja kohdennettava sekä nyt tehtävät veronke-
vennykset että menolisäykset. Veronkevennyksiin liittyen: hallitus on siis kohdentamassa
ne viisaasti pieni- ja keskituloisille, vaikka kokoomuksen mielestä ne pitäisi kohdentaa
myös suurituloisille. [Eduskunnasta: Höpö höpö höpö!] Mitä tulee menolisäyksiin, niin ne-
kin kohdistetaan nyt viisaasti: Me investoimme nimenomaan koulutukseen, tutkimukseen,
lapsiin, perheisiin ja perusturvaan, ja toivoisin, että oppositio näkisi tässäkin yhteyden
myös työllisyyden positiiviseen kehittymiseen. Se, että me annamme kaikille lapsille ja
nuorille mahdollisimman hyvät eväät jo [Puhemies koputtaa] varhaisista vuosista alkaen,
johtaa myös hyvään ennusteeseen [Puhemies koputtaa] työllistymiseen liittyen.

17.22 Heikki Vestman kok (vastauspuheenvuoro): Arvoisa puhemies! Minä haluan pala-
ta nyt tähän ahkerien työtä tekevien suomalaisten tilanteeseen. Hallituksen puheet työn ve-
rotuksen kanssa ovat kyllä kummaa sumutusta. Te olette väittäneet tiedotteessa, että pieni-
ja keskituloisten verotus kevenee, ja täälläkin jatkaneet tätä retoriikkaa, että keskituloisten
verotus kevenee. Ministeri Lintilä kuitenkin tunnusti viime torstain kyselytunnilla, että
kyllä, työntekijän sivukulut tosiasiassa nousevat. Veronmaksajien laskelman mukaan tämä
tarkoittaa, että työhön kohdistuva verotus kiristyy todellisuudessa 250 miljoonalla eurolla.
Te olette tästä vastuussa. Polttoaineveronkorotukset tulevat päälle, ja kuten tiedetään,
nämä kurittavat suhteessa eniten juuri niitä pienituloisia ahkeria suomalaisia. Omalla työl-
lään eläviä kiinnostaa, kuinka paljon bruttopalkasta jää käteen. Ensi vuonna samasta pal-
kasta jää [Puhemies koputtaa] keskituloiselle vähemmän käteen — eikö näin, ministeri
Lintilä? [Puhemies koputtaa] Miten tämä kannustaa ahkeroimaan ja työntekoon?

17.23 Mikko Kinnunen kesk (vastauspuheenvuoro): Arvoisa herra puhemies! Kuulin tä-
nään työmatkalla tänne tullessa miehestä, joka teki paineen alla kovasti töitä, väsähti, paloi
loppuun ja joutui tukien varaan. Kului vuosi, toinen — mitä pidemmäksi aika meni, sitä
53



Pöytäkirjan asiakohta PTK 40/2019 vp
vaikeampi oli saada töitä. Kuulin myös pienestä yrityksestä, jossa haluttiin kantaa yhteis-
kunnallista vastuuta. Toimitusjohtaja kysyi väsähtänyttä miestä töihin. Hän näki miehessä
potentiaalia. TE-keskus myönsi yritykselle vuodeksi palkkatukea miehen työllistämiseen.
Tuki mahdollisti sen, että yrityksellä oli kaksi vuotta aikaa saada mies täyteen työkuntoon.
Vastuuta annettiin pikkuhiljaa. Nyt yrityksellä on erittäin sitoutunut, motivoitunut, koke-
nut avainhenkilö, joka kantaa laajasti vastuuta. Mikä oli ratkaisevaa? Se oli palkkatuki. On
hienoa, että hallitus [Puhemies koputtaa] on luvannut helpottaa palkkatuen saamista.

17.24 Pia Kauma kok (vastauspuheenvuoro): Arvoisa puhemies! Kyllä me olemme tääl-
lä välikysymyskeskustelussa sen takia, että me kokoomuksessa olemme hyvin huolestu-
neita siitä, miten työllisyyden käy. Edustaja Kanerva piti täällä erittäin hyvän puheenvuo-
ron siitä, mitä se ihmiselle tekee, kun toistuvasti saa vastaukseksi ”ei” siihen, kun hakee
töitä. Se ei ole pelkästään taloudellinen kysymys, vaan se on myöskin itsetuntoa nakertava
kysymys, ja sen takia me tarvitsemme kaikki ne toimet, joita vain voidaan tehdä, että me
saamme työpaikkoja. Niiden toimien tulee olla sekä kannustavia että patistavia. Näiden yh-
teinen summa vaikuttaa siihen, millä tavalla asiat hoituvat. 

Ministeri Harakka, te sanoitte äsken, että jos me haluamme pohjoismaisen työllisyysas-
teen, niin me tarvitsemme myöskin pohjoismaiset toimet. Esimerkiksi OECD on kiinnittä-
nyt huomiota siihen, että yli 60-vuotiaiden työllistyminen Suomessa on heikkoa, ja tähän te
itsekin kiinnititte huomiota, ja pyysitte toimenpide-ehdotuksia. Toivoisin nyt kuulevani
teidän omia toimenpide-ehdotuksianne tähän. Itse ehdottaisin, [Puhemies koputtaa] että
kun meille muutama vuosi sitten tuli 300 euron suojaosuus siihen, paljonko ihminen voi
tienata ilman että hän menettää työttömyysturvan, niin tätä voisi nostaa jonkin verran.

17.26 Joonas Könttä kesk (vastauspuheenvuoro): Arvoisa puhemies! Täällä on kokoo-
mus perännyt tänään julkisen talouden tasapainon puolesta, ja aivan niin kuin hallitusoh-
jelmassa lukee, julkinen talous on tasapainossa vuonna 2023. Siihen keskusta on sitoutu-
nut, ja siihen tämä hallitus myös on sitoutunut. Mutta minkä takia tämä haaste meillä nyt on
edessä, niin ennen kaikkea se johtuu siitä, että vuodesta 2011 alkaen kokoomuspuolueen
johtaessa tämän maan hallituksia niin pääministeri Kataisen kuin pääministeri Stubbin joh-
dolla velkataakka on ollut valtava, ja sitä velkataakkaa keskustan johdolla, pääministeri Si-
pilän johdolla viime kaudella ruvettiin kuromaan. Tehtiin vaikeita päätöksiä, ja lopulta nyt
ollaan siinä tilanteessa, että me vihdoin voimme tehdä satsauksia, että joka ikiselle ahke-
ralle suomalaiselle mahdollistetaan parempi huominen. Ja mitä tulee niihin laskelmiin,
mitä valtiovarainministeriö on tehnyt siitä, että 70 prosenttia suomalaisista hyötyy tästä
budjetista, niin kyllä minä uskon poliitikkona valtiovarainministeriön laskelmiin.

Toinen varapuhemies Juho Eerola: Annan vielä puheenvuorot edustajille Kopra, Piirai-
nen ja Marttinen, ja sen jälkeen ministerit, ja sitten mennään puhujalistaan.

17.27 Jukka Kopra kok (vastauspuheenvuoro): Arvoisa herra puhemies! Saatatte hie-
man yllättyä, sillä en aiokaan nyt tuoda julki laajaa epäluottamustani tätä hallitusohjelmaa
kohtaan. Teen sen vähän myöhemmin. Sen sijaan keskityn erääseen työministerin toimi-
alaa koskevaan yksityiskohtaan, nimittäin tähän palkkatukiasiaan — jota nyt yleisesti ot-
taen me kaikki täällä salissa pidämme suht hyvänä asiana. Kun te kehitätte sitä, niin onko
nyt niin, että painopiste on jatkossakin samalla tavoin kuin edellisellä hallituskaudella yk-
54



Pöytäkirjan asiakohta PTK 40/2019 vp
sityisen sektorin työpaikkojen palkkatuessa, vai onko tarkoitus siirtyä korostamaan julki-
sen sektorin työpaikkoja? Kävin nimittäin eilen työvoimaviranomaisten kanssa keskuste-
lua aiheesta, ja sieltä tuli selkeä tieto, että he valmistelevat jo asiaa sitä suuntaa silmällä pi-
täen, että jatkossa palkkatuettu työ on julkisella sektorilla. Jos näin on, niin silloin tässähän
on kysymys ennemminkin sosiaalipolitiikasta eikä työllisyyspolitiikasta ja tällä ei ole jul-
kisen talouden tasapainoa parantavaa vaikutusta, [Puhemies koputtaa] mutta jos tämä tieto
on väärä, niin pyydän, että oikaisette sen tuonne kentälle, ettei tehdä turhaa, väärää työtä.

17.28 Raimo Piirainen sd (vastauspuheenvuoro): Arvoisa puhemies! Kävimme eilen
edustaja Rantakankaan kanssa tutustumassa perhekotiin, ja siellä on kyllä paljon haasteita.
Kun ajatellaan tulevaisuuden työntekijöitä, niin kyllä tekemistä riittää, ja on täälläkin tä-
nään taidettu salissa mainita tämä ongelma, mikä tähän liittyy. Hyvin paljon on syrjäyty-
neitä ja huumeitten käyttäjiä, ja poliisi ja lastensuojeluviranomaiset ovat aivan voimatto-
mia. Elikkä minä esitän, että eduskunta pureutuu näihin kysymyksiin hyvin vahvasti. Siel-
lä on tulevaisuuden työntekijät, ja heidät täytyy saada tälle oikealle yhteiskuntavastuu-
uralle. — Kiitoksia.

Toinen varapuhemies Juho Eerola: Vielä edustaja Marttinen ja sen jälkeen ministerit.

17.29 Matias Marttinen kok (vastauspuheenvuoro): Arvoisa puhemies! Valtiovarainmi-
nisteri Lintilä on täällä puhuessaan todennut, antanut ymmärtää, että tämä sivukulujen kas-
vu ensi vuonna ikään kuin ei nyt kuulukaan hallitukselle. Tietysti tätä vähän ihmettelen sii-
nä mielessä, että porilainen insinööri kun tulee töistä kotiin ja hän, ministeri Lintilä, ensi
vuonna saa palkkakuitin, niin ei hänen tarvitse välittää siitä, että mistä syystä johtuen hän
saa vähemmän käteen kuin tänä vuonna. Se on teidän tehtävänne huolehtia siitä, hoitaa ve-
ropolitiikkaa, tuoda tähän taloon budjetti, jolla tästä pidetään huoli.

Veronmaksajain Keskusliitto on tehnyt laskelman siitä, että tämä sivukulujen nousu joh-
taa siihen, että keskituloisen palkansaajan verotus kiristyy ensi vuonna, ja tämä on fakta.
Vai väitättekö, ministeri Lintilä, että ensi vuonna tosiaan tämä porilainen insinööri saakin
saman verran käteen kuin tänä vuonna? Olenko ymmärtänyt nyt jotain väärin?

Toinen varapuhemies Juho Eerola:  Nyt annetaan ministereille mahdollisuus vastata.
Ottaako ministeri Lintilä? 3 minuuttia.

17.30 Valtiovarainministeri Mika Lintilä: Arvoisa puhemies! Ensinnäkin korjaan: Täs-
sä tuli väittämä, että olen tunnustanut, että ansiotuloverotus kiristyy tällä kaudella. Ei ki-
risty täältä hallituksen näkökulmasta katsottuna, vaan se on palkan sivukuluista, aivan niin
kuin äsken tuli, ja aina Veronmaksajain Keskusliitto laskee sen samalla tavalla. Meidän
kassaan ei tule kyllä yhtään euroa lisää siitä. Eli meidän näkövinkkelistä me kevennämme
sen 200 miljoonaa plus tehdään indeksitarkistukset. [Matias Marttinen: Se ei riitä!] Toinen
linja on sitten se kova linja, mitä tehtiin esimerkiksi viime kaudella: 1,4 miljardia tulove-
ron kevennyksiä. Jos me olisimme tähän tilanteeseen ajaneet sellaisen, me sukeltaisimme
todella syvälle. [Matias Marttinen: Vähempi riittäisi!] Me olemme lievästi elvyttävässä
budjetissa.

Se, että hallitus on sitoutunut tähän 75 prosenttiin: Aina pitää muistaa se asia, että oli
hallituspohja mikä hyvänsä, niin se luku olisi ollut sama, ja mitä paremmin se toteutuu, sen
55



Pöytäkirjan asiakohta PTK 40/2019 vp
helpompi se on tuleville hallituksille, koska seuraavan hallituksen luku on 78. Se on ihan
selvä, muuten näitä julkisia palveluita ei voida pitää pystyssä. Me olemme hyvin sitoutu-
neita, tulemme tuomaan esityksiä. Varmasti niitä tulee koko ajan, mutta niitä, voiko sanoa,
tarkastelupisteitä ovat ensi kevään riihi ja sitten elokuun riihi, jotka on annettu esimerkiksi
työryhmille, mutta totta kai niitä sen mukaan, miten tulee, laitetaan liikkeelle.

Tässä oli muutama kysymys velkaantumistyöryhmästä. Todellakin sain tänään velkaan-
tumistyöryhmän työn — äärettömän tärkeä. Yli 8 prosentilla suomalaisista aikuisista on
maksuhäiriömerkintä. Nyt se lähtee lausuntokierrokselle, marraskuun lopussa teen siitä
poliittisen arvioinnin, ja tarkoitus olisi ensi kevään aikana saada hallituksen esitykset siitä
kaikilta osin.

Muuten kiitän oppositiota rakentavasta keskustelusta. Työllistyminen, työllisyyden li-
sääminen on yhteinen haaste, ja politiikkaan kuuluu se, että keinoista voidaan olla eri miel-
tä, mutta hienoa on se, että kaikilla meillä on yhteinen tavoite.

Toinen varapuhemies Juho Eerola:  Ministeri Harakka, samoin 3 minuuttia.

17.33 Työministeri Timo Harakka: Arvoisa herra puhemies! Yhtä lailla yhdyn näihin
kiitoksiin siitä, että olemme saaneet käydä vakavahenkistä, rakentavaakin keskustelua täs-
tä kohtalonkysymyksestämme eli työllistymisestä, joka vaikuttaa myöskin meidän tulevai-
suuden kestävään kasvuumme ratkaisevasti.

Edustaja Sankelo esitti hyvän ja konkreettisen kysymyksen siitä, mitä Autohuolto Ny-
qvistin tulisi tehdä. Nyt on huomattava, että se sijaitsee maakunnassa, jossa työllisyyspro-
sentti on korkea. Se tarkoittaa sitä, että jos minä menen sinne, Pohjanmaalle, puhumaan 75
prosentista, niin he sanovat, että älä pelottele. Mutta se kavaltaa sen ongelman, että myös-
kin työvoimapula on tosiasia lähes kaikilla alueilla ja useilla aloilla. Tätä tosiasiaa ei nyt
auta väistää. Ja meillä ensimmäinen toimemme tähän kohtaanto-ongelmaan on se, että li-
säämme jo ensi vuoden budjettiin näitä yrityslähtöisiä, tarvelähtöisiä, kysyntälähtöisiä
koulutuksia, täsmä-, rekry- ja muuntokoulutuksia, juuri niille alueille, joilla niitä tarvitaan,
ja tietääkseni silloin kannattaisi olla sillä seudulla yhteydessä Seduun ja Järviseudun am-
mattiopistoon, miltä osin siihen voisi auttaa.

Edustaja Kiljusen kysymykseen täytyy palata jatkossa, mutta tässä onkin hyvä tilaisuus
nyt muistuttaa siitä, että siltä osin kuin tämä kuntakokeilu toteutuu, ne alueet ja kunnat, jot-
ka eivät ole siinä mukana, saavat entistä parempaa TE-palvelua, koska TE-osaaminen ja
nykyisten valtionhallinnon työllistämisosaajien palvelut ovat edelleen käytössä ja ne kes-
kittyvät entistä vahvemmin asiatuntijatehtäviin eli siis nimenomaan työvoiman välityk-
seen, osaamisen kehittämiseen, kohtaanto-ongelman ratkaisemiseen, ja silloin palvelu pa-
ranee. Tämä saattaisi koskea myöskin sitten Kauhavaa tältä osin.

Jatkakaamme tätä tärkeää kysymystä, edustaja Kauma, ikäjohtamisen välttämättömyy-
destä. Kysymys kuuluu, ovatko tässä nyt kannusteet ja sitten sanktiot kohdallaan siltä osin
kuin puhutaan siitä, että kokeneet työntekijät saavat jäädä sinne työpaikalle, ja sitten siltä
osin, voitaisiinko rekrytoida sitten näitä 55 plus -työntekijöitä. Tämä on ihan olennainen
kysymys, ja tähän meidän täytyy porautua vielä tarkemmin, samoin kuin toki tähän kiin-
nostavaan ajatukseen eläkkeen suojaosan korottamisesta.

Saan sitten vielä tarkentaa tätä palkkatukiasiaa edustaja Kopralle: Kyseessä on siis kol-
me eri palkkatukea, siksi puhun vuosisadan palkkatukiuudistuksesta. Olen tyytyväinen sii-
hen työhön, mitä pohjiksi on tehty, mutta kyllä tässä nyt se poliittinen tahto ja määrätietoi-
56



Pöytäkirjan asiakohta PTK 40/2019 vp
suus ovat johtamassa nopeisiin tuloksiin: vuoden päästä pitäisi olla voimassa. On yritysten
palkkatuki, joka on siis suunnattu pitkittyvän työttömyyden vaarassa oleville työnhakijoil-
le. Sitten on tämä järjestöjen palkkatuki, joka on suunnattu sitten näille kaikkein vaikeim-
min työllistyville, se on ensimmäinen askel työelämää kohti. Ja se kolmas mainitsemani on
pienten mikroyritysten palkkatuki, jossa se yksinyrittäjä saa pikkasen vapaammin valita it-
selleen sen työkaverin, koska niin isosta riskistä ja uskonloikasta on tässä kysymys ja sitä
haluan auttaa — kuten tuota muinaista muuraria seitsemän vuoden takaa.

Toinen varapuhemies Juho Eerola:  Ja nyt mennään puhujalistaan. Edustaja Salonen on
siellä pitkään odottanut. 

17.37 Kristiina Salonen sd: Arvoisa puhemies! Hallituksen tavoite 75 prosentin työlli-
syysasteesta on kova. On oltava rehellinen itselleen ja suomalaisille, että tavoitteeseen pää-
seminen vaatii paljon ponnisteluja eikä varmuutta onnistumisesta voi vielä meillä kenellä-
kään olla. On tärkeää siis käydä yhteistä keskustelua työllisyysasteen nostamisesta, mutta
ei ole rakentavaa yrittää repiä rikki sitä, mitä vasta ollaan kasaamassa. Etenkin tänään, kun
Kuopiossa monet nuoret, nuorten vanhemmat ja läheiset elävät keskellä kauhutarinaa ja su-
rua, yhteiskunta kaipaa eheyttämistä, ei repivää riitaisuutta.

Suomessa on arvioiden mukaan 65 000 osatyökykyistä ihmistä, jotka haluaisivat töihin
— siis 65 000 ihmistä, jotka olisivat valmiita työhön, jos vain saisivat siihen mahdollisuu-
den. He ovat työhaluisia ihmisiä, jotka ovat esimerkiksi sairauden tai vamman takia jää-
neet työelämän ulkopuolelle. He eivät tarvitse työllistyäkseen keppiä vaan tukea. Jokainen
osatyökykyinen, joka jää tällä hetkellä syystä tai toisesta työelämän ulkopuolelle, on inhi-
millisesti ja yhteiskunnallisesti suuri menetys. Osatyökykyisten työllisyysaste on Suomes-
sa matalalla tasolla. OECD:n mukaan esimerkiksi vammaiset henkilöt ovat mukana työelä-
mässä muuta Eurooppaa harvemmin. Siksi on tärkeää, että työministeri Harakka on tarttu-
nut juuri tähän ja etsii keinoja näiden ihmisten työllistämiseen, kuten äsken vielä kuulim-
me.

Aivan kuten ministeri totesi, yksi sellainen keino on esimerkiksi palkkatukiuudistus.
Asiantuntijoiden arvioiden mukaan palkkatuki toimii oikein kohdennettuna ja yhdistetty-
nä muihin työllistämispalveluihin hyvin. Jos palkkatukea suunnattaisiin nykyistä voimak-
kaammin vaikeasti työllistyville, pitkäaikaistyöttömille ja osatyökykyisten työllistämi-
seen, niin silloin palkkatukeen käytettävällä summalla onnistuttaisiin vieläkin tehokkaam-
min saamaan ihmisiä työmarkkinoille.

Martti Hetemäki totesi viikonloppuna Helsingin Sanomissa, että meillä olisi 91 000 ih-
mistä enemmän töissä, jos ikääntyvien työllisyysaste olisi sama kuin Ruotsissa. Muissa
Pohjoismaissa työllisyys on paremmalla tolalla, koska niissä panostetaan juuri palkkatu-
keen ja työvoimapalveluihin, ja juuri näin hallitus nyt tulee tekemään. Siksi onkin ristirii-
taista, että kokoomus toteaa välikysymyksessään palkkatuen olevan vaikuttava keino lisä-
tä työllisyyttä mutta kuitenkin aivan liian kallis työllistämiskeino. On totta, että maalista
ollaan vielä kaukana, mutta miten sinne voidaan edes päästä, jos ei anneta keinoille mah-
dollisuutta?

Arvoisa puhemies! Budjettiriihessä sovittiin merkittävistä panostuksista työllisyyden
edistämiseksi. Kokonaisvaltainen työllisyyspaketti nopeuttaa työllistymistä ja tarjoaa
työnhakijoiden yksilöllisiin tarpeisiin vastaavaa palvelua. Työllisyyspaketin avulla yhä
useampi osatyökykyinen ja pitkäaikaistyötön pääsee osalliseksi yhteiskuntaan työpaikan,
57



Pöytäkirjan asiakohta PTK 40/2019 vp
koulutuksen tai hänelle räätälöidyn palvelun kautta. Yritysten työvoimapulaan vastaami-
seksi hallitus investoi koulutukseen ja osaamiseen eri koulutusasteilla. Lisäksi edistetään
työssäkäyvien jatkuvaa oppimista ja työttömien kouluttautumista. Hallitus edistää ulko-
maalaisten osaajien rekrytointia monin tavoin, muun muassa uudistamalla lupakäytäntöjä
sekä luomalla kansainvälisen rekrytoinnin mallin, jonka kautta rekrytointiprosessit ovat tu-
loksellisimpia.

Hallitus lisää palkkatuen käyttöä yksinkertaistamalla ja nopeuttamalla palkkatukipro-
sessia ja vähentämällä työnantajiin kohdistuvaa byrokratiaa sekä kytkemällä palkkatukeen
tiiviimmin muita palveluita. Kolmannen sektorin palkkatukea uudistetaan tukemaan pa-
remmin siirtymistä avoimille työmarkkinoille. Hallitus kannustaa myös yksinyrittäjiä ja
mikroyrityksiä työntekijöiden palkkaamiseen madaltamalla palkkaamisen kynnystä ja sii-
hen liittyviä riskejä.

Lopuksi, arvoisa puhemies, on sanottava, että ahkeruus on koko kansamme hyve. Ahke-
ruus ei ole ominaisuus, joka on kiinni henkilön tulotasosta. Varmasti me kaikki tunnemme
paljon ahkeria ihmisiä, jotka eivät kuulu yhteiskuntamme keskiluokkaan. Esimerkiksi mo-
net naisvaltaiset alat ovat pienipalkkaisia. Saamastaan palkasta huolimatta nämä työnteki-
jät ovat ahkeria. He puurtavat saadakseen vanhuksemme hoidettua, lapsillemme ruokaa
päiväkotiin tai pidettyä lähikaupan palvelut pystyssä yötä myöten. [Sari Multala: Kyllä! —
Heikki Vestman: Juuri näin!] Eivätkä työttömät ole laiskoja. Laiskuus ei selitä sitä, miksi
Suomessa työllisyys on niin paljon muita Pohjoismaita alemmalla tasolla. Voisimmeko siis
lopettaa tällaisten leimakirvesten heiton?

Hyvät kollegat, nyt on tehty tiekartta työllisyyden nostamiseksi 75 prosenttiin. Kääri-
tään hihat ja ryhdytään töihin.

17.42 Jani Mäkelä ps: Arvoisa puhemies! Aivan ensimmäisenä kannatan edustaja Ta-
vion tekemää esitystä epäluottamuslauseesta hallitukselle.

Nyt kun ihan rehellisiä ollaan, niin kyllähän tämä kokoomuksen ensimmäinen välikysy-
mys on vähän sellainen hakemalla haettu ja tekemällä tehty, ihan itse tehty, ja sen huomaa.
Kun siellä vielä mainitaan, että maatalous oli kunnossa Sipilän hallituksen jäljiltä, niin kyl-
lähän siihen vähän tilannekomiikkaakin mahtuu.

Mutta ristiriitaisuuksia on myös hallituksen tarinassa. Hallitus sanoo tekevänsä koulu-
tuksen kunnianpalautuksen, mutta se, mitä hallitus ei palauta, on koulutuksen rahat. Missä
on se koulutusmiljardi? Ei tule kouluille, ei tule opiskelijoille mitään sen suuntaisiakaan ra-
hoja kuin päähallituspuolueet lupasivat ennen vaaleja. Koulutus on Suomessa muka hy-
vää, mutta silti jatkuvasti valitetaan, että kouluista ei valmistu osaajia. Missä on vika ja
mitä pitäisi tehdä?

Toinen ristiriitaisuus: Useat sosiaalidemokraatit erityisesti ovat maininneet, että työttö-
miä ei enää jatkossa kepitetä tai kuriteta. Mutta toisaalta työministeri Harakka on televisio-
lähetyksessä ilmoittanut, että se keppi kuitenkin sieltä jostain löytyy. Eli onko sitä keppiä
nyt sitten vai eikö sitä ole?

Nyt jos ollaan täysin vakavia ja siirrytään isoon kuvaan, niin hallituksen talouslaskelmat
perustuvat niin sanottuun totuuden muunteluun. 75 prosentin työllisyys on kuin keisarin
vaatteet. En usko, että kukaan tässä salissa uskoo, että se näillä toimilla tulee toteutumaan.
Ei varsinkaan nyt, kun talous ei tule jatkossa kasvamaan, vaan se tulee supistumaan Euroo-
pasta jo tulevan talouslaman myötä. Ja kun hallitus päinvastoin, että tekisi uusia tehokkaita
työllistäviä toimia, poistaa vielä niitä entisiäkin, niin työllisyys jopa nykyisessä taloustilan-
58



Pöytäkirjan asiakohta PTK 40/2019 vp
teessa tulisi laskemaan — puhumattakaan siitä, jos taloustilanne huononee. Pessimismi on
siis lievä sana kuvaamaan tätä tilannetta, koska tiedetään jo varmasti valmiiksi, ettei tavoi-
tetta tulla saavuttamaan. Ja samalla putoaa myös pohja menopuolelta. Ei se pohja ennes-
täänkään kovin vahva ollut omaisuuden myyntiin ja syömävelan kattamiseen.

Muutamia huomioita tästä vastuuttomasta taloudenpidosta: Puhutaan tulevaisuuden in-
vestoinneista, ja sellaisiksi kutsutaan monia sellaisia asioita, jotka eivät ole normaalissa
merkityksessä investointeja, kuten esimerkiksi opettajien palkkaaminen. Sehän on kulu,
joka pitäisi rahoittaa tulolla. Samalla kuitenkin täysin turhiin rahareikiin, kuten kehitys-
avun 100 miljoonan lisäykseen, löytyy budjetissa rahoitus. Hallituspuolueiden vaaliohjel-
missaan lupaamat keskeiset panostukset eläkeläisille ja opiskelijoille jätetään tekemättä.
Lähinnä kaikkien suurien korotusten sijaan tulee indeksikorotuksia. Hoiva-alalle ei varata
henkilökuntaa, hoitajamitoitusta ei ole luvassa, eikä siihen ole rahojakaan osoitettu valtion
talousarviossa.

Sen ohella hallituksen ilmastopolitiikka luo uusia työllistymisen esteitä, koska asumi-
sesta ja liikkumisesta tehdään kalliimpaa. [Satu Hassi: Päinvastoin!] Polttoaineiden hinto-
ja nostetaan, se heikentää erityisesti haja-asutusalueella asuvien työntekijöiden asemaa,
joiden työmatkat ovat pitkiä. Kuinka keskusta voi olla mukana hallituksessa, joka kuristaa
haja-asutusalueita ja heikentää työssäkäynnin kannattavuutta maaseudulla?

Samalla hallituspuolueiden riveistä tulee kehotuksia erilaisiin lihan syönnin ja maidon
juomisen — no, tuleehan niitä kokoomuksestakin — vastaisiin kampanjoihin, jotka ovat
omiaan heikentämään suomalaisen maaseudun työllisyyttä ja tulevaisuudennäkymiä.

Perussuomalaisten ja kokoomuksen työllisyystavoitteissa on selvä ero, koska kokoo-
mus haluaa vielä hallitustakin voimakkaammin poistaa työvoiman tarveharkinnan ja tuoda
Suomeen halpatyövoiman markkinat, joilla maksettava palkka ei riitä elämiseen, vaan yh-
teiskunnan täytyy maksaa sosiaalitukia tämän palkan päälle. Eihän tässä ole mitään järkeä. 

Arvoisa puhemies! Tässä on joitakin todellisia syitä epäluottamuslauseeseen. Tämä peli
on mielestäni syytä puhaltaa jo ajoissa poikki.

17.46 Mia Laiho kok: Arvoisa puhemies! Hallitusohjelma sisältää huomattavan määrän
menoja. Niiden taustalla on monia hyviä asioita, mutta siellä on myös asioita, jotka voitai-
siin tehdä palvelujen riittävän tarjonnan ja ihmisten kannalta järkevämmällä tavalla. Var-
sinaisen ongelman muodostaa kuitenkin se, että hallituksen budjetissa ei ole katetta niille
lukuisille asioille, joita ohjelmaan on sisällytetty. Ainoa oljenkorsi näyttääkin olevan työl-
lisyyden kasvun odotus, ja odotusta hallitus todella tekee. Pääministeri Rinne on luvannut
päätöksiä työllistämistoimista vasta elokuussa, vajaan vuoden päästä. Onko todella niin,
että Suomi seisahtuu vuodeksi ja edistymistä ei tapahdu? Tilannetta ei helpota myöskään
se, että tuoreet työllisyystilastot kertovat, että työllisyyden kasvu on hidastunut. Ainoa to-
ki, mitä hallitus tekee, on se, että ahkerien suomalaisten keskituloisten työtätekevien pal-
kansaajien verotusta tullaan kiristämään. Heidän palkkapussiinsa jää vähemmän käteen
kuin aikaisemmin. 

Merkittävä ongelma on myös se, että monet hallituksen rahojen lisäyksistä ovat kerta-
luonteisia eli riittävät vain pariksi kolmeksi vuodeksi. Kuulostaa vähän vaalitekniseltä
asialta. Mitä hallitus aikoo sanoa esimerkiksi niille hoitajille, poliiseille ja opettajille, jotka
ovat irtisanomisuhan alla rahoituksen loppuessa? Mitä hallitus aikoo sanoa niille päiväko-
ti-ikäisille lapsille myöhemmin vuosien päästä, kun he ovat maksamassa hallituksen epä-
terveen taloudenpidon aiheuttamia velkoja? Miksi hallitus syö leipää lastemme suusta?
59



Pöytäkirjan asiakohta PTK 40/2019 vp
Toin aikaisemmin esille, että tänään on suomalaisten velkaantumisen hillintäkeinoja
pohtinut valtiovarainministeriön työryhmä luovuttanut selvityksensä valtiovarainministeri
Lintilälle. Siinä ehdotetaan muun muassa tavallisille kansalaisille velkakattoa, eli pitäisi
huomioida lainanotto sen mukaan, mihin on varaa, ja näin pitäisi tehdä valtionkin kohdal-
la, mutta tuntuu siltä, että rahankäyttö on holtitonta. Se on samalla tavalla holtitonta kuin
on osalla kansalaisistamme tällä hetkellä, mikä on johtanut ylivelkaantumistilanteisiin.
Mutta kuka laittaisi hallitukselle velkakaton? [Aki Lindén: Kokoomus varmaan!]

Hyvinvointiyhteiskunnassamme jokaisella työikäisellä ja -kykyisellä on oikeus ja vel-
vollisuus tehdä töitä. Ilman riittävää työllisyyttä meillä ei ole varaa ylläpitää tätä laadukas-
ta hyvinvointiyhteiskuntaamme, palveluja ja sosiaaliturvaa. Suomen työllisyysaste on kui-
tenkin naapurimaitamme alhaisempi. Meillä on liian moni työelämän ulkopuolella. Ihmi-
nen syrjäytyy, jos hän jää pitkäksi aikaa sosiaaliturvan varaan ilman riittäviä kannustimia
työhön tai opiskeluun. Työ on useassa tilanteessa myös parasta lääkettä niin fyysisen kuin
henkisen hyvinvoinnin näkökulmasta, ja terveen talouden ylläpitämiseksi luonnollisesti. 

Työttömät eivät selviydy työllistymisestä yksin, eikä tarvitsekaan. Meidän on saatava
enemmän tukea yksilölliseen ihmisten kohtaamiseen työvoimapalveluissa — se työ on jo
aloitettu edellisellä hallituskaudella — ja on löydettävä kunkin työnhakijan vahvuudet ja
löydettävä sitten sopiva työpaikka, mihin ne soveltuvat. Hyvää esimerkkiä voimme ottaa
esimerkiksi Tanskasta. Edustaja Lindénkin viittasi siihen, että olimme siellä valiokunta-
matkalla. Siellä tukea työllistämiseen on saatavissa joustavasti — mutta samalla siellä
myöskin paikallinen sopiminen on joustavampaa ja ketterämpää.

Arvoisa puhemies! Työvoiman riittävyyden ohella meidän on pidettävä huolta myös
työntekijöiden korkeasta osaamisesta, koulutuksen laadusta kaikilla koulutusasteilla. Se on
Suomen tärkeä kilpailuvaltti. Jotta saadaan työpaikkoja, tarvitaan yrityksiä ja tarvitaan ky-
syntää palveluille ja tuotteille, ja sen takia kotitalousvähennyksen vähentäminen on huono
signaali yrityksille ja myöskin niille monille eläkeläisille ja lapsiperheille, jotka ovat näitä
palveluita käyttäneet. 

Ihan lopuksi mainitsen vielä nopeat junayhteydet, jotka ovat tärkeä elinkeinotoiminnan
virkistäjä ja mahdollistavat työvoiman liikkuvuutta. [Puhemies koputtaa] Suosittelen hal-
litusta harkitsemaan vielä, josko esimerkiksi kaupunkirata saataisiin aloitettua. 

17.52 Antti Kurvinen kesk: Herra puhemies! Tämä tänään käytävä välikysymyskeskus-
telu on sillä lailla ansiokas, että tässä käydään läpi suomalaisen hyvinvointiyhteiskunnan
ihan perustaa. Millään me emme voi ylläpitää nykyisen kaltaista hyvinvointiyhteiskuntaa
tulonsiirtoineen ja palveluineen — kuten esimerkiksi vanhustenpalvelut, yliopistot, perus-
koulut — ellei meillä ole mahdollisimman moni työikäinen ja työkykyinen ihminen Suo-
messa töissä. Suomeen tarvitaan myös lisää ihmisiä, jotka haluavat yrittää, perustaa yrityk-
siä, luoda uutta ja palkata ihmisiä. Tällaisia ihmisiä tarvitaan lisää riippumatta siitä, ovatko
he syntyneet Suomessa vai tulleet jostain muualta.

Arvoisa puhemies! Uuden punamultahallituksen, noin neljä kuukautta vanhan punamul-
tahallituksen, joka tänään vastaa ensimmäiseen opposition tekemään välikysymykseen,
hallitusohjelma lähtee siitä liikkeelle, että hallituskauden lopussa vuonna 2023 meillä on
75 prosentin työllisyysaste eli 3 prosenttia enemmän työikäisiä suomalaisia on töissä kuin
tällä hetkellä. Lisäksi uuden punamullan ohjelma lähtee siitä, että vuoteen 23 mennessä
koko julkinen talous on tasapainossa, julkinen talous pidetään tasapainossa. Keskustan
60



Pöytäkirjan asiakohta PTK 40/2019 vp
eduskuntaryhmä on erittäin ja ehdottoman sitoutunut näihin tavoitteisiin, ja tulemme pitä-
mään näistä tavoitteista kiinni kaikilla tavoin tämän vaalikauden aikana.

Nyt jo, syksyn budjettiriihessä, on lanseerattu useita toimia työllisyyden parantamisek-
si. Hieman ihmettelen tänään kuultuja puheenvuoroja erityisesti oppositiopuolue kokoo-
muksen riveistä henkilöiltä, jotka ovat aika pitkään toimineet valtioneuvostossakin. He
ovat lähteneet liikkeelle siitä, että meidän olisi pitänyt tehdä neljässä kuukaudessa kaikki
työllisyystoimet, jopa kunnianhimoisemmat työllisyystoimet kuin ne, jotka oli viimeisen
neljän vuoden aikana. Kyllä siellä ministerikokemusta omaavat henkilöt tietävät, että ta-
lous- ja työllisyyspoliittiset toimet eivät heti näy, vaan siinä menee muutama kuukausi tai
vuosi, että ne toimet alkavat puremaan.

Keskusta tukee kaikkia niitä toimenpiteitä, mitä nyt on vuoden 2019 budjettiriihessä pu-
namultahallitus ensimmäiseen budjettiinsa laittanut. Lisätoimiahan on luvassa sitten jo
ensi keväänä kehysriihessä ja tulevissa budjettiriihissä.

Ihmettelen kyllä sitäkin, että kokoomukselle, joka nyt on tämän välikysymyksen meille
jättänyt vastattavaksi, ainut ratkaisu kaikkiin talouspoliittisiin toimiin on se, että hyvätu-
loisten verotusta pitää keventää — kaikista parhaimmassa ja turvatuimmassa asemassa
olevien suomalaisten verotusta pitää aina keventää. Olen sitä mieltä, että erityisesti yrittä-
jien, jotka ottavat isoja riskejä ja työllistävät muita ihmisiä, pitää saada myös verotukselli-
sesti palkkio panoksestaan, mutta ei se voi olla ratkaisu kaikkiin ongelmiin taloudessa, että
kevennetään verotusta rikkailta. Kokoomuksella se tuntuu olevan ratkaisu kaikkeen. [Sari
Multala pyytää vastauspuheenvuoroa]

Ihmettelen myös kokoomuksen linjauksia siitä, että te vastustatte nyt tämän pienen jul-
kisen talouden liikkumavaran käyttämistä muun muassa päivähoitoon ja pienien eläkkeit-
ten korottamiseen, sen käyttämistä yliopistokoulutukseen, sen käyttämistä vanhustenhoi-
don parantamiseen. Olisi mukava kuulla välikysymyksen allekirjoittaneilta kokoomuslai-
silta, mikä jätetään toteuttamatta. Jätetäänkö toteuttamatta eläkkeitten korotukset, jätetään-
kö toteuttamatta hoitajien lisäykset vanhustenhoitoon, vai mitä jätetään tekemättä? [Antti
Rantakankaan välihuuto]

Arvoisa puhemies! Keskustan eduskuntaryhmä esittää jatkotyön pohjaksi niin punamul-
tahallitukselle kuin koko tälle eduskunnalle seitsemää toimenpidettä, mitä nyt pitäisi viedä
eteenpäin, jotta se 75 prosentin työllisyysaste saavutetaan:

1) Kustannuskilpailukyvystä pitää huolehtia suhteessa meidän kilpailijamaihimme.
2) Paikallista sopimista pitää edistää, ja kaikki paikallisen sopimisen esteet lainsäädän-

nöstä pitää purkaa.
3) Työttömyysturvan pitää kannustaa ottamaan laajemmin töitä vastaan koulutuksesta

riippumatta.
4) Osatyökykyiset pitää saada paremmin työelämään kuin tällä hetkellä.
5) Olemme sitä mieltä, että Suomeen tarvitaan työperäistä maahanmuuttoa. En voi ym-

märtää niitä perussuomalaisia, jotka täällä demonisoivat työperäistä maahanmuuttoa ja ul-
komailta tulleita työntekijöitä. Ei pyörisi maatilat, ei pyörisi turkistarhat, ei pyörisi monet
metalli- ja puualan tehtaat tuolla kotiseudullani Pohjanmaalla ilman työperäistä maahan-
muuttoa.

6) Meidän pitää panostaa koulutukseen, tuotekehitykseen.
7) Nuorten työllistämiseen tarvitaan aivan oma ohjelma. On erittäin tärkeä asia, että ku-

kaan nuori ei syrjäydy, ei jää yksin ja kaikki nuoret voivat kokea merkityksellisyyttä työ-
elämän kautta.
61



Pöytäkirjan asiakohta PTK 40/2019 vp
17.57 Mari Holopainen vihr: Arvoisa puhemies! Hyvät edustajat! Koulutuksen kunnian-
palautus on vihreän politiikan ja tämän hallituksen politiikan lähtökohta. Suomi tippuu
muun maailman kyydistä ilman osaavaa ja koulutettua työvoimaa, ja samalla kaikilta työl-
lisyystavoitteilta tippuu pohja. Koulutus on parasta tasa-arvo- ja talouspolitiikkaa, mutta
Suomen korkeakoulutettujen määrä suhteessa väestöön uhkaa jäädä muista OECD-maista
jälkeen ja on tippunut jo OECD-maiden keskiarvon taakse. Mielikuvat ovat joskus vah-
vempia kuin todellisuus. Tämä kehitys tulee muuttaa. Sen takia panostamme koulutukseen
nyt kaikilla asteilla, ja yllätys, tämä maksaa. 

Oppimisen edellytykset luodaan varhain. Subjektiivisen varhaiskasvatusoikeuden pa-
lauttaminen ja ryhmäkokojen pienentäminen, siis sen korjaaminen, mitä edellinen hallitus,
jossa oli kokoomuksen edustaja opetusministerinä, rikkoi, takaavat sen, että kaikki lapset
saavat nyt tarvitsemansa tuen paremmin ja huomiota ensimmäisistä ikävuosista alkaen. Se
kurahousuissa hiekkalaatikolla istuva lapsi, johon kokoomus tänään viittasi, hyötyy tämän
hallituksen toimista.

Oppivelvollisuutta myös pidennetään, ja korkeakoulut saavat lisää määrärahoja. Työlli-
syyden kannalta on selvää, että täytyy arvioida opetuspaikkojen kohdentamisessa se, että
ne kohdistuvat ainakin sellaisille aloille, joissa nähdään jo, että työllisyysaste on ihan täysi
ja työttömyys on lähellä nollaa — viittaan tällä erityisesti terveydenhuoltoalaan. Siellä
myös ikääntyvä väestö tulee asettamaan lisäkysyntää näille aloille. Toisaalta täytyy arvioi-
da, että ne tulevat toimialat saattavat olla joitakin muita kuin mitä nyt näemme tai osaam-
me ajatellakaan.

Elinikäiselle oppimiselle luodaan edellytyksiä, ja nämä panostukset todellakin tulevat
kantamaan pitkällä aikavälillä sekä syrjäytymisen ehkäisemisen että eriarvoisuuden vä-
hentämisen kannalta mutta myös talouden, elinkeinojen ja kokonaisvaltaisen hyvinvoin-
nin edistäjänä. Holtitonta taloutta ei ole koulutukseen satsaaminen, kuten kokoomus on
täällä esittänyt. Sen sijaan talouspuolue kokoomuksen ajama sote-uudistus, joka olisi nos-
tanut kuluja terveydenhuollossa liian pienten maakuntien ja markkinamallin myötä, olisi
ollut holtitonta talouspolitiikkaa.

Talouspoliittisessa keskustelussa tulee kiinnittää huomiota myös sukupuolten väliseen
tasa-arvoon, ja OECD:n arvion mukaan sukupuolten väliseen tasa-arvoon satsaaminen
jopa nostaa bruttokansantuotetta ja voisi nostaa sitä 10 prosentilla vuoteen 2050 mennessä.
Sen takia on ensiarvoisen tärkeää, että perhevapaauudistus toteutetaan nyt, jotta myös nai-
set saavat tasa-arvoiset mahdollisuudet osallistua työmarkkinoille. Tässä varmasti on yksi
keskeinen ratkaisun avain siihen kysymykseen, josta on viime päivinä puhuttu, eli siihen,
miten saadaan syntyvyyden lasku jotenkin taitettua Suomessa.

On tärkeää panostaa tuotekehitykseen, ja tässä hallitusohjelmassa myös laaditaan yrittä-
jyysstrategia, jonka tarkoituksena on tarjota uusia ratkaisuja pienille ja keskisuurille yri-
tyksille ja kasvuhakuisille yrityksille, ja sitä kautta luodaan niitä kaivattuja työpaikkoja.
On tärkeää arvioida, onko meidän talouspoliittinen ymmärryksemme ajantasaista, ettei
keskitytä ainoastaan sen peruskiven muuraamiseen aina, pelkästään teollisuuspolitiikkaan
tai energiatalouteen, vaan katsotaan kokonaisvaltaisesti useita elinkeinoja. Palvelut työllis-
tävät. Tässä hallitusohjelmassa aletaan myös kehittämään Suomeen aineettoman arvon-
luonnin osaamista, esimerkiksi Creative Business Finland -ohjelman avulla. Tämä on sel-
laista toimintaa, joka valitettavan vähän saa huomiota vielä tässä salissa.

Kokoomuksen ilmasto- ja ympäristöpolitiikka on varsin ristiriitaista, kun samalla kiin-
nitetään paljon huomiota polttoaineveron nostoon ja moititaan ilmastopolitiikan puutetta.
62



Pöytäkirjan asiakohta PTK 40/2019 vp
Ympäristökriisin edellyttämiä toimia ei voida enää saavuttaa nopeilla ratkaisuilla, vaan
meidän täytyy luoda kokonaan uudenlainen ajattelumalli talouden harjoittamisen pohjak-
si. Talouskasvun ja investointien uudelleenohjaaminen sellaisille aloille, joilla on pieni
ekologinen jalanjälki, on ensiarvoisen tärkeää. [Puhemies koputtaa] Meidän ei tule lannis-
tua haasteiden edessä, mutta muutos tarvitsee määrätietoista lainsäädäntötyötä nyt sekä
ajattelutapojen kokonaisvaltaista muutosta ja välillä rohkeita hyppyjä tuntemattomaan. —
Kiitos.

18.03 Merja Kyllönen vas: Arvoisa rouva puhemies! On hyvä tiedostaa ja katsoa tätä
meidän maatamme maailmalta, vähän laajemmasta ikkunasta, ja mielellään kaataa ympä-
riltään koko se uudistumista estävä rakennelma, jonka me olemme piskuisena Suomena
ympärillemme kehittäneet. 5,5 miljoonaa ihmistä maassa, joka elää miljardien ihmisten
markkinoilla, maailmassa, jossa me olemme todellakin piskuinen Suomi. Sen takia meillä
ei ole varaa väheksyä ketään eikä kenenkään panosta, kaikkia tarvitaan. 

Meillä riittää maailmassamme haasteita: ei pelkästään ikääntyminen, ikäluokkien piene-
neminen, vaan digitalisaatio, globalisaatio eli maailmallistuminen, robotisaatio, ilmaston-
muutos. Ne kaikki haastavat omalla tavallaan meidän maatamme samalla tavalla kuin mui-
ta alueita: ravinnontuotantoa, työn tekemisen mallia, sitä kautta myöskin elinikäisen oppi-
misen mahdollisuutta, koulutuksemme rakenteita, palvelujärjestelmämme rakenteita. Ja
mitä kaikkea se murros tuokaan tullessaan? Se tuo tullessaan sen, että meidän on kyettävä
entistä syvempään ja vahvempaan yhteistyöhön. 

Ja kun me pohdimme sitä, mistä tämän maailman ajassa voisi syntyä uutta työtä ja toi-
meentuloa, niin toivon, että jokainen meistä haastaisi itsessään sen ajattelun, että vettä tu-
lee hanasta, ruokaa marketista ja sähköä pistorasiasta, ja miettisi, kuinka monella alueella
maailmassa tapahtuu niin hyvin kuin meillä Suomessa ja niin että asiat toimivat. Miten me
voisimme vastata ruokahuoltokysymyksiin, juomavesihaasteisiin, energiapolitiikkaan, uu-
siin polttoaineisiin, kehittää mahdollisimman paljon uusia tuotteita, joilla tarjottaisiin elä-
män edellytyksiä niin kotimaassa Suomessa kuin myöskin ulkomailla? Asiat lähtevät pit-
kälti perusasioista, ainakin niin kauan kun emme opi elämään ilman vettä ja ravintoa. Mut-
ta kuinka vaikeaa sen asian hyväksyminen ja ymmärtäminen on silloin, kun ne perusasiat
ovat meille itsestäänselvyyksiä. Omatkin itsestäänselvyydet on syytä haastaa, ainakin en-
nemmin kuin se omakin kaivo kuivuu pihamaalla. 

No, kun me mietimme kaikkea sitä, mitä tänäkin päivänä olemme kuulleet, aika mones-
ta suusta on haastettu esimerkiksi polttoaineverotukseen liittyviä kysymyksiä, niin minä
haastaisin meidät kaikki miettimään: Miten suomalainen teollisuus, suomalainen koulutus-
maailma, tuotekehitys voisivatkaan viedä eteenpäin synteettisten polttoaineiden mahdolli-
suutta, jolloin me toisimme kokonaan uudenlaisen ratkaisun koko fossiilimaailman poltto-
ainekuvioon. Hiilidioksidista, savukaasuista lähtien kaikki hyötykäyttöön — suljettu hiili-
dioksidikierto, se voi olla ufoasia tässä eduskuntasalissa tänään mutta toivottavasti ei enää
muutaman vuoden päästä — että me ymmärrämme, että mikään ei ole jätettä, kaikki on
hyödynnettävää, kaikesta voi syntyä uusia mahdollisuuksia, ja suomalaiset voivat olla osa
ratkaisua. 

Väistämättä, kun tämän päivän keskustelua on tuossa kuunnellut, tuntuu, että me olem-
me täällä eduskunnassa enemmän osa ongelmaa kuin osa ratkaisua, ja sen takia toivon, että
niin itse kuin, rakkaat kollegat, tekin, katsomme kaikki yhdessä peiliin ja mietimme, voiko
niistä meidän elämämme itsestäänselvyyksistä itse asiassa syntyä sitä uutta elinvoimaa,
63



Pöytäkirjan asiakohta PTK 40/2019 vp
uutta elinkeinopolitiikkaa, uutta koulutuspolitiikkaa, uusia ratkaisuja, joilla me synnytäm-
me uutta työtä, niin maakuntiin kuin kaupunkeihinkin. Mutta se riippuu meistä hyvin pit-
kälti, meidän tahtotilastamme ja meidän näkemyksestämme siitä, olemmeko me niin pie-
ni, että meillä ei ole mahdollisuuksia kehittää uusia isoja juttuja, jotka menevät maailmalla
kaupaksi. 

Eli ehkä kainuulaiselta voisi odottaa, että painetaan pojat ja tytöt leuka rintaan — naiset
ja miehet, ei saa ketään tietenkään pojitella eikä tytötellä — mutta ei paineta leukaa rin-
taan, vaan nostetaan se leuka sen verran ylös, ettei vesisateella hukuta, ja häntä pystyyn, ja
katsotaan niitä uusia mahdollisuuksia, kaikkia niitä, myöskin vanhoihin asioihin pohjautu-
via, jotka ovat meille peruselämän edellytyksiä. Siitä syntyy tulevaisuuden Suomi ja myös-
kin niitä uusia työpaikkoja. — Kiitos. [Antti Rantakangas: Erittäin hyvä, erittäin hyvä!]

18.08 Anders Adlercreutz r: Arvoisa puhemies! Ja kiitos, edustaja Kyllönen, inspiroi-
vasta puheesta.

Uskon, että kaikki täällä salissa välittävät taloudesta ja kaikki välittävät työllisyydestä.
Keskustelemme nyt välikysymyksestä, joka jätettiin, kun hallitus oli toiminut runsaat kol-
me kuukautta. Elämme edellisen hallituksen budjettia, joka muuten tehtiin paremmassa
suhdanteessa 1,7 miljardia alijäämäiseksi, ja tämä hallitus ei ole vielä jättänyt omaa bud-
jettiesitystään eduskunnalle, mutta taloudesta ja työllisyydestä on hyvä puhua siitä huoli-
matta.

Saimme eilen kuulla heikkoja uutisia syntyvyydestä. Suomi on demografisten haastei-
den edessä. Meillä on vanheneva väestö ja yhä vähemmän lapsia. Syrjäytyminen ja eriar-
voistuminen ovat todellisia ongelmia. Koulutustaso on kääntynyt laskuun ja tiestömme ra-
pautuu. Iso osa yrityksistämme kärsii työvoimapulasta. Investointiaste on matala ja nuoret
ovat syystäkin huolissaan siitä, miltä maapallomme näyttää heidän ollessaan aikuisiässä.

Ärade talman! De här är våra utmaningar och vi känner till dem. Vi har demografiska be-
kymmer. Våra företag hittar inte arbetskraft. Vår utbildningsnivå har sjunkit. Våra vägar är
inte i skick. Utslagning är ett faktiskt, konkret problem. EU står inför stora frågeställningar
och klimatförändringen hotar allas vår framtid.

Ärade talman! Denna regering ser alla dessa problem och agerar för att motverka alla
dessa problem.

Arvoisa puhemies! Nämä ovat meidän haasteemme, ja tämä hallitus tarttuu niihin. Me
teemme koulutuksen kunnianpalautuksen. Se on koulutuslupaus, joka pitää. Tämä hallitus
tekee huomattavia lisäpanostuksia kaikilla asteilla, ja palautamme subjektiivisen oikeuden
varhaiskasvatukseen. Teemme vanhempainvapaauudistuksen, joka pitkälti vastaa sitä mal-
lia, jota tasa-arvojärjestöt pitkään ovat ajaneet. Tämä helpottaa perheiden arkea, se paran-
taa naisten työmarkkina-asemaa ja madaltaa sen kautta välillisesti myös perheen perusta-
misen kynnystä. Ellei tasa-arvo kiinnosta, niin tämä varmaan herättää vastustusta, mutta
jos siihen uskoo, niin tätä on syytä tukea.

Tämä hallitus uskoo, että yritykset osaavat valtiota paremmin päättää, kenet palkkaavat,
ja helpottaa sen takia ulkomaisen työvoiman palkkausta. Me näemme myös, että meidän ei
tule edes vihjaista täällä tutkinnan suorittaneelle ulkomaalaiselle, että hän ei ole tervetullut
tänne jäämään. Se olisi jo kansantaloudellisesti järjenvastaista. Siksi opiskeluoleskelulu-
64



Pöytäkirjan asiakohta PTK 40/2019 vp
paan tulee automaattinen pidennys opiskelijan valmistuttua. Nämä ovat muutoksia, joita
oppositio toki saattaa vastustaa mutta joita kansantalous ja yrityksemme kannattavat.

Tämä hallitus suhtautuu ilmastonmuutoksen vastaiseen taisteluun kunnianhimoisesti.
Tästä ei ole epäilystä. Kaikkia toimia ei vielä tästä budjetista löydy, mutta suunta ja yhtei-
nen tahto on selvä, ja se, joka sanoo, että ilmastotoimet heikentävät työllisyyttä, ei ole
kuunnellut yrityksiämme. He kaipaavat selkeää tiekarttaa, ja sellainen heillä tulee ole-
maan. 

Kyllä, kaikkia toimia ei tässä budjetissa ole. Kaikkia asioita ei ole ensimmäisen kolmen
kuukauden jälkeen ratkaistu, mutta olkaa huoleti, oppositio, lisää toimia tulee.

Kokoomus kaipaa konkreettisia työllisyystoimia. Iso osa teidän varsin hyvästä listastan-
ne on suuressa ristiriidassa edellisen hallituksen toimien kanssa. Iso osa taas löytyy tästä
hallitusohjelmasta. Toivottavasti kiitosta ja tukea siis tulee, vaikka se tänään ehkä jää uu-
pumaan. Koska me edistämme paikallista sopimista, kuten hallitusohjelma linjaa, helpo-
tamme yritysten investointeja, parannamme teollisuuden kilpailukykyä, kehitämme vien-
tiväyliä, muutamia esimerkkejä mainitakseni. 

On totta, että tämä hallitus ei voi odottaa vetoapua suhdanteista. Se tarkoittaa, että mei-
dän pitää tehdä lujasti töitä saavuttaaksemme tavoitteemme — tavoitteemme, joiden luu-
len olevan yhteisiä.

Ärade talman! Fyra månader av arbete har vi bakom oss. Allting är inte färdigt, mycket
återstår att göra, men vi är på en god väg.

18.12 Ilmari Nurminen sd: Arvoisa rouva puhemies! Haluan myös itse kiittää hallitusta
erinomaisesta tavoitteesta eli 75 prosentin työllisyysastetavoitteesta ja siihen tähtäävistä
useista keinoista, tästä 25 keinon listasta. Ylipäätänsä Rinteen hallituksen päämäärä on sel-
västi ihmisten hyvinvoinnin lisääminen ja eriarvoisuuden torjuminen. Onkin hienoa näh-
dä, että hallituksen talouspolitiikan avulla voidaan nostaa ostovoimaa jopa 70 prosentilla
suomalaisista. Tämä hyvinvointia lisäävä linja on myös nähtävissä hallituksen työllisyys-
politiikassa. 

Valtiosihteeri Martti Hetemäki totesi Helsingin Sanomien haastattelussa, että työttömiä
on jätetty Suomessa oman onnensa nojaan. Hän peräänkuulutti sitä, että palveluihin ja
palkkatukeen panostettaisiin riittävästi. Tätä juuri hallitus on nyt tekemässä. Esimerkiksi
meillä Pirkanmaalla on hyviä kokemuksia työllisyyden kuntakokeiluista, ja tässä mallissa
työttömästä otetaan juuri se koppi ja hänelle yksilöllisesti ja mahdollisimman aikaisessa
vaiheessa mietitään niitä polkuja takaisin työelämään. Toisaalta hallituksella on myös hy-
viä keinoja niin osatyökykyisten pitämiseksi työelämässä kuin siihen, miten pitkäaikais-
työttömiä autetaan mukaan työelämään. Esimerkiksi palkkatuen laajempi käyttö on erit-
täin tärkeä askel tämän tavoitteen saavuttamiseksi. 

Me olimme vierailemassa työelämä- ja tasa-arvovaliokunnan kanssa Tukholmassa, ja
siellä pohdittiin näitä, että minkä takia Ruotsissa on parempi työllisyysaste, ja kyllä siellä
etenkin nuorten naisten kohdalla perhevapaat näyttäytyivät, sitten toisaalta maahanmuut-
tajien kohdalla oli huomattavasti korkeampi työllisyysaste, ja siellä ruotsalaiset kollegat
näkivät, että nimenomaan palkkatuen laajempi käyttö on auttanut heitä maahanmuuttajien
työllisyysasteen nostossa ja integroinnissa, ja toisaalta Ruotsissa esimerkiksi ikääntynei-
den työntekijöiden tilanne on parempi, sillä siellä muun muassa irtisanomissuoja on ki-
65



Pöytäkirjan asiakohta PTK 40/2019 vp
reämpi kuin meillä Suomessa. Ne olivat ehkä sellaiset päähuomiot Ruotsiin nähden. Mutta
nämä hallituksen toimet, mitä tuotiin siellä esille, saivat ihan hyvää vastakaikua ja ajatusta.

Toisaalta sosiaali- ja terveysvaliokunta vieraili Tanskassa, ja siellä käytiin tätä työttö-
myysturvakeskustelua, ja siellä itsellenikin selkisi muun muassa se, että Tanskassa on hy-
vin paljon korkeampi ja pidempi työttömyysturva ja se ei ole kuitenkaan näkynyt työlli-
syysasteessa, päinvastoin siellä on parempi tilanne ja siellä ei tällaista keskustelua ollen-
kaan käyty. Mielestäni onkin tärkeätä, että nykyisen hallituksen ensimmäisiä toimia oli
muun muassa aktiivimallin poistaminen, koska se on koettu laajasti epäinhimillisenä ja se
on käytännössä leikannut pitkäaikaistyöttömiltä ja tiputtanut heitä uusiin tuloloukkuihin. 

Työllisyyspalveluiden kehittämisen lisäksi hallituksen panostukset koulutukseen, osaa-
miseen, isoihin infrahankkeisiin ja työhyvinvointiin — kuten täällä on tuotu esille — kan-
nattavat, koska työn murros haastaa koko meidän työllisyysasteen positiivisen kehityksen.
Toisaalta laajat trendit, kuten digitalisaatio, ilmastonmuutos ja muuttuva työelämä, edel-
lyttävät jatkuvaa osaamisen kehittämistä ja työssäjaksamiseen panostamista. 

Meidän työelämä- ja tasa-arvovaliokunta oli juuri tänään Työterveyslaitoksella vieraa-
na, ja me keskustelimme siitä, minkälaisia toimia he näkisivät tämän meidän tavoitteen
saavuttamiseksi, ja kyllä siellä vahvasti tulivat esille nimenomaan koulutus ja sitten työky-
vyn ja työterveyden ylläpitäminen. Niin kuin nyt tiedetään, niin tästä eteenpäin jos miettii,
että kun meillä on yrityksestä irtisanottu, vaikka tehtaasta, niin aika harvoin he palaavat
niihin samoihin töihin, vaan tarvitaan koulutusta ja uudelleenkoulutusta uusiin työtehtä-
viin. Siinä mielessä koulutus on tärkeää mutta sitten työkyvyn ja työhyvinvoinnin ylläpi-
täminen, että me pääsemme näissä viimeisissä prosenteissa eteenpäin. 

Joka tapauksessa hallitus tekee viisasta työllisyyspolitiikkaa yhteistyössä ja ihmisiin
luottaen, ja uskon vahvasti, että näillä keinoilla me saavutamme nämä meidän kaikkien tär-
keänä pitämät työllisyystavoitteet. — Kiitos, puhemies.

18.18 Arja Juvonen ps: Arvoisa rouva puhemies! Hyvät kansanedustajakollegat! Ihan
ensin kannatan perussuomalaisten Ville Tavion tekemää epäluottamuslausetta. 

Arvoisa puhemies! Perussuomalaisten mielestä meidän pitää pystyä nykyistä paremmin
priorisoimaan, mihin me käytämme julkisia varoja. Suhdannenäkymien heikentyessä koti-
maisen kysynnän ja investointien ylläpito on nousemassa entistäkin tärkeämmäksi. Työ-
paikkojen luominen ja syntyminen on yhteinen tahtotilamme: työtä, kiitos. 

Sisäinen oikeudenmukaisuus on sitä, että Suomi on maa, jonka jokainen suomalainen
voi kokea olevan juuri hänen asiallaan. Sellaisessa Suomessa on yhteenkuuluvuuden tun-
netta, ja sitä me tarvitsemme. Perussuomalaiset nostavat esiin sinivalkoisen työllisyyspo-
litiikan. Sinivalkoinen työllisyyspolitiikka on sitä, jossa kotimaan työttömät ja pätkätyöl-
listetyt saavat töitä ennen laajamittaista ulkomaalaisen työvoiman maahantuontia. Suoma-
laiset työntekijät ensin. Meidän tulee myös saada varmuus siitä, että suomalaisten palkkoja
ei aleta polkemaan sillä, että työmarkkinoille ollaan tuomassa ulkomaalaista työvoimaa.
Palkka, jolla ei tule toimeen, ei ole kenenkään etu. Se lisää eriarvoisuutta, syrjäyttää ja nöy-
ryyttää. Suomityttö ja suomipoika ovat palkkansa ja työpaikkansa ansainneet. Ei lähetetä
heitä siis kotiin, vaan luodaan heille töitä. Tämä on parasta kestävää kehitystä.

Olemme riemuinneet täällä muun muassa Rauman telakan uusista laivatilauksista. Tila-
ukset ovat pitkän linjan neuvottelujen tulos, samoin Haminan Googlen panostukset. Toi-
vomme, että työpaikkoja tulee auki, että niitä tulee suomalaisille ja että myös meiltä löytyy
sitä osaamista. Mikäli ei, tarvitsemme uutta koulutuspolitiikkaa. Koulutetaan hitsareita, le-
66



Pöytäkirjan asiakohta PTK 40/2019 vp
vyseppiä, rakentajia, koodareita. Jaetaan suomalaista osaamista. Otetaan mukaan myös
kaikki ikääntyneet työntekijät. Käytetään kaikki hiljainen tieto hyväksi. 

Arvoisa puhemies! Valtiosihteeri Hetemäki totesi, että ikääntyneiden työntekijöiden hy-
vinvointia — ja jopa muistisairauksien vähenemistä — tulevaisuudessa edistää parhaiten
työ, tulo ja työterveyshuolto. Miten hallitus ihan oikeasti tukee sitä, että myös yli 50-vuo-
tiaat ovat haluttuja työpaikoille? Ikärasismi on valitettavasti totta Suomessa. Elinkeinoelä-
män keskusliitto selvitti noin vuosi sitten, että joka viides työnhakija on kokenut ikärasis-
mia ja vain 90 prosenttia heistä kertoo tästä asiasta. Asiaa hävetään — mutta mikä häpeä on
vanheta?

Arvoisa puhemies! 30- ja 40-luvun ihmiset ovat kokeneet kovia. On synnytty köyhään
Suomeen. On koettu sota, jouduttu sotaorvoiksi, lähdetty rakentamaan Suomea, ja jokai-
nen kynnelle kykenevä — pienet tytöt ja pojat — on joutunut raskaisiin töihin niin kotirin-
tamalla kuin jälleenrakennuksen aikana. Siitä eteenpäin näillä 30- ja 40-luvun ihmisillä on
ollut vain työtä, työtä ja työtä, ja sitä on riittänyt. 30- ja 40-luvun lapset ovat rakentaneet
meille hyvinvoinnin, jonka hedelmistä me olemme saaneet nauttia, ja olemme voineet ja-
kaa sitä myös muualle maailmalle. Nyt kun he ovat vanhoja, mitä me tarjoamme heille?
Kylmiä lounaita, toteutumattomia haavahoitoja, pesuhetkiä, jotka eivät toteudu, märkää
vaippaa, odottamista, yksinäisyyttä ja hiljaisuutta kotihoidon piirissä. Hyvin pientä toi-
meentuloa. 

Vanhustenhoito on kriisissä, ja me saamme hävetä sitä kaikki. Siksikin puhe vanhusten-
hoidon parantamisesta on äärettömän tärkeää. Mutta puheet ovat puheita, vain teot ratkai-
sevat. Hallituksen talouspolitiikka on unohtanut vanhukset, juuri nuo 30- ja 40-luvuilla
syntyneet Suomemme rakentajat. Joukossa on edelleen myös sotiemme veteraaneja. Hal-
litus on luvannut vanhuksille, heidän hoitajilleen ja omaisilleen paljon mutta ei kohdenna
kuitenkaan riittävästi rahaa muun muassa 0,7:n hoitajamitoituksen saamiseksi tai hoivata-
kuun viikossa lääkärille pääsemiseksi. Toivoisinkin selkeitä vastauksia hallitukselta siitä,
millaisen hoitajamitoitusesityksen he tuovat. Olen ymmärtänyt näin, että siellä kummitte-
lee edelleenkin tuo vain 0,5:n hoitajamitoitus, ja me tiedämme kaikki, että se ei ole riittä-
västi. 

18.23 Heikki Vestman kok: Arvoisa puhemies! Mihin ihmeen matematiikkaan hallituk-
sen työllisyyspolitiikka perustuu? Koko hallitusohjelman rahoitus nojaa 75 prosentin työl-
lisyysasteeseen, mutta hallituksen työllisyyskeinot ovat edelleen puheiden tasolla. Julki-
sen talouden pitäisi olla tasapainossa, mutta velka sen kuin kasvaa. Kaikkein käsittämättö-
mintä on se, että hallitus omin toimin aikoo heikentää työnteon kannattavuutta ja työlli-
syyttä. Hallitus on siirtämässä Suomea työn maailmasta tulonsiirtojen maailmaan, siltä
vaikuttaa.

Nostan esille erityisesti hallituksen sallimat kiristykset työn verotukseen. Työn verotus
on jo valmiiksi Suomessa korkea. Se ei kannusta vaan lannistaa toimeliaita työtä tekeviä ja
ahkeria suomalaisia tulotasosta riippumatta [Naurua vasemmalta] — ahkeria, kyllä, [Pia
Lohikoski: Sano vielä kerran!] niitä ahkeria suomalaisia, jotka elättävät itsensä omalla
työllään. [Antti Rantakangas: Hyvätuloisia edelleen!] Sieltä vasemmalta kuuluu välihuu-
toja. Miten täällä voidaan piikitellä ahkerille? [Vasemmalta: Teille!] Miksei teille, jotka
olitte aikoinaan työväenpuolue, ahkeruus ole enää hyve? Jo on aikoihin eletty. On ollut hy-
vin hämmentävää, että työtä tekevien, ahkerien suomalaisten puolustamista on pidetty tääl-
lä ongelmallisena.
67



Pöytäkirjan asiakohta PTK 40/2019 vp
STTK teki taannoin kansalaistutkimuksen, jonka mukaan reilu kolmannes kertoi rajoit-
taneensa työntekoa lisätulojen kireämmän verotuksen vuoksi. Samasta kertoo Akavan vii-
me vuoden kysely. Puolet vastaajista koki, etteivät he ole osittain tai ollenkaan kiinnostu-
neita nykyistä vastuullisemmista työtehtävistä, sillä työtaakan kasvaessa ansiot eivät vero-
tuksen vuoksi kasva tarpeeksi. Työn verotuksen ydinongelma on juurikin tämä rajavero,
siis vero, joka pitää maksaa lisätienesteistä. Veroteoriassa rajaveron katsotaan kuvaavan
sitä, kuinka kannustava verotus on, miten se kannustaa työntekoon. Tämän ymmärtää jo-
kainen arkijärjellä. Jos työtä ei kannata tehdä verotuksen vuoksi, sitä ei tehdä. Ihmiset
osaavat kyllä laskea, kannattaako työ. Ei ole mitään järkeä siinä, että jos 2 500 euroa kuus-
sa bruttopalkkaa saava hoitaja tai varastomies haluaa ottaa lisävuoroja, hänelle jää käteen
tienaamastaan lisäeurosta alle 55 senttiä. [Jari Myllykosken välihuuto] Siis työtä tekevä
suomalainen maksaa veroja lisätyönsä hedelmistä lähes puolet. Moni opettaja, insinööri ja
asiantuntija joutuu maksamaan lisäansioista tuloveroa yli puolet. Tämä on järjetöntä. Se ei
kannusta työntekoon.

No nyt hallitus on nostamassa ahkerien suomalaisten verotusta entisestään. Veronmak-
sajien laskelmien mukaan sivukulujen nousun vuoksi palkansaajien verotus kiristyy 250
miljoonalla eurolla. Nämä laskelmat ovat täysin validit. Valtiovarainministeri Lintilä on
tuossa tunnustanut, että kyllä, sivukulut nousevat. Se tarkoittaa siis suomeksi, että työn ve-
rotus kiristyy, samasta palkasta jää ensi vuonna vähemmän käteen. Te, hyvä hallitus, ette
pääse tätä tosiasiaa pakoon. [Anne Kalmari: 200 miljoonaa mummojen hoitoon!] — Se
200 miljoonan euron veronkevennys, jota te mainostatte, ei riitä. Työn verotus kiristyy silti
250 miljoonalla eurolla. — Veronmaksajien mukaan kahden keskituloisen taloudessa tämä
tarkoittaa 320 euron lisälaskua vuodessa, siis lisälaskua työnteosta. Ja te mainostatte tääl-
lä, että verotus kevenee, sellainen veronkevennys, että lisälaskua työnteosta tulee 320 eu-
roa vuodessa. Tällä teidän retoriikallanne kevennyksistä ei makseta laskuja. Se ei lämmitä
sitä ihmistä, joka elättää itsensä työllä.

Arvoisa puhemies! Erityisen haitallista ahkerien Suomelle on se, että sille, joka valitsee
jäädä kotiin, saattaa jäädä nykyisin enemmän käteen kuin sille, joka joka aamu tarpoo it-
sensä loskan läpi töihin. Tämä kokoomuksen ryhmäpuheenvuorossa tuotiin osuvasti esil-
le. Muun muassa tulonsiirtojärjestelmän vuoksi työn vastaanottaminen kannattavasti voi
edellyttää yksilön kohdalla vähintään 2 600 euron kuukausipalkkaa. Kaiken työn pitäisi
kannattaa. Systeemi on kestämätön työllisyyden kannalta. Se on myös epäoikeudenmukai-
nen niitä kohtaan, jotka valitsevat nousta joka aamu sinne töihin. Sosiaaliturvan uudistus
on aivan välttämätön.

Katsotaan lopuksi sosiaalidemokraattien johtamaan kansankoti Ruotsiin. [Puhemies ko-
puttaa] Ruotsissa keskituloisen verotus on 5 prosenttiyksikköä Suomea alempi, työhön
kannustetaan. Onpa Ruotsissa nähty jopa sellainenkin ihme, että korkeampiin ansiotuloi-
hin kohdistuva raippavero, värnskatt, poistetaan [Puhemies koputtaa] sosiaalidemokraat-
tien johdolla, ja perustelu on se, että verotulot eivät vähene, koska ihmiset lisäävät työnte-
koa. Arvoisa puhemies, [Puhemies: Aika!] tällaista on ahkeruuden matematiikka. Hallituk-
sen matematiikka [Puhemies koputtaa] ei ole ahkeruuden matematiikkaa. Välikysymys on
perusteltu. [Puhemies: Aika!] — Kiitos.

Ensimmäinen varapuhemies Tuula Haatainen:  Muistutan vielä, että puheenvuorojen
aikaraja, yhdessä sovittu, on 5 minuuttia.
68



Pöytäkirjan asiakohta PTK 40/2019 vp
18.29 Eeva Kalli kesk: Arvoisa rouva puhemies! Hallituksen tavoite on selkeä: julkinen
talous kuntoon ja työpaikkoja ihmisille. Omilla jaloillaan seisova talous ja vahva työlli-
syysaste eivät kuitenkaan ole itsetarkoitus vaan ainoita kestäviä keinoja rahoittaa hyvin-
vointiyhteiskuntaa.

Rinteen hallituksen ensimmäisessä budjettiriihessä otettiinkin tähän liittyen reippaita as-
keleita. Satsaukset lapsiin, perheisiin ja perusturvaan ovat enemmän kuin perusteltuja.
Syntyvyyshän laskee, ja moni lapsiperhe elää köyhyydessä. Lapsiperheköyhyyteen on sik-
si puututtava. On aloitettava sieltä, missä tarve on huutavin. Budjettiesityksen parannukset
yksinhuoltajien ja monilapsisten perheiden lapsilisiin sekä opintotuen huoltajakorotuk-
seen ovatkin tervetulleita askeleita parempaan suuntaan. Vaikka äsken esimerkiksi kokoo-
muksen edustaja Vestman tätä voimakkaasti vastusti kutsumalla tätä tulonsiirtojen vahvis-
tamiseksi ja antamalla ymmärtää, että tämä olisi jollain lailla pois työllisyyden edistämi-
sestä, niin tämähän ei ollenkaan pidä paikkaansa, sillä investoinnit lapsiin ja perheisiin,
edustaja Vestman, ovat pitkällä aikavälillä satsauksia myös työllisyyteen ja kestävään jul-
kiseen talouteen samalla tavalla kuin panostukset koulutukseen ja osaamisen kehittämi-
seen. Näitä konkreettisia tekoja on hallituksen budjettiesityksessä muuten enemmän kuin
pitkään aikaan. 

Edustaja Mäkelälle totean — valitettavasti hän ei ole nyt enää paikalla — että tämä hal-
litus myös panostaa merkittävästi koko Suomen elinvoimaan. Siihen panostetaan nyt
enemmän kuin aikoihin. Tämä näkyy niin liikenneyhteyksiin ja koulutukseen kuin vaikka-
pa maatalouteen ja poliisin määrärahoihin tehtävissä korotuksissa. Ihmettelen, jos perus-
suomalaiset eivät pidä näitä välttämättöminä ja eivät tule tukemaan näitä esityksiä syksyn
budjettikäsittelyssä. 

Arvoisa puhemies! Eriarvoisuuden vähentäminen ja yhteiskunnan eheyden vahvistami-
nen ovat kansallinen investointi, jonka tekeminen kannattaa. On kuitenkin välttämätöntä
kiinnittää huomiota myös toimiin, joilla kannustetaan yhteisen kakun kasvattamiseen, ko-
rotettavat etuudet ja hyvinvointiyhteiskunnan rahoitus kun turvataan vain kasvun kautta.
Suomi voi paremmin, kun yrittäjä uskaltaa ottaa riskiä, investoida ja työllistää.

Pidän erinomaisena, että yritysten poistojärjestelmää esitetään joustavoitettavaksi otta-
malla käyttöön määräaikainen tuplapoistojen mahdollisuus kone- ja laiteinvestoinneille
kaikilla aloilla. Myös esitys Finnveran takausvaltuuksien korottamisesta on tervetullut.
Annan vahvan tukeni myös aikeille selvittää aineettomiin investointeihin kannustavan, tut-
kimusyhteistyöhön liittyvän ylimääräisen verovähennyksen käyttöönottoa ja kiirehdin hal-
litusta asian edistämisessä. Nämä kaikki ovat konkreettisia toimia, jotka rohkaisevat yrit-
täjiä ja yrityksiä yhteisen kakun kasvattamiseen. 

Arvoisa puhemies! Hallituksen työllisyystavoite on kunnianhimoinen, mutta siitä ei to-
dellakaan ole varaa antaa tuumaakaan periksi. Työpaikkojen synnyttämiseen on kannustet-
tava, paikallista sopimista lisättävä, työmarkkinoiden kohtaanto-ongelmaa ratkottava ja
työttömyysjaksoja lyhennettävä. Jälkimmäiseen liittyen on hyvä tiedostaa, että jo viikon
lyhennys työttömyysjaksoihin tarkoittaa yhteiskunnan tasolla jopa 12 000:ta henkilötyö-
vuotta lisää, mikä luonnollisesti heijastuisi merkittävällä tavalla julkiseen talouteen. Kyse
ei siis ole vähäpätöisestä asiasta. Valitettavasti vastaava logiikka toimii myös toisinpäin.
Mahdollinen työttömyysjakson piteneminen on paitsi inhimillisesti surullista myös yhteis-
kunnallisesti hankalaa, sillä vaikutus julkiseen talouteen on välitön. Tästä syystä työttö-
myysjaksojen lyhentämiseen tähtäävien toimien etsimisen täytyy jatkossa olla yhteisen te-
kemisen keskiössä. 
69



Pöytäkirjan asiakohta PTK 40/2019 vp
Tähän kysymykseen liittyvät myös toimivat työvoimapalvelut. Siksi hallitus ohjaa lisää
voimavaroja TE-toimistoihin. Myös palkkatuen käyttöön osoitetaan merkittäviä lisäresurs-
seja, kuten tänäänkin on kuultu. Näidenkään toimien merkitystä ei kannata väheksyä. Työl-
listymisen tukemiseen kannattaa nyt käyttää kaikki keinot. 

Arvoisa puhemies! Kokoomus on arvostellut hallitusta riittämättömistä toimista ja vas-
tustanut työmarkkinajärjestöjen kanssa työllisyystyöryhmissä tehtävää yhteistyötä. Tämä
tuntuu kovin erikoiselta. Miksi laaja-alainen yhteistyö ei kelpaa kokoomukselle? Mitä pa-
haa on yhdessä tekemisessä? Mitä väliä sillä on, miten vastauksia haetaan ja tavoite saavu-
tetaan? Eikö tärkeintä ole se, että saadaan työllisyys nousuun? Kannustankin työllisyysryh-
miä etsimään ratkaisuja rohkeasti ja ennakkoluulottomasti. 

Tässä hengessä annan hallitukselle tukeni ja rohkaisen viemään nyt tehtyjä esityksiä ri-
peästi eteenpäin ja etsimään samalla aktiivisesti koko ajan myös uusia toimia kasvun tuke-
miseksi ja työllisyyden edistämiseksi tavoitteista tinkimättä.

18.34 Iiris Suomela vihr: Arvoisa puhemies! Kestävän tulevaisuuden rakentaminen vaa-
tii ennen kaikkea pitkäjänteisyyttä. Kestävyyttä ei nimittäin luoda niin, että keskitytään
huomiseen ylihuomisen kustannuksella. Kestävää ei varsinkaan ole vaatia maailman pelas-
tamista kolmessa kuukaudessa. Sellainen on lyhytnäköistä tempoilua, siis kestävän kehi-
tyksen vastakohta. Tällainen lyhytnäköisyys on kuin keskittyisi juostessa katsomaan omia
varpaitaan sen kustannuksella, että ei katso ympärilleen, eteenpäin ja ylös. Silloin on turha
ihmetellä, jos otsa osuu puuhun tai varvas kiven reunaan.

Pitkälle on uskallettava katsoa ennen kaikkea lasten ja nuorten tähden. Tämä ei ole pelk-
kä vertauskuva vaan aika yksinkertaisen laskutoimituksen tulos. Nykyisellä eliniänodot-
teella tämän päivän lapset ja nuoret ovat elossa vielä sillä lauluissakin kuvatulla 2080-lu-
vulla, johon tämän päivän politiikalla on lähtemätön vaikutus. Me päätämme, miltä lasten
tulevaisuus näyttää, ja siksi meillä on erityinen vastuu katsoa pitkälle. Siinä kohtaa men-
nään tosi pahasti päin puuta, jos lapsilta ja nuorilta viedään hyvän elämän perusedellytyk-
set lyhyen aikavälin talouden hyödyn takia. 

Tällä hetkellä me olemme todellakin juoksemassa päin puuta. Jos suuntaa ei käännetä,
niin minun vanhempieni sukupolvi jää tämän maan koulutetuimmaksi. Suuntaa on siis to-
della käännettävä kiireellisesti, ja siihen tämä hallitus ryhtyy.

Me nostamme suomalaisten koulutustasoa ja takaamme jokaiselle vähintään toisen as-
teen tutkinnon. Näin nostetaan tuhansia suomalaisia työmarkkinoille pidemmällä aikavä-
lillä. Koulutus näkyy nimittäin suoraan työllisyydessä. Vain peruskoulun käyneistä alle
puolet ovat työllistyneet, siinä missä korkeakoulutetuista peräti neljä viidesosaa on töissä.
Kuten kaikki tiedämme, niin työelämässä ja ylipäätään nopeasti muuttuvassa ja digitalisoi-
tuvassa maailmassa pärjääminen vaatii yhä korkeampaa osaamista ja osaamisen jatkuvaa
päivittämistä.

Mitä siis on syytä tehdä? Tarvitaan nopeita toimia, tarvitaan täydennyskoulutusta ja yhä
vahvempia työllisyyspalveluita tämän päivän työttömille. Me lienemme varmaan kaikki
yhtä mieltä siitä, että juuri tällaiset vahvat palvelut ovat esimerkiksi Tanskan mallin kiis-
taton vahvuus. Tarvitaan myös selkeä ja riittävän elintason takaava sosiaaliturva. Köyhyys
ei aktivoi vaan lannistaa, ja toimeentulotuki on tämän maan pahin kannustinloukku. Köy-
hät ovat tällä hetkellä ainoa ihmisryhmä, jolla se paljon puhuttu rajavero saattaa ylittää jopa
100 prosentin rajan — siis ansaittu euro vähentää ihmisen toimeentuloa. Perustulo takaa,
70



Pöytäkirjan asiakohta PTK 40/2019 vp
että työnteko kannattaa aina, ja siksi tämä hallitus jatkaa parhaan sosiaaliturvamallin hi-
omista kokeilujen pohjalta.

Mutta näiden välittömästi vaikuttavien toimien lisäksi tarvitaan todellakin rohkeutta
katsoa pidemmälle. Tarvitaan rohkeutta panostaa ihmisiin myös silloin, kun panostusten
hyödyt eivät näy huomenna vaan vasta myöhemmin tämän päivän lasten kasvaessa osaa-
viksi, ahkeriksi ja hyvinvoiviksi kansalaisiksi. Toisin sanoen on uskallettava tarttua tehok-
kaisiin toimiin pelkkien nopeiden toimien sijaan. 

Äärimmäisen tehokasta on esimerkiksi varhaiskasvatukseen panostaminen. OECD:n ar-
vion mukaan euro varhaiskasvatukseen poikii peräti 7 euroa yhteiskunnalle tulevaisuudes-
sa. Näitä tuottoja ei voi kuitenkaan odottaa ensi vuonna, nämä eivät näy ekonomistien ar-
vioissa vuoden 2020 tasosta, vaan pitää malttaa odottaa lasten kasvua. Siitä huolimatta täl-
laisissa panostuksissa ei ole suinkaan kyse tuhlailusta vaan nimenomaan kestävämmän yh-
teiskunnan rakentamisesta ja työllisyyteen panostamisesta tehokkaasti katsoen ylihuomi-
seen asti.

Lopuksi tahdon muistuttaa, että valitettavasti kaikki nämä suuretkin toimet jäävät näper-
telyksi, jos me emme pysty hidastamaan ilmastonmuutosta, sillä ilman ilmastoa meillä ei
ole mitään. Vaikka tähän ei uskoisi, niin riittää, että katsoo ympärilleen. Ilmastonmuutos
muuttaa talousjärjestelmää jo nyt. Jo nyt jopa Yhdysvaltain kovimmat kapitalistit vetävät
rahojaan pois saastuttajilta. Kansainvälinen talous on siis murroksessa, ja me voimme va-
lita, ollaanko mukana vai jäädäänkö jälkeen ilmastotoimissa.

Tämän hallituksen valinta on selkeä. Me uudistamme koko verojärjestelmän ja käymme
läpi etenkin yritystuet tarkalla kammalla. Nyt päätetyt uudistukset ovat hyvä alku, mutta ne
ovat todella vasta alku. Töitä on paljon tehtävänä, sillä työ- ja elinkeinoministeriön kevääl-
lä 2017 julkistaman arvion mukaan vain noin yksi kymmenesosa yritystukien massiivises-
ta 4 miljardin euron potista todella uudistaa taloutta ja luo uusia työpaikkoja. Meillä on siis
valtavasti, miljardikaupalla, tyhjäkäyntiä, ja nyt, jos koskaan, on aika valjastaa ne tehotto-
mat miljardit maailman ensimmäisen hiilineutraalin hyvinvointivaltion rakentamiseen.

Koko yhteiskunnan on siis muututtava, muuten lapsilla ja nuorilla ei ole töitä eikä tule-
vaisuutta tulevista sukupolvista puhumattakaan. Tämä muutos ei tapahdu nopeasti, hätäi-
sesti tai ilmaiseksi, mutta silti se on tehtävä, ja tämän vastuun hallitus ottaa äärimmäisen
vakavasti. Kolmessa kuukaudessa ei tule valmista, mutta hyvät ensiaskeleet on otettu, ja
tällä tiellä meidän on jatkettava, jotta tulevat sukupolvet [Puhemies koputtaa] elävät ja voi-
vat hyvin vielä 2080-luvulla. Se on meidän suurin ja tärkein vastuumme. — Kiitos.

18.40 Jari Myllykoski vas: Arvoisa rouva puhemies! Käsittelemme nyt kokoomuksen ja
Liike Nytin jättämää välikysymystä työllisyyspolitiikasta. Välikysymyksen kaksi ensim-
mäistä lausetta kuuluu: ”Vahva valtiontalous on köyhän paras turva. Lyhytnäköinen yli va-
rojen eläminen kaatuu ennen kaikkea niiden suomalaisten niskaan, jotka ovat eniten yhteis-
kunnan palveluiden ja tulonsiirtojen varassa.” Jo nämä kaksi lausetta kertovat oikeastaan
siitä ideologisesta ajattelusta, joka on kokoomuksen ja sen sivuverson Liike Nytin ajatte-
lussa. Kukaan meistä ei täällä varmasti väitä vastaan, etteikö vahva valtiontalous olisi köy-
hän paras turva, ei, ei ainakaan silloin, jos se mahdollistaa ihmisarvoisen elämän kaikille
niille, jotka työttömyyden, sairauden, syrjäytymisen vuoksi ovat avun tarpeessa ja sitä
kautta haluavat nähdä huomisen.

Tässä yhteydessä ei saisi vanhoja muistella, mutta kun se on niin lähihistoriaa, on pakko
katsoa hieman taaksepäin. Edellinen hallitus leikkasi vahvistaakseen valtiontaloutta. Suo-
71



Pöytäkirjan asiakohta PTK 40/2019 vp
malaiset kokivat lapsilisien leikkaukset, kotihoidon tukea pienennettiin, elatustuki piene-
ni, työttömän ansio-osa — ja turva yleensäkin — laski, kansaneläke väheni, opintorahaa
vähennettiin, ja kikyn kautta muutkin julkisella puolella olevien työntekijöiden ansiot las-
kivat lomarahaleikkausten myötä. Nyt välikysymyksen allekirjoittajat pyrkivät kertomaan
toimineensa viime kaudella kuin Sherwoodin metsän Robin Hood vähäväkisten ystävänä,
joka leikkasi heiltä, jotka eniten tarvitsevat. Tämä hallitus ei tee sitä vaan haluaa muuttaa
suuntaa. Eduskuntavaaleissa annettiin valtakirja tälle hallitukselle muuttaa se suunta, mikä
oli viime vaalikaudella. Haluamme tuloerojen kaventuvan, ja toistamistaan toistamme: 70
prosentilla suomalaisista tulotaso paranee tämän vaalikauden aikana.

Emme voi olla varmoja kaikesta siitä, mitä olemme suunnitelleet, koska on kulunut kol-
me kuukautta. Olemme kuitenkin sitoutuneet niihin päätöksiin, joilla haluamme toteuttaa
75 prosentin työllisyysasteen, mikä on nyt vaikeampaa kuin oli viime kaudella, kun talous-
kasvua ja työllisyyttä kuitenkin kasvavassa kansantaloudessa pystyttiin hoitamaan —
emme voi kiistää sitä tosiasiaa, etteikö todellakin viime hallituskaudella pystytty valtion-
taloutta kohentamaan, eikä se ole meidän syytä eikä meidän tarvitse sitä kiistää eikä muuk-
si muuttaa. Me elämme nyt kuitenkin työllisyyskehityksen kanssa hieman erilaisessa tilan-
teessa. Nyt meillä on se kova ydin, joka meidän pitää mahdollistaa työelämän piiriin. Niil-
le, joilla on osaamista, meidän pitää mahdollistaa työhön siirtyminen. Meidän pitää mah-
dollistaa niille, joilla on osaamisvajetta, siirtyminen työelämään. Meidän pitää kuntouttaa
niitä ihmisiä, joilla ei ole työkykyisyyttä. Minun mielestäni, arvoisa puhemies, tämä halli-
tus tekee ministeri Harakan toimien osalta hyvää työtä.

Voisin sanoa, että me olemme tänään kuulleet, että liitteessä olisi 16 kokoomuksen esi-
tystä, jotka ovat parempia. Olisin halunnut, että ne olisi rohkeasti osattu kirjoittaa myös vä-
likysymyksen tekstiin, mutta toki se olisi ollut varmaan harmillista, kun se olisi ollut sen
toistamista, mitä hallitusohjelmassa on jo sovittu.

18.45 Anneli Kiljunen sd: Arvoisa rouva puhemies! Heti aluksi haluan korjata väärinkä-
sityksen tai -ymmärryksen, joka oli debatissa edustaja Orvon ja minun välillä ja joka koski
työpajatoimintaa. Haluan sanoa sen, että viime hallituskaudella hallitus valmisteli lainsää-
däntöä, joka olisi estänyt kunnallisten ja kuntasidonnaisten työpajojen palvelutuotannon
sen takia, että näillä kunnallisilla ja kuntasidonnaisilla palvelutuottajilla ei ollut mahdolli-
suutta tuottaa sosiaalista kuntoutusta eikä muitakaan palveluita. 275 työpajasta 80 prosent-
tia oli kunnallisia tai kuntasidonnaisia, ja tästä syystä, jos tämä lainsäädäntö olisi mennyt
läpi, se olisi käytännössä tarkoittanut sitä, että lähestulkoon koko työpajakenttä Suomesta
olisi joutunut lopettamaan toimintansa, ainoastaan kuudelle seitsemälle työpajalle olisi yri-
tystoimintana mahdollistunut tämä toiminta. Keskustelin ministeri Orvon kanssa viime
kaudella pariin otteeseen siitä asiasta, mutta asia ei edennyt eteenpäin.

Arvoisa puhemies! Nyt asiaan: Pidetään kaikki mukana. Jos hallitusohjelman ja vuoden
2020 talousarvion voisi tiivistää yhteen lauseeseen, se voisi olla tämä: pidetään kaikki mu-
kana. Suomalaisilla menee tutkimusten mukaan keskimäärin hyvin. Me olemme maail-
man onnellisin kansa. Asumme hyvinvointivaltiossa, jonka tavoitteena on luoda hyvin-
vointia, osaamista ja työtä kansalaisilleen. Suuri ongelmamme kuitenkin on, että samanai-
kaisesti Suomessa on ihmisiä, joiden elämäntilanne näyttää todella vaikealta. Uskoa tähän
päivään ja tulevaisuuteen ei ole. Elämänhallinta on vaikeaa. Toimeentulo ei riitä edes pe-
rustarpeisiin kuten ruokaan, asumiseen, vaatteisiin tai lääkkeisiin. Nykyisellään toimeen-
tulotukilakikaan ei vastaa enää riittävästi yksilöllisiin vaikeuksiin. Tästä syystä Rinteen
72



Pöytäkirjan asiakohta PTK 40/2019 vp
hallituksen politiikan suunta ja toimenpidevalinnat ovat muuttuneet. Meille tärkeää on, et-
tei ketään jätetä ja kaikki pidetään mukana. Rinteen hallitus uskoo ihmisiin ja toteuttaa toi-
menpiteitä, joiden vaikutus kantaa pitkälle tulevaisuuteen.

Arvoisa puhemies! Meistä neljä viidestä kuuluu siihen osaan hyvinvointivaltiotamme,
kansaamme, jolla menee hyvin. Se osa pysyy mukana — mutta joka viides jää koko ajan
kauemmaksi muista. Nämä ihmiset eivät koe kuuluvansa hyvinvointivaltion hyvinvoivaan
osaan. Viime kaudella hallituksen eli kokoomuksen tekemät leikkaukset koulutukseen,
työttömiin kohdistuva aktiivimalli eli keppiä työttömille ja eri indeksien jäädytykset kas-
vattivat eriarvoisuutta ja kasvattivat kuilua hyväosaisten ja heikko-osaisten välillä. Tutki-
musten mukaan, kun valtio johtaa talouttaan tärkeimpänä tavoitteenaan kasvun ja työlli-
syyden edistäminen unohtaen muut rinnakkaistavoitteet, kuten viime kaudella tehtiin, kas-
vaa yhteiskunnan eriarvoistuminen. Kuilu niiden 80 prosentin välillä, joilla menee hyvin,
ja loppujen 20 prosentin välillä, kasvaa. 

Valtiovarainministeriön kansliapäällikkö Hetemäki totesi vahvasti viime viikonloppu-
na haastattelussaan, että työttömät tarvitsevat lisää palveluita ja palkkatukea. Tämän lisäk-
si Hetemäki näkee, että työuran loppupäässä meillä tulisi olla enemmän erilaisia ratkaisu-
ja, joilla tuettaisiin esimerkiksi osa-aikaista työllisyyttä. Hän totesi myös muun muassa,
että meillä olisi 91 000 ihmistä enemmän töissä, jos ikääntyvien työllisyysaste olisi sama
kuin Ruotsissa. Myönteinen vaikutus olisi 2,5 miljardia euroa julkisen talouden jäämään.
Muissa Pohjoismaissa työllisyys on paremmalla tasolla, koska niissä panostetaan palkka-
tukeen ja muihin palveluihin. Esimerkiksi Ruotsissa palveluiden tuotanto on nelinkertai-
nen verrattuna Suomeen bruttokansantuotetta mitattaessa.

Arvoisa puhemies! Kokoomus kritisoi juuri näitä toimia, mutta Hetemäen esittämät toi-
met ovat juuri niitä hallituksen työllisyyspolitiikan ja ensi vuoden budjetin keskiössä ole-
via työllisyyskeinoja. Rinteen hallituksen tärkeänä tavoitteena on vahvistaa työllisyyttä ja
kasvua, [Puhemies koputtaa] mutta se tehdään siten, että jokainen on osallisena, mukana
tekemässä tätä tavoitetta. Ketään ei jätetä, päinvastoin kuin viime kaudella kokoomuksen
johdolla tehtiin.

18.50 Lulu Ranne ps: Arvoisa rouva puhemies! Pääministeri Antti Rinne pisti A-talkissa
19.9. päänsä pantiksi sille, että hallitus on päättänyt ensi elokuussa, siis vajaan vuoden
päästä, 30 000 työpaikasta. Kun sitten katsoo hallituksen 25 kohdan listaa työllisyystoimis-
ta, käy selväksi, että hallituspuolueet sekoittavat empatian sympatiaan. Se on kuolettava
virhe. Sympatialla voi kalastella ääniä, mutta sillä ei ole koskaan ratkaistu varsinaisia on-
gelmia ja saatu niihin ongelmiin ratkaisuja. Tietenkin pitää olla empaattinen ja ymmärtää,
mistä on kyse, mutta ongelmia ei pidä jakaa, ne pitää ratkaista tarpeista lähtien.

Hallituksen toimenpidelistassa ei puututa ongelmien ytimeen. Se ei auta työttömiä luo-
malla uusia työpaikkoja, pysyviä työpaikkoja, eikä se auta Suomea talouden tasapainotta-
misessa. Kalliiksi sympatia sen sijaan tulee, kuten budjettiesitys osoittaa. Hallitus on sitou-
tunut julkisen talouden tasapainoon vuonna 23 mutta aloittaa urakkansa lisäämällä julkista
velkaa. Viimeksi tänään Sixten Korkman peräänkuulutti Helsingin Sanomissa finanssipo-
liittista elvyttämistä. Toteutuneen kehityksen valossa voi kuitenkin kysyä, kuinka paljon
niitä julkisia menoja pitäisi avotalouksissa kasvattaa, että sillä olisi positiivinen vaikutus.

2000-luvulla valtionhallinnon ja yksityistalouksien velat ovat yli kaksinkertaistuneet ja
paikallishallinnon eli kuntien velka on yli nelinkertaistunut. Silti tuotanto on kasvanut vain
20 prosenttia, yksityistalouksien käytettävissä oleva raha 35 prosenttia ja bruttokansantuo-
73



Pöytäkirjan asiakohta PTK 40/2019 vp
te 60 prosenttia. Taloutta ja työllisyyttä on tuettu sekä yksityisellä että julkisella rahalla,
velkarahalla, yllin kyllin. Vaikutukset ovat olleet varsin vaatimattomat. ”Lisää samaa” ei
enää toimi.

Julkisin varoin rahoitettavan toiminnan osuus kaikesta toimeliaisuudesta kasvaa siis
koko ajan. Kunnat ja kuntayhtymät, niin kuin tuossa aikaisemmin totesin, velkaantuvat
noin 1,3 miljardia joka vuosi. Kuntataloudessa vuodesta 19 on tulossa ehkä kaikkien aiko-
jen surkein. Hallituksen lupaus julkisen talouden tasapainottamisesta sisältää myös tämän
nimenomaisen kuntatalouden.

Arvoisa rouva puhemies! Parasta työllisyyspolitiikkaa on elinkeinopolitiikka. Työpaik-
kakehitys ja julkinen talous ovat riippuvaisia yrityksistä ja viennistä. Vientikykyä ja yritys-
ten toimintaedellytyksiä tulee siis varjella ja parantaa kaikin keinoin.

Suomen keskeinen kilpailukykyhaitta, työllisyyden este ja kansalaisten ostovoiman jar-
ru on valtava verokiila. Lisäksi: mitä velkaisempia kansa ja julkinen talous ovat, sitä tehot-
tomammiksi raha ja finanssipoliittiset toimet käyvät. Siitä 2000-luvun toteutunut kehitys
on kiistämätön näyte. Hallituksen valitsema politiikka tulee kasvattamaan edelleen sekä
verokiilaa että velkaantumista.

Suomi ei pelastu sillä, että työllisyysaste nostetaan 75 prosenttiin julkisin varoin. Suo-
men avoimia työpaikkoja ei myöskään täytetä osaamiseltaan puutteellisilla maahanmuut-
tajilla, ja nytkin yritysten sanoma on, ettei ammattiin valmistuvilla ole riittävää osaamista
ja muita työelämävalmiuksia. Matalapalkka-alat Suomessa eivät elätä eivätkä houkuttele
osaajia. Onkin merkille pantavaa, miten vähän Suomeen tulee osaavaa työvoimaa EU-
alueelta. Syy tähänkin on verokiila ja sen myötä palkan heikko ostovoima. 

Hallitusten, oli siellä kuka tahansa, tulisi pyrkiä kaikin keinoin verokiilan pienentämi-
seen ja kansalaisiin kohdistuvan kustannustason laskemiseen. Vaikka jotain on jo tehty-
kin, on julkisen talouden tuottavuustalkoissa siirryttävä sipsuttelusta harppailuihin. Samal-
la verokiila ja kestävyysvaje pienenevät ja koulutettua kotimaista työvoimaa vapautuu yk-
sityissektorin tarpeisiin.

Arvoisa rouva puhemies! Me emme tee elokuussa 2020 mitään pääministeri Rinteen
pantiksi antamalla päällä. Me sen sijaan edellytämme, että hän käyttää sitä hallitusohjel-
man muuttamiseen parhaillaan kehittymässä olevaan, hyytävään tilanteeseen sopivaksi.
Tällaisena hallitus ja sen ohjelma eivät ansaitse suomalaisten taikka eduskunnan luotta-
musta. 

Kannatan edustaja Tavion esittämää epäluottamuslausetta.

18.56 Anne Kalmari kesk: Arvoisa rouva puhemies! Aivan ensiksi minun on korjattava
edustaja Lulun niin monet väärät väittämät ja ristiriitaisuudet. Ensinnäkin...

Ensimmäinen varapuhemies Tuula Haatainen: Anteeksi, edustaja Ranne.

Edustaja Ranteen, anteeksi. — Ensinnäkin hän totesi, että 25 kohdassa ei olisi todellisia
keinoja esimerkiksi siihen, että yrityselämä lähtisi nousuun. Meidän hallitusohjelmamme
lähtee nimenomaan siitä, että lisäämme investointeja, ja itse esimerkiksi kestävän biotalou-
den edustajana nautin niistä linjauksista, joilla uskon, että luonnonvarojen kestävällä käy-
töllä saamme lisää työtä, samoin kuin kiertotaloudella. 

Hän ihmetteli sitä, että julkisesta taloudesta ei pidettäisi huolta, ja kuitenkin juuri perus-
suomalaiset ovat se puolue, joka melko varmaan joulun edellä tekee jopa satojen miljardi-
74



Pöytäkirjan asiakohta PTK 40/2019 vp
en edestä uusia ehdotuksia. Haluaisin nyt faktaa pöytään perussuomalaisilta: mikä on tei-
dän linjanne, mitä näistä hyvistä uudistuksista, jotka parantavat palveluita tai parantavat
heikompiosaisten asemaa, peruisitte, kun niitä menolisäyksiä ei saisi olla? [Ritva Elomaa:
Mitä tulee varjobudjettiin?] 

Mitä tulee siihen, nouseeko ostovoima, niin siitä on julkiset laskelmat, että ostovoima
nousee 70 prosentilla, joten ei pidä tätäkään asiaa vääristää. Pienituloisilla nimenomaan se
verotus kevenee, joten kannusteet työhön lähtemiseen paranevat. Minusta tämä on erittäin
hyvää ja tervetullutta politiikkaa. 

Sieltä 25 kohdasta nostaisin muutamia konkreettisia hyviä töitä, esimerkiksi sen, että
palkkatuen käyttöä uudistetaan. Itsekin olen kohdannut monia yrittäjiä, jotka laput silmillä
ovat painaneet töitä. He ovat muuten yksinyrittäjiä, joista 50 prosentilla tulotaso jää alle
2 000 euron. Töitä olisi lisää tarjolla, mutta he eivät uskalla ottaa sitä isoa kynnystä. Se on
erittäin byrokraattistakin ollut tähän asti, joten uskon, että oikein suuntaamalla tätä palkka-
tukea tulemme saamaan ensimmäisiä työpaikkoja lisää.

Työvoimapalveluiden kuntakokeilut ovat hyvät, koska nytkin jo kunnat vastaavat työ-
markkinatuista, ja on hienoa, että kunnat voivat sitten omalla panoksellaan sitä kunnille tu-
levaa rahoitusosuutta pienentää ja siellä on kannustimet tehdä sitä tointa täysillä.

Monet panostukset, joita meillä on siinä 25 kohdan ohjelmassa, ovat uusia. Esimerkiksi
tämä osatyökykyisille suunnattu ohjelma on mielestäni innovatiivinen. Siihen haluaisin
nostaa mielenterveyseläkkeellä olevat henkilöt. Ministeri Harakka hyvin puhui osasta osa-
työkykyisten sektoreista ja siitä, mitä sinne tehdään, mutta mielenterveyseläkkeellä tai yli-
päätään työkyvyttömyyseläkkeellä olevat ihmiset eivät voi päästä takaisin osa-aikaeläk-
keelle. Elikkä meillähän järjestelmä toimii niin päin, että työelämästä voi päästä osa-ai-
kaeläkkeelle mutta sieltä eläkkeeltä ei voi päästä osa-aikaiseksi työntekijäksi, ja joskus se
kynnys, vaikka henkilö kokee olevansa tervehtynyt, on niin iso, että sitä kynnystä ei uskal-
leta ylittää, ja mielestäni tähänkin kannattaisi löytää ratkaisu.

Tässä edustaja Kiljunen puhui todella hienosti siitä, miten kaikilla ei ole voimavaroja tai
osaamista, elämänhallintaa, jaksamista edes ottaa sitä työtä vastaan. Monesti siellä voi olla
ihan tämmöisiä käytännön ongelmia. Ei ole vaikkapa ajokorttia ja asutaan vähän harvem-
paan asutulla seudulla. Mietin, että kun sitä byrokratiaa puretaan, niin miksi esimerkiksi
työvoimakoulutuksen yhtenä osana ei voisi olla ajokortin hankinta. Tämäntapaisia konk-
reettisia asioita voisi vielä nostaa.

Yksi asia, mikä itselleni on monesti tullut [Puhemies koputtaa] vastaan, on velkaantu-
neitten ongelma, ja siinä pitää löytää ratkaisut siihen, että työn vastaanottaminen on aina
kannattavaa, esimerkiksi suojaosan poistolla. 

19.01 Satu Hassi vihr: Arvoisa puhemies! Rinteen hallituksella on kunnianhimoisia ta-
voitteita sekä työllisyyden parantamisessa että ilmastonsuojelussa. Sinänsä aivan paikkan-
sapitävästi oppositio on todennut, että näistä ei vielä ole paljoakaan tuloksia näkyvissä. No,
ei ole, eihän ensi vuoden budjettiesitystä ole vielä edes annettu. 

On hyvä, että edellisen hallituksen pääministeri Sipilä muistutti siitä, että myös edelli-
nen hallitus tarvitsi asioiden valmisteluun aikaa. Yksi esimerkki, jonka muistan, on se, että
Sipilän hallituksen ohjelmassa jo luvattiin se, että kivihiilen energiakäyttö kielletään lailla.
Tämä oli yksiselitteisesti hallitusohjelmassa, mutta varsinainen lakiesitys tuli vasta viime
syksynä, eli sen valmisteluun meni noin kolme vuotta. 
75



Pöytäkirjan asiakohta PTK 40/2019 vp
Kun keskustelemme niistä toimista, joilla työllisyyttä parannetaan, toivoisin, että kaikki
lukisivat viime lauantaina Helsingin Sanomissa olleen valtiovarainministeriön valtiosih-
teeri Hetemäen haastattelun. Hän totesi siinä, että ero Suomen ja muiden Pohjoismaiden
työllisyysasteessa tulee nimenomaan siitä, että meidän työvoimapolitiikkamme on erilais-
ta kuin muissa Pohjoismaissa. Vuoden 2017 tietoja jos verrataan, niin Suomessa olisi
290 000 ihmistä enemmän töissä, jos työllisyysaste olisi yhtä hyvä kuin Ruotsissa. Helsin-
gin Sanomat vertasi tätä siihen, että 22 000 Hartwall-areenallista ihmistä enemmän olisi
Suomessa töissä, jos työllisyysaste olisi sama kuin Ruotsissa.

Ministeri Lintilä totesi, että avoimia työpaikkoja on ennätysmäärä, 111 000. Kyse ei ole
pelkästään siitä, miten luodaan työpaikkoja, vaan siitä, miten saadaan työpaikkoihin teki-
jät. Siinä on kolme avainasiaa — ainakin kolme asiaa: koulutus, työvoimapalvelut ja työ-
peräinen maahanmuutto. 

Koulutuksen suhteen hallitus kääntää linjan verrattuna edelliseen hallitukseen. Edelli-
nen hallitus leikkasi koulutuksesta. Rinteen hallitus lisää koulutuksen määrärahoja useilla
sadoilla miljoonilla pysyvästi joka vuosi. Sen lisäksi tulevat kertaluontoiset koulutuspa-
nostukset. 

Työvoimapalveluista, niiden kehittämisestä, työllisyyspolitiikan kehittämisestä on pit-
kä lista: Yksilöllisemmät palvelut, osatyökykyisten palvelujen kehittäminen, kuntakokei-
lut — kuten edustaja Viitanen keskustelussa mainitsi, Tampere on yksi niistä paikkakun-
nista, joilla onnistunut paikallinen kokeilu on saavuttanut hyviä tuloksia — palkkatukipro-
sessin nopeuttaminen, ensimmäisen työntekijän palkkaamisen helpottaminen yrittäjille ja
niin sanotun työttömyysputken alarajan nosto yhdellä vuodella. Työperäistä maahanmuut-
toa helpotetaan muun muassa sillä, että tavoitteeksi asetetaan työluvan käsittely yhdessä
kuukaudessa.

No, tänään tässä keskustelussa ei ole niin voimakkaasti noussut esille, mutta ainakin so-
siaalisessa mediassa on näkynyt se, että Rinteen hallituksen muodostamisen jälkeen myös
kokoomus on löytänyt sisäisen ilmastoaktiivinsa — se on oikein hyvä asia. On arvosteltu
hallitusta muun muassa siitä, että turpeen veroa ei olla nostamassa nykyhetken tasosta ensi
vuoteen verrattuna. No, minäkin olisin oikein mielelläni nähnyt, että turpeen veroa olisi
nostettu jo ensi vuoden budjetissa, mutta hallitusohjelma sisältää kuitenkin energiavero-
tuksen ilmastoperustaisen kokonaisuudistuksen, joka valmistellaan ensi kesän budjettirii-
heen, ja mainittakoon, että edellisen hallituksen yksi ensimmäisiä tekoja oli turpeen ener-
giaveron alentaminen, sitä myöhemmin nostettiin mutta ei samalle tasolle kuin mikä se oli,
kun hallitus aloitti.

Tämä hallitus on asettanut tavoitteeksi, että Suomi on maailman ensimmäinen hiilineut-
raali hyvinvointiyhteiskunta. Tämäkään ei toteudu vielä ensi vuoden budjettiriihen päätök-
sillä. Tarvitaan monta asiaa, ja niitä [Puhemies koputtaa] on hallitusohjelmassa lueteltu.
Kaiken kaikkiaan myös tämä hallitus tarvitsee aikaa käytännön toimien valmisteluun, ai-
van niin kuin kaikki Suomen hallitukset ovat tarvinneet, mutta tavoitteenasettelu luo toi-
voa tulevaisuudesta, niin nuorille kuin muillekin. 

19.07 Juho Kautto vas: Arvoisa rouva puhemies! Edustaja Mykkänen ja välikysymyk-
sen muut allekirjoittajat nostivat esille vahvan valtiontalouden köyhän parhaana turvana.
Valtiontalouden vastuiden hoito köyhienkin kannalta on tärkeää, mutta olennaisempaa on,
että hallituksessa istuvat puolueet, joissa tiedetään ja ennen kaikkea välitetään köyhimpien
elämästä.
76



Pöytäkirjan asiakohta PTK 40/2019 vp
Minä itse uskon tietäväni jotain pienituloisten elämästä. Ennen eduskuntaan pääsemis-
täni olin työttömänä ja sain työmarkkinatukea. Työttömänä ollessani sain kokea silloisen
hallituksen tekemät leikkaukset elämässäni, vaikka olin varmuudella hyvin aktiivinen työ-
tön työnhakija. Uskon, että monet välikysymyksen allekirjoittaneet edustajat eivät edes tie-
dä, kuinka paljon tämä saamani työmarkkinatuki on kuukaudessa. Voin kertoa, ettei sillä
elämää juuri voi suunnitella eteenpäin. En toivo kenellekään täällä salissa sitä, että joutuu
tulemaan toimeen niin pienillä tuloilla, vaikka se saattaisi olla monella tavalla avartavaa.

Välikysymyksessä kannetaan siis huolta ennen kaikkea valtiontalouden tilasta. Olisi
kuitenkin suotavaa muistaa, ettei Suomen valtionvelka ole bruttokansantuotteessa ja kan-
sainvälisesti mitattuna mitenkään erityisen suuri.

On hyvä myös muistaa, ettei Rinteen johtaman hallituksen ensi vuoden budjetti ole poik-
keuksellisen alijäämäinen. Näitä teki edellinenkin hallitus ja vieläpä noususuhdanteissa.
Näihin alijäämäisiin budjetteihin oli keskeisenä syynä ylimitoitetut veronkevennykset, jot-
ka kohdistuivat jo ennestään hyvätuloisiin. On hyvä myös muistaa, että kokoomus on ollut
yhtä kautta lukuun ottamatta vuodesta 1987 hallituksessa ja siitä huolimatta — tai voisiko
sanoa, että siitä syystä — valtio on velkaantunut tai ainakin vahvasti eriarvoistunut. Tätä
eriarvoistumista istuva hallitus pyrkii monin keinoin vähentämään, ja olen tästä ylpeä.

Arvoisa puhemies! Välikysymyksessä perätään myös muun muassa vaikuttavia työlli-
syystoimia. Huoli työllisyysasteen nostamisesta on toki yhteinen. Hallitukselta on tulossa
lukuisia esityksiä, joilla saamme yhä useammat töihin. Erona aikaisempiin hallituksiin,
joissa kokoomus on vahvasti ollut mukana, on kuitenkin se, että emme tee tätä enää työt-
tömiä kyykyttämällä. Keinovalikoimassa ei ole enää työttömien nöyryyttäminen aktiivi-
mallin leikkurilla tai päivärahojen kestoa lyhentämällä. Niiden keinojen aika oli ja meni, ja
tähän kokoomuksen kannattaa vain totutella, vaikka se varmasti koville ottaakin.

Välikysymyksessä kysytään edelleen myös verotuksen perään, jota ollaan allekirjoitta-
neiden mielestä kiristämässä. Hämmästelin, kun kokoomus käytti peräti kaksi kyselytun-
tia asian vatvomiseen. Uskon, että kokoomuksessakin tiedetään varsin hyvin, että hallitus
on keventämässä verotusta. Tätä ei tehdä tosin enää ennestään rikkaimpia muistamalla.
Hallitus muistaa veronkevennyksillä ennen kaikkea niitä ahkeria pienituloisia mutta myös
niitä ahkeria keskituloisia työntekijöitä, joista kokoomus on kantanut erityistä huolta.

Toivottavasti välikysymyksen allekirjoittajat tiedostavat myös, mistä tulivat nämä työn-
tekijöiden maksettavaksi tulleet sosiaaliturvamaksujen korotukset. Nämä tulivat kilpailu-
kykysopimuksen kautta, johon aikaisempi hallitus painosti ammattiliitot pakkolakien uhal-
la, juuri sen kiky-sopimuksen, minkä kautta leikattiin myös julkisen alan pienituloisten
työntekijöiden lomarahoja ja laitettiin työntekijät tekemään torpparipäiviä. Tästä saavutuk-
sesta minä en olisi ylpeä.

Arvoisa puhemies! Hallituksen talousarvio vuodelle 2020 on hyvin tasapainoinen, ja sen
avulla vahvistetaan pieni- ja keskituloisten ostovoimaa. Ostovoima nousee rikkainta kahta
kymmenystä lukuun ottamatta kaikilla. Ensi vuoden talousarviossa halutaan nostaa työttö-
miä, eläkeläisiä, opiskelijoita ja paljon sairastavia köyhyysloukusta. Tämä ei ole mielestä-
ni millään lailla vastuutonta talouspolitiikkaa vaan inhimillistä sellaista. Vastuullista ja in-
himillistä talouspolitiikkaa voi harjoittaa samaan aikaan, vaikka tämä erityisesti kokoo-
mukselle tuntuukin olevan vierasta. — Kiitos.

19.12 Aki Lindén sd: Arvoisa rouva puhemies! Olen kuunnellut tätä keskustelua, jossa
edustajakollegat ovat käyttäneet erinomaisia puheenvuoroja, ja jäsentänyt tämän oman pu-
77



Pöytäkirjan asiakohta PTK 40/2019 vp
heenvuoroni tämän keskustelun aikana, eli tämä ei ole niin sanottu etukäteen kirjoitettu pu-
heenvuoro.

Aivan ensimmäiseksi haluan todeta, että välikysymys on erittäin järeä ase, jota tulisi
käyttää harkiten. Nyt tehty välikysymys edustaa mielestäni melko pinnallista irtopisteiden
keruu -politiikkaa, [Antti Rantakangas: Kyllä!] ja vaikka aihe, talous- ja työllisyyspolitiik-
ka, on sinänsä tärkeä, niin oikeasti juuri tälle välikysymykselle ei nyt olisi tarvetta. Elo-
kuussa työttömyysaste oli 6,1 prosenttia ja työllisyysaste 73,5 prosenttia. No, eihän tätä vä-
likysymystä ole tietysti tehtykään ihan tämän tilanteen mukaan, vaan olen toki kuunnellut
täällä tarkkaan ja ymmärtänyt, että ollaan tulevaisuudesta olevinaan huolissaan. 

Itse en halua nyt kärjistää tätä keskustelua vaan suhteellistaa sitä. Otan erään esimerkin.
Yli 55-vuotiaiden, tai siis oikeastaan 55—65-vuotiaiden, työllisyysaste oli 20 vuotta sitten
30 prosenttia. Tällä hetkellä se lähentelee 70:tä prosenttia. Tämä on siis pitkän kehityksen
tulos. Se, miksi mainitsen tämän ikäryhmän, on erittäin tärkeätä hallituksen asettaman ta-
voitteen kannalta, joka on 75 prosentin työllisyysaste ja enintään 4,8 prosentin työttömyys-
aste. Väitän, että näistä kahdesta tärkeästä numerosta tämä ensin mainittu on helpommin
saavutettavissa kuin tuo jälkimmäinen, syystä että meidän ikärakenteemme on tällä hetkel-
lä sellainen, että jos me katsomme viisivuotisikäryhmiä, niin meillä se ikäryhmä, jotka täl-
lä hetkellä ovat 55—60-vuotiaita ja 60—65-vuotiaita, on 360 000 ihmistä. Sen sijaan se
ikäryhmä, joka on tulossa 15—19-vuotiaiden ryhmään, eli on tällä hetkellä 10—14 vuotta,
on 290 000 ihmistä. Ja nythän meillä työllisyysaste lasketaan 15—64-vuotiaasta väestöstä,
jonka lukumäärä Suomessa on 3,5 miljoonaa ihmistä. Siitä se 75 prosenttia on käytännössä
2,5 miljoonaa, se on se työllisyysaste. Nyt meillä viidessä vuodessa tulee tapahtumaan niin,
että se luku, josta me laskemme tämän työllisyysasteen, pienenee 80 000:lla. Politiikka ei
ole matematiikkaa, mutta oikeasti on nyt niin, että pelkästään nykyinen työvoiman määrä,
2,5 miljoonaa ihmistä, tuottaa tämän 75 prosenttia, koska se luku, josta se lasketaan, se 75
prosenttia, on, kuten mainitsin, 80 000 pienempi kuin se on tällä hetkellä. Sen takia tässä
on aivan avainasemassa nyt se, miten me saamme työllistettyä yli 55-vuotiaat. Toki on tär-
keää tietenkin myös siellä nuoressa päässä, että me saamme opintotuet, koulutusasiat kun-
toon niin, että ihmiset valmistuvat nopeasti ja pääsevät työmarkkinoille ja heillä on sen mu-
kainen osaaminen, mutta erityinen haaste tulee olemaan tietysti tässä korkeammassa ikä-
ryhmässä. Tämä on minusta hyvin tärkeätä tässä, ja en ollenkaan liity niihin, jotka sanovat,
että tämä on helppo, tämä työllisyystavoite. Tämä tulee vaatimaan, varsinkin nyt kansain-
välisten talouden suhdanteiden kääntyessä, todella paljon. 

Mutta niistä keinoista täällä onkin eniten puhuttu, ja otan nyt tässä puheenvuoroni lo-
puksi ihan yhden esimerkin. Täällä on muutamissa muissa puheenvuoroissa viitattu tähän
länsirannikon hyvään taloustilanteeseen — Uusikaupunki, Rauma, Turku ja niin edelleen.
Eihän se, että meidän telakoilla nyt on hyvä tilauskanta tai että autokauppa käy, ole kiky-
sopimuksen ansiota, jokainenhan sen ymmärtää. Kyllä se on tämän kansainvälisen talou-
dellisen suhdanteen ja sen ansiota, että meillä oli olemassa sellainen osaamisverkosto, va-
kaat toimintaolosuhteet ja osaamista, joilla me pystyimme vastaamaan siihen kansainväli-
sen suhdanteen synnyttämään tilanteeseen, jossa, huom., yhtäkkiä maailmalla ruvettiin tar-
vitsemaan taas laivoja. Finanssikriisin jälkeen kaikilla maailman telakoilla oli valmisteilla
kaksi laivaa [Puhemies koputtaa] — kaksi laivaa kaikilla maailman telakoilla. Ei se ole
kiky-sopimuksen ansiota, että tämä tilanne on länsirannikolla tämmöinen kuin se nyt on,
vaan pitkälti tämän osaamisverkoston. [Puhemies koputtaa] Sen takia luotan tässä osaami-
78



Pöytäkirjan asiakohta PTK 40/2019 vp
seen. Se on avainasemassa. — Kiitoksia. [Markus Lohi: Kyllä pitää kustannusten olla kil-
pailukykyisiä!]

19.18 Ritva Elomaa ps: Arvoisa puhemies! Myös me perussuomalaiset haluamme esit-
tää tukemme Kuopiossa tänään tapahtuneen vakavan väkivallan uhreille ja omaisille.

Arvoisa puhemies! Tämä välikysymys nostaa esille aiheellisia kysymyksiä siitä, miten
tämän päivän hallituksen päätökset tulevat vaikuttamaan maamme tilaan pitkässä juoksus-
sa. Antti Rinteen hallituksella on varmasti haasteita sovittaa kaikkien hallituspuolueiden
päämääriä yhteen. Näyttää siltä, että kovasti lupaillaan kaikkea joka suuntaan — kieltämät-
tä erittäin hyviä asioita — mutta entäs ne toimet, kuinka ne saavutetaan? Niitä perussuo-
malaiset peräävät. Meillä on vaihtoehtobudjetti, joka tulee sisältämään sen, mihin rahaa
pistetään, mistä se raha otetaan, ei mitään huuhaa-rahaa.

Keskusta yrittää sinnitellä vihreää ilmastopolitiikkaa tekevässä hallituksessa. Tämä on
mielenkiintoista. Nahkojen paksuus kyllä tullaan varmasti mittaamaan tässä pelissä. Syy,
miksi nostan tässä yhteydessä esille tämän vallitsevan hallituksen, joka on nyt ruorissa, on
tämäntyyppinen kauhun tasapaino yhdistettynä jaettuun vahvan opposition pelkoon. Se on
suuri riski talouspoliittisten päätösten osalta. Hallituksen olisi kaikista paineista huolimat-
ta kyettävä tekemään kestävää talouspolitiikkaa. Jonnekin kohdennettu raha on aina jos-
tain pois, ja sitten kun tulot loppuvat, niin otetaan velkaa ja myydään omaisuutta, ja se jos
mikä on lyhytnäköistä politiikkaa. Hallituksessa perustellaan tuhlailua tulevaisuusinves-
toinneilla. Ne toimet, joiden takia nyt Suomea ajetaan kohti kuilun reunaa, eivät oikein va-
kuuta, sen enempää kuin vaalien alla SDP:n lupaamat kuuluisat vappusataset.

Valtion omaisuuden myynti kattamaan esimerkiksi kehitysavun ja hallitsemattoman
maahanmuuton kustannuksia on mitä lyhytkantoisinta toimintaa. Hyvät ministerit — jaha,
siellä ei ole yhtään paikalla, sanon silti — älkää laittako tuottavaa lypsylehmää teuraalle
ennen aikojaan. Kun tarkastellaan valtion pörssiomistusten pitkän aikavälin arvokehitystä
ja osinkotuottoja, ei tarvitse kahta kertaa miettiä, onko omistusten kevytkenkäinen myymi-
nen järkevää vai ei. Toinen tarina onkin nämä sähköverkkoyhtiökaupat ja niiden vaikutuk-
set tavallisten suomalaisten arkeen. Joku nokkelikko varmasti keksii vedota valtion pörs-
siomistusten kokonaisarvon kehitykseen, koska se on noussut. Miettikääpä, hyvät kolle-
gat, paljonko valtion pörssiomistus olisi tällä hetkellä, jos omaisuutta olisi kaupattu pois
edes hieman maltillisemmin. Niin, Rinteen hallitus, kansa ei pidä tuhlailevasta, vastuutto-
masta taloudenpidosta.

Välikysymyksessä nousee esille työperäinen maahanmuutto, jossa kokoomus on vah-
vasti samoilla linjoilla hallituksen kanssa, eli maahanmuuttajia lisää ja paljon. Perussuo-
malaiset ovat ainoa puolue, joka vastustaa työperäisen maahanmuuton keinotekoista tehos-
tamista. En usko, että hallituksen toimilla onnistutaan houkuttelemaan Suomeen lisää niitä
kuuluisia saksalaisia insinöörejä vaan matalapalkka-alojen työntekijöitä perheineen, joi-
den elämää yhteiskunta sitten rahoittaa todennäköisesti tulonsiirroilla. Samalla kuritetaan
suomalaista työntekijää. Mutta sillä ei tunnu olevan oikein väliä. Lisääntynyt maahan-
muutto vain vahvistaa sosiaali- ja terveysmenojen kasvua, joka on yksi keskeisimmistä
Suomen tulevaisuuden haasteista. Mielestäni huoltosuhteen haasteisiin tulee vastata kestä-
vin rakenteellisin uudistuksin ja teknologian avulla. Eikö Suomessa pitäisi tähdätä hyvin-
voinnin, turvallisuuden ja onnellisuuden lisäämiseen maahanmuuttoon nojaavan väestön-
kasvun tavoittelun sijaan? Juuri turvallisuus ja taloudellinen tilanne vaikuttavat lasten
hankkimisen suosioon. Hallitus, panostettaisiinko tähän asiaan?
79



Pöytäkirjan asiakohta PTK 40/2019 vp
Arvoisa puhemies! Näin lopuksi: Yrittäjät määrittävät vahvasti kansantaloutemme
suuntaa. Toivoisin hallitukselta tuhtia kädenojennusta pienyrittäjille, erityisesti tuhansille
itsensä työllistäville mikroyrittäjille. Ministeri Lintilä puhui strategiasta heidän suhteensa,
ja toivon, että siitä tulee konkretiaa. Arvonlisäveron alarajan nosto olisi yksi keino edistää
yrittäjyyttä. Olen henkilökohtaisesti sitä mieltä, että nyt hallituksella olisi hyvä tilaisuus
nostaa alvin alaraja suoraan 30 000 euroon.

Ja lopuksi: kannatan [Puhemies koputtaa] perussuomalaisten tänään esittämää epäluot-
tamuslausetta hallitukselle. — Kiitos. 

19.23 Sari Multala kok: Arvoisa rouva puhemies! Tässä salissa toivoisi kuulevansa
enemmän senkaltaisia puheita kuin edustaja Kyllösen puhe täällä aikaisemmin. Siinä kes-
kityttiin rakentavasti tulevaisuuden pohtimiseen. Kiitos siitä.

Politiikka olisi helppoa, jos voisi keskittyä ainoastaan menojen lisäämiseen, panostuk-
siin — mistä monista mekin olemme iloisia — jos tulopuolesta ei tarvitsisi huolehtia lain-
kaan. Kokoomuksen välikysymys lähtee siitä, että haluamme patistaa hallitusta toimimaan
nopeasti oman hallitusohjelmansa mukaisesti huolehtimalla tulopuolesta samaan aikaan
kun menoja lisätään. Moni on toppuutellut, että ”ei tässä vielä ole ehditty päättää toimis-
ta”. Ongelma vain on se, että riittävistä toimista olisi kannattanut sopia edes alustavasti jo
hallitusohjelmaneuvotteluissa. Konkreettisten toimien tekeminen seuraavien vaalien lä-
hestyessä tulee yhä vaikeammaksi. Lisäksi rakenteellisten uudistusten tekeminen olisi hel-
pompaa silloin kun ollaan vielä kasvun ajassa, huomattavasti vaikeampaa silloin kun ta-
lous supistuu. 

Joku täällä totesi, että muissa Pohjoismaissa työllisyys on korkeampaa runsaan palkka-
tuen käytön vuoksi. Tässä varmasti on osasyy, mutta kun tarkastellaan vähän laajemmalla
perspektiivillä ja objektiivisesti kansainvälistä kilpailukykyä ja työmarkkinoita, Suomessa
työmarkkinat ovat edelleen erittäin jäykät, ja tämä on yksi haasteistamme. Tämä tarkoittaa
siis sitä, että työn perässä muuttaminen ei ole riittävän kannattavaa, paikallista sopimista ei
riittävästi mahdollisteta ja sosiaaliturvan ja verotuksen yhteisvaikutuksesta meillä on edel-
leen liikaa kannustinloukkuja. Suomessa on rakenteellista työttömyyttä, jonka matalim-
man tason olemme nyt suunnilleen nähneet. Työllisyyden parantuminen tapahtuu siis tästä
eteenpäin vain todellisten rakenteellisten uudistusten kautta.

Arvoisa puhemies! Suomalaisen hyvinvointivaltion tulevaisuus on riippuvainen työlli-
syysasteen kasvamisesta, ja tästä ilmeisesti olemme lähes kaikki täällä yksimielisiä. Huol-
tosuhteen heikentyessä meillä on entistä vähemmän tekeviä käsiä huolehdittavia kohden.
Tilanne on kestämätön, eivätkä tällä viikolla julkaistut väestönkasvuennusteet tuoneet tä-
hän keskusteluun valoa tunnelin päähän. Olen huolissani siitä, että vaikka ennen vaaleja
usea puolue puhui rakenteellisten uudistusten tarpeesta, ympäristölle haitallisten yritystu-
kien karsimisesta miljarditolkulla ja työllisyyden kasvun tarpeellisuudesta, nämä puheet
tuntuivat unohtuvan, kun päästiin jakamaan rahaa. 

On hiukan huvittavaa, että tässä salissa tänään kaikki edellisen kauden teot ovat kokoo-
muksen syytä. Kannattaa muistaa, että edellisen hallituksen ohjelmaa tehtäessä pääminis-
teri oli keskustalainen ja perussuomalaiset oli toiseksi suurin puolue. Mielellämme otam-
me tietysti ansioksemme työllisyyden kasvun 140 000 henkilöllä. Annamme mielellämme
kuitenkin tästä kunniasta osan myös muille silloisille hallituspuolueille, ja samoin siinä
auttoi suhdannekehitys. Samoin emme kuitenkaan suostu kantamaan koko taakkaa siitä,
mitä menoja leikattiin ja mitä ei. Kuten nykyisetkin hallituspuolueet tietävät, kaikki ovat
80



Pöytäkirjan asiakohta PTK 40/2019 vp
aina neuvottelukysymyksiä ja kompromisseja. Kukaan ei varmasti leikkaa mielellään eri-
tyisesti koulutuksesta. Samaan hengenvetoon on todettava, että keskustan esittämät työlli-
syyskeinot kuulostivat oikein hyviltä — ei kun toimeen vain!

Arvoisa puhemies! Jos työministeri Harakka olisi ollut täällä, olisin halunnut kiittää
häntä siitä, että hänen johdollaan valmistellaan kaupunkien roolin kasvattamista työllisyy-
denhoidossa, kokeilujen muodossa nyt alkuun. Hän totesi, kun tätä kokeilua julkistettiin,
että ”työllisyyspalveluiden paranemisen onnistumisen kannalta on keskeistä, että sovitam-
me yhteen valtiolta siirtyvän työllistämisosaamisen kuntien sosiaali- ja terveyspalveluihin
ja koulutukseen”. Olen tästä samaa mieltä. Samaan aikaan pohdin, kuinka tämä hieno aja-
tus sopii yhteen sen kanssa, että sosiaali- ja terveyspalveluita kaavaillaan siirrettäväksi
maakuntien järjestettäväksi.

Arvoisa puhemies! Vielä sana ilmastonmuutoksesta: Haluamme kannustaa tässäkin hal-
litusta tehokkaiden keinojen löytymiseen. EU:n puheenjohtajamaana Suomella on nyt
mahdollisuus vaikuttaa. Toivottavasti se mahdollisuus käytetään. Olen kuitenkin huolestu-
nut niistä puheista, joissa haikaillaan talouskasvun tavoitteesta luopumista. Olennaista on,
että samaan aikaan kun talous kasvaa, luonnonvaroja ei käytetä yli kestävien rajojen. Tätä
kutsutaan irtikytkennäksi. Ei markkinatalous ole ilmastonmuutokselle ongelma vaan rat-
kaisu. Kun joku asia — eli saastuttaminen — alkaa maksaa, sitä tehdään vähemmän. Näin
markkinatalous toimii. Emme siis tarvitse vähemmän markkinataloutta hillitäksemme il-
mastonmuutosta, vaan enemmän. [Puhemies koputtaa] 

Toimien tehokkuutta ei voida kuitenkaan mitata sillä, kuinka paljon niihin käytetään ra-
haa. Tämä pätee niin ilmastonmuutokseen kuin työllisyyteenkin. [Puhemies koputtaa] To-
della toivon, että hallitus tuo nimenomaan tehokkaita toimia niin ilmastonmuutoksen hil-
linnässä kuin työllisyydessä. Näin ei ole vielä tähän mennessä tapahtunut, joten epäluotta-
muslause on perusteltu. 

19.29 Antti Rantakangas kesk: Arvoisa puhemies! Kun katsoo tätä eduskuntasalia tällä
hetkellä, puoli kahdeksan aikaan alkuillasta, niin voi todeta sen, että kovin paljoa tämä vä-
likysymyskeskustelu ei näytä opposition edustajia kiinnostavan. [Anne Kalmari: Eikö
työllisyys kuitenkin kiinnosta?] Täällä käydään pitämässä varmaan ryhmäkanslian pohjis-
ta tehdyt puheenvuorot ja sitten lähdetään muualle. Mutta sen sijaan hallituspuolueiden
edustajat ovat kiitettävästi paikalla, ja monipuolisesti.

Jos pari kommenttia ennen varsinaisia omia sanojani kokoomuksen ja perussuomalais-
ten puheitten linjasta:

Perussuomalaisten puheitten linjahan on ihan yksinkertainen: kaikkea hyvää kaikille ja
rahat pois maahanmuutosta. Mutta siinä on se epälooginen yhtälö, että me tarvitsemme
kaikkien tutkimusten mukaan lisää työntekijöitä tänne Suomeen, me tarvitsemme maahan-
muuttajia, me tarvitsemme syntyvyyden kohentamista ja työllisyysasteen parantamista.

Kokoomuksen logiikka on taas se, että huonosti sammutettu. Ja tästä teidän logiikastan-
ne, että teette välikysymyksen muutama kuukausi sen jälkeen, kun hallitus on nimetty:
Edustaja, entinen ministeri Orpohan hyvin tietää, että ne toimet, mitä hallitus tekee, eivät
tule sinä hetkenä voimaan ja sinä hetkenä johda tuloksiin. Siinä menee vuosi pari aikaa en-
nen kuin ne vaikuttavat, ja tässä mielessä tämä ajoitus oli tietysti aika lailla populistinen —
mitä sanaa käytin — mielikuvia rakentava esitys. Totta kai parlamentarismiin kuuluu, että
välikysymyksiä voidaan tehdä, mutta tämä meni vähän suutariksi ja limboksi.
81



Pöytäkirjan asiakohta PTK 40/2019 vp
Rinteen hallituksen työllisyyspolitiikan tavoitteethan ovat oikeita: 75 prosentin työlli-
syysaste ja 60 000 työllistä. Se on kova tavoite, ja sen takia oli hyvä, että hallitusneuvotte-
luissa sovittiin tästä perälaudasta eli siitä, jos tämä ensi syksynä budjettiriihessä ei näytä to-
teutuvan, niin sitten otetaan käyttöön uusia toimenpiteitä. Keskustan ryhmäpuheenvuoron
pitänyt edustaja Sipilä toi meidän konkreettiset esityksemme: seitsemän kohtaa, joita olisi
hyvä jo alkaa valmistelemaan hallituksen piirissä tulevia päätöksiä varten.

Muuten tästä yleisestä talous- ja työllisyystilanteesta. Kaikki me ymmärrämme, että
Suomenkin talouteen ja työllisyyteen vaikuttaa erittäin paljon kansainvälinen taloustilan-
ne. Me olemme nyt haastavassa tilanteessa: Kauppasota Yhdysvaltojen ja Kiinan välillä on
tosiasia, sitä sanaakin jo käytetään yleisesti. Se merkitsee meille myöskin negatiivisia
asioita. Brexitin vaikutus tänne talouteen on vielä tuntematon. Saksan heikko kasvu ja Eu-
roopan muutenkin heikko taloustilanne merkitsevät meille paljon, koska se on tärkein
vientialue. Eli me emme saa kansainvälisestä taloudesta vetoapua, ja sen takia on tärkeää,
että me teemme omat toimemme mahdollisimman tehokkaasti. Mehän olemme viennistä
riippuvainen maa, niin kuin tiedetään.

Mitä ne omat toimet sitten ovat? Finanssipolitiikka on tietysti yksi tärkeä asia, joka on
eduskunnan ja hallituksen käsissä. Lainsäädäntövalta, eli säädämme sellaista lainsäädän-
töä, joka keventää byrokratiaa, mahdollistaa yrittäjyyttä ja antaa edellytyksiä sille, että
täällä voidaan menestyä ja saada myöskin uutta kasvua aikaan. Työmarkkinapolitiikka on
tärkeää, ja sen takia on tärkeää nyt, että hyvässä yhteistyössä rakennetaan sellainen ratkai-
su, joka tukee työllisyyttä. Minusta oli hieno kuulla, kun pääministeri puhui työmarkkina-
järjestöistä ja otti myös yrittäjäjärjestön siihen mukaan, ja se on tärkeää, että myös yrittäjät
ovat siinä pöydässä, kun näitä toimenpiteitä sitten ratkaistaan.

Mitä tulee sitten näihin konkreettisiin keinoihin, niin kyllähän ne panostukset, mitä nyt
tehdään työllisyystoimenpiteisiin — parannetaan sosiaaliturvaa, pienimpiä eläkkeitä, pa-
nostetaan koulutukseen ja turvallisuuteen — rakentavat sellaista positiivista toimintaym-
päristöä kansalaisille eli luottamusta siihen, että heikoimmistakin huolehditaan, ja toisaal-
ta luodaan edellytyksiä sitten uuden kasvun aikaan saamiselle muun muassa koulutuksen
kautta. Tässä mielessä nämä ovat olleet hyviä.

Haluan lopuksi nostaa vielä yksittäisistä asioista luonnonvarat ja niitten hyödyntämi-
sen. Kuten tuossa aiemmin sanoin, pohjoisessa on suunnitelmissa 5 miljardin euron inves-
toinnit ja ne perustuvat hyvin pitkälle meidän luonnonvaroihimme, ja sen takia on tärkeää,
että eri toimenpitein mahdollistetaan luonnonvarojen hyödyntämistä, tietenkin yritystoi-
minnan lähtökohtien pohjalta.

Viimeisenä sanon, että ei pidä unohtaa suomalaista maataloutta ja ruoantuotantoa. Täs-
sä ketjussa on edelleen noin 300 000 suomalaista töissä eri puolilla Suomea, ja se on tie-
tysti meidän kannaltamme muutoinkin tärkeää, että maatalouden elinvoimasta ja maata-
louden kannattavuudesta huolehditaan. Hallitus on omassa ohjelmassaan kirjannut tämän
tavoitteen näkyvästi, ja se tukee omalta osaltaan myöskin työpaikkojen säilymistä ja Suo-
men myönteistä kehitystä.

19.34 Noora Koponen vihr: Arvoisa rouva puhemies! Hyvä eduskunta! Milloin viimeksi
me tässä salissa istuvat — joista tosin oppositiosta ja erityisesti kokoomuksesta on enää ko-
vin vähän edustajia paikalla — olemme miettineet omaa työkykyisyyttämme? Oliko se
kenties sairastuessa flunssaan tai ehkä silloin, kun siivotessa sattui selkään, vai silloin, kun
oma elämä käveli arvaamattomasti ylitse ja tuntui vievän jalkojen alta pohjan hetkeksi ko-
82



Pöytäkirjan asiakohta PTK 40/2019 vp
konaan, vai silloin, kun oma mielenterveys ei ollutkaan enää itsestäänselvää? Kuka silloin
auttoi sinua? Kannatteliko joku tai tsemppasiko eteenpäin? Miten jaksoit tehdä työtäsi sil-
loin, kun sinun tai läheisesi sairaus tai vammautuminen otti arjesta vallan? Oliko palvelu-
ja työllisyysjärjestelmämme silloin tukenasi ja turvanasi, vai tuntuiko se enemmän taakal-
ta?

Työkykyisyyden suunnittelu tulisi aina aloittaa välittömästi, kun työkyvyn koetaan ole-
van uhattuna. On mietittävä, riittääkö kuntoutus ylläpitämään työkykyä, tarvitaanko mie-
lenterveyttä vahvistavia palveluja, kevennetäänkö työnkuvaa vai aletaanko miettimän uu-
delleenkouluttautumista. Mikä on realistinen tavoitetaso työllistymiselle? Fysioterapeutti-
na olen käynyt potilaideni kanssa lukuisia edellisenkaltaisia keskusteluja. Vastaavien tilan-
teiden äärellä asiakkaani kysyivät minulta vastaanotolla lähes aina: kuka minua nyt auttaa,
kuka maksaa, ja mikä lomake minun tällä kertaa pitää täyttää ja miten? 

Yksi muuttuva tekijä keskusteluissa ja tilanteissa on kuitenkin aina ollut, ja se on ihmi-
nen. Jokaisen tilanne on erilainen, ja siksi myös järjestelmämme täytyy tunnistaa ja taipua
yksilöllisyyteen paremmin. Tämä hallitusohjelma haluaa työllistymistä tukeakseen vastata
myös tähän tarpeeseen. Se haluaa panostaa ennalta ehkäisevään kuntoutukseen ja mielen-
terveyspalveluiden saatavuuden parantamiseen, jotka ovat yksiä niistä olennaisista, tär-
keistä keinoista, joiden avulla työllistymistä on mahdollista tukea ja parantaa. Ammatilli-
sen kuntoutuksen piirissä on ollut viime vuonna Kansaneläkelaitoksen tilastojen mukaan
yli 21 000 ihmistä. Kuntoutuspsykoterapiaa on saanut lähes 44 000 henkilöä. Nähtävissä
on, että kuntoutuksen tarve on noussut koko 2000-luvun ajan.

Arvoisa rouva puhemies! Työllistymisen lisääminen rakentuu monista eri toimenpiteis-
tä ja osakokonaisuuksista. Yksi hyvä esimerkki tästä on ministeri Harakankin ja usean
muun edustajan esiintuoma palkkatuki, josta haluan antaa erityisen kiitoksen. Olisi erittäin
olennaista muistaa myös, että jo valmiiksi työssä käyvät ihmiset tai somaattisesti terveet
ihmiset eivät ole ainoita, jotka haluavat käydä töissä. He eivät ole ainoita, jotka ovat kyke-
neviä käymään töissä. On aivan ensisijaista, että haluavilla ja kykenevillä olisi myös rea-
listinen mahdollisuus työllistyä mahdollisesta vammasta tai sairaudesta riippumatta. Työl-
listyminen on paitsi taloudellisen kestävyyden kannalta tärkeää, mutta se tuo myös sisäl-
töä, rutiineja, elämänhallintaa ja pääomaa tekijänsä elämään.

Tämä hallitus on kertonut ja kirjannut, että haluamme kehittää työmarkkinoita myös eri-
tyisen tuen tarpeessa oleville henkilöille. Se avaa työllistymismahdollisuuksia tähän saak-
ka niiden ulkopuolella olleille uudella ja paremmalla tavalla. Osatyökykyisten henkilöiden
työllistäminen on tärkeää, ja se tuottaa paitsi taloutta vahvistavia myös elämästään ja työs-
tään nauttivia ihmisiä ja tekee näin tulevaisuudesta parempaa ja turvallisempaa meille kai-
kille.

19.38 Hanna Sarkkinen vas: Arvoisa puhemies! Opposition tehtävä on tarjota vaihtoeh-
toja hallitukselle ja hallituspolitiikalle. Tänään on tullut selväksi, että kokoomuksen vaih-
toehto on työttömien kyykyttäminen ja sosiaaliturvan leikkaukset. Ne ovat kokoomuslai-
sia työllisyystoimia, eivätkä hallituksen työllisyystoimet kelpaa, sillä niiden lähtökohta on
eri. Hallitus lähtee siitä, että poistetaan työllistymisen esteitä ja tuetaan työkykyä ja osaa-
mista. Jos tällä välikysymyskeskustelulla on jotain saavutettu, niin ainakin se, että kokoo-
muksen kannat ovat nyt kirkastuneet. Kokoomuksen mielestä ilmeisesti työttömän kyyky-
tys on ainoa oikea työllisyyspoliittinen tie eikä eriarvoisuuden torjumiseen, perusturvan
83



Pöytäkirjan asiakohta PTK 40/2019 vp
parantamiseen ja koulutuksen tasa-arvon parantamiseen voi käyttää rahaa ilmeisesti mis-
sään tilanteessa.

Mutta, arvoisa puhemies, työllisyyden parantaminen on tärkeä joskaan ei helppo tehtä-
vä. Työllisyyteen vaikuttavat maailmantalouden kehityskulut, joihin Suomi voi vaikuttaa
rajallisesti. Kuitenkin jossain määrin voimme itsekin vaikuttaa asioihin ja me voimme teh-
dä yhtä jos toista työllisyyden vahvistamiseksi. Suurimmat haasteemme tällä hetkellä ovat
kohtaanto-ongelmat, osatyökykyisten työllistymisen tukeminen sekä vaikeasti työllisty-
vien työllisyystilanne. Näiden ilmiöiden ratkaisuun ei ole hokkuspokkustemppuja eikä
keppi auta. Sen sijaan auttaa voivat räätälöidyt työllisyystoimet ja työllistymisen tukemi-
nen, henkilökohtainen ohjaus, sosiaaliturvan byrokratialoukkujen purkaminen, koulutus ja
työkyvyn vahvistaminen, ja kas, kaikki nämä elementit ovat hallituksen työkalupakissa.
Nämä kaikki ovat tärkeitä työllisyystoimia ja osa aktiivista pohjoismaista työllisyyspoli-
tiikkaa. Kaikista vaikuttavimpien työllisyystoimenpiteiden suoria vaikutuksia voi olla vai-
kea eksaktisti mitata, ja tulosten saavuttaminen vie myös aikaa. Kuitenkin juuri niitä toi-
mia pitää tehdä, jos työllisyydestä halutaan huolehtia pitkällä tähtäimellä. Yksi vaikuttavin
asia on koulutukseen panostaminen. Me tiedämme, että koulutuksella on suora yhteys työl-
listymiseen. Näin ollen hallituksen päätökset panostaa koulutukseen kaikilla tasoilla sekä
pidentää oppivelvollisuutta ovat merkittäviä työllisyystoimia, joiden vaikutukset näkyvät
kauas. Suomi voi menestyä ja pärjätä vain osaamisella, koulutuksella ja tuottavuudella.

Arvoisa puhemies! Oppositio on kysellyt, mistä leikataan, jos työllisyysastetavoitetta ei
saavuteta. Ensinnäkin peräänkuulutan malttia: monien toimien vaikutukset ottavat aikaa.
Toiseksi on huomattava, että hallituksen pysyvistä menolisäyksistä vain 300 miljoonaa on
laskettu rahoitettavaksi työllisyyden paranemisella. Loput rahoitetaan pysyvillä tuloilla.
Vasemmistoliitto näkee, että jos tulee tilanne, että työllisyys ei vahvistu odotetusti, niin sil-
loin pitää tarkastella myös budjetin tulopuolta uudelleen. Lisäksi on muistettava, että hal-
litusohjelmaan on sisäänrakennettu suhdannepuskuri siltä varalta, että talouskehitys on
vielä ennustettua huonompaa ja Suomi ajautuu taantumaan esimerkiksi kansainvälisen ta-
louskriisin seurauksena. Sellaista tilannetta emme toivottavasti näe, mutta suhdannepusku-
ri mahdollistaisi suhdannepoliittisesti järkevän ja työllisyyttä tukevan finanssipolitiikan
taantumatilanteessa, jolloin vältyttäisiin taantumaa ja työttömyyttä syventäviltä leikkauk-
silta.

Arvoisa puhemies! Eilen julkaistu alueellinen väestöennuste kertoo siitä, että työikäi-
nen väestö vähenee tulevaisuudessa suurten kaupunkien ulkopuolella melko rajusti, jos ny-
kykehitys jatkuu. Jo nyt on työvoimapulaa, joten työvoiman riittävyys on iso kysymys
ikääntyvässä Suomessa. On kuitenkin huomattava, että kyseessä on ennuste. Ennusteeseen
vaikuttaa oletettu syntyvyys sekä maahanmuutto. Väestöennusteiden valossa on selvää,
että työperäistä maahanmuuttoa on edistettävä ja maahanmuuttajien työllistymistä ja Suo-
meen kiinnittymistä on vahvistettava. Työlupaprosesseja on helpotettava ja työmarkkina-
syrjintää on kytkettävä päämäärätietoisesti. Naispuolisten maahanmuuttajien kotoutumi-
seen ja työllistymiseen on suunnattava erityishuomiota, koska siellä on myös ongelmia.

Myöskään syntyvyysennuste ei välttämättä toteudu. Perheen perustaminen on jokaisen
oma asia, mutta työelämän epävarmuus on yksi perheellistymistä estävä tekijä. Työelämän
laadusta huolehtiminen on siis myös perhepolitiikkaa. On myös huomattava, että nykyään
lapsettomiksi jäävät erityisesti vähän koulutetut. Eriarvoisuus on hiipinyt siis myös per-
heellistymiseen. Koulutuksen tukeminen ja yhteiskunnallisen eriarvoisuuden vähentämi-
nen sekä työelämän laadun parantaminen ovat siis myös syntyvyyttä edistävää politiikkaa,
84



Pöytäkirjan asiakohta PTK 40/2019 vp
samoin kuin on vahva ympäristö- ja ilmastopolitiikka, sillä moni nuori empii lasten han-
kintaa tilanteessa, jossa ekokriisi uhkaa lasten hyvän elämän edellytyksiä. Kun työikäisen
väestön määrä vähenee, niin on entistä tärkeämpää huolehtia siitä, että kaikki pysyvät mu-
kana ja työkykyisinä. Hallituksen päämäärätietoinen [Puhemies koputtaa] ja monilla sek-
toreilla vaikuttava eriarvoisuuden torjunta on siis myös työllisyyspolitiikkaa.

19.43 Seppo Eskelinen sd: Arvoisa rouva puhemies! Pitää ensiksi tuoda liikenneväen ja
pyöräilyliiton terveiset, tuolla oltiin heitä liikennevaliokunnan kanssa tapaamassa ja halli-
tusohjelma ja liikennepolitiikka ja liikennepanostukset saivat kovastikin kehuja. 

Toisaalta kun täällä viime viikkoina ja erityisesti tänään viisi ja puoli tuntia tätä keskus-
telua olen kuunnellut, niin vähän ihmetyttää, että onkohan meillä sama hallitusohjelma.
Niin ihmeellisiä tulkintoja ja puheenvuoroja niin budjettikehyksestä kuin hallitusohjelmas-
ta on kuultu. Vähän vaikuttaa siltä, että meillä ei taida olla yhteinen kasvun, työllisyyden ja
talouden suunta, jota Rinteen hallitus ensimmäisessä kehyksessään rohkeasti toteuttaa. 

Arvoisa rouva puhemies! Rinteen hallitus panostaa tulevaisuuteen, kasvuun, työllisyy-
teen. Koulutusleikkausten tie on kuljettu loppuun, ja panostamme koulutukseen satoja mil-
joonia euroja, millä rakennetaan sitä tulevaisuuden pohjaa: oppivelvollisuusiän nosto, am-
matillisen koulutuksen reformin korjaus, lisäresurssit ammatilliseen koulutukseen ja mer-
kittävät panostukset korkeakoulujen perusrahoitukseen. 

Työministeri Harakan johdolla on yhdessä työmarkkinajärjestöjen kanssa valmisteltu
työllisyysohjelmaa — siis yhdessä työmarkkinajärjestöjen kanssa. Ohjelma pitää sisällään
laajan työkalupakin työkaluja: palkkatuen vahvistaminen, TE-palvelujen tarjonnan lisää-
minen. Ja erityisesti näissä työkaluissa on suurin ero muihin Pohjoismaihin, ja uskon, että
näillä lisäpanostuksilla sitten tuloksia saadaan aikaan. Aktiivimallin leikkurin poisto, mi-
kroyritysten työllistämiskynnyksen madaltaminen, kansainvälisten osaajien houkuttelu,
kotouttamisen tehostaminen, kuntakokeilut pitkäaikaistyöttömyyden hillitsemiseksi ja
osatyökykyisten työelämään mukaan saaminen, työkalupakki on aika vaikuttava.

Tärkeää on myös, että yritysten kasvua ja tki-panostuksia lisätään, ja niin kuin tänään on
todettu, siellä on neljäksi vuodeksi suunnitteilla kaksinkertainen poisto-oikeus yrityksille
laite- ja konehankinnoissa sekä 50 prosentin verovähennysoikeus korkeakoulujen kanssa
tehtävästä tki-yhteistyöstä. Erityisesti hallituksen tavoite on myös palauttaa tki-rahoitus lä-
hemmäksi maailman kärkeä. Meillähän ollaan parhaimmillaan valuttu jo puoleentoista
prosenttiin, ja maailman kärki menee siellä neljässä prosentissa. Sitä rahoituksen pohjaa
nyt sitten vahvistetaan eli panostetaan osaamiseen, tutkimukseen, uusien työpaikkojen
sekä innovaatioiden syntymiseen. Lisäpanostukset ovat pakollisia uusien innovaatioiden ja
tutkimuspohjan vahvistamiseksi, millä luomme uutta kasvua Suomessa. 

Erityisen hienoa on, että hallitusohjelmassa on aluepolitiikka nostettu suureen rooliin.
Siellä on iso joukko työkaluja, joista nyt tässä haluan ainakin kaupunkien kasvusopimuk-
set nostaa esille, ja sitä menettelyä nyt sitten ollaan laajentamassa. Ja maakunnissa on hy-
vin ilolla otettu myös maakunnan kehittämisrahan palauttaminen maakunnan kehittämisen
työkaluksi.

Erityisen iloinen olen, että Rinteen hallitus korjaa sen, mikä on rikottu suomalaisessa
työelämässä. Työelämään on palautettu työrauha ja luottamuksen ja yhteistyön ilmapiiri
yhdessä työmarkkinakentän kanssa. On tärkeää luoda suomalaiseen työelämään yhteis-
työn ja kasvun ilmapiiri. Tälle työlle luulisi eduskunnan olevan helppo antaa tukensa. 
85



Pöytäkirjan asiakohta PTK 40/2019 vp
19.48 Markus Lohi kesk: Arvoisa puhemies! Täällä on käytetty hyviä, laajoja puheen-
vuoroja siitä, kuinka tärkeää meidän valtiontalouden kannalta on se, että me saamme työl-
lisyysastetta nostettua, ja hallituksen tavoite nostaa työllisyysaste vaalikauden aikana 75
prosenttiin on totta kai erittäin tärkeä ja kannatettava. Kritiikkiä on tullut tietenkin niistä
keinoista, mutta kun katsotaan, kuinka pitkään hallitus on nyt toiminut, meillä on kolme
kuukautta takana, niin joutuu toteamaan samalla tavalla kuin täällä usea puheenvuoron
käyttäjä, että kyllä tämä välikysymys tässä mielessä on pahasti liioiteltu ja ennenaikainen.
Pitäisi malttaa hieman odottaa, että hallituksen keinoista tulee sitten tuloksia tai sitten ei
tule tuloksia. Mutta aihe on äärimmäisen tärkeä, ja otan esille tässä itse asiassa lähinnä yh-
den näkökulman, ja se on kohtaanto-ongelma. 

Valtiovarainministeri Lintilä totesi puheessaan, että meillä on poikkeuksellinen tilanne:
Suomessa on työttömyyttä edelleen aivan liian paljon, mutta samaan aikaan meillä on en-
nätysmäärä avoimia työpaikkoja. Kun katsoo elokuun työllisyyskatsausta, niin on aika
hämmästyttävää, että itse asiassa koko hallituksen neljän vuoden työllisyystavoite saatai-
siin täytettyä ilman, että me yhtään uutta työpaikkaa loisimme Suomeen, jos me pystyisim-
me vain täyttämään nyt avoinna olevat työpaikat, siis työpaikat, joihin yritykset hakevat
parhaillaan henkilöstöä mutta eivät ole saaneet. 

Meillä on maakunnallisia eroja, mutta jos katsoo, totta kai, kotimaakuntaani Lappia esi-
merkiksi: meillä työttömiä elokuussa oli noin 8 500 ja avoimia työpaikkoja noin 4 000. Siis
jos me pystyisimme ne työttömät sijoittamaan avoimena oleviin työpaikkoihin, niin puolet
työttömistä saisivat Lapin maakunnassa työpaikan. Mutta kysymyshän ei ole näin yksin-
kertainen, emmekä näin kykene tekemään. Meillä on alueellista kohtaanto-ongelmaa, ja
sitten meillä on maakuntien ja alueitten sisällä niin, että osaaminen ja vaatimustaso niihin
työpaikkoihin eivät kohtaa. Ja tähän tarvitaan monenlaisia lääkkeitä. 

Itse ajattelen kyllä niin, että tässä tilanteessa, jossa valitettavasti, erittäin valitettavasti,
meidän syntyvyys on romahtanut ja ikäluokat pienentyneet, me tarvitsemme tekeviä käsiä
Suomeen. Sen lisäksi, että meidän pitää luoda yhteiskunta, joka on lapsimyönteinen ja ko-
rostaa niitä myönteisiä asioita, mitä lapset tuovat meidän ympärillemme, iloa laajemmin-
kin — ja sitä kautta saamme syntyvyyttä nostettua — meidän pitää kyllä suhtautua entistä
avoimemmin tilanteisiin, joissa Suomessa on avoimia työpaikkoja ja avoimella sektorilla
yrittäjä katsoo, että joku henkilö olisi sopiva siihen työpaikkaan. En voi oikein ymmärtää,
miksi me laittaisimme esteitä, että et saa ottaa työpaikkaa vastaan, et saa tulla hyödyntä-
mään suomalaista yhteiskuntaa. Minusta on aivan sama, tuleeko tämä henkilö Euroopan
unionin sisältä vai unionin ulkopuolelta. Tekeviä käsiä tarvitaan ja tarvitaan kyllä asteit-
taista tarveharkinnasta luopumista ja mieluumminkin kannustavia ajatuksia ja asennetta
siihen, että työtä tekevät ihmiset ovat lämpimästi tervetulleita Suomeen. Ja tämä kohtaan-
to-ongelma on minusta se pahin ongelma tällä hetkellä meillä tässä.

Toinen, jota varmasti tarvitaan, on ehkä joustavampi oppisopimuksen käyttö paitsi nuo-
rille ihmisille myös vanhemmille, ja siihen sellainen tuki, että oppisopimus voisi mieluum-
minkin liukua sinne koulutuspuolelle kuin työsuhdepuolelle, mitä se tänä päivänä on, mikä
tarkoittaa sitä, että ollaan silloin työehtosopimusten minimipalkkojen kanssa tekemisissä.
Tämä on ongelma, koska sen nuoren, tai oppisopimuksessa olevan vanhemmankin ihmi-
sen, antama työpanos sille työnantajalle ei vielä ole tietenkään siinä alkuvaiheessa kovin-
kaan suuri. Se sitoo koulutusresursseja, työpanos on aika pieni, mutta väline on sinänsä ää-
rettömän hyvä. Ja kun katsotaan vanhempienkin ihmisten tavallaan mahdollisuutta työllis-
tyä uusiin ammatteihin, niin minusta tätä oppisopimustyökalua meidän pitäisi porukalla
86



Pöytäkirjan asiakohta PTK 40/2019 vp
kyllä nyt muokata siihen suuntaan, että jos tietyltä toimialalta työpaikat vähenevät, niin
pystyttäisiin joustavasti käyttämään oppisopimusta ja yhteiskunta tässä tulisi tukemaan si-
tä, että saataisiin uudelleenkoulutettua. 

Meidän työelämä on muuttunut, se on muuttunut pysyvästi. Me emme elä enää siinä
maailmassa, jossa meillä on elinikäisiä uria tai kymmenien vuosien uria. Me voimme jou-
tua tekemään — eikä se aina välttämättä ole huonokaan asia — useita työuria elämämme
aikana, ja tarvitaan uudelleenkoulutusta. Ja tämä on kysymys, johon haluan erityisesti kiin-
nittää huomiota ja haastaa meidät kaikki tässä yhdessä ratkomaan tätä kysymystä. 

19.53 Bella Forsgrén vihr: Arvoisa rouva puhemies! Kun puhumme työllistymisestä, pu-
humme myös työelämästä itsessään. Yhä useampi nuori pohtii huolestuneena jo opintojen
aikana, kuinka selviää työelämän haasteista ja paineista. Toisaalta meiltä löytyy paljon ih-
misiä, jotka eivät työllisty, vaikka kuinka yrittäisivät. Moni kokee yhä syrjintää työmark-
kinoilla. Syrjityksi joutuvat usein vammaiset, työiän loppupuolella olevat henkilöt ja nuo-
ret naiset, joiden pelätään tulevan raskaaksi. Siksi, kun puhumme työllisyyden parantami-
sesta, puhumme ennen kaikkea siitä, kenellä on Suomessa oikeus ja mahdollisuus työllis-
tyä.

Arvoisa rouva puhemies! Ensimmäistä kertaa historiassa masennus on suurin yksittäi-
nen syy työkyvyttömyyseläkkeelle siirtymiseen. Mielenterveyssyistä jäädään eläkkeelle
yhä nuorempana, ja paluu työelämään on muihin sairausryhmiin verrattuna harvinaisem-
paa. Meidän onkin tosissaan herättävä tähän ongelmaan. Onkin epäinhimillistä vaatia kep-
piä työttömille, kun yhä useampi on jo valmiiksi maahan lyöty. Tätäkö kokoomus haluaa?

Onneksi hallitus kepin sijaan panostaa mielenterveyspalveluihin ja pyrkii nostamaan ih-
misiä takaisin jaloilleen. Ilman tätä kokonaisvaltaista työkykyyn panostamista emme pää-
se työllisyystavoitteisiimme. Toisaalta voisimme nähdä valoa myös siellä, missä sitä on.
Meillä on iso määrä osatyökykyisiä, jotka pystyisivät osallistumaan työelämään mutta ei-
vät joko tule palkatuiksi tai kykene työelämän nykyisiin tarpeisiin. Onkin erittäin tärkeää,
että hallitus on budjetissaan päättänyt panostaa osatyökykyisten työllistämiseen.

Arvoisa rouva puhemies! Työllisyystaso, jota nyt tavoittelemme, vastaa monilla tavoin
pohjoismaista työllisyystasoa. Huomionarvoista on kuitenkin se, että Ruotsissa ja Tanskas-
sa panostetaan työvoimapalveluihin ja palkkatukeen huomattavasti Suomea enemmän.
Valtiovarainministeriön valtiosihteeri Hetemäki totesi lauantaisessa haastattelussaan, että
panostamalla työllisyyspalveluihin rutkasti enemmän meillä on mahdollisuus saavuttaa
tuo pohjoismainen työllisyystaso.

Tulevaisuuden työelämässä, jossa yhä useampi työllistää itsensä tai työllistyy pätkätöi-
hin, eivät toimi kankeat keppiratkaisut. Tulevaisuuden työelämässä toimivat paremmat ja
henkilökohtaiset palvelut, joita on saatavilla siellä, missä potentiaalinen työntekijä itse on.
Meidän on tosissaan pohdittava sitä, miten yhä useampi pääsee kiinni työelämään — pit-
käaikaistyöttömät, maahanmuuttajat ja vammaiset, kaikki nämä ovat ryhmiä, jotka voisi-
vat erityisesti hyötyä palkkatuesta etenkin siellä, missä asumiskulut ovat suuria.

Arvoisa rouva puhemies! Jos haluamme saada nostettua työllisyyttä, meidän on nähtävä
työelämä laajempana kuvana. Millaista on tulevaisuuden työelämä? Kykeneekö se nosta-
maan yhä useamman ihmisen osalliseksi yhteiskunnassa, vai lannistaako ja uuvuttaako se
kansalaisen erilaisilla kovilla työllisyystoimilla? Minusta meillä on oltava tavoitteena osal-
listava ja joustava työelämä, jossa jokaisella on mahdollisuus tehdä töitä paitsi omia taitoja
87



Pöytäkirjan asiakohta PTK 40/2019 vp
hyödyntäen myös omia tarpeita kunnioittaen. Toivottavasti myös kokoomus haluaa tätä
edistää.

19.57 Pia Lohikoski vas: Arvoisa puhemies! Osaaminen ja koulutus ovat parasta työlli-
syyspolitiikkaa, mitä Suomen kaltaisessa maassa voi tehdä. Kokoomus on väittänyt täällä
välikysymyskeskustelussa, että palkansaajien verotus kiristyy ja työllisyyspolitiikan kei-
not ovat vääriä. Kokoomus onkin hokenut jälleen ahkeruudesta ja väittänyt hallituksen
nostavan ahkerien keskituloisten verotusta. Se ei pidä paikkaansa. Keskituloisten ahkeruu-
den toisteleminen on ikävää kuultavaa niin pienituloiselle ahkeralle pätkätyöläiselle kuin
myös ahkerasti koko ikänsä töitä tehneelle ikääntyneelle työttömälle — sellaiselle työttö-
mälle, joka ei ahkerasta työnhaustaan huolimatta saa työpaikkaa, koska työnantajat eivät
ota ikääntyneitä töihin, vaikka kuinka lähettäisi ahkerasti kymmenittäin hakemuksia.

Kokoomus potee muistinmenetystä. Se on näköjään unohtanut itse siirtäneensä pari
vuotta sitten kikyssä työnantajien eläkemaksuja palkansaajille. Tätä kokoomus nyt kutsuu
veronkorotukseksi, vaikka se ei ole veroa, joka tulisi valtion kassaan. Vain yksi puolue ää-
nesti eduskunnassa viime kaudella näiden maksujen korotuksia vastaan, ja se oli vasem-
mistoliitto.

Arvoisa puhemies! Välikysymyskeskustelun aikana on käynyt selväksi, että kokoomuk-
selle eivät kelpaa hallituksen toimet työllisyyspalveluiden parantamiseksi, työttömiä kyy-
kyttävän aktiivimallin purkamiseksi tai osaamisen vahvistamiseksi. Kokoomuksen mieles-
tä työllisyystoimiksi kelpaavat ilmeisesti vain sosiaaliturvan leikkaukset ja työttömien
kyykytys. Palkkatuki uudistetaan, ja sen käyttöä lisätään merkittävästi. Tämä on tärkeää.
Palkkatuki on tehokasta työllisyyspolitiikkaa, mutta Suomessa se on jäänyt jälkeen pahasti
muista Pohjoismaista. Suomen palkkatuki pitäisi lähes kolminkertaistaa, jotta päästäisiin
keskimääräiselle pohjoismaiselle tasolle. Kärkimaa Ruotsin saavuttaminen edellyttäisi pe-
räti palkkatuen viisinkertaistamista. Hallitus aikoo toteuttaa myös osatyökykyisille suun-
natun työkykyohjelman, jolla helpotetaan heidän työllistymistään. [Ilkka Kanerva: Milläs
teet, kun on taskut tyhjät?] — Onko? Vai niin. [Ilkka Kanerva: On, koska velkaa otetaan ja
veroja nostetaan!] — Kukahan sitä on ottanut?

Arvoisa puhemies! Suomen kaltainen maa menestyy ainoastaan osaamisella ja koulu-
tuksella, ei palkkoja polkemalla, kikyttämällä tai työttömiä kyykyttämällä. Nopeasti muut-
tuvassa maailmassa Suomen vahvin kilpailuvaltti on korkea osaamistaso, joka saavutetaan
panostuksilla kaikille koulutusasteille. Erityisen suurta työttömyyden pitkittymistä on näh-
tävissä yli 50-vuotiailla. Siksi jatkuvan oppimisen uudistus ja mahdollisuudet täydentää
osaamista työuran aikana ovat keskeisiä ja niihin hallitus tulee panostamaan. Tämä halli-
tus ei leikkaa koulutuksesta eikä heikoimmassa asemassa olevilta vaan päinvastoin satsaa
koulutukseen ja vähentää eriarvoisuutta. [Ilkka Kanerva: Koska on saatu vähän valtionta-
loutta tasapainoon!]

20.01 Katja Taimela sd: Arvoisa herra puhemies! Hyvät kollegat! Pääministeri Antti
Rinteen hallitus on tehnyt hallitusohjelman, jossa kansalaisten viime eduskuntavaaleissa
vaatima muutos tapahtuu. Nyt Rinteen hallituksen ensimmäisessä budjetissa kaivattuja,
Suomen tulevaisuutta rakentavia uudistuksia lähdetään viemään konkreettisesti eteenpäin.
Hallitus tekee oikeudenmukaisuutta ja tulevaisuudenuskoa lisääviä päätöksiä.

Täytyy hieman ihmetellä kokoomuksen tarvetta lähteä näin budjettikeskustelun alla nu-
jakoimaan välikysymyksellä. Viime vaalikauden toimintaa muistellessa on kyllä helppo
88



Pöytäkirjan asiakohta PTK 40/2019 vp
ymmärtää, että kokoomukselle nykyinen politiikka on myrkkyä. Teidän kuristava leikka-
uspolitiikkanne ei ollut kovinkaan oikeudenmukaista. Se vei ihmiseltä uskon siihen, että
omilla toimillaan, koulutuksella, työn tekemisellä tai yrittämisellä voisi rakentaa itselleen
parempaa huomista. Te veitte ihmisiltä työllistymisen tuen ja rappasitte aktiivimallin sank-
tiot päälle. Te leikkasitte koulutuksesta ennätysmäärän rahaa. Ja kaikki viittaa siihen, että
te olisitte jatkaneet tällä samalla kuristamislinjalla myös tällä kaudella, kun debatissa teitä
uskollisesti kolmisen tuntia kuuntelin. Arvoisat kokoomuslaiset, tällä hallituksella on vie-
lä paljon työtä siinä, että oikeudenmukaisuuden tuntemukset ja luottamus palautetaan tä-
hän yhteiskuntaan päätöstenne jäljiltä.

Arvoisa herra puhemies! Hallituksen alkutaival on ollut työntäyteinen, ja täytyy kiittää
sitä tarmoa, jolla uudet ministerimme ovat toimeen tarttuneet. Linjanmuutos on tosiasia.
Nyt talouskasvun hedelmiä jaetaan tasaisemmin, hallitus tekee korotuksia perusturvaan ja
eläkkeisiin, palveluja ja kuntia kuristavat indeksileikkaukset lopetetaan. Aktiivisella työl-
lisyys- ja suhdannepolitiikalla pyritään varmistamaan, että jaettavaa on tulevaisuudessa-
kin. Työllisyyspolitiikassa käyttöön tulee laaja paketti toimia, joilla työllistymistä tuetaan
entistä paremmin niin, että räätälöidyillä, yksilöllisillä palveluilla tuetaan ihmisiä työelä-
mään. Palkkatukea kehitetään purkamalla byrokratiaa ja nopeuttamalla työllistymistä.

Arvoisa herra puhemies! Vaaleissa äänestettiin muutos. Rinteen hallitus toteuttaa tämän
muutoksen, ja sen myötä Suomessa siirrytään kuristamisesta paremman tulevaisuuden ra-
kentamiseen myös työelämäkysymyksissä. Rinteen hallituksen keskeinen politiikan pää-
määrä on ihmisten hyvinvoinnin lisääminen, ja siinä työllisyyden parantaminen on yksi
keskeinen tukijalka. Kokoomus rimpuilee tuosta tukijalasta, ja herääkin kysymys, onko
yhdelläkään puolueella tässä salissa siihen varaa. Palkkatuen käyttöä lisätään ja, mikä tär-
keää, kehitetään, jotta kaikki eurot saadaan käyttöön. Yksinyrittäjiä ja mikroyrityksiä kan-
nustetaan työntekijöiden palkkaamiseen madaltamalla palkkaamisen kynnystä ja siihen
liittyviä riskejä. Valmisteluun tulee myös lainsäädäntö työttömän yksilöllisen työnhaun
tueksi. Tästä on tullut kentältä valtavasti palautetta, että ihmiset kaipaavat sitä kasvokkais-
ta palvelua. Hallituksen kunnianhimoinen tulevaisuuslinja nojaa paitsi työllisyyteen myös
osaamiseen, ja tästä syystä hallitus on aloittanut viime vaalikauden jälkeen koulutuksen
kunnianpalautuksen — onneksi niin.

Työllisyysasteen kasvun näkökulmasta on äärimmäisen tärkeää, että hallitusohjelma
lähtee rakentamaan tulevaisuutta panostamalla hankkeisiin, joiden pohjalta Suomi jatkaa
kasvun uralla. Erityisen tärkeitä ovat panostukset ilmastonmuutosta hillitseviin teknologia-
hankkeisiin, jotka tuovat myös työtä. Liikennepuolella on tärkeää, että väylien korjausvel-
kaa lähdetään parlamentaarisen valmistelun pohjalta lyhentämään. Nämä kaikki, hyvät
kollegat, tuovat työtä eri seuduille ja täten auttavat myös hallituksen tavoitetta 75 prosen-
tista työllisyysasteen kohdalla.

20.05 Sakari Puisto ps: Arvoisa puhemies! Pääministeri Rinteen hallitusohjelman talous-
linjaukset ja budjettiesitys on laadittu optimistisista lähtökohdista. Syntyy vaikutelma, että
ensin on linjattu, että rahaa jaetaan eli kertaluontoisia ja pysyviä menoja lisätään. Talous-
kasvu- ja työllisyystavoitteella niin ikään perustellaan menolisäyksiä, vaikka väliin jää
kiistatta melkoinen vaje. 

Tietysti sopii toivoa mahdollisimman suotuisaa talous- ja työllisyyskehitystä. Huoles-
tuttavaa on kuitenkin se, että hallituksen talouspolitiikan linjaa ei ole välttämättä niinkään
89



Pöytäkirjan asiakohta PTK 40/2019 vp
laadittu talousrealiteettien perustalta ainakaan siinä määrin kuin julkiselta taloudenhoidol-
ta tulee edellyttää ja vaatia.

Pääministeri Antti Rinne on aikaisemmin tässä salissa, aikaisemmissa täysistunnoissa,
kertonut noudattavansa vastasyklistä finanssipolitiikkaa. Olen jäänyt miettimään tätä mo-
neen kertaan, ja tämä asia on jäänyt häiritsemään itseäni, koska nimenomaan tämä käsitys
vastasyklisestä talouspolitiikasta ei kuitenkaan täsmää ainakaan hallituksen alkuperäisten
suunnitelmien kanssa, sillä hallitus nimenomaan lisää julkisia menoja ja samalla julkisen
talouden kestävyyden laskelmat perustuvat hallitusohjelmassa nimenomaan oletettuun ta-
louden ja työllisyyden jatkuvaan kasvuun. Kyse on siis lähtökohtaisesti myötäsyklisestä ta-
loussuunnitelmasta tai sitten pääministerin ennakoivasta lipsahduksesta. Nimittäin, kuten
kaikki tietävät, kasvuennusteet ovat aivan odotetusti, ja jo hyvän aikaa, selvästi heikenneet
tai ainakin tasoittuneet alhaisemmalle tasolle. Hallitus saattaa siis päätyä tekemäänkin ni-
menomaan vastasyklistä finanssipolitiikkaa, lisäämään julkisia menoja, mutta heikkene-
vässä talouskasvun tilanteessa. Silloin kuitenkin jo valmiiksi alijäämäisen julkisen talou-
den kestävyys voi revähtää entisestään, koska lisämenojen rahoituspohjana hallitusohjel-
massa on oletettu olevan nimenomaan kohentunut talous- ja työllisyystilanne. Ei mikään
ihme, että tänään puheet istuntosalissa, ainakin ministeriaitiosta, ovat olleet jo selkeästi va-
rovaisempia kuin vasta muutama kuukausi sitten. 

Hyvät edustajat! Edellä kuvailemani hallituksen talouspolitiikan ristiriitaisuudet ovat il-
meiset. Haluan myös muistuttaa, että budjetti on räikeässä ristiriidassa keväällä esitetyn
valtiovarainministeriön oman virkamiesjohdon näkemyksen kanssa. Suuri puute on yhä se,
että Suomessa ei ymmärretä, että elinvoimainen talous edellyttää väistämättä sekä vetäviä
vientimarkkinoita että kotimarkkinoita. Suomessa on kuitenkin pitkään laiminlyöty nimen-
omaan kotimarkkinoiden kehitys, vaikka tarvitsisimme selvästi elinvoimaisia kotimarkki-
noita myös kasvualustaksi yrityksille ja sitä myöten työllisyydelle. Tarvitsemme tämän
fundamentin epäkohdan korjaamista tästä tulokulmasta.

Kotimarkkinoiden tilanteen kehitystä on haitannut vielä laajempi avokätinen rahapoliit-
tinen elvytys, jota on tehty ympäri länsimaita ja euroaluetta. Uuden keskuspankkirahan
myötä finanssivarallisuuden arvo on noussut jopa moninkertaiseksi valtaväestön ostovoi-
man junnatessa lähes paikallaan. Kun samalla arjen kustannukset, liikkumisen ja asumisen
kustannukset ovat kasvaneet, monen taloudellinen tila on käynyt ahtaaksi. 

Näistä ja monista muista eri syistä olen sitä mieltä, että hallituksen linja on varsinkin ny-
kyolosuhteisiin kevytmielinen, mutta myös monin kriittisin paikoin puutteellinen tai vää-
rillä raiteilla. 

20.10 Veronika Honkasalo vas: Arvoisa puhemies! Mukavaa, kun salissa on vielä yksi
kokoomuslainen. [Mikko Lundén: Ja kaksi perussuomalaista — Sakari Puisto: Nolla mi-
nisteriä!]

”Meidän on pakko säästää, sillä ajattelemme tulevaisuuden lapsia ja nuoria.” Tuo oli
suurin piirtein ensimmäinen lause, jonka kuulin kokoomuslaisten valtuutettujen suusta,
kun olin noussut Helsingin kaupunginvaltuustoon ja valtuusto käsitteli budjettiaan syksyl-
lä 2013. Sen jälkeen olen kuullut tuon hokeman uudestaan, uudestaan ja uudestaan. ”Kuin-
ka outoa perustella lasten ja nuorten hyvinvointiin ja lapsiperheisiin kohdistuvia leikkauk-
sia tulevaisuuden lapsilla”, ajattelin tuolloin ja ajattelen edelleen. 

Kokoomuksen välikysymyksessä viljellään tiuhaan sellaisia käsitteitä kuten ”holtiton
talouspolitiikka” ja ”holtittomuuden vaarat”, kun kuvataan hallitusohjelman mukaista po-
90



Pöytäkirjan asiakohta PTK 40/2019 vp
litiikkaa. Kun puolestaan halutaan korostaa kestävyyttä, pragmaattisuutta ja vastuullisuut-
ta, viitataan kokoomuksen omaan politiikkaan. Usein se ei ole kokoomuksen mukaan edes
lainkaan ideologista vaan puhdasta realismia. Niinpä niin.

Arvoisa puhemies! Me olemme koko viime hallituskauden nähneet, mitä tuo vastuulli-
seksi politiikaksi väitetty linja on käytännössä tarkoittanut. Köyhiin, sairaisiin, työttömiin
kohdistuvia säästötoimenpiteitä perusteltiin välttämättömyydellä, työttömiä kurittavan ak-
tiivimallin puolestaan todettiin olevan tarpeellinen rakenteellinen uudistus. Rakenteelli-
seksi uudistukseksi tuntuukin kelpaavan vain sellainen toimenpide, joka nakertaa univer-
saalin hyvinvointivaltion perustaa. 

Tosiasiassa nuo samat vastuullisiksi väitetyt toimenpiteet kasvattivat holtittomasti hy-
vinvointivelkaa. Kaikkein hurjimmin tuo näkyi satojen miljoonien koulutusleikkauksissa.
Käytännössä tuo tarkoitti, että viime hallitus heikensi tulevaisuuden nuorilta yhdenvertai-
sen mahdollisuuden työhön, kun koulutus ei niukkenevien resurssien vuoksi pysty enää
yhtä voimakkaasti toteuttamaan tärkeää tehtäväänsä tasa-arvoisen tulevaisuuden takaaja-
na kaikille nuorille. Esimerkiksi ammatillisessa koulutuksessa koulutusleikkausten takia
lähiopetus väheni dramaattisesti ja oppiminen yksilöllistyi entisestään, mikä puolestaan
vauhditti eriarvoisuutta. Kun lähiopetusta ja tukea ei ole tarpeeksi, kelkasta putoavat hel-
posti juuri ne nuoret, jotka tarvitsisivat kaikkein eniten tukea. Pahinta on, että koulutusleik-
kausten vaikutukset näkyvät viiveellä, vaikka hallitus nyt paikkaa parhaansa mukaan tilan-
netta.

Mutta otetaan toinen konkreettinen esimerkki hyvinvointivelasta. Olen usein todennut,
että lapsen subjektiivinen oikeus varhaiskasvatukseen on hienoimpia universaalin hyvin-
vointivaltion tasa-arvosaavutuksia. Se ei erottele lapsia taustan mukaan, eikä hoidon tar-
vetta tarvitse erikseen anoa ja perustella leimaantumisen pelossa, mutta juuri tuohon kes-
keiseen oikeuteen edellinen hallitus kajosi välttämättömien toimenpiteiden varjolla. Mihin
universaalin päivähoito-oikeuden lakkauttaminen sen toteuttaneissa kunnissa käytännössä
johti? Siitä kärsivät juuri ne lapset, jotka olisivat tarvinneet varhaiskasvatusta kaikkein eni-
ten. Lisäksi byrokratian määrä lisääntyi. Juuri tämä on se politiikka, jota kokoomuskin
omassa välikysymysperustelussaan ajaa, kärjistyneimmillään sellaista hyvinvointiyhteis-
kuntaa — ja huom. nimenomaan täälläkin kokoomus on koko ajan puhunut vain hyvin-
vointiyhteiskunnasta, ei hyvinvointivaltiosta — jossa julkiset palvelut olisi lopulta tarkoi-
tettu vain rajatulle ryhmälle ihmisiä ja loput voisivat maksaa niistä itse. 

Arvoisa puhemies! Talouspoliittinen keskustelu on onneksi moninaistunut siitä, mitä se
oli vielä eduskuntavaalien 2015 alla, kun televisiostudiossa tikitti velkakello. Asenteet el-
vytykselle muuttuvat myönteisemmiksi jopa Saksassa. Hallitus on tehnyt täyskäännöksen
harjoitettuun politiikkaan monella tasolla. Olennaista on visio tulevaisuudesta. Suomen
suurimpia haasteita työllisyydenkin näkökulmasta ovat liian matala koulutustaso, kasva-
vat oppimiserot ja muista Pohjoismaista poikkeava matala osallistumisaste varhaiskasva-
tukseen. Hyvinvointivelkaa kurotaan umpeen juuri elämän alkuvaiheessa investoimalla
koulutukseen ja lasten ja nuorten hyvinvointiin tuntuvasti. Talous on politiikassa ennen
kaikkea keino, ei päämäärä sinänsä.

20.15 Mikko Lundén ps: Arvoisa herra puhemies! Aivan aluksi tahdon hiukan kyseen-
alaistaa tätä salin vasemmalla laidalla olevaa huutamista: nyt loppuu leikkauspolitiikka
kuin seinään. Jokainen tietää varmaan, että jos te ette pääse siihen, mihin hallitusohjelma
perustuu, 75 prosentin työllisyysasteeseen, niin mitä sitten tapahtuu. Ihan jään mielenkiin-
91



Pöytäkirjan asiakohta PTK 40/2019 vp
nolla odottamaan sitä. Mutta minun pitää kyseenalaistaa tänäänkin hallituksen toiminta, ja
sen aion nyt tehdä.

Arvoisa herra puhemies! Mielestäni tämä välikysymys on pääasiallisesti paikallaan.
Rinteen hallitus on ajamassa Suomea yhä syvemmälle suohon. Hallituksen koko ohjelma,
kuten äsken mainitsin, perustuu siihen, että työllisyys nousee 75 pinnaan. Tavoite on mie-
lestäni erinomainen, keinot siihen eivät niin erinomaisia. Itse asiassa keinoja ei tiedä ku-
kaan. Tietääkö edes hallitus itse? Minkäänlaisia konkreettisia toimia emme ole kuulleet.
Hallitus aikoo rahoittaa suurimman osan lisämenoistaan ottamalla lisää velkaa ja myymäl-
lä valtion omaisuutta. Arvoisat edustajat ja ministeriaitio — joka on vähän hiljaisempi tä-
hän aikaan illasta varmaan jo — kuulitte aivan oikein, omaisuutta myydään ja velkaa ote-
taan lisää. Mitä sillä omaisuuden myynnillä sitten tehdään? Palkataan muun muassa opet-
tajia. No, mitäs sitten tehdään, kun palkkoihin varatut rahat on käytetty? Siinä on aika ai-
heellinen syy vastuulliseen politiikkaan.

Arvoisa herra puhemies! Tämä hallitus on koko ajan rummuttanut oikeudenmukaisen
politiikan puolesta. Kerron tässä muutaman esimerkin:

Rinteen hallitus, kuten mainitsin, myy valtion omaisuutta ja lähettää myynneistä saatuja
rahoja Afrikkaan. Lisäksi tämä vihervasemmistohallitus keskustan tuella lisää 600—700
miljoonaa euroa rahaa kehitysapuun. Samalla arvoisa hallitus toteaa, että vanhusten hoita-
jamitoitusta ei ole varaa laittaa kuntoon, kun ei ole rahaa. Mikä siinä on niin vaikeaa, ettei
voida laittaa kantaväestön asioita ja varsinkaan vanhusten asioita tärkeimmiksi asioiksi?
Vanhuksille luvattiin ennen vaaleja pysyvä 0,7:n hoitajamitoitus parissa tunnissa tai 1 400
euroa tai alle saaville eläkeläisille sata euroa nettona lisää. Kumpaakaan ennen vaaleja lu-
vattua asiaa ei ole näkyvissä. Hallitus on pelkkä lupausten pettäjä. Hävetkää, jos te osaatte.
Nämä ovat niitä kuuluisia arvovalintoja.

Tahdon kysyä tässä kohtaa — näinkin pitkän kansanedustajanuran tehneenä — mitä
olen ymmärtänyt väärin. Mehän olemme kansanedustajia, jotka Suomen kansa on tänne
valinnut. Meidän tärkein tehtävämme on edustaa suomalaisia ja tukea heitä kaikin tavoin.
Tätäkään nykyhallitus ei tee, vaan kaikki muut tulevat heidän edelleen, jopa turvapaikan
hakeminen, kuten sisäministeri jokin aika sitten lausui.

Arvoisa puhemies! Miksi te, arvoisa hallitus, kuritatte työssäkäyviä pieni- ja keskituloi-
sia ihmisiä täysin kohtuuttomalla polttoaineveron korotuksella? Syrjäseudulla asuvien
kukkaroa kuritetaan ja kunnolla. Liikenneyhteyksiä ei välttämättä ole muuta kuin se oma
auto. On täysin kohtuutonta kiristää suomalaisten kukkaroa polttoaineverolla. Samoin
polttoaineveron korotus vaikuttaa kaikkeen. Lähes 90 prosenttia Suomen kaikesta tavaras-
ta liikkuu kumipyörillä. Tottahan toki se tulee vaikuttamaan kaikkeen kulutustavaraan.
Kuuluisaan ilmastokorttiin on turha vedota. Ei kukaan autolla huvikseen aja, vaan se on
välttämätön monelle ihmiselle. Polttoaineverotuksen korotuksen voi aivan hyvin jättää te-
kemättä. Sen rahan voi kyllä ottaa muualta pois. [Katja Taimelan välihuuto] Nämä ovat
taas niitä kuuluisia arvovalintoja.

Suomalaista maataloutta pitää hallituksen ottaa esille entistä enemmän. Maaseutua ei
saa lopettaa eikä siirtää mihinkään muualle pelkän ilmastokeskustelun takia [Mikko Savo-
lan välihuuto] vaan tukea kaikin tavoin. Suomalainen maatalous on todellinen ekoteko. Il-
mastotavoitteet, joita hallitus esittää, ovat täysin käsittämättömiä, mutta silti, arvoisa edus-
taja, minun on pakko mainita, että maa- ja metsätalousvaliokunnassa on hyvä yhteishenki
ja suomalaista maataloutta pidetään siellä kunnia-asiana. Toivon todella, että valiokunnan
viesti tavoittaa hallituksen.
92



Pöytäkirjan asiakohta PTK 40/2019 vp
Arvoisa puhemies! Työllisyyden nostoon on hallitus keksinyt todellisen tempun. Ihmi-
nen, joka on saanut kielteisen turvapaikkapäätöksen eli jolla ei ole oikeutta olla maassa,
saisi täältä pysyvän oleskeluluvan, jos saa täältä töitä. Tämä on täysin uskomatonta. Toi-
von todella, että olen ymmärtänyt kaiken väärin. Eihän se voi olla niin, että laittomasti
maassa oleva saa tämänkaltaisella kikkailulla oleskeluluvan ja yritys halvalla työvoimaa.
Eihän näin ole? Suomessahan on jo tällä hetkellä satojatuhansia työttömiä. Me emme tar-
vitse ketään ulkomailta nyt työvoimapulaa helpottamaan. Laitetaan Suomen asiat siihen
malliin, että työn vastaanottaminen suomalaisille kannattaa aina.

Lopettakaa myös kuntien kurittaminen. Teette lisää lakisääteisiä tehtäviä kunnille, mut-
ta rahaa teiltä ei tipu tarpeeksi. Suomen kunnat tekevät tänä vuonna yhden historiansa kaik-
kien aikojen surkeimmista tuloksista. Antakaa lisärahaa kunnille, koska muuten ne säästä-
vät itsensä hengiltä ja ihmiset muuttavat vain keskuksiin. Maaseudun autioittamistahan ei
meistä kukaan halua.

Kannatan edustaja Tavion tekemää epäluottamuslausetta. — Kiitos.

20.20 Janne Sankelo kok: Arvoisa puhemies! Paljon on jo tämän päivän työllisyyskes-
kustelussa puhuttu työllisyydestä, mutta ehkä vielä muutama sana tässä illan tunteina on
paikallaan. Muutama huomio noihin vasemmistoliiton suunnasta tulleisiin puheenvuoroi-
hin, joita satuin tuossa sopivasti kuulemaan.

Edustaja Honkasalo syytti kokoomusta säästäväisyydestä. Ilmeisesti tämä oli tapahtu-
nut Helsingin kaupunginvaltuustossa. Kyllä minä tämän taudinmäärityksen otan kyllä ko-
koomuslaisille: mielellään ollaan säästäväisiä ja katsotaan tulevaisuuteen.

Mutta edustaja Sarkkinen puhui työttömien kyykyttämisestä. Tämä väitehän toistuu
säännöllisesti vasemmistoliiton suunnalta, ja en nyt ihan aivan tarkkaan tiedä, mikä kisa
vasemmistoliiton sisällä on tällä hetkellä käynnissä, onko siellä puheenjohtajakisa vai mi-
kä, mutta joka tapauksessa jotkut omat tarkoitusperät varmaankin tässä on.

Nimittäin, arvoisa puhemies, 75 prosentin työllisyystavoitteen saavuttaminen edellyttää
porautumista totta kai myös työttömyyden kovaan ytimeen. Silloin tarvitaan työvoimapo-
liittisia toimenpiteitä ja myös osatyökykyisten ja yli 60-vuotiaiden pitämistä työelämässä.
Totta kai on päivänselvä asia, että tässä tilanteessa pitää hakea kovia ja pehmeitäkin ratkai-
suja, kun samaan aikaan vielä huomioidaan se, minkä toin esille tuossa iltapäivän keskus-
telussa, että samaan aikaan, kun meillä on vaikeaa ja syvää työttömyyttä, meillä on monil-
la sektoreilla monilla puolin Suomea työvoimapulaa — minä kerroin tuossa jo seikkape-
räisen kuvauksen Kauhavalta työvoimapulaan liittyvistä kysymyksistä. Siihenkin toisaalta
meidän täytyisi löytää ratkaisuja. Näitä odotetaan nyt Rinteen hallitukselta, näin se vain
yksinkertaisesti on — miten se työvoimapula ratkaistaan — koska tästä on tulossa yritys-
ten merkittävä kasvun este Suomessa. Ja erityisesti tämä koskee omaa maakuntaani Etelä-
Pohjanmaata ja myös Pohjanmaata ja Keski-Pohjanmaata — siellähän näitä keskipohjan-
maita riittää.

Arvoisa puhemies! Oma lukunsa on hallituksen työllistämistoimenpiteiden aikataulu.
Olen tässä nyt yrittänyt onkia tähän aikatauluun liittyviä kysymyksiä. Pääministerinkin
suulla on kerrottu, että tässä laitetaan kova vauhti päälle ja ensi syksynä sitten esitetään en-
simmäisiä kunnon esityksiä, että nyt ei saa hätäillä. Täällä tänäänkin keskustelussa todet-
tiin, että hallitus on ollut muutaman kuukauden toimessaan ja nyt jo mokomat kysyvät,
onko saatu mitään aikaan. Nimittäin kuitenkin tilanne on sen kaltainen, että maailmantalo-
us ei odota. Tässä aikaisemmissa puheenvuoroissa todettiin, tehtiin tämä huomio, että ta-
93



Pöytäkirjan asiakohta PTK 40/2019 vp
lousennusteet ovat muuttuneet heikompaan suuntaan. On mielenkiintoista katsoa, miten
käy, jos Rinteen hallituksessa lähdetään nyt neljän vuoden odotuksesta ja odotusarvosta ja
vuosi ollaan ja köllötellään ja sitten sen jälkeen aletaan tehdä toimenpiteitä. Voi olla, että
tämä odotusaika käy mahdottomaksi. Nimittäin jos maan hallitus ei toimi, muut toimivat ja
sen jälkeen Rinteen hallitus on hankalien aikojen edessä. Toivotaan tietysti parasta, ja ehkä
tässä ihmeitä tapahtuu. Mutta täytyy nyt maalailla semmoisia näkymiä, talous ei kyllä anna
mahdollisuuksia ylioptimistisiin näkymiin. — Kiitos.

20.25 Mikko Savola kesk: Arvoisa herra puhemies! Välikysymyskeskustelua olemme tä-
nään käyneet pitkään tässä salissa. Kiitoksia vain oppositiopuolue kokoomukselle siitä.
Päästään keskustelemaan taloudesta ja työllisyydestä vielä näin illankin aikana.

Meidän tavoitteemme tässä hallituksessa ovat kunnianhimoiset: nostaa työllisyysaste 75
prosenttiin ja saada noin 60 000 uutta työllistä tähän maahan. Muistelen vain sitä aikaa,
kun neljä vuotta sitten lähdimme edellisellä hallituksella töihin ja asetimme kunnianhimoi-
set tavoitteet. Silloinen oppositio kyseenalaisti ne hyvin voimakkaasti, tulivat sanomaan,
että tuohon ette tule koskaan pääsemään eikä niitä uusia työpaikkoja tule. Mutta kuinkas
kävi — me saimme 140 000 uutta työpaikkaa tähän maahan. Yritykset, pienet ja keskisuu-
ret yritykset, pk-yritykset, investoivat, luottivat tulevaisuuteen, ja tämä mahdollisti sen kai-
ken. Loimme vakaata talouspohjaa, ja sen vakaan talouspohjan myötä nyt on myös sitten
suunnattavissa euroja niille heikompiosaisille tähän maahan. Viime kaudella teimme sitä
pohjaa, se oli hyvää talouspolitiikkaa siltä osin. Yritykset kaipaavat sitä ennustettavuutta
myös nyt. Pitää olla tulevaisuudennäkymä, pitää olla uskallusta investoida tähän maahan.
Se on se keino, millä niitä työpaikkoja voimme saada.

Me olemme keskustassa halunneet pitää voimakkaasti aluepolitiikan puolta. Niissä
hankkeissa, mitä tähän maahan tehdään, otetaan aina aluepoliittiset vaikutukset hyvin voi-
makkaasti huomioon. Se tarkoittaa sitä, että infraan panostetaan — hyvin suuria satsauksia
tällä vaalikaudella perustienpitoon, uusiin hankkeisiin, niin ratoihin kuin teihin, siinä ote-
taan koko Suomi hyvin voimakkaasti huomioon — ja ilman kunnon infraa, ilman niitä tei-
tä eivät kulje tuolla metsäkuljetukset, eivät kulje rekat, eivät kulje maitoautot, ei kulje lo-
gistiikka. Niitä kaikkia tarvitaan, joten tähän satsata myöskin pitää.

Toinen on tietysti se, aivan kuten edustaja Sankelo tuossa omassa puheenvuorossaan
mainitsi — molemmat tulemme Etelä-Pohjanmaalta — että huoli työvoiman saatavuudes-
ta on täysin aiheellinen. Se tarkoittaa sitä, että pitää olla koulutusta: niin niille nuorille
mahdollisimman nopeasti pääsy työelämän portaille kuin sitten myöskin niille aikuisiässä
oleville, jotka tarvitsevat uutta ammattia, ja yrityksille, jotka tarvitsevat työntekijää — tätä
muuntokoulutusta meidän pitää pystyä paremmin järjestämään. Tämä on yksi osa-alue,
mihin nyt tämä hallitus satsaa voimakkaasti: koulutukseen, niin ammatillisen koulutuksen
vahvistamiseen kuin myöskin korkeakoulutuksen määrärahoihin.

Me myöskin tarvitsemme niitä osaavia työntekijöitä tämän maan rajojen ulkopuolelta.
Kyllä minä olin pettynyt perussuomalaisten puheenvuoroihin täällä, joissa ei ollut mitään
konkretiaa, vaihtoehtoja, ei muuta kuin ”vastustamme”. Jos nyt avataan hieman, minkä-
laista työperäistä maahanmuuttoa me esimerkiksi Etelä-Pohjanmaalle tarvitsemme: me
tarvitsemme sinne maataloustyöntekijöitä, työntekijöitä turkistarhoille. Nämä työntekijät
tulevat Venäjältä, Ukrainasta, Valko-Venäjältä, Aasian maista — ahkeria, osaavia työnte-
kijöitä, niin kuin tämä ahkeruus täällä päivän sana on ollut. Tämän tyyppisiä työntekijöitä
me tarvitsemme sinne. Ja ne tulevat EU- ja Eta-alueen ulkopuolelta, ja näiden työntekijöi-
94



Pöytäkirjan asiakohta PTK 40/2019 vp
den saannin pitää olla helpompaa. Samaten on yrityksiä, jotka tarvitsevat toimihenkilöitä
työskentelemään. Jos ne tulevat esimerkiksi näistä edellä mainitsemistani maista, byrokra-
tia on tiukkaa, aikamäärät ovat pitkät eikä työntekijää saa niin nopeasti kuin tarvitsisi. Tä-
män vuoksi me tarvitsemme sitä työperäistä maahanmuuttoa, myöskin, jotta yritysten rat-
taat pyörivät.

Kaiken kaikkiaan Etelä-Pohjanmaalla on hyvin alhaiset työttömyysprosentit, ja siellä al-
kaa olla nimenomaan tarve näistä perusduunarityöpaikoista hyvin vahvasti. Se tietysti tuo
sitä elinvoimaa, että on niitä työpaikkoja auki, mutta nämä pitää saada kohtaamaan toisten-
sa kanssa.

Arvoisa herra puhemies! Me esitimme keskustan ryhmäpuheenvuorossa niitä keinoja,
mitä haluamme edistää liittyen kilpailukykyyn, paikalliseen sopimiseen, tähän kohtaanto-
ongelmaan ja muuntokoulutukseen siltä osin, osatyökykyisten palkkaamisen helpottami-
seen ja siihen liittyvään tukeen, työperäiseen maahanmuuttoon, koulutukseen ja tuotekehi-
tykseen. Kyllä minä uskon, että tällä eteenpäin mennään, kun teemme töitä. Hoidamme
myös sen, että niiden esitysten myötä, mitkä työmarkkinajärjestöille on laitettu — heidät
on laitettu töihin — sieltä tulee niitä ratkaisuja, että me täytämme työllisyysastetavoitteem-
me. — Kiitos. 

20.31 Sinuhe Wallinheimo kok: Arvoisa puhemies! Suomalainen hyvinvointiyhteiskun-
ta kaikkine palveluineen on monella tapaa ihme. Sen on rakentanut kansa, jonka tausta on
ollut kaikkea muuta kuin helppo. Maailman parhaat koulut, maailman mittakaavassa laa-
dukkaat terveyspalvelut ja eläkejärjestelmät on rakennettu tähän maahan määrätietoisen
työn kautta ja ennen kaikkea vastuullisesti. Eri sukupolvien päättäjien kunnia-asiana on ol-
lut se, että Suomi on jätetty seuraavan sukupolven hoidettavaksi paremmassa kunnossa
kuin he ovat sen itse hoidettavakseen saaneet. Tämä vastuullisuuden henki on myös näky-
nyt erityisesti edeltävissä 2010-luvun hallituksissa. Näiden hallitusten talouspolitiikan pu-
naisena lankana oli minimoida tulevien sukupolvien omilla hallituskausillaan kohtaamat
haasteet. Sen takia niin Kataisen, Stubbin kuin Sipilänkin politiikkaa tehtiin talouskylki
edellä muun muassa monia kipeitä säästöpäätöksiä tehden, vaikka näiden päätösten tiedet-
tiin olevan poliittisen kannatuksen kannalta huonoja.

Nyt, arvoisa puhemies, tämä perinne eli kansakunnan tulevien sukupolvien edun laitta-
minen ykkössijalle näyttää loppuneen. Tämän johtopäätöksen voi tehdä, jos tarkastelee
Rinteen vasemmistohallituksen ensimmäistä talousarviota. Työssäkäyvien verorasitusta
kiristetään. Meidän kaikkien yhteistä valtionomaisuutta myydään ja velkaa otetaan lisää
vain sen takia, että edes osa ennen kevään eduskuntavaaleja annetuista mittavista lupauk-
sista voidaan tilapäisesti täyttää. Samalla hallitusohjelmassa mainitut keinot harjoittaa tu-
levien sukupolvien kannalta vastuullista talouspolitiikkaa loistavat poissaolollaan. Todel-
listen työllisyysastetta nostavien rakenneuudistusten, kuten vaikkapa ansiosidonnaisen
työttömyysturvan, kunnianhimoisen perhevapaauudistuksen tai aidon paikallisen sopimi-
sen edistämisen, sijasta hallitus turvautuu semanttisiin kikkoihin. Aitojen 60 000 uuden
työpaikan ja 75 prosentin työllisyysasteen tavoittelun sijasta kunnianhimo on tippunut hö-
pinään päätösperäisesti todennettavista työpaikoista — mitä se sitten ikinä tarkoittaakaan.
Sen takia nykyisen hallituksen talouspolitiikka on täysin tyhjän päällä ja jopa hallitusoh-
jelman vastainen. Hallitusohjelmaan lukeutuva kuudes lupaus on lupaus sukupolvien väli-
sestä oikeudenmukaisuudesta. Hallitus ilmoittaa, että se ei halua elää tulevien sukupolvien
95



Pöytäkirjan asiakohta PTK 40/2019 vp
kustannuksella ja sen vuoksi sitoutuu 75 prosentin työllisyysasteeseen ja siihen, että julki-
nen talous on tasapainossa vuonna 23.

Arvoisa puhemies! Kokoomus vastuullisena ja aitona tulevaisuuspuolueena ei voi tähän
tilanteeseen tyytyä. Siksi me haastamme tämän välikysymyksen kautta hallitusta noudat-
tamaan omia lupauksiaan. Me emme halua Suomea, jossa tämän hallituksen jälkeen jou-
dutaan palaamaan entistä rankemman leikkauspolitiikan polulle, emmekä me halua Suo-
mea, jossa tulevilla päättäjäsukupolvilla on nykyistä heikommat eväät selviytyä vastuullis-
ten päätösten teosta. Ikävä fakta on se, että nyt hallituksen holtittoman talouspolitiikan lin-
jasta kärsivät eniten kaikkein heikoimmassa asemassa olevat. Siksi Rinteen pikavippipoli-
tiikka on turmiollista niin lapsille, syrjäytymisvaarassa oleville nuorille kuin vanhuksille.
Ongelmat kaatuvat rahojen loppuessa myös hyvinvointiyhteiskunnasta huolehtivien opet-
tajien, poliisien ja hoitajien sekä hyvinvointimme rahoittavien ahkerien työntekijöiden ja
yrittäjien niskaan. Tätä emme voi oppositiossa hyväksyä. Suomen asiaa ei saa unohtaa.

Arvoisa puhemies! Halutessaan hallituksella olisi käytettävissään erilaisia keinoja vas-
tuullisemman talous- ja työllisyyspolitiikan tekemiseksi. Me kokoomuksessa olemme esit-
täneet esimerkiksi 16 testattua keinoa, joilla kaavaillut 60 000 työpaikkaa voitaisiin saa-
vuttaa. Jos tämä lista ei käy, niin miksei pääministeri Rinne kuuntele omien hallituskump-
paniensa neuvoja? Esimerkiksi keskustan uuden johdon piiristä on ehdotettu paikallisen
sopimisen lisäämistä ja vihreiden puolelta on kuultu kannatuspuheenvuoroja ansiosidon-
naisen työttömyysturvan porrastamisesta. Vetoankin nyt vilpittömästi tässä asiassa päähal-
lituspuolue SDP:hen: Tehkää vastuullista talouspolitiikkaa, sillä te itsekin tiedätte, mihin
nyt valittu linja johtaa. Tehkää politiikkaa vastuullisesti myös tulevien sukupolvien näkö-
kulmasta.

20.36 Pasi Kivisaari kesk: Arvoisa puhemies! Hallituksen yksiselitteinen tavoite on saa-
vuttaa 75 prosentin työllisyysaste ja valtiontalouden tasapaino vuonna 2023. Viime vaali-
kaudella onnistuttiin erinomaisesti työllisyyden ja talouden parantamisessa, eikä näitä saa-
vutuksia ole nyt tarkoitus tietenkään vesittää. Viime kauden ajoittaisista vaikeuksistakin on
pyrittävä oppimaan, ja erilainen hallituspohja näkyy nyt myös uusina keinoina. Työttö-
myyden rakenne on tänään myös erilainen kuin neljä vuotta sitten, ja työttömyyden hoita-
miseen käytettävät keinot kaipaavat päivitystä. Keskustan puheenjohtaja Katri Kulmuni on
ansiokkaasti todennut, että keskustan tärkein tehtävä tässä hallituksessa on pitää huolta jär-
kevästä taloudenhoidosta. Keskusta on valmis kääntämään kaikki kivet, jotta tavoite työl-
lisyyden nostamisesta 75 prosenttiin ja 60 000 ihmisen työllistämisestä vaalikauden aika-
na toteutuu.

Nyt budjettiriihessä sovittujen työllistävien keinojen toimivuutta ja valtiontalouden ti-
laa seurataan totta kai tarkasti. Tästä myös varmaan oppositio pitää huolta, ja hyvä niin.
[Sinuhe Wallinheimo: Kyllä pitää!] Toimimattomista keinoista pitää osata luopua, ja Suo-
men tulee säilyttää ketteryytensä ja mukautua maailmalta tuleviin haasteisiin. On myös
hyvä muistaa, että viime kaudellakaan tuloksia ei syntynyt heti. Nyt esillä olevista työlli-
syyttä parantavista keinoista haluaisin nostaa esiin toimet osatyökykyisten aseman paran-
tamiseksi sekä työllisyyspalveluiden alueelliset kokeilut, joilla on tarkoitus lisätä palvelui-
den asiakaslähtöisyyttä. Oppositiosta on aivan oikein huomautettu, että nämä toimet eivät
sinällään synnytä uusia työpaikkoja. Sen sijaan osatyökykyisiä ja monia muita nyt reser-
vissä olevia autetaan löytämään nimenomaan avoimet työpaikat. Näillä toimilla on myös
valtava yksilökohtainen hyöty. On myös hyvä muistaa, että Suomea vaivaa monin paikoin
96



Pöytäkirjan asiakohta PTK 40/2019 vp
ja monilla aloilla vaikea työvoimapula. Työvoimapulaan ja kohtaanto-ongelmaan budjet-
tiriihessä sovitut keinot kyllä tulevat auttamaan.

Arvoisa puhemies! Korkea työllisyysaste ja terve valtiontalous eivät ole vain hallituk-
sen, vaan meidän kaikkien yhteinen tavoite. Hyviä ehdotuksia ja ideoita tulee toivottavasti
myös oppositiolta ja työmarkkinajärjestöiltä. Kuten aikaisemmin keskustan ryhmäpuheen-
vuorossa mainittiin, keskustan työllisyystoimien seitsemän kohdan kuuma lista on seuraa-
vanlainen: Aivan aluksi, ei murenneta sitä kustannuskilpailukykyä, mikä viime kaudella
vaivalla rakennettiin. Toiseksi, edistetään juurikin paikallista sopimista työehtosopimus-
neuvotteluissa tai lainsäädännön voimin. Kolmanneksi, valmistellaan Suomen malli, mis-
sä vastaanottaessaan paremman korotetun perusturvan työntekijä sitoutuu ottamaan työtä
myös oman aikaisemman ammattinsa ja asuinpiirinsä ulkopuolelta. Neljänneksi, osatyöky-
kyisen työllisyysaste on toden totta verrattain matala. Tällöin tuetaan osatyökykyisten työl-
listymistä räätälöidyllä tuella. Viidenneksi, keskustan eduskuntaryhmä on valmis helpotta-
maan EU- ja Eta-alueen ulkopuolelta tulevan työvoiman saatavuutta. Aivan kuten edustaja
Savola totesi, juurikin Etelä-Pohjanmaalla on nyt työvoimaa maatiloilla, turkistarhoilla ja
teollisuudessakin EU- ja Eta-alueiden ulkopuolelta.

Arvoisa puhemies! Näillä listoilla, näillä pohjilla hallitus menee määrätietoisesti työlli-
syystavoitteitaan kohti.

20.42 Matias Marttinen kok: Arvoisa puhemies! Olemme tänään keskustelleet tässä sa-
lissa taloudesta ja ennen kaikkea työllisyydestä. Luulen, että meistä jokainen tietää ja ym-
märtää sen, että jokaisen työhaluisen ja työkykyisen pitää saada mahdollisuus työntekoon,
jotta tärkeät palvelut, kuten sairaanhoito, koulutus ja ikäihmisten hoiva, voidaan rahoittaa.
Muuta tietä ei ole. 

Arvoisa puhemies! Edellinen hallitus valitsi työn linjan. Hallitus teki paljon päätöksiä,
joilla tuettiin talouskasvua ja yrittäjyyttä. Veropolitiikan keskeinen tavoite oli tukea työn-
tekoa ja yrittämistä, ja tämä toi tuloksia. Lähes 140 000 ihmistä sai töitä neljän vuoden ai-
kana. Sitä erinomaista työllisyyden linjaa te, hyvät keskustalaiset, olitte mukana toteutta-
massa. Sen sijaan, että tämä hallitus olisi jatkanut tällä työntekoa tukevalla linjalla, on nyt
valittu velanoton, veronkorotusten ja päätösten lykkäysten linja. Ensi vuonna budjetin lop-
pusumma kasvaa kahdella miljardilla eurolla. Kokonaisveroaste kääntyy nousuun. Työlli-
syystoimet ovat vähäisiä, tai niille ei ole voitu arvioida työllisyysvaikutuksia. Ei siis yhden
ainoaa keinoa, jolle työllisyysvaikutukset olisi voitu arvioida. Koko korttitalo heiluu il-
massa, sillä julkisen talouden tasapainottaminen ja velanoton lopettaminen nojaavat täysin
siihen, että yli 60 000 suomalaista saa työtä seuraavina vuosina — keinot vain puuttuvat.
Itse asiassa Rinteen hallituksen tavoite on karkaamassa kauemmaksi. Nordean ekonomisti
Olli Kärkkäinen on arvioinut, että hallituksen päätökset vähentävät työllisyyttä 16 000
hengellä — 16 000 hengellä. Nyt teille pieni vinkki sinne hallitukseen: tarttukaa toimeen,
tehkää toimia, joilla työttömäksi jääneet ihmiset pääsevät töihin, saavat toivoa ja polun pa-
rempaan elämään. Olemme täältä oppositiosta valmiita tukemaan hallitusta kaikissa pää-
töksissä, jotka aidosti lisäävät työllisyyttä. 

Arvoisa puhemies! Olemme nostaneet tänään esille huolemme tavallisten työtä tekevi-
en suomalaisten ihmisten asemasta, heidän, jotka nousevat joka aamu ja lähtevät töihin
saadakseen itselleen ja perheelleen elannon. He ovat työn sankareita, joita teidän hallituk-
sessa pitäisi muistaa. Ilman heidän työpanostaan ei ole verotuloja eikä mahdollisuutta
97



Pöytäkirjan asiakohta PTK 40/2019 vp
kaikkeen hyvään, jota te olette nyt jakamassa. Tämä hallitus on unohtanut nämä tavalliset,
ahkerat, työtä tekevät suomalaiset. 

Rinteen hallitus julisti budjettiriihen jälkeen, että ensi vuonna pieni- ja keskituloisten
palkansaajien verotus kevenee — että heidän verotuksensa kevenee. Tosiasiassa näin ei
ole. Palkansaajien sivukulut kiristyvät ensi vuonna ja siten monelle palkansaajalle palkas-
ta jää vähemmän käteen. Veronmaksajain Keskusliitto on arvioinut, että tavallisen keski-
tuloisen palkansaajan verotus kiristyy ensi vuonna 160 eurolla. Tämän päälle tulevat koti-
talousvähennyksen leikkaus, polttoaineverojen korotukset ja asuntolainojen korkovähen-
nyksen leikkaus. 

Valtiovarainministeri Lintilä antoi tänään keskustelussa ymmärtää, ettei palkansaajan
sivukulujen kasvun kompensointi ole hallituksen tehtävä. No, kenenköhän tehtävä se sit-
ten on? Kun esimerkiksi porilainen insinööri saa ensi vuonna kotiinsa palkkakuitin, niin to-
siasiassa hänelle jää palkastaan vähemmän käteen — vähemmän käteen kuin mitä tänä
vuonna. Se on fakta. Ministeri Lintilä, on meidän kansanedustajien tehtävä pitää huolta sii-
tä, että työssäkäynti kannattaa ja että aamulla kannattaa todella lähteä töihin. Verotuksen
kiristymisen estäminen kuuluu tämän maan hallitukselle ja tälle eduskunnalle, ja se täällä
pitäisi tehdä. 

Arvoisa puhemies! Hyvinvointiyhteiskunta on hieno asia. Se mahdollistaa sen, että hei-
koimmista voidaan pitää huolta. Sellaisen yhteiskunnan olemassaolosta meidän tulee jat-
kossakin huolehtia. Hyvinvointiyhteiskunta vaatii kuitenkin maksajansa. Se tarkoittaa en-
nen kaikkea riittävän suurta työllisten joukkoa. Hallituksen politiikka, jossa tämä puoli on
kokonaan unohdettu, vaarantaa sen koko perustan. 

On helppoa yhtyä edustaja Mykkäsen esittämään epäluottamuslauseeseen. 

20.47 Janne Heikkinen kok: Arvoisa puhemies! Hallituksen puheet ja korulauseet ovat
niin kauan pelkkää puhetta, kun ne eivät muutu teoiksi. Rinteen hallitus lupaa yhdeksän
hyvää ja kymmenen kaunista omille eturyhmilleen, mutta aukoton tiekartta näitten hum-
mailujen rahoittamiseen puuttuu täysin. Aina voidaan selvittää, aina voidaan perustaa työ-
ryhmiä, mutta totuus ei pala tulessakaan. Suomi joko saavuttaa 75 prosentin työllisyysta-
voitteen tämän kauden aikana tai se ei saavuta sitä. Julkinen talous joko on tai ei ole tasa-
painossa 2023. 

Arvoisat hallituspuolueet, teillä on nyt tulosvastuu. Sitä ei voi ulkoistaa työmarkki-
naosapuolille tai muille ulkoparlamentaarisille voimille. Se täytyy kohdata itse. Suuri val-
ta tuo myös suuren vastuun, ja te olette vastuussa Suomen kansalle siitä, että työllisyysta-
voitteet tulevat täyttymään ja että meillä on aito tiekartta niitten työpaikkojen saavuttami-
seen. 

Arvoisa puhemies! Sanonnan mukaan hedelmistään puu tunnetaan, ja tämän hallituksen
hedelmät uhkaavat jäädä syömäkelvottomiksi. Hallitus ei ole esittänyt konkretian tasolla,
arjen kielellä, ymmärrettävästi riippumattomien tutkijoitten hyväksymiä, todennettuja
työllisyysvaikutuksia ja keinoja niitten toteuttamiseksi. En ole löytänyt ensimmäistäkään
työllisyystoimea, jonka etumerkki olisi positiivinen ja jonka tarkka työllisyysvaikutus oli-
si tiedossa. Päinvastoin, hallitus on purkamassa edellisen hallituksen työllisyystoimia,
minkä vuoksi työllisyys uhkaa jopa laskea.

Arvoisa puhemies! Jos tämä työllisyyskeinojen etsiminen olisi kuin jääkiekkopeli, niin
kokoomus johtaisi hallitusta 7—0 kokoomuksen itse tehdyillä kuudella maalilla ja halli-
tuksen yhdellä omalla maalilla. Kokoomus pystyi esittämään kuin apteekin hyllyltä ohjel-
98



Pöytäkirjan asiakohta PTK 40/2019 vp
man vähintään 60 000 uuden työpaikan synnyttämiseksi. Puolet näistä on VM:n ja muiden
instituutioiden laskelmin varmistettuja vaikuttavia työllisyystoimia. Sanalla sanoen tämä
hallituksen suoritus on luokattoman huono ottaen huomioon, että meillä oppositiossa on
vain muutama kymmenen avustajaa auttamassa meitä tässä laskemisessa ja ideoiden ke-
räämisessä ja teillä on tuhansien ihmisten, byrokraattien voima takana, ja silti ette löydä oi-
keita, vaikuttavia työllisyyskeinoja. 

Kyse lienee enemmänkin sekavasta johtamisesta, tahtotilan puutteesta ja poliittisen us-
kalluksen puutteesta kuin siitä, että keinoja ei todellisuudessa olisi. Kyllä keinoja on, ja me
kokoomuksessa lupaamme tukea kaikkia aitoja, oikeita keinoja, jotka ovat vaikuttavia toi-
menpiteiltään ja riippumattomien ekonomistien laskemia työllisyysvaikutuksiltaan. [Rai-
mo Piirainen: Kerro] Pallo on nyt teillä, ja me lupaamme tukea teidän esityksiänne, jos ne
ovat aidosti vaikuttavia. Me olemme vaihtoehtomme esittäneet. Ne ovat kaikkien luettavis-
sa: 16 keinoa 60 000 työpaikkaan. [Raimo Piirainen: Hallitusohjelmassa on suurin osa niis-
tä!] — Mutta missä ne viipyvät? Miksi ne tehdään vasta myöhemmin? Minkä takia niitä ei
lähdetä saman tien toteuttamaan? Suomen kansa ei odota, työttömät eivät odota. [Raimo
Piirainen: Pitää saada budjettiin!] 

Arvoisa puhemies! Ilman 75 prosentin työllisyysastetta hallituksen hatara korttitalo, jota
Rinteen budjetiksi kutsutaan, tulee kyllä romahtamaan. Ja siinä tilanteessa hallitus joutuu
joko leikkaamaan tai jättämään sotkunsa siivoamisen seuraavalle hallitukselle. 

Koska hallitus ei ole esittänyt uskottavaa tiekarttaa ihmisten saamiseksi töihin ja julki-
sen talouden tasapainottamiseksi, niin en voi valtiopäiväedustajana antaa luottamustani
Rinteen hallitukselle, ja tuen siksi edustaja Mykkäsen epäluottamuslausetta. [Eduskunnas-
ta: Mikä on tiekartta?]

20.52 Joonas Könttä kesk: Arvoisa herra puhemies! Uusi punamultahallitus on sitoutu-
nut julkisen talouden tasapainoon vuonna 2023. Tästä tulemme pitämään kiinni. [Sinuhe
Wallinheimo: Saas nähdä!] Tämän hallituksen ensimmäisessä budjetissa on nyt esitetty ne
ensimmäiset työllistävät toimet, ja on vain rehellistä sanoa, että lisää työllisyystoimia tar-
vitaan, ja siihen me keskustassa olemme sitoutuneet. Vain siten pystymme toteuttamaan
hallitusohjelmaan kirjattuja panostuksia perusturvaan, turvallisuuteen ja alueiden elinvoi-
maan esimerkiksi liikenneinvestointien muodossa. Keskusta on esitellyt valmistelemansa
Suomen mallin työllistymisen edistämiseksi. 

Arvoisa puhemies! Kokoomus asettaa tällä välikysymyksellä nyt itsensä epäilijöiden
joukkoon, kun vaihtoehtona olisi rakentavasti uusien vaihtoehtojen osoittaminen. [Kokoo-
muksen ryhmästä: On esitetty!] Kun nyt työnsä aloittanutta hallitusta epäillään talouden
osalta, kerrataan hieman lähihistoriaa kokoomuspuolueen mutta myös koko eduskunnan
muistin virkistämiseksi.

Vuonna 2015 aloittanut keskustan johtama hallitus joutui kovien päätösten eteen: miten
parantaa Suomen kilpailukykyä ja nostaa työllisyys kasvuun? Tämä oli todella iso kysy-
mys, ja tilanne oli vakava. Edellisen hallituksen perintö oli kerrassaan surkea. Kokoomus-
puolueen Jyrki Kataisen ja sittemmin kokoomuspuolueen Alexander Stubbin johtamien
hallituksien jäljiltä maamme taloustilanne oli huonolla tolalla. Tähän ehkäpä lähihisto-
riamme huonoimpaan hallitukseen kuului kokoomuksen lisäksi SDP, vihreät, RKP, kristil-
lisdemokraatit ja vasemmistoliitto. Suomi velkaantui ennätystahtia, työttömyys kasvoi
koko maassa, ja usko tulevaisuuteen oli ihmisillä koetuksella. Muu maailma oli jo noussut
kansainvälisestä taantumasta, mutta Suomi ei. Kokoomuspuolueen johtama sixpack-halli-
99



Pöytäkirjan asiakohta PTK 40/2019 vp
tus oli pahasti hukassa. Vasta vuonna 2014 valtiovarainministeri Jutta Urpilaisen ajama
yhteisöveroalennus oli ensimmäisiä pieniä valonpilkahduksia siitä vaaditusta tahtotilasta,
jolla maamme suunta muuttuisi, ja lopulta tarvittiin Suomen keskusta johtamaan hallitus-
ta, jotta suunta muuttui. [Sinuhe Wallinheimo: Kokoomuslaisella hallitusohjelmalla!] 

Keskustan johdolla Suomen kuntoon laittamisessa onnistuttiin, ja taloustilanne kääntyi
kasvuun. Työttömyys väheni historiallisen alhaiseksi, ja yhä useammalla suomalaisella,
ahkeralla suomalaisella, oli mahdollisuus työntekoon. Liian harvalla edelleen, mutta kään-
ne 2010-luvun sixpack-hallituksen ja kokoomuksen johtamien hallitusten aikaan verrattu-
na oli historiallinen. Muutos kohti kasvua realisoitui omassa kotimaakunnassani Keski-
Suomessa. Äänekosken biotuotetehtaan investoinnin merkitys oli, ja on edelleen, valtava
— paitsi Keski-Suomelle myös koko Suomelle. Biotalous on Suomen tulevaisuus.

Arvoisa herra puhemies! Nyt, historiakatsauksen jälkeen, on aika katsoa tulevaisuuteen.
Päätöksiä kasvun ylläpitämiseksi tarvitaan. Kansainvälinen talouskasvu osoittaa uhkaavia
merkkejä, ja suurin nousu on tältä erää taittunut. [Sinuhe Wallinheimo: Tehkää sitten jo-
tain!] Tuoreen yritysbarometrin mukaan pienten ja keskisuurten yritysten kasvunäkymät
ovat tasaantuneet ja investointeja harkitaan maltilla. [Sinuhe Wallinheimo: Tarttisko tehdä
jotain?] — Aion tulla siihen, edustaja Wallinheimo. — Työllisyyden kasvu on käytännös-
sä pysähtynyt alkuvuoden aikana. Suomi on siirtymässä hitaampaan talouskasvuun, ja epä-
varmuus tulevaisuudesta kasvaa. Mutta onko silti syytä epäillä, ettei hallitus onnistu tavoit-
teissaan, aivan samalla tavalla kuin epäiltiin edellisen, keskustan johtaman hallituksen ta-
voitteiden olevan liian kunnianhimoisia? Tässäkin salissa moni edustaja epäili, ja kuinka
kävi? Työllisyystavoite saavutettiin, vaikka tässä salissa todella moni sitä epäili. 

Arvoisa puhemies! Keskusta on esittänyt valmisteltavaksi Suomen mallia, mallia, jossa
työntekijä vastaanottaessaan paremman korotetun perusturvan sitoutuu ottamaan työtä ja
koulutusta vastaan myös oman aikaisemman ammattinsa ja asuinpiirinsä ulkopuolelta.
Tämä on täsmälääke kohtaanto-ongelmaan. 

Edelleen kannustan hallitusta myös eräisiin muihin toimiin. Mielestäni paikallista sopi-
mista on vahvistettava ja osaamisen ja työn kohtaamiseen panostettava. Osatyökykyisten
pääsyä työelämään on helpotettava. Tutkimukseen ja tuotekehitykseen asetettavat panok-
set edistävät innovaatioita ja uuden työn syntymistä. Tässä muutamia keinoja hallituksen
työllisyyspolitiikan toteuttamiseksi.

Meillä on paljon tehtävää, mutta, arvoisa puhemies: hallitus — ja keskusta — on tähän
työhön sitoutunut.

20.58 Mikko Kinnunen kesk: Arvoisa herra puhemies! Punamultahallitus kannustaa
yrittäjyyteen. Uudet työpaikat syntyvät erityisesti pieniin ja keskisuuriin yrityksiin eri puo-
lille Suomea. Meidän tulee rakentaa yritysystävällinen ja kilpailukykyinen Suomi, jossa
yrityksillä on hyvät edellytykset menestyä, jossa henkilökunnan palkkaaminen on helpom-
paa ja jossa verotus kannustaa työntekoon ja yrittäjyyteen. Viranomaisten päätöksenteon
tulee olla joustavaa yrittäjyyden helpottamiseksi. Muun muassa yrittäjyyttä tukemalla jat-
kamme edellisen kauden hyvää työllistämisen linjaa.

Hallitus parantaa budjetissa yritysten toimintaedellytyksiä monilla erilaisilla toimenpi-
teillä. Jotta 75 prosentin työllisyysaste ja valtiontalouden tasapaino saavutetaan, kaikki
keinot ovat tarpeen. Jokainen kivi kannattaa yksissä tuumin kääntää. Kutsun kaikkia puo-
lueita etsimään aktiivisesti ratkaisuehdotuksia myös yrittäjyyden tukemiseksi koko Suo-
messa. 
100



Pöytäkirjan asiakohta PTK 40/2019 vp
Tässä muutamia nostoja: Tuodaan paikallinen sopiminen ja sen edistäminen kehysrii-
heen ensi keväänä. Luodaan uudenlainen tutkimusyhteistyökannustin. Kyseessä on yli-
määräinen verovähennys yritysten sekä korkeakoulujen ja tutkimuslaitosten tutkimus- ja
innovaatiohankkeiden rahoitusmenoista. Helpotetaan ensimmäisen työntekijän palkkaa-
mista kokeilemalla rekrytointitukea. Ja helpotetaan palkkatuen käyttöä — siitähän on tä-
nään ollut paljon puhetta.

Iloitsen siitä, että hallituskauden aikana tullaan luomaan yrittäjyysstrategia, joka ottaa
huomioon erikokoiset yritykset sekä nuoret kasvuyritykset.

Arvoisa puhemies! Jotta voimme saada koko Suomen kukoistamaan laitoja myöten —
kuten keskusta haluaa painottaa — meidän tulee tukea yrittäjyyttä myös koulutuksen kei-
noilla. Pessimismi, epäileminen ja kyynisyys syövät tätä maata. Ne eivät kuulu aitoon yrit-
täjyyteen. Jotta Suomeen syntyy vastuullisuutta, rohkeutta, myönteistä ajattelua, yrittelijäi-
syyttä ja yrittävää asennetta, meidän tulee edistää yrittäjyyskasvatusta kaikilla kouluasteil-
la koko koulupolun varrella. Se ei ole haitaksi myöskään täällä eduskunnassa.

21.01 Marko Asell sd: Arvoisa puhemies! Välikysymyksen teksti alkaa lauseella ”Vahva
valtiontalous on köyhän paras turva”. Vuosina 2016, 2017 ja 2018 Suomen talous oli vah-
valla kasvu-uralla johtuen pääosin hyvästä kansainvälisestä suhdannetilanteesta. Työlli-
syysaste nousi, mikä on erinomainen asia. Mitä viime hallitus sitten päätti? Hallitus päätti
suurista veronalennuksista, 1,4 miljardin euron edestä, ja nämä euromääräisesti tietysti
kohdentuivat suurituloisille enemmän. Valtiontalous vahvistui siis kolmen vuoden ajan,
mutta se nousu ei pienituloisten arjessa kovinkaan positiivisesti näkynyt. Keskiarvopalk-
koihin nähden pienituloiset, muun muassa ahkerat kuntatyöntekijät, menettivät lomaraho-
jaan. Heidän työaikansa piteni, eikä siitä saanut korvausta. [Matias Marttinen: Ne kompen-
soitiin!] Perusturvan varassa olevien toimeentuloa leikattiin. Aktiivimalli vei ahkeriltakin
työnhakijoilta leipää suusta. Opiskelijat, jotka kanssa kuuluvat valtaosin pienituloisiin, ko-
kivat edellisten vuosien kasvun niin ikään leikkauksena opintotukeensa. Köyhä yksinhuol-
tajakin ihmetteli Suomen vahvistuvan talouden tuomaa niin sanottua turvaa — tulikin leik-
kausta toimeentuloon, lapsilisiä leikattiin ja niin edespäin. Summa summarum: Se oli edel-
lisen hallituksen näkemys siitä köyhän turvasta. Velkaantuminen ei ollut ongelma, kun ve-
ronalennuksia annettiin. Liian suurta alijäämää paikattiin sitten leikkaamalla pienituloisil-
ta. Ne ovat arvovalintoja.

Nykyisellä hallituksella, Rinteen hallituksella, on toisenlainen näkemys: näkemys, jos-
sa pienituloisemmallakin on hyvä olla ostovoimaa. Sen takia hallitus tekee useita perustoi-
meentuloa vahvistavia toimia. Näin myös laaja joukko ihmisiä, jotka ovat näistä viime kau-
den leikkauksista kärsineet, voivat ostaa hieman enemmän tuotteita ja palveluja siitä lähi-
ruokakaupasta tai apteekista tai joltain muulta lähiyrittäjältä. Se vahvistaa myös monen
pienyrittäjän tilannetta ja mahdollisuutta ehkä jopa työllistää sopivan osaamisen omaava
työtön. Uskon, että se näkyy myös pienyrittäjien lompakossa, koska 70 prosentilla ostovoi-
ma tulee nousemaan.

Arvoisa puhemies! Kansainvälinen kauppa ja markkinat ovat epävarmassa tilassa johtu-
en kauppasodan vaikutuksista ja muun muassa brexitistä. Protektionistiset toimet ja epä-
varmuus päätalousalueiden talouskasvusta ovat heikentäneet luottamusilmapiiriä ja vai-
mentaneet maailmankaupan kasvua. Tämä talouden epävarmuus ja kasvun hidastuminen
vaikuttavat totta kai myös meillä. Olemme riippuvaisia kansainvälisestä kaupasta. Mark-
kinoiden hiipuminen tuo isoja haasteita talouden ja työllisyyden parantamiseen. Siksi on-
101



Pöytäkirjan asiakohta PTK 40/2019 vp
kin tärkeää, että me kaikki olemme mukana edistämässä maamme onnistumista muun
muassa näissä työllisyyshaasteissa. Ja hanskoja ei ole heitetty tiskiin — toisin kuin muis-
taakseni edustaja Heinonen aiemmin päivällä välihuudossaan tokaisi. Älkää heittäkö, ko-
koomus, tekään hanskojanne. Ja perussuomalaiset, hankkikaa jostain hanskat.

Arvoisa puhemies! Hallitus on julkistanut hallitusohjelmassaan tavoitteensa ja onkin ot-
tanut jo vahvasti otetta tulevasta. Aktiiviseen työvoimapolitiikkaan suunnataan resursseja,
ihmisten toimeentuloon suunnataan resursseja, infran rakentamiseen ja koulutukseen sekä
osaamisen kehittämiseen ja tutkimukseen kohdennetaan resursseja. Tehdään enemmän el-
vyttävää talouspolitiikkaa sekä ongelmia ennalta ehkäisevää sosiaali- ja terveyspolitiik-
kaa. Rinteen hallitus on todellakin tekemässä erilaista politiikkaa, ja se ymmärretään, että
kokoomuksessa kymmenen vuoden leikkauspolitiikan jälkeen se ihmetyttää ja epäilyttää.
Vaikka leikkasihan tämäkin hallitus, tai on leikkaamassa, 120 miljoonaa euroa yritystuis-
ta. Myöskin kokoomus ja perussuomalaiset käsittääkseni ovat olleet sitä mieltä, että myös-
kin yritystuista on syytä katsoa leikkauksia, mutta viime kaudella niitä ei kuitenkaan tehty
vaan leikkaukset tehtiin pienituloisilta — ei edes parafiinisestä dieselöljystä.

Arvoisa puhemies! Rinteen hallitus on saanut talouspoliittiseen suuntaansa vahvan tuen
monilta talousosaajilta. Valtiovarainministeriön parhaat asiantuntijat ovat käytössä. Poliit-
tiseen valmisteluun on rekrytoitu parhaat voimat. Vastasyklisellä talouspolitiikalla otetaan
kansainväliset haasteet vastaan ja panostetaan työllistäviin toimiin kaikin keinoin. Tuen
vahvasti tätä uutta suuntaa.

Arvoisa puhemies! Välikysymyksessä vaaditaan Suomelle rohkeaa ja tekoihin kykene-
vää hallitusta. Se on täällä ollut jo reilu kolme kuukautta. — Kiitos.

21.07 Jukka Kopra kok: Arvoisa puhemies! Jotta voimme vastata kansalaisten tarpeisiin
ja turvata toimivat palvelut kaikille suomalaisille, on maan talouden oltava kunnossa. Val-
tiontalouden tilaan vaikuttaa merkittävästi tehdyn työn määrä. Hyvinvointi syntyy työnte-
osta. Huono työllisyystilanne on ollut ongelmana Suomessa pitkään. Työttömiä on run-
saasti, ja hallituksen tulee tehdä toimia, jotka poistavat yrityksiltä työhönoton esteitä sekä
kannustavat ja rohkaisevat ihmisiä työntekoon, sekä tehdä toimia, jotka palkitsevat ahke-
rasta työnteosta. Maan edellinen hallitus kunnostautui tässä tehtävässä ja sai aikaan muun
muassa 140 000 uutta työpaikkaa sen ohella, että sai kirittyä maamme taloutta oikealle ra-
dalle. 

Viestikapula on nyt siirtynyt Rinteen hallitukselle, ja tavoitteena on 75 prosentin työlli-
syysaste, mutta mitä tapahtuu? Ei tapahdu tosiasiassa mitään. Viestikapulan pitäjä seisoo
edelleen lähtötelineissä, esittää puolivillaisia ratkaisuja ja on vaatinut muita, kuten työ-
markkinajärjestöjä, etsimään ratkaisuja puolestaan. Näyttää selkeästi siltä, ettei hallituk-
sessa eikä pääministeripuolue SDP:ssä tiedetä, mitä pitäisi tehdä, jotta edellisen hallituk-
sen aikaansaama hyvä kehitys jatkuisi. 

Mitä sitten pitäisi tehdä? Nyt hallitusherrat ja -rouvat tarkkana, tässä tulee vastauksia. 
Pitää edistää paikallista sopimista. Pitää uudistaa sosiaaliturvaa, jotta työnteko on aina

kannattavampaa kuin kotonaolo. Pitää edistää työvoiman liikkuvuutta. Pitää saada asunto-
markkinat toimimaan paremmin. Pitää luoda osatyökykyisille parempia työllistymismah-
dollisuuksia. On pidettävä näpit irti hyödyllisestä kotitalousvähennyksestä. Ja paljon mui-
ta asioita, joiden luettelemiseen tässä ei varmasti edes puhemiehen antama aika riitä. 

Hallituksen neuvottomuus työllisyyshaasteen edessä on yllättävää. Ihmettelen, mikä
hallitusta työnteossa ja ahkeruudessa niin pelottaa. Onhan pääministerikin työväenpuolu-
102



Pöytäkirjan asiakohta PTK 40/2019 vp
eesta — tai ilmeisesti on sanottava, että ennen työväenpuolueena tunnetusta puolueesta. Ja
kun puhun ahkeruudesta, tarkoitan tietenkin kaikkia ihmisiä tulotasosta riippumatta. Ei ih-
misen tulotaso määritä ahkeruutta. Me emme ole niin sanoneet, ja on absurdia, että joku
yrittää sellaista mielikuvaa luoda. Mutta vaikuttaako puoluetausta sitten ahkeruuteen, vai
miten on selitettävissä se, että ahkeruus-sanan kuuleminen saa aina aikaiseksi niin suurta
levottomuutta juuri siellä hallituspuolueiden eduskuntaryhmissä? Mikään hallituksen tois-
taiseksi esittämä työllisyyskeino ei auta perusongelmamme ratkaisussa: kuinka saada työn-
teon määrä lisääntymään siten, että sillä on vahva myönteinen vaikutus valtiontalouteen? 

Ministeri Harakan puuhaamat palkkatukityö ja osatyökykyisten työllistäminen ja autta-
minen ovat kyllä tärkeitä ja arvokkaita asioita ja ne kannattaa toteuttaa, sitä ei käy kiistä-
minen, mutta ei pidä kuvitella, että ne ratkaisisivat tämän työllisyyshaasteemme. Harakan
esittämät keinot ovat enemmänkin sosiaalipolitiikkaa eivätkä työllisyyspolitiikkaa. Tarvit-
semme uusia työpaikkoja nimenomaan avoimelle sektorille. Sitä kautta syntyvät ne vaiku-
tukset, joilla hyvinvointi lisääntyy ja saamme lisää resursseja kasvattaa lapset, hoitaa sai-
raat ja pitää huolta senioreista. Tämän tavoitteen eteen hallitus ei ole laittanut tikkua ris-
tiin. Palkkatukityötäkin hallitus ilmeisesti esittää nimenomaan keskitettävän julkiselle sek-
torille. Jos asia on näin, on valtiontalouden kannalta kyse rahan siirtämisestä taskusta toi-
seen. 

Sipilän hallituksen aikana painopiste oli avoimella sektorilla, ja sillä oli myönteinen vai-
kutus valtiontalouteen. Hallitus teettää selvityksiä, miettii ja etsii keinoja, mutta eivät ne
keinot ole kateissa. Keinot ovat olemassa, julkisia ja yleisessä tiedossa. Monet asiantunti-
jat ja tahot ovat listanneet toimia, joilla asia ratkaistaan. Miksi hallitus empii? Mikseivät to-
delliset vaikuttavat keinot kelpaa? Hallitus ei tee toimia, jotka kannustavat työntekoon, ei
tee toimia, jotka lisäisivät avoimen sektorin työpaikkojen määrää. Leikataan kotitalousvä-
hennystä. Omillaan toimeen tulevan palkansaajan tilille jää ensi vuonna vähemmän rahaa.
Kansalaisten kulut kasvavat, kun hallitus muun muassa nostaa polttoaineveroa. Tiivistetys-
ti sanottuna hallituksen viesti kansalaisille on selvä: ei kannata tehdä, olkaa passiivisia. Sen
sijaan, että hallitus rohkaisisi ihmisiä ahkeruuteen ja toimintaan, pyrkimys on kietoa ihmi-
set turvaverkkoon ja lannistaa omatoimisuutta ja yrittämistä. 

Hallituksen näköalattomuus on erittäin huolestuttavaa ja sen toteuttama politiikka on
lannistavaa. Nykyhallituksen toimet suistavat maamme huonoon suuntaan. Tarvitaan uusi
johto ja uudet henkilöt linjaamaan näistä vaikeista asioista, sillä tällä hetkellä valtaa pitä-
viltä urakka ei onnistu.

Kannatan välikysymyksessä esitettävää epäluottamuslausetta. 

21.12 Raimo Piirainen sd: Arvoisa puhemies! En tiedä, olemmeko me ahkeria, kun me
täällä iltavuorossa olemme — no ei tuo vielä kovin paljon kello ole, kun vähän yli yhdek-
sän, mutta kumminkin. — Tuosta edellisen hallituksen työllisyystilanteesta sen verran tä-
hän alkuun voisi todeta, että olihan siellä tietenkin paljon helpompaa tehdä työttömyyden
eteen, koska työttömyys oli paljon suurempaa kuin tällä hetkellä, elikkä se on haasteelli-
sempaa nyt tästä eteenpäin, ja siitä huolimatta 60 000 työpaikkaa tullaan hoitamaan. 

Rinteen hallitus tekee erilaista talouspolitiikkaa kuin edellinen hallitus. Talouspolitii-
kan päämääränä on hyvinvoinnin lisääminen. Haluamme, että talouskasvu hyödyttää kaik-
kia, ei vain niitä, joilla menee jo valmiiksi hyvin. Eriarvoisuuden kaventaminen on ollut
vahvasti esillä ainakin 25 vuotta, mutta kuitenkin väestöryhmien väliset erot ovat säilyneet
103



Pöytäkirjan asiakohta PTK 40/2019 vp
suurina ja jopa kärjistyneet. Tämä hallitus ottaa ne vihdoinkin vakavasti — siksi, että se on
oikein, mutta myös siksi, että eriarvoisuus maksaa. 

Arvoisa puhemies! Eri alueiden ja väestöryhmien terveyserot ovat suuria. Pienituloiset
kuolevat hyvätuloisia useammin sairauteen, joka olisi voitu hoitaa terveydenhuollon kei-
noin. Digitalisaatiokehitys jakaa ihmisiä kahteen kategoriaan: se on täynnä mahdollisuuk-
sia mutta myös uhkaa syrjäyttää ikäihmisiä ja vammaisia. Naiset tienaavat edelleen miehiä
vähemmän, ja heidän edustuksensa työelämän korkeimmilla johtopaikoilla on suppeaa.
Tuloerot estävät ihmisiä kasvamasta täyteen potentiaaliinsa. Pitkäaikaistyöttömät ovat
vaarassa syrjäytyä, koska he eivät saa tarvitsemaansa palvelua. Tämä kaikki on myös ta-
loudellinen riski. Me emme voi jättää korkeakouluttamatta naisia. Me emme voi jättää hyö-
dyntämättä heidän osaamistaan johtotehtävissä. Meillä ei ole varaa jättää lasten ja nuorten
lahjoja hyödyntämättä siksi, että he kärsivät periytyvästä köyhyydestä tai sosiaalisista on-
gelmista. Suomi on pieni maa, eikä meillä ole varaa eriarvoisuuden tuottamiin kustannuk-
siin. 

Arvoisa puhemies! Onneksi eriarvoisuuteen, kuten terveys- ja tuloeroihin, voidaan vai-
kuttaa politiikalla, ja juuri siksi Rinteen hallitus tekee tuloeroja kaventavaa politiikkaa. Se
on erilaista kuin kokoomuksen politiikka edellisellä kaudella. Hallitus näkee investoinnit
osaamiseen ja koulutukseen keskeisinä Suomen hyvinvoinnin, työllisyyden ja kansainvä-
lisen kilpailukyvyn vahvistamiseksi. Hallitus investoi koulutukseen ja osaamiseen vuonna
2020 yhteensä 256 miljoonaa euroa. Tavoitteena on nostaa osaamista koko yhteiskunnan
tasolla, luoda edellytykset työllisyysasteen kestävälle kasvulle ja tarjota lapsille ja nuorille
tasa-arvoiset mahdollisuudet kouluttautua. Panostuksia tehdään kaikille koulutusasteille.
Oppivelvollisuusikä 18 vuotta ja maksuton toinen aste -uudistuksen taustalla on yhteiskun-
nan muutos: Vuonna 1987 liki miljoona perusasteen työpaikkaa, nyt reilut 200 000 elikkä
viidesosa. Suomalainen oppivelvollisuus on jäänyt jälkeen, kun vaatimuksena on vain pe-
ruskoulu. Suomalainen oppivelvollisuus on myös eurooppalaisittain verrattuna lyhyt. Ta-
voitteena toisen asteen tutkinto kaikille parantaa työllisyyttä ja pidentää työuria pitkällä ai-
kavälillä. Laajennetaan oppivelvollisuus 18 vuoteen ja tehdään toisesta asteesta maksuton.
Nuorten syrjäytyminen on asia, johon Rinteen hallitus tarttuu vahvalla otteella. Se luo heil-
le polun uuden elämän alkuun ja sitouttaa heidät yhteiskunnan vastuullisiksi jäseniksi,
mikä lisää omalta osaltaan työllisyyttä. 

Vielä tähän lopuksi: Aluepolitiikasta otetaan entistä vahvempi ote. Edellinen hallitus
unohti sen tyystin. — Kiitoksia. 

21.17 Hussein al-Taee sd: Arvoisa puhemies! Minä puolestani yhdyn kollegoideni surun-
valitteluihin, osanottoon sinne Kuopioon. Suru, pelko, hätä on meidän kaikkien yhteinen.
Viisautta ja voimia myöskin viranomaisille hoitaa niitä asioita. Tunnen suurta ylpeyttä sii-
tä, miten tiedotusta on hoidettu ja asiaa ylipäänsä hoidettu. Toivon myös, että tämä meidän
hallitus nyt katsoo toimia niin että vastaavaa voitaisiin tulevaisuudessa ennaltaehkäistä, en-
nen kuin se tapahtuu.

Välikysymyksessä on nyt esitetty vahvasti monenlaisia toimia, joita hallituksen tulisi ot-
taa huomioon. Arvoisa puhemies, koen, että välikysymyksessä on pitkälti referoitu ole-
massa olevaa hallitusohjelmaa. Sieltä nämä toimet on tosiaan poimittu esitettäväksi oppo-
sition nimissä. 

On pakko kiittää hallitusta siitä, että se on kuunnellut asiantuntijoita nimenomaan siitä
näkökulmasta, että vaikka maailmalla taloussuhdanteiden vuoksi nyt pääasiallisesti irtisa-
104



Pöytäkirjan asiakohta PTK 40/2019 vp
notaan, niin hallitus on päättänyt budjetissaan itse asiassa investoida ja yrittää palkata ih-
misiä. Tämä vastasyklinen finanssipolitiikka on sellainen, mitä on maailmalla kiitelty ja
jopa ihmetelty. Se on vaatinut todellista rohkeutta.

Tämä hallitus pyrkii siihen, että yhdenvertaisuus Suomessa vahvistuisi. Suomessa tulee
jokaisella tämän hallituksen mukaan olla varaa sairastaa, tervehtyä, yrittää, ottaa riskejä
sekä vanheta arvokkaasti — se näkyy tämän hallituksen toimissa. Samanaikaisesti Suo-
men hallitus on pyrkinyt toistamaan uudelleen tämän kuuluisan suomalaisen ihmeen, eli
pyritään tekemään sellaista politiikkaa, että se ei ole luonnolta eikä ympäristöltä pois mut-
ta se ei ole myöskään suomalaisten hyvinvoinnilta pois. Tämä on lähes mahdoton yhtälö.
Hallitus on kuitenkin sanoutunut irti siitä, että nyt lähdetään kuluttamaan, niin kuin nytkin
kulutetaan kolmen planeetan verran, vaan pyritään siihen, että suomalaiset olisivat hiili-
neutraali kansa vuoteen 2035 mennessä ja sitten siitä eteenpäin hiilinegatiivinen. [Janne
Heikkisen välihuuto] Eli samanaikaisesti kun maailmalla irtisanotaan ihmisiä ja talous sak-
kaa, niin suomalaiset haluavat investoida, laittaa rahaa, luoda työpaikkoja ja olla ekologi-
sesti vastuullisia ja tehdä kestävää politiikkaa. Se on rohkeaa ja kiitettävää.

Samanaikaisesti tämä hallitus myös pyrkii tukemaan koulutusta, innovaatiota, rohkaise-
maan uusien työpaikkojen syntymistä ja sitä mukaa myöskin startupien syntymistä maail-
malle. On selvää, että kun on tiukka ilmastopolitiikka, niin se johtaa siihen, että suomalai-
set yritykset ja yliopistot pyrkivät luomaan sellaisia ratkaisuja, jotka ovat mahdollisesti
kaupattavissa maailmalle. Jos Kiinassa valmistetaan yli tuhat hiilivoimalaa, niin suomalai-
set todennäköisesti tulevat tarjoamaan sinne ratkaisuja, joilla näiden hiilivoimaloiden hii-
lijalanjälkeä pystyttäisiin vähentämään. [Arto Pirttilahti: Hiilikädenjälki!] Näin suomalais-
ten hiilikädenjälki on valtava maailmalla, ja tähän on pyrittävä. Tällä hallituksella on roh-
keutta tämäntyyppiseen toimintaan, ja sitä täytyy kiittää.

Tässä välikysymyksessä on monta kertaa mainittu sana ”työperäinen maahanmuutto”.
Ne edustajat, jotka ovat meistä pragmaattisimmat, tietävät hyvin, niin kuin asiantuntijatkin
ovat sanoneet, että lähinnä työperäisellä maahanmuutolla voitaisiin tiettyjä työllisyyteen
liittyviä ongelmia tässä maassa ratkaista. Mutta samanaikaisesti tässä salissa — enkä to-
dellakaan syytä koko oppositiota, sillä oppositiossa on kollegoja, jotka ymmärtävät tämän
kyllä ihan hyvin ja sanovat sen samaan ääneen kuin hallituksessakin — eräät ihmiset ovat
sanoneet, että kebabin- ja pitsanpaistajia ei tähän maahan haluta tai tarvita tai että he olisi-
vat jotenkin eriarvoisessa asemassa kuin muut yrittäjät. Tämä on todella alentavaa. Nämä
pitsanpaistajat, joihin kuuluu myös monia kantasuomalaisia, ovat hyvin ahkeria ihmisiä,
ottavat suuria riskejä edes lähtiessään yrittämään tämmöisessä Suomen yritysilmapiirissä
— se ei ole ollenkaan helppoa. Näiden ahkerien pitsanpaistajien lapsista tulee tämän maan,
Suomen, toivoja tulevaisuudessa. Heillä tulee olla ammattiylpeyttä heidän vanhempiensa
valinnasta. Nämä pitsanpaistajien lapset ovat todennäköisesti ne sillanrakentajat, jotka
mahdollistavat työperäistä maahanmuuttoa tulevaisuudessa. Siksi on katsottava näitä yrit-
täjiä nyt mahdollisimman monipuolisesti, olivatpa he mistä tahansa maasta. Jos he tulevat
Suomeen ja ovat valmiita sitoutumaan suomalaisiin arvoihin, maksamaan veroja ja inte-
groitumaan, niin tällaisille ihmisille on annettava mahdollisuuksia yrittää ja voida hyvin
tässä maassa ihan vain meidän suomalaisten oman hyvinvoinnin vuoksi. — Kiitoksia.

21.24 Arto Pirttilahti kesk: Arvoisa puhemies ja arvoisat kollegat! Myös osaltani surun-
valittelut Kuopioon ja voimia, jaksamista sinne.
105



Pöytäkirjan asiakohta PTK 40/2019 vp
Sitten tähän kokoomuksen välikysymykseen. Tämä on tussahdus, tämä on ennenaikai-
nen tussahdus tämä kokoomuksen välikysymys. [Janne Heikkinen: Ennaltaehkäisevä!]
Ensi viikollahan hallitus tuo sitten näitä toimenpiteitä ja määrärahojen puitteissa olevia toi-
mia esille ja niistä pääsemme keskustelemaan. Ehkä tässä voi oppositiota ja kokoomusta
kiittää siitä, että pääsemme nyt lämmittelemään näitä keskusteluja jo tässä vaiheessa.

Keskustavetoinen Sipilän hallitus sai aikaan todellakin, kuten on todistettu tänään mo-
neen kertaan, noin 140 000 uutta työpaikkaa, ja sitten Suomen taloutta saatiin suosta hy-
vinkin nostettua niillä toimilla. Se oli kova tavoite: 68 prosentista työllisyysaste piti nostaa
72:een. Harva siihen uskoi. Siinä onnistuttiin ja menestyttiin, ja varmaan historiankirjat
myöhemmin pääministeriäkin tästä asiasta vielä tulevat muistamaan. Kaikkinensa Sipilän
hallituksen ohjelmassa oli noin kymmenen kohdan ohjelma työllisyystoimenpiteistä ja
siellä noin 70 erilaista toimenpidettä, millä työllisyyttä nostettiin ja työttömyyttä alennet-
tiin.

Rinteen hallituksen ohjelmassa on nyt kanssa kova tavoite näissä olosuhteissa tavoittaa
75 prosentin työllisyysaste, mutta eihän se vielä riitä. Meidän täytyy saavuttaa pohjois-
maista työllisyysasteen tasoa. Se on vielä kovempi. Lähemmäs 80:tä tulisi tavoitella tässä.
Hallituksen esitykset julkisen talouden osalta ovat, että julkinen talous on tasapainossa
2023, ja näihin kohtiin ja näihin selkeisiin tavoitteisiin me keskustalaiset olemme hyvin
selkeästi myös sitoutuneita.

On syytetty nyt hallitusta sitten siitä, että täällä ei olisi niitä keinoja, mutta kyllähän tääl-
tä niitä löytyy jo nytkin. Sinänsä tämä 60 000 uutta työpaikkaa vuoteen 23 mennessä voi
olla vähän vähäinen määrä. Se voi olla vaikka 70 000:kin sitten kun se tavoite tarkistetaan,
kun budjettia rakennetaan. Hallitus ei kyllä sulje mitään työllisyyttä parantavia toimenpi-
teitä tästä pois. Puolet näistä toimenpiteistä tullaan nyt esittelemään vuoden 20 budjettirii-
heen mennessä, ja todellakin tässä tulevassa ensi viikon budjetissa on 25 toimenpidettä jo
tällä hetkellä olemassa.

Tässä muun muassa kokoomuksen edustaja Jukka Kopra esittelikin näitä jo hyvin an-
siokkaasti omasta listastaan, mutta siinä oli aika pitkälle samoja asioita, mitä hallituksen
listassa on, eli paikallisen sopimisen edistäminen, palkkatyön käytön uudistaminen, työ-
voimapalvelujen kuntakokeilut... — Tähän minä pysähdyn siinä mielessä, että meillä Pir-
kanmaalla on tehty hyviä kuntakokeiluja, ja minun mielestäni tämän hallituksen ote on nyt
siinä mielessä parempi, että juurikin työvoimapalvelut ovat tärkeä osa myös kuntien elin-
keinopalveluja, että annetaan niitten kuntienkin olla mukana vahvasti työvoimapalvelujen
ja elinkeinotoimen osalta. — Rekrytointikokeilu ja ensimmäisen työntekijän palkkauksen
helpottaminen, työttömyysturvan, työvoimapalveluiden sekä työvoimavelvoitteiden uu-
distaminen, työnhakuun kannustaminen, osatyökykyisille suunnatut työkykyohjelmat,
työttömien niin sanotun eläkeputken ikärajan nostaminen vuodella 61:een ja sitten ulko-
maisten tutkijoiden ja opiskelijoiden maahan jäämisen helpottaminen, eli me emme tässä
kyllä pärjää ilman ulkomaista työvoimaa. Mutta yhtä lailla meillä on kuitenkin sitten esi-
merkiksi maa- ja metsätalouteen tulevan työvoiman tarve suunnaton, ja sitä varten muun
muassa tässä ohjelmassa on myös kausityöntekijöitten saamisen helpottaminen, myös kau-
sityöntekijöitten työpaikan mahdollinen siirtäminen toisiinkin työtehtäviin. Eli pitkä luet-
telo näitä toimia, plus sitten tätä autetaan kyllä vahvasti sillä, mitä yritystoiminnan edistä-
miseen tulee, eli tuplapoisto, innovaatiotuen lisääminen ja nämä. Tässä on erittäin hyviä
toimenpiteitä hallitukselta pitkä litania, ja me varmaan näihin kovastikin vielä sitoudum-
me ensi viikolla ja ennen joulua käymme näitä asioita lävitse.
106



Pöytäkirjan asiakohta PTK 40/2019 vp
Eli vielä täytyisi oikeastaan kiittää, kun kokoomuksen edustajat ovat oppositiosta halli-
tukselle tukeaan melkein yhteen ääneen julistaneet, että he ovat järkevien työvoimatoi-
mien tukena kaikissa hallituksen toimissa, niin mistäs me tänään sitten oikein keskustelem-
mekaan.

21.29 Hannu Hoskonen kesk: Arvoisa herra puhemies! Tämä välikysymyskeskustelu on
osoittanut sen, että hallituspolitiikalla on sinällään vaikutusta tämän kansakunnan tulevai-
suuteen. Keskusta asetti tähän hallitukseen mukaan lähtöön ehdoksi sen, kuten edustaja
Pirttilahti erinomaisessa puheenvuorossaan totesi, että julkinen talous on tasapainossa
vuonna 2023 ja työllisyysaste on 75 prosenttia työikäisistä ihmisistä. On tärkeää muistaa
se, että me pidämme kiinni näistä keskustan kymmenestä reunaehdosta, jotka ovat sinne ki-
veen hakatut, ja on äärimmäisen tärkeää myös opposition huomata se. Kauhukseni kyllä
huomaan, että perussuomalaiset, jotka ovat kovaa meteliä täällä pitäneet, eivät ole paikal-
la. Se osoittaa jonkunasteista vastuunkannottomuutta, että ei olla täällä paikalla puolusta-
massa kovia mielipiteitä. Palaan siihen hetken kuluttua.

Mutta joka tapauksessa nämä keskustan reunaehdot ovat aitoja, oikeita reunaehtoja, ja
niistä pidetään kiinni, totta kai. Se on selvä asia, että jos julkista taloutta emme saa tasapai-
noon, niin se on kamala tilanne, koska meillä on jo yli 100 miljardia euroa velkaa nyt. Ja
toinen asia on tämä työllisyysasteen nosto: jos me haluamme sitä velanmaksua aloittaa ja
tälle kansakunnalle hyvää tehdä, niin meidän on pakko saada työpaikkoja lisää, kuten vii-
me vaalikaudella se 140 000 tuli. Se vaatii verta, hikeä ja kyyneleitä, niin kuin eräässä lau-
lussa sanotaan. Mutta kuitenkin se tie on kuljettava, koska se on kuitenkin se helpompi tie.
Se toinen tie, jota en halua edes ajatella olevan, on kamalan vaikea tie kulkea.

Mitä tulee sitten perussuomalaisten tänä päivänä esittämiin väitteisiin, niin toivon har-
taasti, että tällaisia populismin ryöpsäyksiä ei tarvitsisi enää kuunnella Suomen eduskun-
nan arvokkaimmassa salissa. Ensinnäkin maatalouspolitiikka: Täällä edustaja Lundén väit-
ti, että tässä on niin kuin keskusta pettämässä sitä sun tätä maatalouspolitiikan puolella ja
vaikka mitä. Kun kuuntelee ja lukee tuolta netistä ja lehdistä heidän oman puheenjohtajan-
sa kannanottoja, vaikka sitä, että Suomen pitäisi irtautua EU:sta ja lopettaa nämä maatalo-
ustuet kannattamattomina ja sitten siirtyä kansalliseen politiikkaan — se olisi suomalaisen
maatalouden kuolema, ja eihän siinä tulisi, kun maataloustuotanto loppuisi, kuin 300 000
työtöntä — niin kun tällaisella tasolla esitetään populistisia keskusteluja, sillä totta kai saa
hyviä mielipiteitä tuolla toreilla ja turuilla ja taputteluja olkapäälle, mutta asiat siinä kyllä
jäävät hoitamatta, jos tällä tasolla väitteet ovat, mitä perussuomalaiset ovat esittäneet.

Samoin tämä työvoima-asia. Kyllä meidän on pakko hyväksyä se, että määränsä verran
vierasta työvoimaa tähän maahan me tarvitsemme. Mansikkapellolla marjat eivät tulisi ke-
rätyiksi tai Mersun tehtaalla tuolla Uudessakaupungissa ei syntyisi autoja, taikka käykääpä
katsomassa vaikka lentoasemalla, mitä siellä tapahtuu: siellä on paljon ulkomaista työvoi-
maa tekemässä työtään, arvokasta työtään, ja palvelemassa ihmisiä. 

Sekin meidän on hyväksyttävä. Kun aikanaan valitsimme Euroopan unionin jäsenyyden
vuonna 95, se oli tietoinen valinta silloin, että me joudumme myös kansainvälistymään. Se
on selvä asia, ja joka nyt sitä lähtee vastustamaan, niin on pikkuisen jälkijunassa. No, ei-
hän tästä vuodesta 95 ole vielä kovin paljon aikaa, mutta toivoisin nyt menevän kaikkien
tietoon, että näin se vain on.

Sitten tämä valtionosuusuudistus, mistä perussuomalaiset ovat jonkun verran puhuneet,
ja myös valtionosuuksista yleensä. Kannattaa muistaa se, että kuntien valtionosuudet eivät
107



Pöytäkirjan asiakohta PTK 40/2019 vp
ole mitään köyhienapua minnekään, vaan ne ovat valtion maksamia rahoja sitä varten, että
valtion määräämät tehtävät pystytään kunnissa tekemään. Kysymys ei ole mistään avus-
tuksista, vaan kysymys on siitä määrärahasta, jonka valtio antaa, jotta saadaan valtion lail-
la määräämät tehtävät kunnissa hoidettua. Kun perussuomalaisten edustajat tässä salissa
ovat tätäkin arvostelleet, niin toivoisin, että tälle populismille edes joku ääri ja raja löytyi-
si. Kyllä se, että perussuomalaisten merkittävä henkilö on sanonut, että tämä valtionosuus
on kepulaista aluepolitiikkaa, on jotain niin kauheaa puhetta, että en toivoisi vastuullisen
poliitikon suusta sellaista koskaan kuulevani.

Niin tai näin. Tärkeää on se, että linja pitää ja hallitus kantaa järkevää vastuuta tulevai-
suuden politiikastaan ja ennen kaikkea tarkkailee sitä, että työpaikkoja syntyy ja saamme
verouudistusta tehtyä niin, että pieni- ja keskituloiset hyötyvät, koska siellä on ne suurim-
mat vaikeudet, samoin että kunnissa nämä velvollisuudet pystytään hoitamaan, lasten päi-
vähoito toimii, kouluissa on hyvin asiat, ja ennen kaikkea se, että pystymme tätä Suomea
viemään eteenpäin vaikeassa taloudellisessa tilanteessa. On selvä asia, että talouslama
meillä on edessämme. Mutta siihenkin pystytään mukautumaan, kun pidämme järjen pääs-
sä ja vähennämme niitä hurjia puheita, joita opposition, varsinkin perussuomalaisten, suus-
ta tänä iltana on saanut kuulla. Toivottavasti niitä ei kovin usein kuule, koska siinä saattaa
mennä joltakin herkkäuniselta yöunet, ei minulta.

21.35 Niina Malm sd: Arvoisa puhemies! Pakko jatkaa tästä edustaja Ranteen ”empa-
tiapuheesta”. Rohkeutta rakastaa, rohkeutta puolustaa heikompaa, rohkeutta olla oikeuden-
mukainen — valitettavasti ne eivät taida olla tällä hetkellä kovin mediaseksikkäitä ominai-
suuksia politiikassa. On oltava realistinen, pragmaattinen ja järkevä. Mihin me olemme
unohtaneet empatian, kyvyn ottaa huomioon toisen ihmisen, kyvyn asettua toisen ihmisen
asemaan? Miina Sillanpään päivänä tämä on mielessäni. 

Miina oli ensimmäisten naisten joukossa, jotka valittiin eduskuntaan ja ensimmäinen
naisministeri. Hän puolusti naisia, joilla oli avioton lapsi. Hän puolusti naisia, jotka tekivät
orjatyön kaltaisissa työsuhteissa työtä. Hän puolusti lapsia, joilla ei ollut mahdollisuutta
vaikuttaa siihen, mihin perheeseen he syntyivät. Hänellä oli rohkeutta ja tahtoa tehdä Suo-
mesta parempi paikka, jossa jokainen sai apua ja tukea yhteiskunnan tukiverkostosta. Hän
oli luomassa hyvinvointiyhteiskuntaamme, ja häntä voidaan oikeutetusti pitää yhtenä hy-
vinvointiyhteiskuntamme äitinä. Hänellä oli rohkeutta puolustaa vanhuksia ja huolehtia
heidän turvastaan aikana, jolloin naiset tekivät jo töitä ja joille omien vanhempien hoita-
minen oli haasteellista heidän tullessaan vanhuusikään. 

Nyt meille yritetään syöttää ovista ja ikkunoista arvomaailmaa, joka perustuu kurilli-
seen taloudenpitoon, siis rahaan ja maksimaaliseen voitontavoitteluun. On leikattava ja te-
hostettava julkisen sektorin toimintoja. Hallituksen talous- ja työllisyyspolitiikka on vas-
tuutonta, jos menoja ei karsita tarpeeksi. Mikä siinä on vastuutonta: Se, että halutaan pitää
huolta niistä, jotka ovat heikommassa asemassa? Se, että halutaan turvata lapsille koulutus
ja päivähoito? Se, että halutaan määrittää hoitajamitoitus, jolla voidaan taata jokaiselle hoi-
toa vanhuuteen? Se, että halutaan parantaa työttömien mahdollisuutta työllistyä? 

Ymmärrän, että taloudesta on pidettävä huolta, mutta samalla tarvitsemme myös em-
paattisuutta päätöksentekoon. Ilman empaattisuutta me emme näe kokonaisuuksia ja me
emme kuule heitä, joita päätökset koskevat. Meidän taloutemme ei ole kunnossa, koska
olemme vuodesta toiseen uhranneet kaiken markkinavoimille. Markkinavoimille, joista
kaikki voitto on laitettu palvelemaan osakkeenomistajaa. Siitä on unohdettu kaikki muu,
108



Pöytäkirjan asiakohta PTK 40/2019 vp
niin työntekijät, esimiehet kuin asiakkaatkin. Pienelle porukalle on kerätty kaikki, mitä ke-
rättävissä on. Se on johtanut suuruudenhulluuteen, suuruuden tavoitteluun, johon ei enää
usko edes kaikki osakkeenomistajat. 

Tarvitsemme myös rohkeutta talouspolitiikassa. Rohkeutta muuttaa suuruuden ihan-
nointia niin, että voimme hoitaa myös ne heikommat emmekä vain tavoittele maksimaalis-
ta voittoa. Vahvan tehtävä on puolustaa heikompaa. 

Toinen varapuhemies Juho Eerola: Ja vielä edustaja Marttinen.

21.39 Matias Marttinen kok: Arvoisa puhemies! Edustaja Könttä viittasi omassa pu-
heenvuorossaan tuonne kaudelle 2011—2015 ja silloiseen talouden tilanteeseen ja otet-
tuun velkaan. Täytyy edustaja Köntälle todeta, että lienee hieman vääristelyä todeta noin,
koska kuitenkin Suomen taustalla oli vakava finanssikriisi, josta me kärsimme pitkään.
Suomi ei päässyt mukaan siihen eurooppalaiseen talouden kasvuun, mihin kaikki muut
meidän verrokkimaat pääsivät. Nyt onneksi yhteisellä työllä porvarihallitus pääministeri
Sipilän aikana sai tämän maan siihen kuntoon, että pääsimme taas sille radalle takaisin, ja
tietysti nyt on toivottavaa, että tämä uusi hallitus jatkaisi sillä samalla vastuullisella talou-
den ja työllisyyden linjalla eikä tuhoaisi sitä hyvää työtä, mihin taas on päästy.

Edustaja Pirttilahti totesi puheenvuorossaan, että välikysymys on tussahdus, vai oliko se
näin, että se on ennenaikainen tussahdus. No, tästä totean vain sen verran, että kyllä koim-
me, että tässä tilanteessa välikysymys on välttämätöntä tehdä, koska olemme olleet huolis-
samme Suomen suunnasta. Me olemme huolissamme siitä, niin kuin kaikki muutkin tässä
salissa, miten suomalaisille saadaan lisää työtä, ja me olemme olleet huolissamme siitä,
että tämä hallitus ei kykene tekemään riittäviä toimia suomalaisten hyväksi.

Budjettiriihi mentiin läpi niin, että työministeri Harakka toi sieltä kyllä yhden paperin tä-
hän taloon, mutta, hyvät hallituspuolueiden kollegat, sen listan yhdellekään työllisyystoi-
melle ei voitu laskea työllisyysvaikutusta. Ei yhdellekään. Eli kyllä kannustan teitä jatka-
maan nyt aika reippaasti työtä siten, että saatte sellaisia toimia tehtyä, joille myös aidosti
niitä työllisyysvaikutuksia voidaan laskea, koska muuten se on aika lailla tuuleen huutelua.

Samaan aikaan sitten hallituksen omat toimet tulevat johtamaan siihen — kuten totesin
aikaisemmassa puheenvuorossa Nordean ekonomistin Olli Kärkkäisen arvioineen hallituk-
sen päätöksiä — että itse asiassa työllisyys heikkenee noin 16 000 hengellä, eli käytännös-
sä teillä on nyt matkaa noin 75 000 työllistä sinne päämäärään elikkä matkaa on aika pal-
jon vielä kuljettavana. Ja tosiaan taustalla oli vielä se, että kesällä kuuntelimme valtiova-
rainministeri Lintilää ja pääministeri Rinnettä, jotka ovat kummatkin todenneet, että tei-
dän hallituksenne ei lisää pysyviä menoja ennen niitä pysyviä tuloja — ja missä tilanteessa
me olemme tällä hetkellä? 2 miljardia nousee budjetin kokonaissumma ensi vuonna, ve-
lanotto lisääntyy, verotus kiristyy, kokonaisveroaste kääntyy nousuun, ja ne aidot, vaikut-
tavat työllisyystoimet edelleen loistavat poissaolollaan.

Arvoisa puhemies! Haluan kuitenkin uskoa, että tässä salissa haluamme kaikki tehdä hy-
vää Suomelle ja suomalaisille, ja haluan toivottaa hallitukselle paljon voimaa ja viisautta.
Varsinkin toivon, että, keskustan kollegat, pidätte edellisen hallituksen vastuullisen ta-
lous- ja työllisyyspolitiikan linjaa yllä, koska vain ja ainoastaan sillä niitä uusia työpaikko-
ja tähän maahan saadaan luotua. Jos nyt ote lipsuu, niin tulokset tulevat olemaan hyvin
huonoja.
109



Pöytäkirjan asiakohta PTK 40/2019 vp
21.43 Saara Hyrkkö vihr: Arvoisa puhemies! Näin hallituspuolueen edustajana tietysti
kiitän edustaja Marttista näistä voimantoivotuksista. Välillä toki toivoisin, että myös ko-
koomus malttaisi katsoa piirun verran pidemmälle, nähdä, miten tärkeää se koulutukseen
panostaminen, köyhyyden torjunta on pitkässä juoksussa myös työllisyyskehityksen kan-
nalta.

Halusin tähän loppuun vielä pöytäkirjoihin merkittäväksi tämän kommenttini taannoin
edustaja Lundénin pitämän puheenvuoron johdosta. Se, että täällä edustajat siteeraavat il-
tapäivälehtien virheellisiä otsikoita totuutena on minusta hieman erikoista. Suomalaisen
oikeusvaltion puolustaminen ja vahvistaminen on jokaisen suomalaisen etu, ja sitä on teh-
tävä kaikkina aikoina, ei vain silloin, kun se on helppoa tai leppoisaa. Siihen tämä hallitus
on sitoutunut.

Kiitos lisäksi edustaja Malmille Miina Sillanpään ja kansalaisvaikuttamisen päivän huo-
mioimisesta. Miina oli totisesti tienraivaaja, tinkimätön naisten oikeuksien puolustaja, joka
on ansainnut liputuspäivänsä Miina Sillanpään päivänä. Tämän työllisyyskeskustelun lop-
pumetreillä on hyvä hetki muistuttaa siitä, miten tärkeä osa myöskin tasa-arvo on tätä työl-
lisyyspolitiikkaa, palkkatasa-arvon edistäminen, syrjinnän ja häirinnän torjuminen, perhe-
vapaauudistus, joka tähtää tasa-arvoon — nämä ovat tärkeitä askelia kohti sitä tulevaisuu-
den tasa-arvoista työelämää, jossa on tilaa yhä useammalle.

Kiitoksia hyvästä keskustelusta ja tästä pitkästä päivästä kaikille.

Keskustelu päättyi ja asian käsittely keskeytettiin.
110


	3
	14.01
	14.12
	14.22
	14.28
	14.33
	14.39
	14.45
	14.51
	14.57
	15.02
	15.08
	15.14
	15.19
	15.24
	15.26
	15.27
	15.28
	15.29
	15.30
	15.31
	15.32
	15.33
	15.34
	15.35
	15.36
	15.38
	15.39
	15.40
	15.41
	15.42
	15.44
	15.45
	15.46
	15.48
	15.49
	15.50
	15.51
	15.53
	15.54
	15.55
	15.56
	15.57
	15.58
	16.00
	16.01
	16.02
	16.03
	16.04
	16.05
	16.06
	16.08
	16.09
	16.11
	16.12
	16.13
	16.13
	16.15
	16.16
	16.17
	16.18
	16.19
	16.20
	16.21
	16.22
	16.23
	16.24
	16.27
	16.28
	16.29
	16.30
	16.31
	16.32
	16.33
	16.35
	16.36
	16.37
	16.38
	16.39
	16.40
	16.42
	16.43
	16.44
	16.45
	16.47
	16.47
	16.49
	16.50
	16.51
	16.52
	16.53
	16.55
	16.55
	16.57
	16.58
	16.59
	17.00
	17.01
	17.03
	17.04
	17.05
	17.06
	17.07
	17.08
	17.10
	17.11
	17.12
	17.13
	17.14
	17.15
	17.16
	17.17
	17.19
	17.20
	17.21
	17.22
	17.23
	17.24
	17.26
	17.27
	17.28
	17.29
	17.30
	17.33
	17.37
	17.42
	17.46
	17.52
	17.57
	18.03
	18.08
	18.12
	18.18
	18.23
	18.29
	18.34
	18.40
	18.45
	18.50
	18.56
	19.01
	19.07
	19.12
	19.18
	19.23
	19.29
	19.34
	19.38
	19.43
	19.48
	19.53
	19.57
	20.01
	20.05
	20.10
	20.15
	20.20
	20.25
	20.31
	20.36
	20.42
	20.47
	20.52
	20.58
	21.01
	21.07
	21.12
	21.17
	21.24
	21.29
	21.35
	21.39
	21.43


