















































DEM6843.tmpSave.xml


Pöytäkirjan asiakohta PTK 98/2016 vp
Pöytäkirjan asiakohta 

PTK 98/2016 vp

Täysistunto

Tiistai 11.10.2016 klo 13.59—18.47

4. Hallituksen esitys eduskunnalle laeiksi perusopetuslain 1 ja 46 §:n ja  kunnan peruspal-
veluiden valtionosuudesta annetun lain muuttamisesta

Hallituksen esitys HE 178/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

16.36 Opetus- ja  kulttuuriministeri  Sanni  Grahn-Laasonen  (esittelypuheenvuo-
ro): Arvoisa puhemies! Olen puhunut paljon siitä, että meillä on tarvetta rakenteellisille
uudistuksille ja uudistuksille, jotka vievät meidän koulutusjärjestelmää tulevaisuuteen,
vahvistavat sen mahdollisuuksia vastata suomalaisessa yhteiskunnassa tapahtuviin muu-
toksiin ja vastata esimerkiksi sen tyyppisiin ilmiöihin, kuten siihen, että meillä on entistä
enemmän maahanmuuttajia, jotka tulevat haavoittuvista oloista.

Suomi alkaa antaa uudenlaista perusopetusta aikuisille. Turvapaikanhakijatilanne on
johtanut siihen, että meillä on uusi tarve perusopetukseen nimenomaan aikuiselle kohde-
ryhmälle. Aiemmin tarvitsijoita tälle aikuisten perusopetukselle olivat pelkän kansa-
koulun suorittaneet, jotka halusivat täydentää taitojansa vastaamaan peruskoulua, sekä pe-
ruskoulun kesken jättäneet, joita Suomessa onneksi on kansainvälisesti vertaillen hyvin vä-
hän.

Aikuisten perusopetukseen luodaan henkilökohtaisiin osaamistarpeisiin perustuva mal-
li, jossa jokaiselle opiskelijalle annetaan henkilökohtainen opiskelusuunnitelma. Suunni-
telmassa otetaan huomioon aiemmin hankittu osaaminen, joka on tunnistettava ja tunnus-
tettava siten, että jokaiselle opetetaan juuri niitä tietoja ja taitoja, joita häneltä puuttuu. Täs-
tä riippuu myös aikuisten perusopetuksen kesto. Se on maksimissaan 5 vuotta tai 100 kurs-
sia, tai 130 kurssia niille, joilta puuttuu luku- ja kirjoitustaito. Perusopetuksen alkuvaihee-
seen yhdistetään tarvittaessa luku- ja kirjoitustaidon opetus niille, jotka sitä tarvitsevat.
Henkilökohtaiseen opintosuunnitelmaan voidaan sisällyttää myös opintoja muissa oppilai-
toksissa, esimerkiksi ammatillisia opintoja, sekä työelämään tutustumista. Tämä on tär-
keää.

Alkuvaiheessa opitaan erityisesti suomen tai ruotsin kieltä, arjen taitoja suomalaisessa
yhteiskunnassa, yhteiskuntatietoa, ympäristö- ja luonnontietoa sekä terveystietoa. Aikuis-
ten perusopetuksen rahoitus kytketään suoritettujen kurssien määrään. Rahoituksen mää-
räytyminen yhden laskentapäivän mukaan lakkaa, ja koulutusta on rahoituksen näkökul-
masta mahdollista käynnistää ympäri vuoden.
 Tarkistettu
4.0



Pöytäkirjan asiakohta PTK 98/2016 vp
Opetus- ja kulttuuriministeriö teki alkuvuodesta selvityksen turvapaikanhakijoiden
osaamistasosta. Arviomme on, että perusopetukseen osallistuvien opiskelijoiden määrä
nousee merkittävästi. Noin 2 600 turvapaikan saanutta, oppivelvollisuusiän ylittänyttä tu-
lisi perusopetukseen jo tänä vuonna. Jatkossa turvapaikanhakijoista johtuva opiskelija-
paikkamäärän tarve olisi arviolta 725 paikkaa vuosittain muun aikuisten perusopetuksen
opiskelijapaikkatarpeen lisäksi.

Merkittävä puute nykyisessä koulutusjärjestelmässä on, että meillä ei ole yhtenäistä ta-
paa rakentaa maahanmuuttajaopiskelijalle polkua eteenpäin. Maahanmuuttajien reitit kou-
lutukseen ja työelämään ovat pitkiä, sisältävät tyhjäkäyntiä, päällekkäisyyksiä ja toisinaan
jopa epätarkoituksenmukaisia opintoja. Kun maahanmuuttaja on päässyt sopivaan, noin
vuoden kestävään kotoutumiskoulutukseen, tämän ja seuraavien koulutusvaiheiden väliin
jää usein viiveitä. Yhdistämällä luku- ja kirjoitustaidon opetus yksilöllisesti räätälöityyn
aikuisten perusopetukseen saadaan tehokkaasti etenevä koulutuskokonaisuus, jossa opis-
kelija voi edetä omien valmiuksiensa mukaisessa tahdissa keskeytyksettä. Ilman peruskou-
lua vastaavia tietoja tai taitoja suomalaisessa yhteiskunnassa jää todella heikkoon ase-
maan. Työssä ja arkielämässä tarvitaan inhimillistä koulutuksellista pääomaa, jonka var-
mistaminen jokaiselle on julkisen vallan tehtävä.

Perusopetuslain uudistus on nyt tämän myötä teidän käsittelyssänne, arvoisat edustajat,
ja suomalaisen käytännön mukaan Opetushallitus alkaa oitis valmistella opetussuunnitel-
man perusteita uuden lain mukaiseen koulutukseen. Kaikkiaan uudistus on valmis vuonna
2018. Jo sitä ennen olemme opetus- ja kulttuuriministeriöstä käsin pyrkineet varmista-
maan, että jokaiselle peruskoulutusta tarvitsevalle olisi paikka jo tänä syksynä.

16.40 Jukka Gustafsson sd: Arvoisa puhemies! Tämä hallituksen esitys on mielestäni
hyvä ja tarpeellinen. On ilo ryhtyä arvioimaan sitä sivistysvaliokunnassa, koska ihmiset,
joita tämä tematiikka tulee koskemaan, ovat siis pääosin maahanmuuttajia, joille tämä on
kohdennettu, ja on itsestään selvää, että luku- ja kirjoitustaito on aivan välttämätön, jos ai-
koo olla Suomessa työelämässä ja käyttää tällaisia erilaisia kansalaisoikeuksia mutta
myöskin kansalaisvelvollisuuksia. Se edellyttää luku- ja kirjoitustaitoa. Voi olla ehkä vä-
hän epäsopivaa, mutta sanon sen kuitenkin, kun sain semmoisen niin kuin ahaa-elämyk-
sen, kun tässä perätään paljon tätä osaamisen tunnistamista. Haluan sen nyt eduskunnan
pöytäkirjoihin kuitenkin todeta, että meillä on myöskin paljon nyt suomalaisia lapsia ja
nuoria, tyttöjä ja poikia, joitten kohdalla myöskin tämän luku- ja kirjoitustaidon kohdalta
on vakavia puutteita heidän päättäessään peruskoulua. Ajattelen itse näin, että tätä myös-
kin ehkä sitten tämän lain käsittelyssä kannattaa sivuta ja arvioida. En nyt ryhdy tämän
asian tiimoilta menemään sen syvemmälle, vaikka mieli tekisi, mutta kun se ei ole tämän
asian ydinjuttu, niin jätän sen nyt puheenvuorostani pois.

16.42 Eeva-Johanna Eloranta sd: Arvoisa puhemies! Tälle vuodelle tehdyt perusope-
tuksen laatuun, tasa-arvoon ja ryhmäkokoihin kohdistuneet säästöt ovat näkyneet karulla
tavalla oppilaiden ja opettajien arjessa. Tuo OAJ:n luottamusmieskysely kertoi, että joka
toisessa kunnassa on leikattu perusopetuksen tuntikehystä ja yli kolmanneksessa lukioiden
tuntikehystä edellisestä vuodesta. Perusopetuksessa joka toisessa kunnassa on vähennetty
jakotuntien määrää, ja yli puolessa kunnista ryhmäkokoja on suurennettu perusopetukses-
sa ja lukioissakin yli 40 prosentissa. Nyt tätä linjaa jatketaan tekemällä näihin lisäleikkauk-
sia.
2



Pöytäkirjan asiakohta PTK 98/2016 vp
Tämä käsillä oleva hallituksen esitys 178, jolla on tarkoitus varmistaa tasa-arvoiset mah-
dollisuudet oppivelvollisuusiän ylittäneille Suomeen muuttajille toimia suomalaisessa työ-
elämässä ja yhteiskunnassa, on oikein hyvä. Luku- ja kirjoitustaidon opetuksen yhdistämi-
nen aikuisten perusopetuksen kanssa yhdeksi kokonaisuudeksi on todellakin mainio asia ja
selkeyttää opetusjärjestelyjä. Kuitenkin jäi ihmetyttämään ja huolestuttamaan sellainen
asia, kun ollaan tekemässä näinkin massiivisia koulutussäästöjä kuin ollaan, miten me sel-
viämme tästä tärkeästä koulutushaasteesta näillä yhä niukkenevilla rahoilla. Kysynkin mi-
nisteriltä: miten me tästä uudesta tärkeästä koulutushaasteesta selviämme?

16.44 Sari Essayah kd: Arvoisa puhemies! Piti tulla ihan tänne eteen saakka sen tähden,
koska kristillisdemokraattinen eduskuntaryhmä tämän lain käsittelyn yhteydessä jo halusi
lausua tästä laista, ja todellakin me pidämme tätä hyvin kannatettavana, tarpeellisena ja
myöskin kiireellisenä kotouttamista edistävänä toimena. Myös tämä esitetty tuntijakosuun-
nitelma näine tavoitteineen on tarkoituksenmukainen, ja se on harkittu, ja tässä on myön-
teistä juuri se, että pyritään katsomaan se oppilaan aikaisempi osaaminen, sen tunnistami-
nen, tunnustaminen ja myöskin tämä opetuksen yksilöllistäminen. Minun mielestäni juuri
tämmöinen räätälöity suunnitelma oppilaan aikaisemmat taustat huomioiden on äärimmäi-
sen tärkeää, myöskin sitten se, että näihin opintoihin on mahdollisuus lähteä sisällyttä-
mään työelämään tutustumista ja myöskin tämmöisiä valinnaisia ammatillisia opintoja —
todellakin, kun painopiste on erityisesti niissä nuorissa, jotka ovat hiljattain tämän oppivel-
vollisuusiän ylittäneet ja joiden osaaminen ei kuitenkaan sitten vielä vastaa sitä peruskou-
lun oppimäärää eikä sitten suoraan mahdollista sinne toisen asteen opintoihin etenemistä.

On kuitenkin kolme semmoista näkökulmaa, mitkä haluaisin tässä ottaa esille.
Ensinnäkin tämä lapsia kotona hoitavien maahanmuuttajaäitien tavoittaminen perus-

koulutuksen piiriin. Sehän nousi esille jo tuossa edellisessäkin keskustelussa. Kun ajatel-
laan sitä perhetilannetta, niin se tilanne on ihan jokaisessa perheessä monta kertaa näin, että
kun sieltä se pieni koululainen tulee kotiin, niin kysytään, että tulikos sieltä läksyjä ja sit-
ten ehkä katsotaan yhdessä, miten niitä läksyjä ruvettaisiin tekemään. Kyllä sillä on valta-
van suuri merkitys, pystyykö äiti siinä tilanteessa sitten olemaan mukana ja tukemaan sitä
lasta. Valtiontalouden tarkastusviraston tutkimushan kiinnitti erityistä huomiota toisen
polven maahanmuuttajien heikkoihin oppimistuloksiin. Kyllä siinä täytyy silloin miettiä
sitä, millä tavalla me voimme mahdollistaa sen, että ne kotona olevat äidit pääsisivät entis-
tä aktiivisemmin peruskoulutuksen piiriin ja erityisesti tietenkin suomen kielen opiske-
luun. Toisaalta sitten, jos mietitään, niin siinä vaiheessa, kun lapset kasvavat, on varsin
mahdotonta suomalaisille työmarkkinoille päästä, jos ei ole peruskoulun päättötodistusta
vastaavaa osaamista. Sitten myöhempi työllistyminen ja muutenkin suomalaiseen yhteis-
kuntaan integroituminen on äärimmäisen vaikeaa. Eli haluaisin, että jos ministeri pystyisi
vielä siihen kysymykseen ihan ottamaan kantaa, että miten pystyttäisiin kannustamaan nii-
tä kotona olevia, monesti aika nuoriakin äitejä, joilla on todellakin puutteita siinä perus-
koulutuksessa. Ovatko ne neuvolakäynnit, sosiaalityöntekijät, mitä kautta tämä rohkaise-
minen sinne opintopolulle lähtisi sitten käyntiin?

Toinen asia, minkä nostaisin esille: Tätä laadukasta kotouttamiskoulutustahan ovat an-
taneet monet oppilaitokset. Ja toivotaan, että näiden, jotka ovat jo tällä polulla elikkä siellä
ovat mukana antamassa tätä koulutusta, osaaminen huomioitaisiin. Toivotaan, että tästä ei
tule nyt sitten jotain tällaista hyvin suurta uutta kilpailutusrumbaa, jossa sitten alalle tule-
vat kouluttamaan, voisiko sanoa, vähäisellä kokemuksella ja ehkä — niin kuin on nähty
3



Pöytäkirjan asiakohta PTK 98/2016 vp
joissakin näissä nopeasti esille tulleissa koulutustarpeissa — sellaiset oppilaitokset, joilla
ei välttämättä ole kovin kattavaa pedagogista taustaa ja ehkä henkilöstökin on varsin vasta
rekrytoitua. Ja millä tavalla pidetään sitten myös huolta siitä, että tässä kotouttamiskoulu-
tuksessa ovat nämä vahvat osaajat edelleenkin mukana?

No, sitten vielä kolmantena kohtana: Nyt en ole aivan varma, että tuleeko tässä esityk-
sessä mukaan se, ja onko tarkoitus, että maahanmuuttajanuori pystyisi opiskelemaan siten,
että hän käyttää esimerkiksi työttömyyspäivärahaa tähän opiskeluun, ja onko se tehty mah-
dolliseksi, ja onko sitten, kun kuitenkin meillä käydään samanaikaisesti keskustelua siitä,
onko ylipäätänsä työttömyyspäivärahalla mahdollista opiskella, tässä nyt jotakin eroa.
Tämä oli kolmas kohta, johon toivon, että ministeri vielä antaa lisävalaistusta.

Mutta tosiaan kaiken kaikkiaan erittäin kannatettava esitys, ja toivotaan, että tulee no-
peuttamaan ja parantamaan maahanmuuttajien kotoutumista Suomeen.

16.49 Mikaela Nylander r: Arvoisa puhemies! Niin harvoin kun pääsee kehumaan halli-
tusta, niin nyt täytyy sanoa, että todella hyvä avaus. Kiitoksia tästä! Mielestäni näitä kysy-
myksiä ja huomautuksia, jotka tässä edustaja Essayah esitti, tulisi jatkossa pohtia ja myös
ehkä valiokunnassakin tulisi kiinnittää huomiota juuri näihin seikkoihin, koska tämä elä-
mä on kokonaisvaltaista ja jos halutaan todellakin edistää kotouttamista ja opiskelupolku-
ja, silloin täytyy huomioida perhettä kokonaisuutena. Että todella hyviä huomioita.

Jag vill tacka för det här förslaget och för en gångs skull berömma regeringen. Tack för det
här.

16.50 Opetus- ja kulttuuriministeri Sanni Grahn-Laasonen: Arvoisa puhemies! Kii-
tos positiivisesta palautteesta tästä tärkeästä esityksestä ja myöskin näistä huomioista, joi-
ta tuli. Todella hyvä, että eduskunta pääsee nyt tätä esitystä tarkemmin katsomaan ja myös-
kin käsittelemään.

Voin kertoa sen, että koska tämä uudistus tulee voimaan vasta 2018 alusta ja siihen pitää
vielä tehdä opetussuunnitelmat ja muut, niin olemme erityisesti kiinnittäneet huomiota sii-
hen, että meillä olisi kuitenkin vastata tähän tilanteeseen, viime vuonna tulleiden turvapai-
kanhakijoiden kasvaneeseen määrään, jo heti välittömästi ja mahdollisimman nopeasti.
Esimerkiksi ministeriössä olemme parantaneet koulutukseen pääsyä näille perusopetusta
tarvitseville aikuisille jo muun muassa lisäämällä yksityisille opetuksen järjestäjille 120
paikkaa perusopetuksen valmistavaan opetukseen ja 300 paikkaa aikuisten perusopetuk-
seen kuluvana syksynä alkavaa opetusta varten. Eli tilannetta on pyritty nopeasti paranta-
maan. Olen myöskin iloinen siitä, että koulutuksen kentällä on ollut koulutuksen järjestä-
jiä, jotka ovat halunneet heti aktiivisesti lähteä tähän mukaan ja ovat valmiita tarjoamaan
omaa osaamistansa tämän tilanteen helpottamiseksi.

Täällä nousivat esiin myöskin jo edellisessäkin keskustelukohdassa ja nyt edelleen tässä
maahanmuuttajanaiset ja kotiin jäävät äidit. Se on erityisen tärkeä asia ottaa huomioon,
koska meillä on paljon nähty ja kokemuksia siitä, että monesti nämä äidit jäävät vähem-
mälle huomiolle ja he eivät pääse palvelujen piiriin. Siellä on luku- ja kirjoitustaidottomia
naisia, joilla ei ole ollut mahdollisuutta elämässänsä koulutukseen aiemmin, joilla on hei-
kot mahdollisuudet integroitua suomalaiseen yhteiskuntaan, koska puuttuu kontakteja, ei
ole arjessa mahdollista kohdata suomalaisia ja muita ihmisiä, ja joilta sitten puuttuu kou-
lutusta. Erityisesti heihin meidän pitää pystyä panostamaan, ja tämä on yksi keino siihen,
4



Pöytäkirjan asiakohta PTK 98/2016 vp
tämä esitys auttaa heitä. Sen lisäksi tarvitaan myös paljon palvelujen ohjausta. Se ei yksin-
omaan riitä, että meillä on palveluja tarjolla, vaan meidän pitää myöskin löytää nämä äidit
ja auttaa heitä eteenpäin ja kannustaa ja pyrkiä vaikuttamaan siihen, että ympärillä yhteisö
tukee naisten koulutusta ja mahdollisuuksia integroitua yhteiskuntaamme.

Keskustelu päättyi.

Asia lähetettiin sivistysvaliokuntaan.
5


