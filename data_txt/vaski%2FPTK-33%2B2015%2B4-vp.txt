















































DEMF17B.tmpSave.xml


Pöytäkirjan asiakohta PTK 33/2015 vp
Pöytäkirjan asiakohta 

PTK 33/2015 vp

Täysistunto

Tiistai 15.9.2015 klo 14.01—15.08

4. Eduskunnan kirjaston kertomus vuodelta 2014
Kertomus K 2/2015 vp
Valiokunnan mietintö SiVM 2/2015 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on sivistysvaliokunnan mietintö SiVM 2/2015 vp.

Keskustelu

15.04 Pauli Kiuru kok: Arvoisa rouva puhemies! Eduskunnan sivistysvaliokunta on mie-
tinnössään käsitellyt Eduskunnan kirjaston kertomusta vuodelta 2014. Valiokunnan pu-
heenjohtaja ja ilmeisesti muutkaan valiokunnan jäsenet eivät ole nyt paikalla valiokunta-
matkan vuoksi, joten samalla ikään kuin edustan tässä vähän valiokuntaa viime vaalikau-
den valiokuntajäsenenä ja kirjaston hallituksen varajäsenenä, nykyisenä hallituksen pu-
heenjohtajana.

Valiokunta on mietinnössään esittänyt tyytyväisyytensä kirjaston toimintaan. Kirjastoa
on vuonna 2014 hoidettu hyvin, ja palvelutehtävässä on onnistuttu kiitettävästi. Peruskor-
jatut tilat ovat hyödyttäneet niin käyttäjiä kuin henkilökuntaa. Esteettömyyteen on kiinni-
tetty remontissa huomiota.

Jokaisen organisaation on lunastettava olemassaolonsa oikeutus jatkuvan kehittymisen
kautta. Myös kirjastokenttään vaikuttaa monia muutostrendejä, esimerkiksi digitalisaatio,
avoimuuden kasvava arvostus, kasvava kilpailu ihmisten mielenkiinnosta ja varsinkin
ajasta ja toki sitten tietysti kamppailu resursseista eli suomeksi rahasta yleensäkin. Osa
muutostrendeistä ja tulevista muutoksista voi lisätä kiinnostusta myös Eduskunnan kirjas-
toa kohtaan. Esimerkkinä siitä on lähelle rakennettava keskustakirjasto, jonka pitäisi aueta
2017 Suomen itsenäisyyden 100-vuotisjuhlavuonna. Se saattaa tarjota erilaisia yhteistyö-
mahdollisuuksia, ainakin näin itse ajattelen, ja varmasti uusi, iso, hieno kirjasto tulee nä-
kymään mediassa.

Osaavan ja motivoituneen henkilöstön rekrytoinnissa onnistuminen on kaikille organi-
saatioille tärkeätä, ja erityisen tärkeätä se on pienille tai keskisuurille yrityksille, joissa vir-
herekrytointeihin ei oikein ole varaa. Kirjastossa henkilökuntaa on noin 40 henkeä, ja jat-
kossakin tulevissa rekrytoinneissa onnistuminen on tärkeää.

Koulutuksesta ja työssä kehittymisestä: Kirjaston kertomuksen mukaan Eduskunnan
kirjaston henkilökunta on osallistunut aktiivisesti järjestettyyn ja tarjottuun koulutukseen,
osa ihan tohtoritasolle asti, ja sitten erimuotoista lyhyempää täsmäkoulutusta aina tilan-
teen mukaan. Rekrytointiin liittyen ja rekrytoinnin kannalta on luonnollisesti merkityksel-
listä, että työntekijöillä on mahdollisuus oman ammattitaitonsa jatkuvaan kehittämiseen.
 Tarkistettu
4.0



Pöytäkirjan asiakohta PTK 33/2015 vp
Yhteiskunta muuttuu, kirjastokenttä muuttuu, digitalisaatio ynnä muut tavat hakea tietoa
muuttavat kenttää, ja se asettaa vaatimuksia nykyiselle henkilökunnalle, ja tietysti tulevat
henkilöt, jotka harkitsevat työn hakemista Eduskunnan kirjastosta, ovat kiinnostuneita sii-
tä, minkälaisia koulutusmahdollisuuksia tuleva työnantaja voi tarjota.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 2/2015 vp joh-
dosta.
2


