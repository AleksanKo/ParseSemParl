















































DEMEB86.tmpSave.xml


Pöytäkirjan asiakohta PTK 57/2016 vp
Pöytäkirjan asiakohta 

PTK 57/2016 vp

Täysistunto

Tiistai 24.5.2016 klo 13.59—20.03

3. Valtioneuvoston selonteko sisäisestä turvallisuudesta
Valtioneuvoston selonteko VNS 5/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään hallintovaliokuntaan, jolle ulkoasiainva-
liokunnan, valtiovarainvaliokunnan, lakivaliokunnan, puolustusvaliokunnan, talousvalio-
kunnan, tulevaisuusvaliokunnan sekä työelämä- ja tasa-arvovaliokunnan on annettava lau-
sunto viimeistään 14.10.2016.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen pituus on enintään 5
minuuttia ja muiden etukäteen varattujen puheenvuorojen pituus enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia.

Ensimmäisen puheenvuoron aiheesta käyttää ministeri Orpo. — Olkaa hyvä.

Keskustelu

14.01 Sisäministeri Petteri Orpo (esittelypuheenvuoro): Arvoisa rouva puhemies! Tämä
sisäisen turvallisuuden selonteko on ensimmäinen laatuaan. Sen käynnistämisestä päätet-
tiin jo hallitusohjelmaneuvotteluissa, ja se oli itse asiassa hyvin viisas päätös. Tämä selon-
teko on valmisteltu yksinomaan sisäasiainministeriön viranomaistoimintoja koskien. Sit-
ten taas seuraavassa vaiheessa valmistellaan sisäministeriön johdolla laaja-alainen sisäi-
sen turvallisuuden strategia ja siihen liittyvä toimenpideohjelma. Ne valmistuvat kokonai-
suudessaan keväällä 17. Tämä työ jaksottuu kuitenkin siten, että keskeiset strategiset lin-
jaukset valmistuvat tämän vuoden loppupuolella. Tähän strategiatyöhön otetaan sitten pal-
jon laajemmin muut ministeriöt ja myöskin kansalaisjärjestöt, kansalaisyhteiskunta
mukaan, jotta voimme käydä mahdollisimman laajan keskustelun niistä johtopäätöksistä,
joihin tämä selonteko, joka kuvaa olemassa olevaa tilannetta ja uhkia, antaa aiheen.

Suomen turvallisuusympäristö elää hyvinkin voimakkaassa murroksessa. Turvallisuus
on yhä monimutkaisempaa, eikä maailmaa voi pakottaa yksinkertaiseksi. Epävarmuus te-
kee muutosten ennakoimisesta ja riskien hallinnasta aikaisempaa hankalampaa. Ulkoisen
toimintaympäristön lisäksi muutos näkyy arkipäiväisenä ilmiönä yhteiskuntamme polari-
saation lisääntyessä. Keskinäisriippuvuus ja uudet turvallisuusuhat, kuten kyberuhat,
hybridivaikuttaminen sekä ilmastonmuutoksen seuraukset, edellyttävät koko yhteiskun-
nalta uudenlaista varautumista ja valmiutta. Maamme sisäiseen turvallisuuteen vaikuttavat
keskeisesti muun muassa syrjäytyminen, tuloerot, työllisyystilanne, alkoholi- ja päihdepo-
litiikka, taloustilanne ja yhdenvertaisuus. Perheillä, lähiyhteisöillä, sosiaali- ja terveystoi-
 Tarkistettu
4.0



Pöytäkirjan asiakohta PTK 57/2016 vp
mella sekä kouluilla on ensisijainen vastuu turvallisuutta tuovasta hyvinvoinnista. Tieten-
kin jokainen ihminen voi vaikuttaa merkittävästi omaan turvallisuuteensa ja turvalli-
suusympäristöönsä.

Suomen sisäinen turvallisuus on nykyään yhä tiukemmin sidoksissa muiden EU:n jäsen-
valtioiden ja naapurimaiden turvallisuustilanteisiin. Kansallisten toimien lisäksi näihin uh-
kiin vastaamiseksi tarvitaan tehokkaita ja koordinoituja ratkaisuja EU-tasolla.

Suomeen välillisesti tai välittömästi kohdistuvista muutoksista isoimpia on Venäjän ja
Euroopan suhteiden huononeminen. Samoin monimutkaisista taustoista ja syistä johtuva
turvapaikanhakijatilanne tulee vaikuttamaan pitkään maamme turvallisuustilanteeseen. On
myöskin nähtävissä se, että tulevaisuudessa geopoliittinen epävakaus tulee edelleen lisään-
tymään, konfliktit leviävät ja kestävät paljon pidempään. Lähi-idän ja Pohjois-Afrikan
epävakaa tilanne vaikuttaa Eurooppaan lisäten turvapaikanhakijoiden määrää sekä laitonta
maahantuloa ja turvallisuusuhkia.

Kestävälle pohjalle rakennettu sisäinen turvallisuus on paras ulkoisen turvallisuuden
tae. Meille sisäministeriössä on tullut kovin selväksi, että rajaa sisäisen ja ulkoisen turval-
lisuuden välillä on tänä päivänä hyvin vaikea vetää, sitä ei ole: se, mikä tapahtuu Afrikassa
tai Lähi-idässä, siirtyy pian Välimerelle, Kreikkaan, Italiaan, Eurooppaan — Pohjoismai-
hin ja Suomeen asti.

Arvoisa puhemies! Sisäministeriö on turvallisuuden, varautumisen ja maahanmuuton
johtava ministeriö. Sisäministeriön hallinnonalan toimijat ovat osa kansainvälistä turvalli-
suusyhteisöä ja työskentelevät yhteistyössä valtioiden ja kansainvälisten yhteisöjen kans-
sa. Sisäinen turvallisuus muodostaa koko suomalaisen demokratian ja hyvinvointiyhteis-
kunnan kivijalan. Valtion ydintoiminnoilla turvataan yhteiskunnan toimivuus ja yhteiskun-
tarauha. Poliisit, rajavartijat, hätäkeskuspäivystäjät, pelastustoimen henkilöstö ja maahan-
muuttohallinnon virkamiehet varmistavat ympäri vuorokauden vuoden jokaisena päivänä,
että yhteiskunnan toimivuuden ja yhteiskuntarauhan kannalta välttämättömät turvallisuus-
tehtävät tulevat hoidetuksi. Suomalaisten turvallisuusviranomaisten tehtävät, keinovali-
koiman lähtökohdat ja oletukset ovat pysyneet pääpiirteittäin muuttumattomina. Julkisen
talouden tilasta johtuen sisäisen turvallisuuden supistuvat resurssit haastavat turvallisuus-
viranomaiset lisääntyvien ja monimutkaistuvien tehtävien, kansalaisten odotusten kanssa
sekä toimintaympäristön nopean muutoksen kanssa.

Voimakkaasti kasvaneet turvapaikanhakijamäärät tekivät kuluneesta vuodesta hyvin
poikkeuksellisen Euroopan unionissa ja Suomen historiassa. Eurooppaan saapui viime
vuonna 1,3 miljoonaa turvapaikanhakijaa, ja monissa maissa turvapaikkajärjestelmät toi-
mivat äärirajoilla. Myös meidän oma järjestelmämme joutui koville, kun puolessa vuodes-
sa hakijoita oli yli 30 000. Kasvuprosentti oli 800 ja oli yksi Euroopan korkeimpia.

On hyvin mahdollista, että tulevaisuudessa Suomesta tulee uudelleen turvapaikanhaki-
joiden kohdemaa, ja siihen meidän on varauduttava. Sisäisestä turvallisuudesta vastaavana
ministerinä olen pystynyt tukeutumaan virkamiesten ja viranomaisten rautaiseen ammatti-
taitoon ja osaamiseen. Viranomaisten lisäksi myös kolmannella sektorilla sekä kansalaisil-
la ja kansalaisyhteiskunnalla on ollut merkittävä asema kriisin selättämisessä. Tässä vai-
heessa on kuitenkin hyvä todeta, että suuria ponnistuksia on vielä edessä. Turvapaikanha-
kijasuman seurauksena Maahanmuuttovirastolle myönnettiin huomattavia lisäresursseja
hakemusten käsittelyyn, päätöksentekoon ja vastaanottoon. Maahanmuuttovirasto on lu-
vannut purkaa hakemusruuhkan alkusyksyyn mennessä, ja sen perusteella myös vastaan-
ottotoimintaa sopeutetaan hakijamäärää vastaavaksi. Tällä hetkellä meillä on järjestelmäs-
2



Pöytäkirjan asiakohta PTK 57/2016 vp
sä yli 1 700 oleskeluluvan saanutta henkilöä, joiden tulisi nopeasti saada kuntapaikka ja
siirtyä kuntaan kotouttamistoimenpiteiden piiriin. Tässä onnistuminen on meille ensiarvoi-
sen tärkeää.

Me olemme tavoitelleet kahden kuukauden siirtymisaikaa positiivisesta päätöksestä
kuntaan ja eteenpäin vastaanottokeskuksista. Se on jo nyt lähes kaksinkertaistunut, ja kun
ajatellaan, että yhden turvapaikanhakijan vuotuinen majoitus maksaa vastaanottokeskuk-
sessa keskimäärin 18 000 euroa, on aivan selvää, että tässä asiassa meidän pitää päästä pal-
jon eteenpäin. Tässäkin yhteydessä jälleen kerran haastan suomalaisia kuntia ja koko yh-
teiskuntaa kuntapaikkojen ja sijoituspaikkojen löytämiseksi. On sekä yhteiskunnallisesti
että taloudellisesti kestämätöntä pitää oleskeluluvan saanutta henkilöä vastaanottopalve-
luiden piirissä, kun hänen pitäisi siirtyä kuntaan kotoutumaan.

Toinen iso kysymys on kielteisen turvapaikkapäätöksen saaneet henkilöt. Heitä tulee
olemaan tulevina kuukausina arvioiden mukaan tuhansia. Tähän asiaan on laajalti varau-
duttu erityisesti poliisin johdolla, koska poliisi on vastuullinen viranomainen. Neuvotte-
lemme palautussopimuksia, tuemme vapaaehtoista paluuta, mutta myöskin varaudumme
siihen uhkaan, että Suomeen mahdollisesti pyrkii jäämään henkilöitä, jotka ovat saaneet
kielteisen oleskelulupapäätöksen ja joilla ei ole oikeutta olla ja jotka jäävät niin sanotusti
paperittomina maan alle yhteiskuntaan.

Arvoisa puhemies! Poliisin toimintaan kohdistuu suuria yhteiskunnallisia odotuksia. Ih-
miset mieltävät helposti, että poliisi on se, jonka toiminnalla yksin syntyy Suomen yleinen
järjestys ja turvallisuus tai se, miten paljon rikoksia meillä tapahtuu. On kiistatonta, että
Suomen poliisi on kansainvälisessä vertailussa erittäin suorituskykyinen ja korkeatasoi-
nen. Poliisin nauttima luottamus on huippuluokkaa. Tästä huolimatta niin yleinen järjestys
ja turvallisuus kuin rikollisuuskin ovat paljon monimutkaisempia asioita kuin pelkkä polii-
sitoiminnan summa. Nyt valmistuneessa sisäisen turvallisuuden selonteossa tähän ristirii-
taan on pureuduttu tiukasti. Millaista turvallisuutta poliisitoiminnalla saa? Mihin asioihin
poliisin resursseja kannattaa keskittää, jotta se tuottaisi mahdollisimman paljon sellaista
turvallisuutta, jota me siltä haluamme?

Poliisilla on mittava määrä lakisääteisiä tehtäviä. Niistä keskeiset ovat yleisen järjestyk-
sen ja turvallisuuden ylläpitäminen sekä rikosten ennalta estäminen, selvittäminen ja syy-
teharkintaan saattaminen. Missään ei kuitenkaan selvästi määritellä, milloin yleinen järjes-
tys ja turvallisuus on ylläpidetty riittävästi. Yhteiskunta ei myöskään ole ottanut kantaa sii-
hen, mitä rikoksia poliisin tulisi ensisijaisesti estää ja selvittää. Selvää on, että kaikkea po-
liisi ei koskaan tule ennalta estämään tai selvittämään. Tarvitaan siis jonkinlaista prio-
risointia. Tämä kuitenkin edellyttää järjestelmän ja lainsäädännön kehittämistä, ja selon-
teossa esitetäänkin, että tällainen avoin, julkinen menettely poliisitoiminnan
kohdistamiselle otetaan käyttöön. Se lisäisi kansalaisten oikeusvarmuutta ja viranomaistoi-
minnan ennakoitavuutta. Tätä kautta voidaan myös luoda edellytykset poliisin nauttiman
korkean luottamuksen säilymiselle haastavassa talous- ja turvallisuustilanteessa. Se on tär-
keää, että me pystymme yhteiskuntana nykyistä paremmin määrittelemään, mitä poliisilta
odotamme. Tämä sisäisen turvallisuuden selonteko antaa siihen meille hyvät lähtökohdat.

Suuriin poliisin kohtaamiin haasteisiin turvallisuusympäristössä ja tehtävissä hallitus
pyrkii vastaamaan pysäyttämällä poliisien määrän vähenemisen. Se on linjattu tämän se-
lonteon yhteydessä. Poliisien määrä on ollut laskussa jo useamman määrärahakehyskau-
den eli hallituskauden ajan. Poliisien määrä vuonna 2015 oli 7 250 pois lukien suojelupo-
liisissa työskentelevät poliisit. Selonteon yhteydessä linjataan, että poliisien määrä asettuu
3



Pöytäkirjan asiakohta PTK 57/2016 vp
noin 7 000:n tasolle. Poliisin koulutusmäärät pyritään suhteuttamaan vastaamaan tätä mää-
rää poliiseja, kun huomioidaan eläke- ja muun poistuman vaikutus kokonaisuuteen. Jotta
poliisikoulutuksen saaneiden määrä ei tulevina vuosina laske alle 7 000 henkilön, tulisi po-
liisin peruskoulutuksen aloituspaikkamäärän olla vähintään 300 vuonna 2016 ja edelleen
400 vuosittain vuoteen 2019 asti. Jotta linjattu tavoite voidaan saavuttaa, tarvitaan sekä
jonkin verran lisää resursseja että myöskin toiminnan kehittämistä. 

Hallitusohjelmaneuvotteluissa sisäiseen turvallisuuteen ja oikeudenhoitoon lisättiin 50
miljoonaa euroa, josta sisäasiainministeriön hallinnonalalle suunnattiin 28,5 miljoonaa. Li-
säys tehtiin tilanteessa, jossa melkein kaikkialta muualta jouduttiin leikkaamaan. Lisäksi
viimeisessä kehysriihessä poliisille osoitettiin määrärahoja ensi vuodelle 5 miljoonaa eu-
roa ja tuleville vuosille 10 miljoonaa euroa ja suojelupoliisille 2 miljoonan euron tasoko-
rotus. Ensi vuosi pärjätään kohtuullisesti. Resurssi- ja kehittämistarpeet kohdistuvat kehys-
kauden loppupuolelle, ja siihen meidän tulee etsiä ratkaisuja.

Arvoisa rouva puhemies! Rajavartiolaitos on sopeuttanut toimintaansa rajusti jo 90-lu-
vulta lähtien. Organisaatiota on supistettu ja toimintoja on vähennetty. Henkilöstö on vä-
hentynyt 25 prosentilla. Toiminnot sisärajoilla on ajettu alas. Lisäksi Rajavartiolaitos on
lakkauttanut yhden merivartioston, varusmiesyksikön, meripelastuslohkokeskuksen ja niin
edelleen. Nämä on tehty erilaisessa turvallisuustilanteessa, erilaisen tulevaisuudennäky-
män vallitessa kuin missä tänään olemme. 

Rajavartiolaitoksella on käynnissä vuodesta 2013 alkaen ollut 28 miljoonan euron so-
peutusohjelma. Tämä nykyisessä turvallisuustilanteessa haastaa kovasti Rajavartiolaitosta
tehtävässään. Selonteon yhteydessä hallitus nyt linjaa, että sen tavoitteena on lisätä erityi-
sesti itärajan turvallisuutta ja suunnata itärajalle 160 lisärajavartijaa. Lisäys palauttaisi itä-
rajan valvonnan sille tasolle, jolla se oli suotuisamman turvallisuustilanteen aikana ennen
turvallisuusympäristön muutosta. Rajavartiolaitos on valmis suuntaamaan omin toimenpi-
tein 100 rajavartijan työpanoksen rajanylityspaikoilta itärajan vartiointiin, ja muu lisämie-
hitys ja -naisitus on sitten ratkottava myöskin jatkotyön aikana.

Rajaturvallisuus on viime aikoina ollut korostuneesti esillä myös eurooppalaisessa kes-
kustelussa ja Euroopan unionin toimissa. Rajavartiolaitos tulee toimeenpanemaan Euroo-
pan raja- ja merivartiojärjestelmän, Schengenin rajasäännöstön muutosten ja Euroopan
unionin rajanylitystietojärjestelmän edellyttämät kansalliset toimenpiteet. Ministerinä tu-
len omalta osaltani tekemään parhaani rajaturvallisuuden ylläpitämiseksi myös resursoin-
nin osalta. Tulen myös aktiivisesti vaikuttamaan EU-tason rajaturvallisuutta koskeviin lin-
jauksiin ja päätöksiin.

Rouva puhemies! "Turvallinen ja kriisinkestävä Suomi — yhteistyössä" on pelastustoi-
men tuore visioluonnos vuoteen 2025.  Minusta se on hyvä tavoite. Visioluonnos heijastaa
hyvin tätä aikaa, jolloin yksikään toimija ei omin voimin kykene saavuttamaan tavoitteita,
vaan siihen vaaditaan yhteistyötä muiden toimijoiden kanssa.  Hallitusohjelmaan on kirjat-
tu, että pelastustoimen ja varautumisen valtakunnallista johtamista, suunnittelua ja koordi-
nointia vahvistetaan ja parannetaan. Pidän tärkeänä, että hallitusohjelmaan kirjattuja ta-
voitteita viedään eteenpäin.

Hätäkeskustoiminta on yksi tärkeimmistä toiminnoista, jotka vaikuttavat suoraan luot-
tamukseemme viranomaisiin ja yhteiskuntaa kohtaan yleisemminkin. Tämän vuoksi lin-
jaamme, että häiriötön hätäkeskustoiminta on turvattava ja hätäkeskustoimintaan liittyviä
yhteistyöprosesseja tulee edelleen kehittää. Näiden tavoitteiden toteuttamiseksi hallitus
linjaa selonteossa kiireellisten hälytyspalveluiden saatavuudesta. Hätäkeskuslaitoksen
4



Pöytäkirjan asiakohta PTK 57/2016 vp
henkilöstömäärä vakiinnutetaan noin 600 henkilötyövuoden tasolle, ja sillä uskomme hal-
litusohjelman tavoitteiden ja kansalaisten tarvitsemien palveluiden toteutumiseen.

Arvoisa rouva puhemies! Meidän turvallisuusympäristömme on siis merkittävällä taval-
la muuttunut. Meidän turvallisuusviranomaisillamme on entiset haasteensa ja niiden pääl-
le uudet, pääasiassa ulkoa meille kohdistuvat haasteet. Me olemme tilanteessa, jossa ai-
noastaan rahaa ja resursseja lisäämällä me emme pysty näihin vastaamaan. Me tarvitsem-
me laaja-alaista yhteistyötä, kansainvälistä yhteistyötä, eurooppalaista yhteistyötä, ja toki
meidän on huolehdittava myöskin riittävistä resursseista. Viranomaisten yhteistyöllä me
pystymme tehokkaaseen toimintaan, joka on maailmalla ja maailmaan verrattunakin huip-
puluokkaa. Meidän täytyy kuitenkin pitää huolta siitä, että nyt käynnistyvässä strategia-
työssä me löydämme ja tunnistamme ne keskeiset kipupisteet, ne keskeiset kehittämiskoh-
teet, joita me tarvitsemme laajan turvallisuuden ylläpitämiseksi Suomessa ja sen tavoit-
teen saavuttamiseksi, että Suomi on, kuten hallitusohjelmassa linjataan, tulevaisuudessa-
kin yksi maailman turvallisimpia maita.

Arvoisa puhemies! Lopuksi haluan todeta, että suomalaiset turvallisuusviranomaiset
ovat todellakin maailman huippuluokkaa, tekevät erinomaista yhteistyötä ja huolehtivat
siitä, että Suomi on tänä päivänä uhista huolimatta erittäin turvallinen maa asua, tehdä töitä
ja ylipäänsä elää. — Kiitoksia.

Puhemies Maria Lohela: Seuraavaksi ryhmäpuheenvuorokierros, ja sen aloittaa keskus-
tan eduskuntaryhmä ja edustaja Korhonen.

14.18 Timo V. Korhonen kesk (ryhmäpuheenvuoro): Arvoisa puhemies! Suomen sisäi-
sestä turvallisuudesta on huolehdittava kaikissa olosuhteissa. Tästä lähtökohdasta viisi nä-
kökohtaa: Meidän on jatkettava ulko- ja turvallisuuspolitiikkaa linjalla, joka ylläpitää ja li-
sää vakautta etenkin maamme lähialueilla. Meidän on laitettava taloutemme ja työllisyy-
temme kuntoon sekä kaikin keinoin torjuttava syrjäytymistä yhteiskuntamme sosiaalisen ja
alueellisen eheyden turvaamiseksi. Myönteinen talouskehitys varmistaa jatkossakin riittä-
vät turvallisuuden resurssit. Meidän on kyettävä tunnistamaan sisäisen turvallisuuden toi-
mintaympäristön muutoksia sekä aivan uudenlaisia uhkatekijöitä ja varautumaan niihin.
Meidän on varmistettava sisäisen turvallisuuden viranomaisten toimintaedellytykset moni-
puolisesti, edistettävä poikkihallinnollista yhteistyötä, pysyttävä turvallisuusteknologian
kehityksessä ja huolehdittava, että lainsäädäntömme vastaa viranomaisten toimintatarpei-
ta. Viidenneksi, me jokainen voimme myös vaikuttaa arjen turvallisuuteen. Yhteisölli-
syys, kanssaihmisistä välittäminen sekä vastuu omista tekemisistä on nostettava vahvem-
min voimavaraksi.

Arvoisa puhemies! Suomen ja suomalaisten turvallisuudesta ei voida tinkiä, vaikka
maamme taloutta joudutaan tasapainottamaan. Kansalaisten luottamus suomalaisiin viran-
omaisiin on edelleen korkea, ja se on säilytettävä. Jokaisen tulee voida asuinpaikastaan
riippumatta tuntea olonsa turvalliseksi niin kotona, lähiympäristössään, opiskelu- tai työ-
paikalla kuin tien päällä. Nämä ovat myös tänään keskusteltavan selonteon lähtökohdat.

Selonteon mukaan hallitus ei vähennä poliisien määrää. Selonteossa luvataan vakiinnut-
taa kenttäpoliisien vahvuus 7 000 poliisimiehen tasolle. Poliisien määrä tulee kuitenkin vä-
henemään nykyisestään muun muassa eläköitymisen ja eri syistä riittämättömien koulutus-
määrien vuoksi. Poliisien riittävyyttä onkin arvioitava huolella selonteon valiokuntakäsit-
telyssä. Selonteon eduskuntakäsittelyn pohjalta on tulevassa strategiatyössä myös katsot-
5



Pöytäkirjan asiakohta PTK 57/2016 vp
tava tarkemmin, onko olemassa sellaisia uudistustarpeita, joilla voidaan varmistaa viran-
omaisten kyky toimia tehokkaasti, turvallisuutta parantavasti ja ongelmia ennalta ehkäise-
västi. Ydintehtävät on käytävä lävitse, on arvioitava työnjakoa ja pohdittava, voivatko
esimerkiksi poliisi, Puolustusvoimat, Rajavartiolaitos tai Tulli tehdä nykyistä kokonaisval-
taisempaa ja syvemmälle menevää keskinäistä yhteistyötä.

Arvoisa puhemies! Eduskunnan hallintovaliokunta on niin viime kuin kuluvallakin vaa-
likaudella lausunnoissaan useaan otteeseen yksimielisesti todennut, että sisäiselle turvalli-
suudelle asetettujen tavoitteitten saavuttaminen kulloisillakin toimintaresursseilla on ollut
vähintäänkin haasteellista, ja sitä se on myös jatkossa. Tässä tilanteessa syksyllä laaditta-
van sisäisen turvallisuuden strategian ja toimenpideohjelman merkitys on olennainen ja
tärkeä. Tämän selonteon tilannekuva, peruslinja ja lähtöasetelma luo jatkotyölle erittäin
vaativan paineen. Jatkotyön tulee perustua vahvasti eduskunnan tästä selonteosta anta-
maan mietintöön ja sen sisältämään ohjaukseen. Strategiatyössä on käytävä myös tiivistä
vuoropuhelua eduskunnan suuntaan.

Tulevaisuutta silmällä pitäen on myös tärkeää luoda vakiintuneita toimintatapoja. Esi-
merkiksi sisäisen turvallisuuden selonteko on perusteltua antaa vastaisuudessa vaalikausit-
tain. Keskusta myös esittää parlamentaarista neuvottelukuntaa rakentamaan puolueitten
välille vaalikaudet ylittävää yhteistä näkemystä yhteiskuntamme turvallisuudesta ja tule-
vaisuudessa tehtävistä ratkaisuista.

Arvoisa puhemies! Turvallisuus ei ole vain päättäjien ja viranomaisten asia. Suomalais-
ten laaja vapaaehtoistyö täydentää ja tukee tärkeällä tavalla viranomaisten toimintaa. Näin
esimerkiksi sopimuspalokuntien toimintaedellytysten turvaaminen on ykkösasioita aloitet-
tavassa pelastustoimen uudistuksessa. Jokainen voi myös itse tehdä turvallisen arjen puo-
lesta paljon. Meidän on yhdessä torjuttava rasismia, vihapuheita ja väkivaltaa. Päättäjiltä
odotetaan esimerkin voimaa vastakkainasettelujen purkamisessa. Nyt jos koskaan on ra-
kennettava siltoja. Tätä yhteistyökykyä ja esimerkin voimaa testaamme myös tässä lähete-
keskustelussa. 

Itse uskon ja toivon, että voimme tänään käydä vakavista asioista hyvin rakentavaa ja
enemmän tulevaisuuteen kuin menneisyyteen katsovaa keskustelua.

Puhemies Maria Lohela: Perussuomalaisten eduskuntaryhmä ja edustaja Mattila.

14.24 Pirkko Mattila ps (ryhmäpuheenvuoro): Arvoisa rouva puhemies! Sisäisen turval-
lisuuden selonteko lähti liikkeelle jo edellisen eduskunnan lausumasta sisäisen turvallisuu-
den selonteon laatimiseksi, kun käsiteltiin poliisin hallintorakenteen uudistusta. Tämän jäl-
keen turvallisuusviranomaisten toimintaympäristössä on tapahtunut huomattavia muutok-
sia, ja on hyvä, erittäin hyvä, että nykyinen hallitus kiirehti tämän selonteon laatimista. Nyt
käsiteltävä selonteko ansaitseekin kiitosta osakseen, vaikka se enemmän painottuu turval-
lisuusviranomaisten resurssien analyysiin. Poikkihallinnollisuutta tarvitaan jatkotyössä li-
sää. Toivottavasti nämä seikat otetaan huomioon sisäisen turvallisuuden strategiaa laadit-
taessa, sillä laaja strategiatyö vastaa eduskunnan lausumaan.

Arvoisa puhemies! Lyhykäisyydessäänkin sisäisen turvallisuuden selonteko antaa kau-
nistelemattoman kuvan suomalaisen turvallisuusviranomaisen työmaasta. Voimavarat
ovat valtion taloudellisen tilanteen takia niukat, mutta onneksi vielä riittävät. Jos haluam-
me säilyttää Suomen yhtenä maailman turvallisimmista maista, niin suunta ja linja on pi-
dettävä kirkkaana. Resurssit tulee turvata, vaikka niukkoina aikoina se on haasteellista.
6



Pöytäkirjan asiakohta PTK 57/2016 vp
Tämä ei tarkoita panostusta vain ja ainoastaan perinteisiin turvallisuudesta vastaaviin vi-
ranomaisiin, vaan satsauksien perusteissa pitää olla laaja ymmärrys kaikista niistä seikois-
ta, joista ihmisen turvallisuus arjessa muodostuu, perheissä, kunnissa, alueellisessa tasa-ar-
vossa, kansalaisten tasa-arvossa, kuten Pohjoismaiseen hyvinvointimalliin on perinteisesti
kuulunut.

Suomalaisten turvallisuusviranomaisten yhteistyö on aina ollut erinomaista ja tehokas-
ta. Tornion järjestelykeskuksen nopea pystyttäminen viime syksynä ja sen toiminta kovan
paineen alla on hyvä esimerkki yhteistyöstä. Sisäisen turvallisuuden strategian yksi pää-
kohdista tulee olla viranomaisyhteistyön kehittäminen. Nykyiset ja tulevatkin turvalli-
suusuhat nimittäin ovat poikkihallinnollisia, jos näin voi sanoa, monia eri organisaatioita
koskevia. Laajempaa sisäisen turvallisuuden strategiaa laadittaessa on otettava huomioon
kansalaisten näkökulma, miten arjen turvallisuus koetaan eri puolilla Suomea, lähiöstä har-
vaseudulle, ja miten erilaisten, eri-ikäisten ihmisten turvallisuus taataan turvallisesta kou-
lutiestä aina arvokkaaseen vanhuuteen. Meillä on käytössä jo mittareita turvallisuudelle ja
keinoja siihen, miten turvallisuudentunnetta voidaan mitata. Valitettavasti kotimmekaan
eivät välttämättä ole turvallisia: päivittäin sattuu tapaturmia, eikä perheväkivallasta ole
päästy eroon. Suomi on ratifioinut perheväkivallan vastaisen Istanbulin sopimuksen. Tar-
vitsemme resursseja myös siihen, että naisrauha saadaan maahan.

Monet maamme sisäistä turvallisuutta koskevat haasteet tulevat rajojemme ulkopuolel-
ta. Terroriuhan kasvu Euroopassa ja viime kesänä alkanut laajamittainen turvapaikanhaku-
prosessi haastavat turvallisuuttamme. Viranomaistemme on löydettävä ratkaisukeinot,
vaikka heillä ei ole käytännössä pääsyä ongelmien alkulähteille. Euroopan unionin vuota-
vat ulkorajat ovat vaikuttaneet poikkeuksellisella tavalla Suomen rajojen sisäpuolella.
Myös itärajan kautta tulleet turvapaikanhakijat ovat käytännössä ennennäkemätön ilmiö.
Suomessa viranomaiset vastaavat sisäisestä turvallisuudesta, ja näin on oltava jatkossakin.
Yksityiset turvallisuuspalvelut ja täydennyspoliisi eivät ole ratkaisu pitkäaikaisten ongel-
mien edessä. Olemme menossa väärään suuntaan, jos kansalaiset harkitsevat yksityisten
turvallisuuspalveluiden ostamista, koska epäilevät mediasta saamansa käsityksen perus-
teella, että poliisi tulisi liian myöhään heidän avukseen. 

Mutta kaiken tämän keskellä on kuitenkin tärkeätä huomata, että suomalaiset asuvat
kansainvälisesti vertailtuna turvallisessa maassa. Luottamus turvallisuusviranomaisiin on
korkealla, virkavaltamme on erittäin ammattitaitoista, ja hätänumero, tuo kullanarvoinen
112, vastaa edelleen. Näiden asioiden ylläpito kuuluu yhteiskunnan ydintehtäviin.

Mutta kokonaisuutena: kiitoksia ministerille selonteon esittelystä ja siinä olevista lin-
jauksista.

14.29 Mari-Leena Talvitie kok (ryhmäpuheenvuoro): Arvoisa rouva puhemies! Käsitte-
lemme eduskunnan historian ensimmäistä sisäisen turvallisuuden selontekoa. Tässä yhtey-
dessä on hyvä pohtia, mitä turvallisuus oikeastaan tarkoittaa, mitkä tekijät siihen vaikutta-
vat ja mikä on tämän selonteon tarkoitus. Mihin se meitä eduskuntana ohjaa, jopa velvoit-
taa? Turvallisuus tarkoittaa tunnetta, että jokainen voi elää ilman jatkuvaa huolta tulevai-
suudesta, läheisistä ja heidän turvallisuudestaan. Kyse on myös luottamuksesta yhteiskun-
taa kohtaan ja oikeudentunnosta.

Selonteko antaa meille yhteisen tilannekuvan maamme turvallisuusnäkymästä. Sisämi-
nisteri Orpon johdolla on tehty hyvää työtä. Yhteinen tilannekuva ja arvio toimintaympä-
7



Pöytäkirjan asiakohta PTK 57/2016 vp
ristön muutostarpeista ovat välttämättömiä, jotta voimme keskustella, tehdä tarvittavia lin-
jauksia ja päätöksiä — niin valintoja kuin painotuksia.

Nykypäivän maailmassa turvallisuuteen vaikuttavat laaja-alaiset ilmiöt, eikä niitä voida
lokeroida tai ratkaista yksittäisten hallinnonalojen toimenpiteillä. Maamme turvallisuuden
kannalta ulkoisen ja sisäisen turvallisuuden välillä ei enää ole selvää raja-aitaa, eikä sel-
laista voida vetää. Suomen ollessa yhä kiinteämmin osa kansainvälistä yhteisöä maailman
tapahtumat vaikuttavat epäsuorasti myös maamme sisällä. Turvallisuus rakentuukin mei-
dän keskinäisestä luottamuksestamme niin toisiimme, eri toimijoihin kuin viranomaisiin.
Myös maamme kilpailukyvyn kannalta on keskeistä, miten turvallisena maana Suomea pi-
detään.

Arvoisa rouva puhemies! Turvallisuusviranomaistemme resurssit ovat kipurajoilla. Jo-
kaisella turvallisuusviranomaisella on oma keskeinen tehtävänsä, ja niiden toimintaedelly-
tykset on turvattava. Selonteossa tuodaan esille realistinen tilannekuva siitä, millaisia pai-
neita sisäisen turvallisuuden alaan kohdistuu. 

Selonteossa on linjattu, että poliisien määrä vakiinnutetaan noin 7 000 poliisin tasolle tä-
män vaalikauden aikana. Kokoomus pitää tätä tasoa ehdottomana miniminä, jonka alle ei
voida mennä. Poliisien määrän riittävyyttä tulee säännöllisesti myöskin arvioida jatkokä-
sittelyssä. Hallituksen linjaus poliisien koulutusmäärien lisäämisestä on olennainen. Hätä-
keskuslaitoksen resurssit vakiinnutetaan 600 henkilötyövuoden tasolle. Hätäkeskuksen ly-
hyt vasteaika ja kyky reagoida nopeasti soittajan asiaan on keskeistä avun välittämisessä.
Käynnissä oleva tietojärjestelmäuudistus mahdollistaa verkottuneen toimintamallin käyt-
töönoton. Rajavartiolaitoksella on tärkeä tehtävä huolehtia kaikkien aluerajojemme koske-
mattomuudesta. Maarajamme valvonnan lisäksi merivartiosto tekee keskeistä työtä meri-
rajamme turvaamisessa huolehtien niin pelastustehtävistä kuin elinkeinoelämän logistii-
kan kannalta keskeisen merenkulun toimintaedellytyksistä. Rajavartiolaitoksen tilanne on
resurssien puolesta haastava, ja se on huomioitava. Pelastustoimen ja ensihoidon järjestä-
minen tulee viiden yliopistollista sairaalaa ylläpitävän maakunnan tehtäväksi yhteistyö-
alueittain. Tärkeätä on nyt huolehtia, että uusi ratkaisu turvaa pelastustoimen toimintaedel-
lytykset ja palvelujen riittävän saatavuuden. Pelastustoimen kokonaisuudessa on tärkeää
muistaa sopimuspalokuntien rooli ja tehtävä. Maahanmuuttohallinto on ollut viimeisen
vuoden aikana suurien muutosten kohteena ja se on pystynyt reagoimaan nopeasti muuttu-
neeseen tilanteeseen.

Hyvin toimiva poliisin, Tullin ja Rajavartiolaitoksen PTR-yhteistyö on oiva esimerkki
viranomaisyhteistyön vaikuttavuudesta. PTR-yhteistyö toimii ja tehostaa myös rikosten
selvittämistä. PTR-viranomaisten johtamisvastuita on hyvä selventää ja täsmentää sisäi-
sen turvallisuuden strategiatyössä.

Selonteosta käytävässä jatkokeskustelussa tulee muistaa, että niukentuneet resurssit riit-
tävät oikein kohdennettuina maamme turvallisuuden ylläpitämiseen. Joudumme kuitenkin
tekemään valintoja siinä, miten resursseja käytetään jatkossa vaikuttavammin. Oikea-ai-
kaisilla, harkituilla valinnoilla turvaamme toimivan palveluorganisaation, mutta meillä on
oltava valmiutta keskustella ja priorisoida: voidaanko joidenkin rikosten selvittämistä pai-
nottaa resursoinnissa toisia tärkeämmäksi.

Sisäinen turvallisuus on viranomaistoimintaa paljon laajempi kokonaisuus. Sujuva vi-
ranomaisyhteistyö luo pohjan ehkäistä ja ratkoa ongelmia mahdollisimman varhain. Tur-
vallisuusviranomaisten rinnalla onkin muistettava ennalta ehkäisevän työn merkitys. Mitä
aikaisemmin pystymme tunnistamaan tekijät, jotka johtavat yhteiskunnan turvallisuutta eri
8



Pöytäkirjan asiakohta PTK 57/2016 vp
lailla vaarantaviin asioihin, sitä parempi. Sitä vähemmän syntyy myös kustannuksia, ja sa-
malla on pohdittava, miten saamme hillittyä tai jopa vähennettyä poliisin työmäärän kas-
vua.

Sisäisen turvallisuuden strategiatyössä turvallisuus on ymmärrettävä laaja-alaisesti.
Työhön tulee kutsua mukaan niin viranomaiset kuin kansalaisyhteiskunnan ja elinkeino-
elämän toimijat. Meidän on kyettävä hyödyntämään kunkin osaamista ja resursseja yhteis-
kunnan yhteiseksi hyväksi. Turvallista Suomea ei rakenneta yksittäisten toimijoiden työnä
vaan yhteistyöllä ja kumppanuuksilla aktiivisten ja vastuullisten kansalaisten toimin. Sitä
kautta Suomi on tulevaisuudessakin maa, jossa on turvallista tehdä työtä, yrittää, opiskella
ja elää.

14.35 Mika Kari sd (ryhmäpuheenvuoro): Arvoisa puhemies! On hyvä, että meillä on kä-
sittelyssä ensimmäinen sisäisen turvallisuuden selonteko. Nopeasti muuttuva turvalli-
suusympäristö kuvataan siinä ansiokkaasti. Turvallisuushaasteidemme kehittyessä yhä
monimutkaisemmiksi on selvää, että raja sisäisen ja ulkoisen turvallisuuden välillä on yhä
vaikeampi hahmottaa. Samaan aikaan, kun turvallisuusviranomaisten resurssit ovat talous-
tilanteen puristuksessa vähenemässä, heidän tehtäväkenttänsä muuttuu vaikeammin hallit-
tavaksi muun muassa kyber- ja hybridiuhkien myötä. Yhtälö, jossa voimavaroja vähenne-
tään ja tehtäviä lisätään, ei ole kestävä. Selonteossa peräänkuulutetut uudet toimintatavat,
jotka nojaavat muun muassa viranomaisten yhteistyön kehittämiseen ja tietoteknologian
parempaan hyödyntämiseen, ovat tärkeä kehittämiskohde, ja tarpeen niihin panostamiseen
voi hyvin allekirjoittaa. Mutta täytyy vakavasti kysyä: onko niistä korvaamaan poliisimies-
ten ja -naisten työtä siinä mitassa ja sillä aikataululla kuin nyt on esitetty?

Arvoisa puhemies! Turvallisuus ei ole pelkästään turvallisuusviranomaisten toimintaa,
vaan siihen vaikuttaa kaikki se, mitä yhteiskunnassamme tapahtuu. Ihmisten pahoinvointi
lisääntyy työttömyyden, syrjäytymisen ja osattomuuden kasvun myötä. Leikkaukset hy-
vinvointipalveluihin ja etuuksiin lisäävät paineita. Monet suurimmista turvallisuushaas-
teistamme kumpuavat arjen turvallisuuden puutteista, syrjäytymisestä ja osattomuudesta.

Aivan hiljattain tuli pysähdyttävä uutinen, jossa poliisi kertoi estäneensä kymmeniä vaa-
ralliseksi arvioituja väkivallantekoja. Paitsi että tämä kertoo jotain hätkähdyttävää ajasta ja
yhteiskunnasta, jossa elämme, uutinen kertoo myös tärkeitä asioita suomalaisista viran-
omaisista. Meillä on erittäin osaavat poliisit, jotka kykenevät aidosti ennalta ehkäisemään
näitä hirmutekoja. Toiseksi uutinen on merkittävä osoitus siitä, että suomalaiset turvalli-
suusviranomaiset kertovat avoimesti toiminnastaan. Tämän jälkimmäisen asian merkitys-
tä kansalaisten turvallisuudentunteelle ja luottamukselle poliisiviranomaiseen ei pidä ali-
arvioida. Poliisien riittävä määrä on keskeinen osa tätä luottamuspohjaa. Valitettavasti hal-
lituksen toimet ovat ristiriidassa selonteon kanssa ja kasvattavat osaltaan turvattomuuden-
tunnetta. Viime vaalikaudella 7 500 poliisia oli perussuomalaisille liian alhainen taso, jopa
välikysymyksen arvoisesti — nyt olette tyytymässä selonteossa 7 000:een. Hallituksen ke-
hyslinjauksilla mennään jopa alle 6 500:n. Tämä ei riitä SDP:lle. Me vaadimme ehdotto-
maksi minimitasoksi 7 200 poliisia. Se on ehdoton minimi, jos huomioimme paitsi maan
talous- myös turvallisuustilanteen. Lisäksi, jotta heikentyneeseen turvallisuustilanteeseen
voidaan vastata, tulee virkamiestyöryhmän esityksen mukaisesti myös selvittää täydennys-
poliisijärjestelmän käyttöönottamista.

SDP:n näkemyksen mukaan kuljettaessa kohti sisäisen turvallisuuden strategiaa on erit-
täin tärkeää, että 1) turvallisuusviranomaisten perustoiminnasta pidetään kiinni ja tähän
9



Pöytäkirjan asiakohta PTK 57/2016 vp
taataan riittävät resurssit, poliisien ehdoton minimitaso 7 200, 2) viranomaisten toimintaa
kehitettäessä toimivaltuudet pidetään selkeinä, 3) viranomaisten kyvystä ennakoida ja en-
nalta ehkäistä turvallisuusuhkia pidetään kiinni, ja 4) viranomaisten yhteistyötä kehitetään
edelleen ja Tulli otetaan mukaan tähän työhön. Vaikka ihan vielä ei ole näköpiirissä Oy Po-
liisi Ab:tä tai Oy Suomen itäraja Ab:tä, vaikuttaa esimerkiksi yksityisen turva-alan kasvu
turvallisuusviranomaisten työhön. Tässä yhteydessä on ensiarvoisen tärkeää, että vastuut
pidetään selkeinä ja virkavastuuta ei voi ulkoistaa.

Arvoisa puhemies! 1 340 kilometriä rajaa Venäjän kanssa on realiteetti, joka tulee aina
ottaa huomioon turvallisuuspoliittisessa keskustelussa. Muuttunut maailmanpoliittinen ti-
lanne edellyttää valvonnan lisäämistä itärajalla. Poikkeustilanteiden todennäköisyys on li-
sääntynyt, ja siihen voidaan vastata vain lisähenkilöstöllä. Tekniikka ei ota kiinni rajan yli
tulevia ihmisiä. Viranomaisyhteistyö on yksi Suomen turvallisuuskentän suurimmista vah-
vuuksista. Tätä taustaa vasten on valitettavaa, että Tulli on jätetty pois tästä selonteosta ko-
konaan.

Arvoisa puhemies! Kun puhutaan sisäisestä turvallisuudesta, puhutaan yhteiskunnan pe-
rusjärjestelmien toimivuudesta. Hallituksen toimet, kuten leikkaukset peruspalveluihin,
heikentävät osaltaan turvallisuutta. Siihen päälle tehdyt leikkaukset turvallisuusviran-
omaisten resursseihin johtavat meidät kestämättömään tilanteeseen. Kansalaisten turvalli-
suudesta on kyettävä huolehtimaan kaikissa tilanteissa. Se on yhteiskunnan yksi päätehtä-
vä.

14.41 Olli-Poika Parviainen vihr (ryhmäpuheenvuoro): Arvoisa rouva puhemies! Vih-
reä eduskuntaryhmä jakaa hallitusohjelman tavoitteen varmistaa Suomen olevan maail-
man turvallisin maa asua, yrittää ja tehdä työtä. Sisäisen turvallisuuden selonteko ja sitä
seuraava strategia toivottavasti ohjaavat näiden tavoitteiden edistämiseen. Turvalli-
suusympäristössämme on tapahtunut muutoksia, kuten on tapahtunut muutoksia myös
kansalaisten kokemassa turvallisuuden tunteessa. Näihin muutoksiin meidän on vastatta-
va. Esimerkiksi terrorismin ja kaikenlaisen ekstremismin ehkäisy vaatii määrätietoisia toi-
mia jo nyt. Emme elä umpiossa, ja maailman epävakaudet heijastuvat meillekin.

Esimerkki ympäristön muuttumisesta on lisääntyvät hybridi- ja kyberuhat. Näihin vas-
taaminen edellyttää sekä säädösten tarkastelua että resurssien kohdentamista näiden uh-
kien ja tapahtuneiden rikosten selvittämiseen. Samalla viime vuosien karut paljastukset
muista maista muistuttavat tarpeesta suojata myös ihmisten perusoikeuksia. Toinen esi-
merkki muutoksesta on rajavalvonnan tilanne. Esitys rajavalvonnan vahvistamiseksi on
välttämätön. Tämä liittyy paitsi rikollisuuden torjuntaan ja odottamattomiin tilanteisiin
myös esimerkiksi siihen, että rajoillemme saapuvien ihmisten turvapaikkakäsittelyt saa-
daan alulle asianmukaisesti ja ilman turhaa viivästystä.

Ihmisten luottamus toisiinsa ja viranomaisiin on se kivijalka, jonka päälle turvallisuus ja
kaikki muu hyvinvointi yhteiskunnassamme rakentuu. Sen luominen ja ylläpitäminen on
raskasta mutta menettäminen helppoa. Jokaisen pitää voida kokea olevansa Suomessa tur-
vassa ja saavansa apua niin omassa kodissaan, kadulla, koulussa kuin työpaikallakin. Tämä
koskee myös esimerkiksi oman mielensä mukaan pukeutuvaa naista, Suomesta turvaa ha-
kevaa somalia ja kumppaninsa väkivallan kohteeksi joutuvaa miestä.

Sisäisen turvallisuuden selonteko on omalla alallaan kattava, mutta turvallisuus ei katso
ministeriöiden rajoja. Selonteon rajaaminen sisäministeriön toimialaan sivuuttaa esimer-
10



Pöytäkirjan asiakohta PTK 57/2016 vp
kiksi eriarvoisuuden, köyhyyden ja syrjäytymisen ehkäisyn. Ne ovat sisäiselle turvallisuu-
dellemme aivan olennaisia. Oli kyse sitten lasten luokkayhteiskunnan estämisestä, opiske-
lupaikan järjestämisestä jokaiselle nuorelle tai fiksusta työllisyyden hoidosta, ne kaikki ra-
kentavat turvallista Suomea. Esimerkiksi lähisuhdeväkivaltaan ei kyetä nykyisellään vas-
taamaan Suomessa riittävästi. Ihmisiä on jopa käännytetty turvakotien ovelta.

Sosiaalisia ongelmia lisäävä politiikka heikentää yleistä turvallisuutta. Ongelmia ennal-
ta ehkäisevä politiikka vuorostaan tuo vakautta ja turvallisuutta. Kyse ei ole vain resurs-
seista. Esimerkiksi armeijan kutsuntavaiheessa olisi tärkeää ottaa paremmin koppia myös
heistä, jotka putoavat valinnoista pois erilaisten ongelmien vuoksi. Tässä kuten muussakin
syrjäytymistä ehkäisevässä työssä on syytä varoa leimaamasta ihmisiä tai kohtelemasta on-
gelmia kohtaavia nuoria yhtenäisenä möykkynä, jonka pulmiin löytyy yksi yksinkertainen
ratkaisu.

Arvoisa rouva puhemies! Selonteko on poliisin työn kannalta karua luettavaa. Vihreät
jakavat huolen kaduilla ja kenttätyössä toimivien poliisien määrästä koko Suomessa. Po-
liisien määrää ei pidä enää vähentää. Tarvitsemme riittävästi määrärahoja siihen, että po-
liisien määrää kenttätyössä voidaan päinvastoin jatkossa kasvattaa. Yleisesti hallintoa on
toki lupa kehittää ja keventääkin. Kannamme osaltamme vastuun myös siitä, että mekin
olemme aikanaan olleet hyväksymässä leikkauksia juuri poliisihallintoon. Silloin piti vali-
ta, leikataanko esimerkiksi sosiaaliturvasta, opettajista, sairaanhoitajista vai poliisin hallin-
nosta. Meidän mielestämme nämä kolme ensimmäistä olivat turvallisuuden kannalta tär-
keimpiä. Hallinnon ja myös valtioiden rajat ylittävä yhteistyö on yksi tapa saada rajallisilla
resursseilla aikaan parempaa. Kannatammekin esimerkiksi selonteossa mainittua poliisin,
Tullin ja Rajavartiolaitoksen yhteistyön tiivistämistä edelleen. 

Poliisi heijastelee kansaa. Poliisiin myös luotetaan Suomessa laajasti, ja tätä luottamus-
ta kannattaa ylläpitää. Se onnistuu vain, jos poliisin mahdollisuudet ratkaista rikoksia säi-
lyvät vähintään nykytasolla. Mielestämme se edellyttää myös esimerkiksi maahanmuutta-
jataustaisten poliisien määrän asteittaista kasvattamista vastaamaan väestöpohjaa. Se tar-
koittaisi esimerkiksi sen varmistamista, että maahanmuuttajataustaisilla ihmisillä on todel-
liset mahdollisuudet hakeutua poliisikoulutukseen ja että heitä myös kannustetaan siihen,
kuten Helsingissä jo tehdään. Toinen tärkeä asia on poliisin tekemän ennalta ehkäisevän
työn ja lähipoliisitoiminnan lisääminen. Moni rikos jää tekemättä, jos poliisi toimii aktii-
visesti esimerkiksi järjestöjen, uskontokuntien ja eri ryhmien kanssa. Hyviä askelia on jo
otettu, tarvitsemme isomman vaihteen.

Viimeisenä, arvoisa puhemies, selonteossa kiinnitetään paljon huomiota maahanmuut-
toon ja turvapaikanhakijoihin. Meidän on oltava tiukkoja sekä maahanmuuttajien tekemän
väkivallan ja maahanmuuttajayhteisöjen sisäisen syrjinnän että maahanmuuttajiin kohdis-
tuvan väkivallan ja syrjinnän suhteen. Samalla tarvitsemme hyvää ja yksilöllistä kotoutta-
mista. Hallitus on esittänyt myös hyviä toimia kotouttamiseen. Toisaalta esimerkiksi per-
heenyhdistämisen kohtuuton vaikeuttaminen on kuitenkin paitsi itsessään kylmää ja kovaa
myös räikeässä ristiriidassa kotoutumisen kokonaisuuden kanssa. Toimivat perhesuhteet ja
lähiyhteisöt monesti rauhoittavat niin suomalaisia kuin muualta tulleitakin, etenkin nuoria
miehiä. 

Arvoisa puhemies! Selonteon ja sitä seuraavan strategian onnistumisen ratkaisee toi-
meenpano. Toivomme, että esiin nostamistamme huomioista olisi apua, kun siirrymme sa-
noista tekoihin.
11



Pöytäkirjan asiakohta PTK 57/2016 vp
14.46 Matti Semi vas (ryhmäpuheenvuoro): Arvoisa rouva puhemies! Suomi on turvalli-
nen maa monien mittapuiden mukaan, ja on hyvä, että tämä sisäisen turvallisuuden selon-
teko valmistui tähän tilanteeseen, sillä Suomen sisäisen turvallisuuden tilanne muuttui vii-
me vuoden aikana kahdella eri tavalla: Ensinnäkin, Sipilän hallitusohjelma sisälsi sisämi-
nisteriön hallinnonalalle rajut säästötoimenpiteet, jotka tulevat heikentämään esimerkiksi
poliisien ja Rajavartiolaitoksen toimintamahdollisuuksia. Toisaalta viime vuoden aikana
lisääntynyt turvapaikanhakijoiden määrä loi kansalaisten keskuudessa epävarmuutta, lisä-
si viranomaisten työtaakkaa ja synnytti huolta Suomen sisäisen turvallisuuden tilasta.

Arvoisat ministerit! Jo nyt Poliisiammattikorkeakoulusta valmistuu vähemmän poliise-
ja kuin palveluksesta vuosittain eläköityy. Tämän hetken arvion mukaan hallitusohjelman
säästötavoite tietää sitä, että poliisimäärä vähenee vuoteen 2020 mennessä 800 poliisilla.
Kehystavoitteen toteutuminen tietää myös sitä, että ei yhtään poliisia palkata eläköityvien
tai virkavapaalle jäävien poliisien tilalle. Tämä johtaa siihen, ettei yksikään Poliisiammat-
tikorkeakoulusta kehysaikana valmistuva poliisi tule saamaan koulutustaan vastaavaa työ-
paikkaa. Rikostorjunnan osalta hallituksen säästöt johtavat henkilöstön ylikuormittami-
seen, rikostorjunnan tuloksen laskuun ja ihmisten turvattomuuden lisääntymiseen. Poliisi-
määrän vähentäminen tietää myös toiminnan keskittämistä isommille paikkakunnille,
mikä tietää romahdusta erityisesti harvaan asuttujen alueiden turvallisuudessa. Siellä tur-
vallisuuden takeeksi ei riitä pelkkä tyhjennetyn laitoksen poliisikyltti, eikä sähköinen
asiointi auta, jos avuntarve on suuri. Poliisin läsnäolo on turvattava myös pitkien etäisyyk-
sien Suomessa. Kaikilla ihmisillä on oltava mahdollisuus asuinpaikasta riippumatta saada
poliisin apua helposti ja nopeasti.

Samankaltaiseksi on tilanne kehittynyt myös Rajavartiolaitoksen osalta. Tällä turvalli-
suuden osa-alueella on jo aikaisemmin vähennetty satoja rajavartijoita. Nyt lupaus itärajan
valvonnan vahvistamisesta 160 rajavartijalla tehdään kuitenkin niin, että 100 siirretään
muualta ja loput 60 olisivat todellista vahvistusta. Tosin heidän palkkarahansa puuttuvat
tällä hetkellä vielä budjetista, mutta uskotaan, että ne tulevat sinne.

Arvoisa rouva puhemies! Me vasemmistoliitossa haluamme puolustaa ihmisen arjen
elämää ja turvallisuutta. Meistä on tärkeää, että Suomessa löytyy riittävät viranomaisvoi-
mavarat turvaamaan ihmisten arkea.

Asia, joka on jäänyt vähemmälle huomiolle sisäisen turvallisuuden osalta, on liikenne-
turvallisuus. Sitä arvioitaessa näyttää siltä, että liikkuvan poliisin lakkauttaminen ja voima-
varojen poisotto liikenteen päältä oli virhearvio. Esimerkiksi viime vuonna lähtivät kuole-
maan johtavat liikenneonnettomuudet voimakkaaseen kasvuun. Niitä oli peräti yli 40
enemmän kuin vuonna 2014. Huomioitavaa on kuitenkin, kuinka laiton ulkomaalaisten
rekkojen käyttö Suomen sisäisessä liikenteessä sekä laillinen ulkomaankuljetusten määrä
teillämme lisääntyy. Liikennealalla toimivat järjestöt ja poliisit ovat viestittäneet meille,
että raskaan liikenteen valvonta teillämme on vähentynyt liikkuvan poliisin lakkauttami-
sen jälkeen. Tiedossa on, että Suomen teillä kulkee ulkomaalaisia rekkoja, joiden kunto ja
kuormaus eivät vastaa suomalaisen lain vaatimuksia. Kuljettajat ajavat oudossa maassa,
oudoissa olosuhteissa, usein talviaikana huonoilla renkailla varustetuilla rekoilla. Lisäksi
kabotaasikuljetuksiin liittyy paljon harmaata taloutta. Erityinen riski liikenneturvallisuu-
delle raskaassa liikenteessä on ajo- ja lepoaikamääräysten rikkominen. Nyt ajo- ja lepoai-
kavalvonta on täysin retuperällä. Liikenteessä ei ole riittävästi viranomaisia, joilla olisi riit-
tävä osaaminen ajo- ja lepoaikapiirturien tarkistamiseen. Tämän kaiken kuriin ja liikenne-
turvallisuuden kuntoon laittaminen puoltaa maantiepoliisijärjestelmän uudelleen käyttöön
12



Pöytäkirjan asiakohta PTK 57/2016 vp
ottamista. Muistutankin tässä vaiheessa, että viime kaudella sisäisen turvallisuuden minis-
terityöryhmässä vain ministeri Kyllönen puolusti liikkuvan poliisin säilyttämistä.

Lopuksi, arvoisa rouva puhemies: Me vasemmistoliitossa olemme kiinnittäneet huo-
miota ministeri Orpon asialliseen tehtävänhoitoon. Hän on pyrkinyt rauhoittamaan yli äy-
räiden käytävää keskustelua. Ministeri Orpo on sanonut selkeästi, ettei Suomessa järjes-
tyksenpito kuulu katupartioille vaan viranomaisille. Olemme tästä samaa mieltä. Myös
Tornion järjestelykeskus saatiin toimintaan ripeästi, mikä on erittäin hyvä asia.

Puhemies Maria Lohela: Ruotsalainen eduskuntaryhmä, edustaja Blomqvist.

14.52 Thomas Blomqvist r (ryhmäpuheenvuoro): Arvoisa rouva puhemies! Voimme kai
kaikki myöntää sen, että tämän päivän maailmassa ja myös Suomessa on uusia jännitteitä,
jotka uhkaavat sisäistä turvallisuutta — jännitteitä, jotka eivät olleet yhtä tuntuvia 10—15
vuotta sitten. Tällöin puhumme kyberturvallisuudesta ja hybridisodasta, me puhumme kes-
kellä Euroopan metropoleja hyvin järjestäytyneestä ja sokealla voimalla iskevästä terroris-
mista, me puhumme ihmisarvoa loukkaavasta rasismista ja vihapuheesta ja myös demo-
kraattisista pelisäännöistä piittaamattomasta äärioikeistosta, joka tahtoo ottaa lain omiin
käsiinsä. Sisäisen turvallisuuden uhkana on myös ihmiskauppa ja naisiin kohdistuva väki-
valta, joka on edelleen maassamme suuri ongelma ja työllistää meidän viranomaisiamme.

Värderade fru talman! I redogörelsen som vi nu behandlar slås fast att vårt lands östgräns
ska förstärkas med 160 gränsbevakare. Det är säkert motiverat att östgränsen stärks, men
det borde inte ske på bekostnad av sjöbevakningen eller de allmänna polisresurserna. En-
ligt redogörelsen planerar gränsbevakningsväsendet att avstå från sjöbevakningsstationer-
na i Porkala, Kaskö, Kalajoki och Kemi. Särskilt Porkala är en strategiskt viktigt utpost i
Finska viken. Nu flyttar man i praktiken tilläggsresurser från Finska viken till östgränsen,
trots att vi vet att aktiviteten på Östersjön under de senaste åren har ökat, inte minskat.

Arvoisa puhemies! Mikä jää päällimmäiseksi vaikutelmaksi, kun lukee selonteon kokonai-
suudessaan? Johtopäätöstä voi kuvata paradoksaaliseksi: uhat ja epävarmuus lisääntyvät
monilla tasoilla, mutta samanaikaisesti ne on kohdattava pienenevin resurssein. Toisaalta
selonteossa julistetaan, ehkä jopa hiukan pateettisesti, että Suomesta tulee maailman tur-
vallisin maa, toisaalta myönnetään avoimesti, että poliisin näkyvä ja järjestelmällinen val-
vonta vähenee huomattavasti.

Lainaan selontekoa sivulta 16: "Merkittävästi vähentyvä valvonta todennäköisesti lisää
yleisellä paikalla tapahtuneiden häiriöiden ja rikosten, pahoinpitelyjen ja vahingontekojen
ynnä muiden, määrää." Tämä on oikeastaan hämmästyttävän suoraa ja kaunistelematonta
tekstiä. Poliisiasemien sulkeminen pienillä paikkakunnilla johtaa siihen, että poliisipartiot
tulevat olemaan niin sanotusti paljon tien päällä. Voidaankin kysyä, onko tämä tehokasta
ajankäyttöä. Esimerkiksi omalla alueellani on jo päätetty sulkea Hangon poliisiasema.
Kyse on satamakaupungista, jossa poliisin läsnäoloa tarvittaisiin muun muassa sen vuoksi,
että siellä on esiintynyt jossain määrin järjestäytynyttä rikollisuutta. Maalaisjärki sanoo,
että oma paikallinen poliisiasema olisi parempi kuin se, että partiot lähtevät liikkeelle suu-
remmista naapurikaupungeista.
13



Pöytäkirjan asiakohta PTK 57/2016 vp
Värderade talman! Redogörelsen säger öppet att många brott blir outredda på grund av re-
sursbristen. Det är skäl att fråga sig vilken inverkan det här har på den allmänna rättsupp-
fattningen, säkerhetskänslan och på polisens egen arbetsmoral. Vi borde inte undervärdera
betydelsen av att även mindre brott utreds och att polisen är närvarande i samhället för att
preventivt hindra brott. Polisen bör även aktivare rekrytera personal bland etniska minori-
teter och kvinnor. Väsentligt är att samhället på bred front i skolor, kommuner och andra
sociala sammanhang motverkar utslagning. Det är genom preventivt arbete och integra-
tionsinsatser som vi kan se till att det inte uppstår utanförskap som i förlängningen kan hota
den inre säkerheten. Alla ska tas med och alla ska känna sig delaktiga.

Arvoisa puhemies! Keskeistä on, että koko ketju on kunnossa: poliisi, syyttäjä ja tuomio-
istuimet. Järjestelmässä ei saa olla tulppia, jotka johtavat käsittelyaikojen pidentymiseen
entisestään. Tätä korosti parlamentaarinen työryhmä runsas vuosi sitten Kari Tolvasen joh-
dolla ja katsoi, että runsaat 70 miljoonaa euroa pitäisi lisätä oikeusturvan varmistamiseen.
Nyt puheena olevassa selonteossa kuitenkin toisenlaisilla taloudellisilla realiteeteilla on
ratkaiseva ohjausvaikutus.

Ruotsalainen eduskuntaryhmä pitää hyvänä, että hallitus on käynnistänyt lainsäädäntö-
hankkeita toisaalta tiedustelulainsäädännön uudistamiseksi ja toisaalta suurempien val-
tuuksien antamiseksi Rajavartiolaitokselle hybridiuhkiin reagoimiseen.

Värderade talman! Avslutningsvis vill jag betona svenskans roll. Då gränsbevaknings- och
räddningsväsendet reformerar och trimmar sina strukturer bör man se till att det finns kvar
enheter med svenska som förvaltningsspråk. För polisens del ska också de regionala enhe-
terna som bildats på språklig grund finnas kvar i framtiden, vilket — om jag förstått saken
rätt — också minister Orpo har signalerat. — Tack.

Puhemies Maria Lohela:  Kristillisdemokraattinen eduskuntaryhmä, edustaja Päivi Räs-
änen, jonka jälkeen sitten ministeri Orpolle mahdollisuus käyttää puheenvuoro, jos hän
niin toivoo.

14.57 Päivi Räsänen kd (ryhmäpuheenvuoro): Arvoisa puhemies! Suomi on edelleen tur-
vallinen maa. Osaavien ja maailman parhaiten koulutettujen viranomaistemme toimintaky-
ky on tähän asti kyetty säilyttämään. Rakenteellisilla uudistuksilla on kevennetty hallintoa
ja siirretty voimavaroja poliisin ja rajavartijoiden kenttätyöhön. Nyt on muutos näköpiiris-
sä.

Sisäisen turvallisuuden selonteko on karua luettavaa — rehellisestä kuvauksesta on an-
nettava sisäministeriölle tunnustus. Poliisin, Rajavartiolaitoksen, pelastustoimen ja hätä-
keskusten toimintakyvyn rapautumista resurssien vähenemisen seurauksena luetellaan si-
vutolkulla. Hallitus kertoo, että häiriöiden ja rikosten määrä lisääntyy, poliisin ja hätäkes-
kusten toimintavalmiusajat pidentyvät, osa tehtävistä jää kokonaan hoitamatta, yhä useam-
mat rikokset jäävät selvittämättä, harvaan asuttujen alueiden turvallisuuden ylläpito vai-
keutuu, riski oman käden oikeuden käyttöön kasvaa ja väestön turvallisuudentunne ja jopa
yhteiskuntarauha heikkenevät merkittävästi — kaikki tämä tuolta selonteosta.

Selonteossa varoitetaan poliisien määrän laskusta 7 000:n tasolle. Totuus on kuitenkin
vielä pahempi. Eduskunta on juuri käsitellyt hallituksen linjauksen julkisen talouden suun-
nitelmaksi, jonka mukaan poliisimäärärahat alenevat kehyskaudella niin, että vuonna 2019
14



Pöytäkirjan asiakohta PTK 57/2016 vp
poliisimäärä alenisi noin 6 700:aan, mikä tarkoittaisi siis 500 poliisia vähemmän kuin tällä
hetkellä. Hallitus on siis kehyspäätöksessä linjannut vielä huomattavasti suuremman leik-
kauksen poliisin rahoitukseen kuin selonteossa nyt poliittisesti linjataan. 

Kristillisdemokraattinen eduskuntaryhmä edellyttää, että hallitus antaa eduskunnalle
selvityksen poliisin rahoituksen keskenään ristiriitaisista esityksistä sekä tarvittavat mää-
rärahalisäykset kehyksiin. Pidemmällä aikavälillä emme saa tyytyä tähän 7 000 poliisin ta-
soon. Tavoite tulee asettaa vähintään nykytasolle. Poliisitoimintaan kohdennetut säästöt
ovat kestämättömiä, kun samaan aikaan toimintaympäristö muuttuu yhä haastavammaksi.
Laiton maahantulo ja turvapaikanhakijoiden määrän kymmenkertaistuminen ovat merkin-
neet satojen miljoonien eurojen lisäpanostuksia vastaanottotoimintaan, oleskelulupahake-
musten käsittelyyn ja myöhemmin kotouttamiseen. Tämä on ollut välttämätöntä ja väistä-
mätöntä, mutta eikö samalla tulisi huolehtia myös koko väestön turvallisuudesta?

Kaikkien eduskuntapuolueiden edustajista muodostettu parlamentaarinen ryhmä esitti
yksimielisesti reilu vuosi sitten ennen eduskuntavaaleja, että sisäisen turvallisuuden taso
säilytettäisiin nyt kuluvalla vaalikaudella 95 miljoonan euron määrärahalisäyksin. Kehyk-
sissä on vain noin puolet tästä tarpeesta. Hallitus ei taannoisessa kehyspäätöksessään var-
sinaisesti lisännyt poliisin määrärahoja nykyisestä, vaan ainoastaan vähensi hallitusohjel-
man kehyksiin sisältyneitä säästöpäätöksiä.

Terrorismin, Venäjän kehityksen ja kyberuhkien ohella ei pidä unohtaa arjen suurinta
uhkaa sisäiselle turvallisuudelle: työttömyyden, päihde- ja mielenterveysongelmien sekä
yksinäisyyden aiheuttamaa syrjäytymistä. Sisäisen turvallisuuden haasteet on muistettava
myös ajankohtaisessa alkoholilain uudistuksessa. Alkoholin saatavuuden laajentaminen li-
sää kulutusta, poliisien työkuormaa, alkoholihaittoja, turvattomuutta ja yhteiskunnan kus-
tannuksia. Yhteiskunnan resursseja voidaan säästää ja inhimillistä kärsimystä vähentää
puolestaan silloin, kun perheiden ja lähiyhteisöjen hyvinvointia ja jaksamista tuetaan ja
kun kansalaisia yhdistävät elämää kantavat arvot.

Arvoisa puhemies! Mitä kansalaiset odottavat turvallisuusviranomaisilta? Sitä, että hä-
täkeskukseen soittavalle vastataan kohtuullisessa ajassa, sitä, että poliisi, ambulanssi tai
paloauto saapuu nopeasti paikalle tai että poliisi ylipäänsä ottaa tapahtuneen rikoksen tut-
kittavaksi. Selonteossa ehdotetaan poliisin tehtävien poliittista priorisointia, että eduskun-
ta päättäisi, mitkä tehtävät poliisi voi jättää hoitamatta resurssipulassa. Toinen vaihtoehto
on, että ensilinjassa oleva viranomainen, esimerkiksi hätäkeskuspäivystäjä, joutuu prio-
risoimaan, kenelle annetaan apua. Nämä molemmat vaihtoehdot on vältettävä. Poliisin, hä-
täkeskusten ja Rajavartiolaitoksen toimintakyvyn säilyttämisessä nykyisellään ei ole kysy-
mys miljardien tai satojen miljoonien eurojen vuosikorotuksista. Muutaman kymmenen
miljoonan euron panostuksella kyetään varmistamaan sisäinen turvallisuus niin, ettei vir-
kamiesten tarvitse kirjoittaa turvallisuuspoliittisia kauhuskenaarioita. Turvallisuudesta
huolehtiminen on valtion ydintehtävä, eikä siitä tule tinkiä suhdanteiden mukaan.

Puhemies Maria Lohela: Sitten ministeri Orpolle 3 minuuttia, ja sen jälkeen ministeri
Soini käyttää lyhyen puheenvuoron.

15.03 Sisäministeri Petteri Orpo: Arvoisa rouva puhemies! Ensinnäkin kiitos hyvin ra-
kentavista puheenvuoroista kaikille eduskuntaryhmille.

Muutamia kommentteja heti alkuun.
15



Pöytäkirjan asiakohta PTK 57/2016 vp
Tämä poliisien määrä oli lähes kaikissa puheenvuoroissa esillä, ymmärrettävästi. Se on
meidän hallituspuolueidenkin huolenaihe, ja se on siksi niissä harvoissa jo tässä vaiheessa
tehdyissä poliittisissa linjauksissa, jotka selontekoon on liitetty. Selonteko on turvallisuus-
viranomaisten karu kertoma siitä, missä mennään, eli totuuden tunnustaminen on viisau-
den alku, eli katsotaan tosi rehellisesti, avoimesti se, mikä tämä turvallisuustilanne on ja
mitä uhkia siihen tulee, ja siihen lähdetään nyt vastaamaan.

Ne, mitä haluttiin jo tässä vaiheessa tehdä, löytyvät hallituksen linjauksesta. Tästä mää-
rästä me olemme myöskin arvioineet — kun se meni siihen noin 7 000:een nykyisestä
7 850:sta — että se on reaalisesti saavutettavissa, koska me olemme tälle vuodelle nyt jo li-
sänneet merkittävästi aloituspaikkoja Poliisiammattikorkeakouluun, ja sitä pitää jatkaa. Se
7 000 tässä kovan eläköitymisen keskellä on kova tavoite, ja siihen nyt on jo lähdetty tällä
koulutusmäärän nostolla. Jos pelivaraa löytyy sitten tulevina vuosina, niin niitä koulutus-
määriä voidaan edelleen nostaa, mutta tämä oli tärkeä linjaus sisäisen turvallisuuden mi-
nisteriön näkökulmasta, että tämä 7 000 saatiin tässä vaiheessa, kun on totta, että se on eri-
lainen kuin jos lasketaan puhtaasti teoreettisesti kehyksen pohjalta. Kehys tehtiin ennen
kuin selonteko valmistui, ja nyt tämän selonteon käsittelyllä ja tulevalla strategiatyöllä luo-
daan pohjaa sitten niille päätöksille, mitä tehdään tulevissa budjeteissa ja tulevissa kehyk-
sissä. Määrärahatilanne on tänä vuonna, voisi sanoa, melko hyvä, ensi vuonna kohtuulli-
nen, ja ne isot haasteet kohdistuvat seuraaviin vuosiin ja niihin ehditään tekemään korjaus-
liikkeitä, mutta pitää tehdä myöskin sisäistä kehittämistä edelleen — tavallaan eletään ajas-
sa, jossa kehittämisen pitää jatkua koko ajan.

Voisin ottaa vielä pari ajankohtaista asiaa.
Ensinnäkin, krp todellakin tiedotti näistä estetyistä vakavista väkivallanteon uhista.

Tämä on todellakin uusi tapa, että avoimesti kerrotaan, mutta rauhoittaakseni tilannetta sa-
noisin, että vaikka ne ovat karmean kuuloisia, niin tavallaan mitään muutosta ei ollut ta-
pahtunut vaan poliisi on estänyt näitä vastaavalla tavalla, hyvällä, ammattitaitoisella, en-
nalta ehkäisevällä työllä, mutta nyt kun krp:hen on muodostettu tällainen instrumentti, joka
kerää tämän tiedon, niin se on yhdessä paikassa ja siksi se oli helpompi kootusti kertoa.
Mutta ei ole siis nyt mitään piikkiä, vaikka jokainen tällainen suunniteltu väkivallanteko on
tietysti pelottava asia.

Toinen ajankohtainen kysymys on ollut vastaanottokeskuksista poistuneet 2 500 turva-
paikanhakijaa. Poliisin, maahanmuuttoviranomaisten ja omakin arvioni on se, että suurin
osa heistä on poistunut maasta. He ovat joko pettyneet siihen, että maa ei ole vastannut nii-
tä odotuksia, joita mahdollisesti ihmissalakuljettaja on heille kertonut, tai he ovat ennakoi-
neet sen, että heidän kriteerinsä turvapaikan saannille ei täyty. Eli minä en ole heistä niin
huolissani — isompi kysymys on tulevat kielteiset turvapaikkapäätökset.

Puhemies Maria Lohela:  Ministeri Soini, 2 minuuttia.

15.07 Ulkoasiainministeri Timo Soini: Arvoisa rouva puhemies! Oli hyviä ryhmäpu-
heenvuoroja, joissa ymmärrettiin myös tämän kansainvälisen näkökulman vaikutus maam-
me turvallisuuteen, koska nämä kehitysnäköalat riippuvat merkittävästi osin myös ulko- ja
turvallisuuspolitiikasta meillä ja muualla. 

Tässä tarvitaan ministeriöiden välistä yhteistyötä, ja se onkin sisäministeriön kanssa
maahanmuuttoasioissa toiminut hyvin. Nämä rajaturvallisuuteen liittyvät riskit ovat todel-
lisia, ja ne vaativat yhteistyötä myös jatkossa. Ulkoministeriöllä ja sisäministeriöllä on hy-
16



Pöytäkirjan asiakohta PTK 57/2016 vp
vää yhteistyötä poliisin eri organisaatioiden kanssa myös edustustoissa ja kotimaassa huu-
merikollisuuden vastaisessa taistelussa ja järjestäytyneen rikollisuuden torjunnassa. Myös
sitten tarvitaan sisäisen turvallisuuden hoitoon voimavaroja, ja ne tulevat olemaan riittä-
mättömiä, mikäli ei pystytä vaikuttamaan ja puuttumaan muutto- ja pakolaiskriisin perus-
syihin. Jos emme näihin alkulähteisiin pääse kiinni, niin me hoidamme vain seurauksia, ja
se ei ole riittävää.

Vielä sitten haluaisin todeta tähän, että tiedustelutoiminnalla on yhä kasvava ja merkit-
tävä rooli ja siihen pitää asianmukaisesti keskittää huomiota. Se muodostaa paitsi sisäisen
turvallisuuden merkittävän asian myöskin ulko- ja turvallisuuspoliittisen päätöksenteon
perustan. Pitää olla tosiasioihin perustuvaa tietoa, ja se vaatii myös tosiasioita tuottavaa tie-
dustelua.

Puhemies Maria Lohela: Nyt on mahdollista käydä tästä aiheesta debattia. Pyydän il-
moittautumaan siihen.

15.09 Timo V. Korhonen kesk (vastauspuheenvuoro): Arvoisa puhemies! Erinomaisia
ryhmäpuheenvuoroja ja puheenvuoroja tähän saakka — tuon verran kritiikkiä pitää oppo-
sitiopuolueitten puheenvuoroissa aina hallituksen esityksiä kohtaan myös sisältyä.

Kuten tässä on todettu myös ministereitten puheenvuoroissa, haasteet sisäisen turvalli-
suuden ylläpitämiseen kasvavat monella tavalla monista eri syistä. Tähän liittyvät, totta
kai, myös uudistukset, joista on pakko kysyä ministeriltä. Sisäisen turvallisuuden ja oikeu-
denhoidon parlamentaarinen resurssityöryhmä vuosi taaksepäin omissa linjauksissaan to-
tesi, että on käynnistettävä muun muassa selvitykset sisäisen turvallisuuden kokonaisuu-
den rakenteelliseksi kehittämiseksi sekä  PTR-yhteistyön kokoamiseksi yhden hallin-
nonalan ohjaukseen. Nyt näitä tässä selonteossa ei kovin vahvasti käsitellä, ja kysynkin si-
säministeriltä: Kuinka vahvasti nyt näitä ajatuksia ministeriössä on pohdittu? Mitä näille
esityksille kenties on tapahtumassa? 

15.10 Pirkko Mattila ps (vastauspuheenvuoro): Arvoisa rouva puhemies! Kiitoksia mi-
nisterille näistä linjauksista nimenomaan poliisien määrän, tason, vakiinnuttamisesta ja hä-
täkeskustoimintojen turvaamisesta. Tästä tulee pitää kiinni. On myös todella harmillista,
että tämä Poliisiammattikorkeakoulu-uudistus tällä tavalla ehkä hivenen yllättäen tähän sy-
liin myös sitten kaatui.

Haluaisin sitten tämän lisäksi vielä tuoda erittäin vakavan huolen Pohjois-Pohjanmaal-
ta, tuolta Pyhäjoen ydinvoimalatyömaalta, jossa on hyvin vakavaa tihutyötä, jatkuvaa, pit-
käaikaista, pitkäkestoista tihutyötä kohdistunut nimenomaan poliisiin. On kivitetty poliisi-
autoja, sytytetty poliisiautoja tuleen, työmaalla myöskin aiheutettu ympäristövahinkoja.
Siellä on yrittäjien työkoneita rikottu, öljyletkuja katkottu ja aiheutettu öljyvahinkoja. Jul-
kisuudessa velloo tietoja siitä, että tämä olisi mahdollisesti ulkomailta johdettua toimintaa.
Onko teillä tällainen tieto? (Eduskunnasta: Hyvä kysymys!)

15.11 Kari Tolvanen kok (vastauspuheenvuoro): Arvoisa puhemies! Ensinnäkin kiitok-
set ministerille tästä selonteosta ja myös eduskuntaryhmille hyvästä, eteenpäin katsovasta
palautteesta, näin pitää ollakin.

Tässä on puhuttu näistä uusista tekijöistä, joita tähän sisäiseen turvallisuuteen liittyy,
uusia haasteita meidän ulkoisesta toimintaympäristöstämme. On puhuttu niinkin vakavista
17



Pöytäkirjan asiakohta PTK 57/2016 vp
asioista kuin ulkoisen turvallisuuden sisäisistä tekijöistä, mutta kääntäisin itse toisinpäin,
puhuttaisiin sisäisen turvallisuuden ulkoisista tekijöistä. Silloinhan siihen liittyvät nämä
samat elementit: terrorismi, erilaiset hybridiuhat, kyberuhat ja niin edespäin. Nehän ovat,
ikävä kyllä, meille ihan arkipäivää. Siihen tarvitaan monia toimenpiteitä, muun muassa tie-
dustelulainsäädäntöä ja riittäviä resursseja.

Mutta haluaisin kysyä ministereiltä, joskaan te ette nyt tätä päätä: eikö olisi perusteltua,
että sisäministeri olisi TP-UTVAn jäsen, koska eihän ulkoista ja sisäistä turvallisuutta voi
enää erottaa toisistaan?

15.12 Mika Kari sd (vastauspuheenvuoro): Arvoisa rouva puhemies! Täällä on käytetty,
niin kuin edellä on todettu, hyviä ryhmäpuheenvuoroja. Sisäinen turvallisuus nähdään
eduskunnassa varsin laajasti kokonaisuutena ja kokonaisturvallisuuden yhtenä osana — ja
hyvä niin.

SDP halusi omassa ryhmäpuheenvuorossaan paaluttaa tämän käytännössä tällä hetkellä
olevan, nykyisen poliisimäärän tason, sama tuossa kristillisdemokraattienkin puheenvuo-
rossa tuli esille. Tämmöinen vuodesta toiseen jatkuva valuminen pienemmälle poliisimää-
rän tasolle, ottaen huomioon turvallisuustilanteen kehityksen lähiympäristössämme ja ko-
timaassakin, on väärä suunta, ja tälle kehitykselle pitää laittaa piste.

Haluan kysyä ministeriltä ihan selvyyden vuoksi: Täällä ryhmäpuheenvuoroissa mainit-
tiin määriä, keskustan ryhmäpuheenvuorossa 7 000 kenttäpoliisia ja kokoomuksen ryhmä-
puheenvuorossa 7 000, ja taisi olla myös perussuomalaisten puolella 7 000 poliisia. Kum-
minkin poliiseista osa toimii päällystötehtävissä. Tarkoitetaanko tässä nyt kenttäpoliisien
määrällä tätä joukkoa, joka toimii poliisissa kokonaisuutena, vai ainoastaan suorittavaa
porrasta, joka on tässä poliisitehtävässä kaikkein tärkein?

15.14 Olli-Poika Parviainen vihr (vastauspuheenvuoro): Arvoisa rouva puhemies! Ky-
syisin sisäministeri Orpolta: Poliisihan on tällä hetkellä melko kovien paineiden alla —
useasti ovat esittäneet julkisuuteen, että toimivat kapasiteettinsa rajoilla paikoitellen. Onko
sisäministeriöllä työkaluja edistää näiden sisäisen turvallisuuden ammattilaisten työssäjak-
samista, sillä varmasti poliisi, joka ei ole kovin pitkälle stressaantunut, on meidän kaikkien
etu?

Toinen kysymys liittyy lähipoliisitoimintaan ja ennalta estävään toimintaan, jota Suo-
messa jonkin verran harjoitetaan. Olen kuitenkin ymmärtänyt, että toiminnan taso vaihte-
lee hyvin paljon alueellisesti. Kysyisinkin: olisiko mahdollista valtakunnallisesti kannus-
taa poliisia satsaamaan lähipoliisitoimintaan nykyistä enemmän siten, että poliisi hakeutui-
si aktiivisemmin yhteistyöhön esimerkiksi erilaisten yhteisöjen kanssa myös pienemmillä
paikkakunnilla?

15.15 Matti Semi vas (vastauspuheenvuoro): Arvoisa puhemies! Kun katsoo julkisen ta-
louden suunnitelmaa, niin jäin pohtimaan sitä, että kun vertaa siihen tulokseen, mitä se an-
taa, se tietää meillä sitä, että yhtään valmistunutta poliisia ei tänä kehyskautena palkata tai
he eivät saa uutta työpaikkaa. Jäin pohtimaan sitä, kuinka se vaikuttaa meidän poliisikou-
lutuksemme vetovoimaisuuteen, näihin toimenpiteisiin. Kysynkin ministeri Orpolta: mit-
kä ovat ne toimenpiteet, millä saadaan parannettua tämmöistä vetovoimaisuutta ja haluk-
kuutta lähteä koulutukseen semmoiselle alalle, missä tällä hetkellä on epävarmuus omasta
18



Pöytäkirjan asiakohta PTK 57/2016 vp
työpaikasta, kun joka tapauksessa joskus, jossakin vaiheessahan, on kuitenkin pakko ottaa
työntekijöitä sinne poliisipuolelle?

15.16 Thomas Blomqvist r (vastauspuheenvuoro): Värderade fru talman! Svenska riks-
dagsgruppen är inte beredd att acceptera att sjöbevakningsstationerna i Porkala, Kaskö och
Kalajoki och Kemi stängs. Särskilt Porkala är en strategiskt viktig utpost i Finska viken,
och vi vet alla att aktiviteten på Östersjön har ökat under de senaste åren. Eftersom det fö-
rekommit motstridiga uppgifter i offentligheten om vad som ska ske, vill jag fråga minister
Orpo hur situationen egentligen är. 

Ministeri Orpo, selonteossa todetaan, että Rajavartiolaitos suunnittelee luopuvansa Pork-
kalan merivartioasemasta, joka on strategisesti tärkeä etuvartio Suomenlahdella. Julkisuu-
dessa kuitenkin Porkkalan merivartioaseman johto on vakuutellut, että toimintaa ei lakkau-
teta vaan nyt on ainoastaan kyse siitä, että merivartioaseman nykyinen kiinteistö on liian
kallis ja uutta, halvempaa vaihtoehtoa etsitään. Mikä on totuus tässä asiassa, arvoisa minis-
teri: tuleeko Porkkalan merivartioasema säilymään vai ei?

15.17 Päivi Räsänen kd (vastauspuheenvuoro): Arvoisa rouva puhemies! Suomen vah-
vuus on perinteisesti ollut hyvässä sisäisen turvallisuuden toimijoiden yhteistyössä, ja täs-
tähän malliesimerkkinä on poliisin, Tullin ja Rajavartiolaitoksen PTR-yhteistyö. Mutta eri-
tyisesti huumerikostutkinnassa tehdään tällä hetkellä päällekkäistä työtä eri hallintojen
alaisuudessa, mikä käytännössä sitä yhteistyötä vaikeuttaa. Kun nyt Tullilta veronkanto on
siirtymässä Verohallintoon, niin olisi kyllä oikea hetki siirtää Tullin muut toiminnot sisä-
ministeriön hallinnonalalle. Kun tähän suuntaan vihjataan myös tuolla selonteossa, niin
kysyn: millä aikataululla tätä muutosta mahdollisesti ollaan tekemässä?

Sitten haluan edustaja Semille kommentoida, että jos liikkuvan poliisin hallinto olisi säi-
lytetty, niin meillä olisi nykyistä vähemmän resursseja siihen varsinaiseen liikennevalvon-
taan, koska tuossa hallintorakenneuudistuksessa yhdistettiin vain ne hallinnot, ei sitä var-
sinaista liikennevalvontaa, joka edelleen säilyy. Nyt on kysymys rahasta, ei hallinnosta vä-
hentämisestä... [Puhemies keskeytti puheenvuoron puheajan ylityttyä.]

15.18 Sirpa Paatero sd (vastauspuheenvuoro): Arvoisa rouva puhemies! Täällä lukee,
että kaikkia tarvitaan ja kaikki hallinnonalat ja muut toimijat ovat mukana. Mutta miksi täs-
sä ei ole otettu mukaan kansalaisyhteiskuntaa? Elikkä yksi mielestäni hyvin tärkeä rooli on
kansalaisyhteiskunnalla, jotta ihmisten turvallisuudentunne säilyy ja vahvistuu. Toinen nä-
kökulma on se, että kun täällä on hyvin tunnistettu, että meidän lastensuojelutoimenpiteet,
meidän vahva varhaiskasvatus, meidän nuorisotyö, meidän päihdepolitiikka ynnä muut
ovat ne, mitkä rakentavat suomalaisten turvallisuudentunnetta, elikkä se sosiaalinen ko-
heesio pysyy, niin nyt näihin kuitenkin ollaan tehty vakavia leikkauksia. Miten ajattelette,
että tämä yhtälö toimii, kun toisaalta otetaan voimavaroja pois sieltä oikeasta ennaltaeh-
käisystä ja sitten sanotaan, että ihmisten turvallisuudentunne kuitenkin säilyy, jos meillä
säilyy 7 000 poliisia?

15.19 Mari-Leena Talvitie kok (vastauspuheenvuoro): Arvoisa rouva puhemies! Tämä
sisäisen turvallisuuden selonteko on jo nyt näyttänyt paikkansa, koska rakentava keskuste-
lu ja yhteinen tilannekuva ovat tavallaan täyttäneet salin. Tässä tuli yhteistyötä ja koko-
19



Pöytäkirjan asiakohta PTK 57/2016 vp
naisturvallisuutta, ennalta ehkäiseviä toimia ja oikea-aikaista puuttumista aika paljon esiin,
tietenkin myös resurssien määriä. Mutta oikeastaan kysyisin ministeriltä: kun ministeri toi
esiin puheenvuorossaan myöskin, että meidän on kyettävä tekemään priorisointeja, valin-
toja, painotuksia ja että tässä selonteossa esitettäisiin tämmöistä avointa julkista menette-
lyä siinä, miten me kykenisimme näitä priorisointeja tekemään, niin voisiko sisäministeri
Orpo tästä kertoa hieman enemmän?

15.20 Pekka Haavisto vihr (vastauspuheenvuoro): Arvoisa puhemies! Kaksi havaintoa
keskustelusta.

Ensin se, että kansalaisilla ja eduskunnalla on vahva luottamus poliisiin ja viranomaisiin
turvallisuuden tuottajina, ja tämä tuntuu täällä hyvin yksimieliseltä: ei haluta yksityistä tur-
vallisuutta, ei haluta katupartioita vaan vahva viranomaisosaaminen näissä kysymyksissä.

Mutta toinen asia, jonka ministeri Soini otti esille, oli tiedustelutiedon tärkeys myöskin
maahanmuuttoon liittyvissä kysymyksissä ja laajassa turvallisuudessa, ja olen siitä samaa
mieltä. Mutta olisi tärkeää myöskin linjata kansalaisten tietoturvallisuus, yksityisyyden-
suoja tässä yhteydessä, koska historiassakin on esimerkkejä ja kokemuksia, että näitä tie-
dustelutietoja käytetään joskus väärin. Ja toinen asia: Meillä pitää olla hyvä analyysikyky,
koska maailmassa poliittisesti myöskin syötetään sisään tiedustelutietoa, joka ei ole luotet-
tavaa. Kaikkeen ei voi uskoa, vaan on tärkeää, että osaamme itse analysoida näitä tietoja.

15.21 Reijo Hongisto ps (vastauspuheenvuoro): Arvoisa rouva puhemies! Turvallisuus-
politiikka on ennakoivaa ja etupainotteista. Tämän päivän poliisien määrä on seurausta
edellisten hallitusten toimista. Sipilän hallitus on vuoden verran ollut toimissaan eikä nyt
ole vielä näillä nykytoimillaan kyennyt vaikuttamaan tällä hetkellä olevien poliisien mää-
rään. SDP:n ryhmäpuheessa todettiin, että viime kaudella perussuomalaiset tekivät väliky-
symyksen ja silloin perussuomalaisille oli 7 500 poliisia liian vähän. On varmaan rehellis-
tä myöntää, että taloustilanne oli silloin aivan erilainen kuin se on tällä hetkellä. (Välihuu-
toja sosialidemokraattien ryhmästä) Meille on ilmaantunut noin miljardin euron tilaama-
ton ja ylimääräinen lasku — ja jätän ajanpuutteen vuoksi sanomatta, mistä tuo lasku on tul-
lut. Tämä raha on pois myös poliisin toiminnasta. Miljardilla eurolla palkattaisiin monta
poliisia, taikka edes puolella siitä.

15.22 Antti Lindtman sd (vastauspuheenvuoro): Arvoisa rouva puhemies! Hyvinvoin-
tiyhteiskunnassa pahoinvointiin ei vastata ainoastaan viranomaisten resursseilla. Sen takia
kaikkein tärkeintä kansalaisten turvallisuuden ylläpitämistä on viisas talous ja sosiaalipo-
litiikka, jossa hallituksella on paljon petrattavaa.

Mutta pakko ottaa nyt tämä poliisien määrä -asia tässä esiin. Todella on siis niin, että vii-
me kaudella perussuomalaiset olivat sitä mieltä, että hallitus pitää kaataa sen vuoksi, että ei
pystytä turvaamaan 7 500:aa poliisia. Nyt ne päätökset, joita hallitus on poliisin rahoituk-
selle tehnyt, johtavat mahdottomaan tilanteeseen: vuonna 2018 siis on riski, että poliiseja
tullaan irtisanomaan, jos ei tulla tekemään uusia päätöksiä. Näillä resursseilla poliisien
määrä johtaa jopa alle 6 500 poliisimiehen määrään. Se tarkoittaa sitä, että pikkurikoksia ei
enää tutkita, maaseudulla poliisin tulo kestää, kansalaisten turvallisuus heikentyy. Onko
todella niin, että perussuomalaiset hyväksyvät tämän? Jos mentäisiin sillä viime kauden lo-
giikalla, silloinhan se tarkoittaisi sitä, että nykyisen hallituksen pitäisi todeta, (Puhemies
20



Pöytäkirjan asiakohta PTK 57/2016 vp
koputtaa) että tällä poliisien määrällä hallituksen pitäisi erota. Onko näin? (Touko Aalto:
Saa, mitä tilaa!)

15.23 Sampo Terho ps (vastauspuheenvuoro): Arvoisa puhemies! Jälleen kerran me
olemme täällä erikoisessa tilanteessa. Sosialidemokraatit olivat viime kaudella hallitukses-
sa, joka ei pystynyt pysäyttämään poliisien vähenemisen suuntaa. 2011 oli 7 653 poliisia,
ja 2014 oli 7 389 poliisia. Mihin katosivat nämä poliisit, jos te olette niin päättäväisiä ne
säilyttämään? Jälleen kerran perussuomalaiset ovat mukana pysäyttämässä tätä huonoa
suuntaa, mitä te itse olette olleet tekemässä, mitä käännöstä te nyt tässä vielä vastustatte.
Nyt me olemme hallituksessa, ja kuten te ehkä olette itsekin oppimassa, välikysymykset ei-
vät käännä Suomen suuntaa vaan toiminta hallituksessa — paitsi ei teidän toimintanne hal-
lituksessa — ja tämä hallitus tulee sen tekemään. Siinä vaiheessa, kun tämä suunta saadaan
pysäytettyä ja Suomen talous, jota te olitte mukana tuhoamassa, saadaan myös ihan sa-
moin käännettyä, myös nämä resurssit tulevat paranemaan. Meidän huolemme poliisien
määrästä ei ole vähentynyt mihinkään.

15.24 Pia Viitanen sd (vastauspuheenvuoro): Arvoisa puhemies! Nyt kyllä täytyy ihan
ihmetellä, kuulivatko korvani oikein äskeisessä puheenvuorossa. Perussuomalaisten ryh-
mäpuheenjohtaja, joka on täällä hyväksynyt valtiontalouden kehykset, ihan tosissaan sa-
noo, että kylläpä nyt resurssit turvataan tai suunta muuttuu. Suunta muuttuu nimenomaan
alenevaksi, ja sosialidemokraatit eivät tule hyväksymään sitä, että poliiseja ei ole riittä-
västi tässä turvallisuustilanteessa. Me lähdemme siitä, että niitä tulee olla kylliksi, 7 200,
mutta teidän talouskehyksellänne se voi tulla dramaattisesti laskemaan tulevina vuosina,
jopa 6 500:een. Tämän täällä perussuomalaiset hyväksyvät, ja jälleen kerran, valitettavas-
ti, arvoisat perussuomalaiset, sanat muuttuvat valkoisesta mustaksi ja teot aivan samalla ta-
valla. Ennen vaaleja puhuitte täysin toista. Toivoisin teidän ottavan tosissanne sen kansa-
laisten huolen tässä turvallisuustilanteessa ja kiinnittävän huomiota siihen, että teidän re-
sursseillanne poliisien määrä tulee vähenemään.

15.25 Sampo Terho ps (vastauspuheenvuoro): Arvoisa puhemies! Kuten täällä ministeri
puhui jo avauspuheenvuorossa, 7 000 on se raja, mihin on tarkoitus pysäyttää tämä laskeva
trendi, jota te itse olitte tekemässä. Tekään ette täällä tee mustaa valkoiseksi, kun te väität-
te, että nyt oppositiosta käsin pystytte pysäyttämään (Välihuutoja sosialidemokraattien
ryhmästä) poliisien vähenemisen, kun ette pystyneet sitä hallituksesta käsin pysäyttämään.
Tämä on merkillistä, kuinka paljon tehokkaampia te olette oppositiossa kuin te olitte hal-
lituksessa.

Mutta yhtä kaikki, meillä kaikilla on sama huoli siitä, että poliisien määrän vähenemi-
nen pitää pysäyttää, ja tämä hallitus on sitoutunut siihen, että niin tapahtuu. Turha siitä on
jatkaa kiistelyä. Tämä tullaan tekemään, ihan niin kuin kaikki muutkin meidän keskeiset —
Suomen suunnan käännös kohti parempaa verrattuna siihen teidän hallituskauteenne. Ku-
ten mainitsin jo, teidän kaudellanne laski poliisien määrä koko ajan, jatkuvasti, johdonmu-
kaisesti, ja nyt te väitätte, että me olemme siihen syyllisiä, vaikka me olemme kääntämässä
tämän suunnan. (Välihuutoja)

15.26 Elsi Katainen kesk (vastauspuheenvuoro): Arvoisa puhemies! Jos taas käännettäi-
siin katsetta hieman eteenpäin. Onhan kuitenkin niin, että sisäinen turvallisuus on laajasti-
21



Pöytäkirjan asiakohta PTK 57/2016 vp
kin yhteinen asia, ja tässä selonteossakin todettu aleneva kehys on todella haasteellinen,
sitä ei kiellä varmasti kukaan. Siksi tällä tulevalla sisäisen turvallisuuden strategialla, toi-
menpideohjelmalla, on todella kova odotusarvo ja kovat paineet, ja siihen tämä selonteko
nyt sitten johdattelee. Ihan tällä näivettymisen tiellä emme voi olla. Tarvitsemme uudistuk-
sia ja tarvitsemme uusia työtapoja. Ja siksi kysynkin, ministeri Orpo, näettekö mitään es-
tettä sille, että keskustan eduskuntaryhmän ryhmäpuheenvuorossa esitetty parlamentaari-
nen käsittelytapa olisi se ja että se myöskin toistuisi joka vaalikausi.

15.27 Outi Alanko-Kahiluoto vihr (vastauspuheenvuoro):  Arvoisa rouva puhemies!
Kun puhutaan sisäisestä turvallisuudesta, olisi tärkeää muistaa myöskin syrjäytymisen,
köyhyyden ja eriarvoisuuden vähentäminen ja niiden merkitys maan sisäiselle turvallisuu-
delle. Valitettavaa kuitenkin on se, että tämä näkökulma nimenomaan puuttuu tästä selon-
teosta. Herää esimerkiksi kysymys siitä, miksei lähisuhdeväkivaltaa ja meidän riittämättö-
miä turvakotipaikkojamme huomioida tässä hallituksessa, ja olisi kiinnostavaa tietää, mitä
hallitus aikoo niille tehdä. Esimerkiksi nuorten syrjäytymisestä on todettu, että se on vaka-
va ja monien tragedioiden taustalla oleva ongelma. Esimerkiksi eilen illalla tuli televisios-
ta koskettava dokumentti, jossa todettiin, että kaikkien suomalaisten koulusurmien takana
on koulukiusaaminen, ja meillä on kuitenkin vakava pula esimerkiksi koulupsykologeista.
Tämä näkökulma ei tule esille tässä selonteossa. Huolta herättää myöskin se, että hallitus
tekee aika (Puhemies koputtaa) epäinhimillisiä päätöksiä turvapaikkapolitiikassa ja perhei-
den yhdistämisessä. Mitä vastaatte tähän?

15.28 Outi Mäkelä kok (vastauspuheenvuoro): Arvoisa puhemies! Kuten olemme kuul-
leet, niin tämä sisäisen turvallisuuden tilanne on kyllä paljolti niukkuuden kanssa taiteilua,
mutta ratkaisuja on löydettävä sekä uudesta teknologiasta että uudenlaisista toimintata-
voista. Esimerkiksi rikosten selvittämisen lisäksi tarvitaan toimiva prosessi aina esitutkin-
nasta syyteharkintaan ja tuomioistuimiin. On tärkeää, että viranomaisvoimavarat käyte-
tään tarkoituksenmukaisesti ja työvaiheita mahdollisuuksien mukaan karsitaan esimerkik-
si rangaistusmääräysmenettelyjen laajentamisen myötä, toki siten, että oikeusturva ei vaa-
rannu. Haluaisin tässä yhteydessä myös kiittää ministeri Orpoa siitä, että teette hartiavoi-
min työtä sen eteen, että turvapaikanhakijoita, maahan jääviä ja maasta poistuvia, on oh-
jattu selkeän prosessin ja polun kautta ja että siitä saadaan sujuva. Olisin kysynyt tässä
yhteydessä: Mikä tällä hetkellä on kuntaneuvottelujen tilanne? Ovatko kunnat ottaneet tä-
män haasteen vastaan?

15.29 Joona Räsänen sd (vastauspuheenvuoro): Arvoisa puhemies! Puhuttaessa sisäises-
tä turvallisuudesta ei voi liikaa korostaa sosiaalisen koheesion merkitystä, sitä, millä taval-
la ihmiset kokevat oman arkensa. Niin kuin tiedämme ja niin kuin itse asiassa tässä selon-
teossakin viitataan, nämä erilaiset heikennykset niin palveluihin kuin esimerkiksi sosiaali-
etuuksiin heikentävät sitä ihmisten turvallisuudentunnetta omassa arjessa. Kun tämä yhdis-
tetään vielä siihen, että mikäli menemme näiden kehysten mukaisesti, poliisien määrä tu-
lee radikaalisti laskemaan edelleen, niin tämä varmasti kiihdyttää edelleen sitä tunnetta,
että ihmiset kokevat epävarmuutta. Nyt olisikin tärkeää, että hallitus sitten siinä yhteydes-
sä, kun pohtii tätä sisäisen turvallisuuden strategiaa, huomioi myös tämän laajemman ke-
hityksen — mitä muuta meillä tapahtuu yhteiskunnassa, sosiaalipalveluissa, terveyspalve-
luissa, millä tavalla ihmisten arjessa tämä turvallisuus-käsite laajemminkin käsitetään ja
22



Pöytäkirjan asiakohta PTK 57/2016 vp
miten se koetaan — eikä puhuta ainoastaan viranomaisresurssien riittävyydestä, vaikka ne-
kin ovat todella tärkeitä.

15.30 Hanna Sarkkinen vas (vastauspuheenvuoro): Arvoisa puhemies! Suomi on turval-
linen ja hyvä maa asua, ja meidän täytyy pitää huolta siitä, että joka puolella Suomea apua
saa silloin, kun tarve on suurin, ja poliisi on saatavilla myös syrjäseuduilla. Mutta turvalli-
suutta ei kuitenkaan luoda vain poliiseilla, niin kuin täällä on todettu, vaan turvallisuus
syntyy pitkälti kansalaisten hyvinvoinnista ja yhteiskunnallisesta luottamuksesta. Hallituk-
sen köyhyyttä ja eriarvoisuutta lisäävä leikkauspolitiikka, nuorten syrjäyttäminen ja siitä
aiheutuva yhteiskunnan jakaantuminen ovat kyllä merkittäviä sisäistä turvallisuutta uhkaa-
via tekijöitä. Kysyisinkin: miten ministeri näkee sen, miten erityisesti nuorilta leikkaami-
nen, koulutuksesta leikkaaminen, nuorisotakuusta leikkaaminen ja sosiaaliturvasta leik-
kaaminen vaikuttavat pitkällä tähtäimellä Suomen sisäiseen turvallisuuteen ja tuleeko se li-
säämään eriarvoisuutta ja yhteiskunnallisia vastakkainasetteluita?

15.32 Sari Essayah kd (vastauspuheenvuoro): Arvoisa rouva puhemies! Sisäinen turval-
lisuus on todellakin hyvin monen tekijän summa, ja monilla poliittisilla päätöksillä on vai-
kutusta siihen, millä tavalla sisäinen turvallisuustilanne kehittyy — jos ei aivan välittömäs-
ti, niin kuitenkin pidemmällä ajalla. Esimerkiksi lasten ja nuorten hyvinvointipolitiikka,
mielenterveyspalvelut, työllisyyspolitiikka ja erityisesti harjoitettu alkoholipolitiikka vai-
kuttavat siihen, millä tavalla turvallisuustilanne kehittyy. Onko sisäministeriössä tehty jo
laskelmia siitä, millä tavalla turvallisuustilanne tulee kehittymään, kun nyt hallitus on va-
pauttamassa vahvat oluet ja limuviinat ja myöskin jatkamassa ravintoloitten aukioloaikaa
ja alkoholinmyyntiä siellä ja myöskin lisäämässä Alkon aukioloaikaa? Millä tavalla tämä
tulee lisäämään kotihälytysten määrää? Millä tavalla väkivalta ja henkirikokset tulevat li-
sääntymään? Terveyden ja hyvinvoinnin laitos on kyllä laskenut, mitä se tulee terveyden
puolella vaikuttamaan, mutta mitä tämä kaikki tulee vaikuttamaan sisäiseen turvallisuu-
teen?

15.33 Hannakaisa Heikkinen kesk (vastauspuheenvuoro): Arvoisa rouva puhemies! Si-
säinen turvallisuus todella koostuu monesta pilarista, ei vain viranomaistoiminnasta. En-
naltaehkäisy on tärkeää. Tulee tehdä toimenpiteitä, jolloin yhteiskunnan hätäturvarakentei-
ta, kuten poliisia, tarvitaan mahdollisimman vähän. Työttömyys, vähäosaisuus ja syrjäyty-
minen voivat lisätä jännitteitä Suomessa. Tämä nuorten työttömyyden ja pitkäaikaistyöttö-
myyden lisääntyminen viime vuosina on todella hälyttävää. Avainasemassa sisäisen tur-
vallisuuden lisäämisessä tulee olla nyt työllisyystoimenpiteiden, nuorten yhteiskuntata-
kuun ja pakolaisten onnistuneen eli ajoissa aloitetun kotouttamisen. Työ on parasta
kotouttamista ja myös sisäisen turvallisuuden hoitoa.

15.33 Anneli Kiljunen sd (vastauspuheenvuoro): Arvoisa rouva puhemies! Sisäinen tur-
vallisuus vaikuttaa meidän jokaisen arkeen päivittäin. Tämä vastuu on ennen kaikkea myös
meillä, eduskunnalla, ja sillä lainsäädännöllä, jota me valmistelemme ja hyväksymme tääl-
lä. Kysyisin, arvoisa hallitus, teiltä: oletteko tehneet sisäisen turvallisuuden vaikutusten ar-
viointia, kun olette valmistelleet lainsäädäntöä tälle kaudelle? Esimerkkinä mainittakoon
lasten eriarvoinen kohtelu päivähoidossa, sosiaaliturvan leikkaukset pienituloisiin, ihmis-
ten ja perheiden toimeentulo-ongelmat ja köyhyyden lisääntyminen, koulutusleikkaukset,
23



Pöytäkirjan asiakohta PTK 57/2016 vp
joidenka seurauksena esimerkiksi tutkinnon suorittaneiden määrä heikkenee, sitten työpa-
joihin liittyvät leikkaukset, jotka käytännössä tarkoittavat sitä, että 10 000 nuorta jää koko-
naan ilman työpajatoimintaa, ja sitten, kuten täällä monesti on jo todettu, alkoholilakiin
liittyvät turvallisuusvaikutukset. Oletteko tehneet vaikutusten arviointia sisäisestä turvalli-
suudesta, miten nämä kaikki esitykset, (Puhemies koputtaa) joita olette tehneet, vaikutta-
vat?

15.35 Ari Jalonen ps (vastauspuheenvuoro): Arvoisa puhemies! Tämä sosiaalisen puo-
len merkitys yhteiskuntarauhaan on todella merkittävä. Sote-uudistuksessa on kiinnitettä-
vä huomiota siihen, että ne, joilla on jonkinasteisia tarpeita hoitoon, saavat sen kokonais-
valtaisesti. Poliisien määrästä ja sen laskuun liittyvästä tehtävien priorisoinnista: siinähän
on useiden vuosien aikana tapahtunut negatiivista suuntaa, ja se on kaikkien kyllä itse to-
dettava. Pelastustoimessa on vastaava paine, että joudutaan tehtäviä priorisoimaan. Tähän
mennessä tapahtuneet uudistukset ovat lähinnä kasvattaneet hallintoa. Onhan nyt tapahtu-
va uudistus niin, että hallintoa kevennetään ja operatiivista vahvuutta vahvistetaan?

15.36 Touko Aalto vihr (vastauspuheenvuoro): Arvoisa rouva puhemies! Sisäinen tur-
vallisuus ei rajaudu pelkästään sisäministeriön toimialaan. Siksi myös selonteon olisi syy-
tä katsoa yhteiskuntaa laajemmin. Mitä vähemmän yhteiskunnassa on köyhyyttä, syrjäyty-
mistä ja ääriryhmien toimintaa, sitä enemmän on turvallisuutta ja luottamusta yhteiskun-
taan. On myös aina edullisempaa ehkäistä ongelmia ennalta kuin hoitaa syntyneitä kriisejä
myöhemmin. Kysynkin arvoisalta ministeriltä: miten tämä laajempi turvallisuuskäsitys
otetaan huomioon sisäisen turvallisuuden strategiassa nyt myöhemmin?

15.36 Mikko Kärnä kesk (vastauspuheenvuoro): Arvoisa rouva puhemies! Aivan ensim-
mäiseksi kiitokset hallitukselle tästä sisäisen turvallisuuden selonteosta sekä hyvistä ja ra-
kentavista ryhmäpuheenvuoroista. Erityisesti on paikallaan nyt kyllä kiittää vihreää edus-
kuntaryhmää tästä puheenvuorosta ja siitä, että te kannatte vastuuta. On sääli, että osaltaan
olemme ajautuneet tähän resurssipulaan pitkällä aikajänteellä. Nyt tämä hallitus on päättä-
nyt lopultakin kääntää suuntaa. Kiitokset siitä. (Välihuutoja sosialidemokraattien ryhmäs-
tä) Osaltaan tämä suunnan kääntäminen tulee esille myös lisätalousarviopäätöksissä, jois-
sa on osoitettu lisäresursseja sisäiseen turvallisuuteen.

Erityisesti minua myös lämmitti tämä hallituksen linjaus 160 uuden rajavartiomiehen
osoittamisesta tuonne itärajalle. Olisin kysynyt ministeriltä: miten näette tämän lisäresur-
soinnin aikataulutuksen?

15.37 Tytti Tuppurainen sd (vastauspuheenvuoro): Arvoisa puhemies! Totta kai sisäi-
nen turvallisuus on muutakin kuin turvallisuusviranomaisten määrä. Mutta on kyllä pakko
kommentoida tätä poliisien määrää, koska viime kaudella vastasimme muun muassa väli-
kysymykseen asiasta. Hyvä hallitus, teidän itsenne esittämässä kehyspäätöksessä, julkisen
talouden suunnitelmassa, esitetään määrärahojen laskua tavalla, joka Poliisihallituksen ar-
vion mukaan johtaa siihen, että kehyskauden lopussa 2020 poliisien määrä on jopa alle
6 500:n, siis 6 500:n, teidän omilla päätöksillänne. Edustaja Jalonen täällä sanoi, että nämä
pitää itse kunkin myöntää. Hyvä hallitus, teidän tulee myöntää, että teidän esittämissänne
linjauksissa poliisien määrä laskee. SDP esittää, että poliisien määrä vakiinnutetaan
24



Pöytäkirjan asiakohta PTK 57/2016 vp
7 200:een. Se olisi se määrä, jolla tässä maassa turvallisuusviranomaisten osalta voidaan
turvallisuus taata.

Haluaisin myös kysyä sitä, kun on esitetty tätä aika mittavaa alkoholilainsäädännön uu-
distusta, onko siitä vaikutusarviota, miten se vaikuttaa poliisien määrään ja poliisien työ-
taakkaan. Se takuulla lisää järjestyshäiriöitä, takuulla lisää perheväkivaltaa. Ministeri Or-
po, arvioitteko te tätä alkoholilain uudistuksen yhteydessä?

Puhemies Maria Lohela: Ministeri Orpo, 3 minuuttia. 

15.38 Sisäministeri Petteri Orpo: Arvoisa rouva puhemies! Ensinnäkin, siitä olen hyvin
ilahtunut, että kaikki jakavat täällä sen huolen ja tavoitteen, että poliisien määrän lasku pi-
tää saada taitettua, ja se on yhteistä. Mutta pakko se nyt on sanoa, että kun katsotaan tätä
alenevaa kehystä — jos edustaja Räsänen voi tämän todistaa — niin se oli viime hallitus,
joka joutui tekemään todella kovia leikkauksia myöskin sisäisen turvallisuuden kehyk-
seen, ja siitä huolesta nousi se, että meillä oli parlamentaarinen ryhmä, joka työskenteli.
Nyt me olemme lisänneet sekä hallitusohjelmavaiheessa että nyt kehyksissä rahaa, ja sit-
ten me teimme tämän selonteon, joka antaa jatkotyöskentelylle pohjaa. Eli tässä salissa ei
käsittääkseni ole yhtään eduskuntapuoluetta, joka ei olisi ollut tekemässä, joutunut ole-
maan tekemisissä, tässä vaikeassa julkisen talouden tilanteessa tämän budjettikysymyksen
kanssa.

Sitten oleellinen asia on se, että me pääsemme nyt nostamaan poliisikoulutettavien mää-
rää, viime vuonna ja tänä vuonna 300, ja tavoite on se, että ensi vuonna saadaan 400. Ve-
tovoima on hyvä, ja tällä hetkellä kaikki valmistuvat on pystytty työllistämään, ja tällä het-
kellä käytännössä kaikki poliisimiehet ja naiset ovat töissä. Mutta jatkossa, kun se eläköi-
tyminen on nopeaa, meidän täytyy pystyä pitämään koulutettavien määrä siellä 400:ssa, ja
se vaatii loppukehyskaudelle korjausliikkeen. Mutta se ei ole pelkkä raha, vaan se on
myöskin toiminnallinen kehittäminen edelleen, jota on pakko tehdä, koska raha ei kasva
niin sanotusti puissa.

Sitten nopeasti muutamia kommentteja.
PTR-yhteistyö: Henkilökohtainen mielipide on, että Tulli pitäisi liittää sisäasiainminis-

teriön alaisuuteen nykymuodossaan, koska PTR-yhteistyö on hyvin toimivaa. Siitä on kir-
jaus sen kaltaisesti, että tulisi saattaa yhden ministeriön alaisuuteen, ja siitä toivottavasti
saadaan selvitystyö mahdollisimman nopeasti käyntiin.

Porkkalan osalta toiminta jatkuu sillä alueella, mutta siitä kalliista tilasta pyritään pää-
semään eroon. Siitä varmasti tarkemmin myöhemmin.

Minusta tämä laajempi turvallisuuden käsite on asiallinen huoli, mutta haluan vielä sa-
noa sen, että tämä on nyt selonteko, joka tehtiin sisäasiainministeriön alaisten viranomais-
ten toimesta. Strategiassa otetaan laajasti mukaan yhteiskunta ja otetaan laajempi yhteis-
kunnan turvallisuus-käsite, ja muun muassa sosiaali- ja terveysministeriö ja kansalaisjär-
jestöt tulevat mukaan tähän keskusteluun. Se on sitten se paikka, missä katsotaan, millä
muilla tavoilla me voimme turvallisuutta lisätä. Ja kai se nyt on rehellistä myöntää, että ei-
hän se, jos leikataan palveluista tai etuuksista, varsinaisesti turvallisuutta lisäävä toimen-
pide ole. Sen takia pitää saada talous kasvuun, pitää saada työllisyys paranemaan, jotta täs-
tä leikkausten kierteestä päästään eteenpäin ja voidaan päästä toivottavasti jonain päivänä
siihen, että voimme lisätä ja parantaa palveluita ja etuuksia.
25



Pöytäkirjan asiakohta PTK 57/2016 vp
Tärkeätä on vielä se, että me kehitämme poliisin toimintaa koko ajan. Täällä mainittiin
ja kysyttiin lähipoliisitoiminnasta: Se on otettu uudelleen repertuaariin, mutta vastaavasti
tuodaan ihan uusia asioita. Nettipoliisitoiminta on osoittautunut erittäin tarpeelliseksi tänä
päivänä ja toimii hyvin.

Kuntapaikoista kysyttiin. Se on vaikea tilanne. Meillä on kunnilta lupauksia, kunnat
ovat ottamassa vastaan turvapaikanhakijoita, mutta meidän pitäisi löytää tähän uusia kei-
noja, määrät ovat nyt niin suuria. Me pohdimme kuntakorvauksen korottamista. Se on vai-
keata tässä julkisen talouden tilanteessa, mutta pelkästään rahalla ei tämäkään asia hoidu,
vaan hallituksen piirissä mietitään aivan uudenlaisia keinoja, millä me voimme tukea kun-
tia, jotta kuntapaikkoja löytyy, jotta se kotoutuminen saadaan toimimaan hyvällä tavalla
siellä kunnissa.

Puhemies Maria Lohela:  Ministeri Soinille 1 minuutti.

15.42 Ulkoasiainministeri Timo Soini: Arvoisa rouva puhemies! Vastaus kahteen kysy-
mykseen:

Edustaja Haavisto ymmärsi juuri tämän suuren yhteensovittamisen tarpeen, joka toisaal-
ta tulee kansainvälisestä terrorismista, tulee kansainvälisistä turvallisuusuhkista, mutta
myös toisaalta sitten kansalaisoikeuksista ja ihmisten oikeudesta olla tarkkailun ulkopuo-
lella. Nämä täytyy pystyä yhteensovittamaan. Tässä on kysymys sekä turvallisuudesta että
demokratiasta, ja tämä on äärimmäisen tärkeä näkökohta.

Edustaja Tolvanen puhui myöskin tiedustelusta ja turvallisuudesta ja kysyi, miksei sisä-
ministeri ole UTVAssa. Todellakaan ei näytä olevan, mutta voin lohduttaa teitä, että kyllä
hän siellä pöydänkulmassa on nyt istunut ihan jokaisessa kokouksessa.

Puhemies Maria Lohela: Sitten jatketaan debattia.

15.43 Maarit Feldt-Ranta sd (vastauspuheenvuoro): Arvoisa puhemies! On asioita, jois-
ta vaikeassa taloustilanteessa joudutaan tinkimään, mutta turvallisuus ei ole sellainen.
Kansalaisten turvallisuudesta ei kerta kaikkiaan voi tinkiä. Ministeri Soini naureskeli mi-
nisteriaitiossa, kun esitimme huolemme tästä poliisimiesten määrän vähenemisestä. Mi-
nua ei todellakaan naurata. Ei myöskään varmasti kansalaisia, joista monet aidosti tuntevat
turvattomuutta. Myöskään poliisimiehiä ei taida, ministeri Soini, naurattaa.

Toinen asia, jonka haluan nostaa esille, joka on lisännyt suomalaisten turvattomuutta, on
tieto siitä, että lähiaikoina kotiseudulleni Hankoniemelle vyöryy amerikkalaisia panssari-
vaunuja. Myönnän suoraan, että tieto tästä on horjuttanut myös omaa turvallisuudentunnet-
tani. Pienen maan on syytä edistää rauhaa, ei kalistella aseita. Hallituksen ei tulisi ylenkat-
soa turvallisuudentunteen merkitystä suomalaisten hyvinvoinnille.

15.44 Mika Niikko ps (vastauspuheenvuoro): Arvoisa rouva puhemies! Edustaja Feld-
Ranta, eihän Soini nauranut tälle asialle. Mielestäni nämä ovat vähän asiattomia komment-
teja, koska ne eivät itse asiassa liittyneet koko asiaan.

Mutta se asia. Arvoisat ministerit, haluan myös kysyä sitä, kun kansalaisilla on aito huo-
li ei vain siitä, että maahan tulee ei vain sotatoimissa mukana olleita henkilöitä, joita me
emme tavoita ollenkaan emmekä tiedä, mitä he ovat tehneet ennen tänne tuloa, vaan myös
siitä, että tänne tulee paljon ihmisiä, jotka eivät aiokaan sopeutua suomalaiseen tai länsi-
26



Pöytäkirjan asiakohta PTK 57/2016 vp
maiseen yhteiskuntaan. Heillä on aivan erilaiset ihmisarvot ja erilaiset käsitykset siitä, mi-
ten täällä pitäisi yhteiskuntaa rakentaa. Siinä mielessä kysynkin, olisiko järkevämpää hal-
lituksessa toteuttaa sitä myös ymmärtääkseni MINVAn näkemää linjaa, että esimerkiksi
Syyriasta suositaan tänne sellaisia turvapaikanhakijoita, jotka sopeutuvat tähän yhteiskun-
taan paremmin, kuten näitä mainittuja kristittyjä tai jesidejä. Heillähän on paljon parem-
mat mahdollisuudet sopeutua tänne, mutta he eivät ole päässeet tänne, koska UNHCR ei
ole halunnut toteuttaa tätä valintaa.

15.46 Susanna Huovinen sd (vastauspuheenvuoro): Arvoisa puhemies! On tietenkin hy-
vä, että olemme saaneet tämän selonteon käsittelyyn eduskuntaan. Itsekin jäin kaipaamaan
hieman laajempaa analyysia niistä syistä, jotka johtavat sisäisen turvallisuuden tunteeseen
tai sen puutteeseen, ja on hyvä, että ministeri Orpo tässä täsmensi tätä jatkotyötä. Olisin
kyllä itse toivonut, että selonteko sinänsä olisi voinut pitää sisällään vähän laajemman ku-
vauksen tästä tilanteesta. Turvallisuudentunne tarkoittaa turvallisia lähiyhteisöjä, yhteisöl-
lisyyttä ja kansakunnan tietyn tyyppistä eheyttä, ja näitä tavoitteita ei tehdä vain turvalli-
suusviranomaisten toimesta.

Haluan vielä palata kysymykseen siitä, aiotteko tehdä jatkossa jo etukäteen tarkemmin
vaikutusten arviointia. Äskeisellä kierroksella ette ehtinyt tähän kysymykseen vastata.
Tämä olisi kyllä keskeinen tie siihen, että saisimme etukäteen tietoa hallituksen esitysten
vaikutuksista. Täällä on mainittu muutama esitys.

Sitten ministeri Soinille pakko todeta, että YK-järjestöjen kehitysapuleikkaukset eivät
tue juurisyiden poistamista.

15.47 Timo Heinonen kok (vastauspuheenvuoro): Arvoisa rouva puhemies! Riittävä po-
liisimäärä tulee taata, ja asiaan täytyy etsiä yhdessä ratkaisua, ei riitelemällä ja kinaamalla,
vaan yhdessä etsien. Sisäisen turvallisuuden uhkia tulee ulkoakin, niin kuin täällä on tuotu
esille. Pariisin ja Brysselin terroristit käyttivät hyväkseen pakolaisvirtaa. Meilläkin turva-
paikanhakijoita on esimerkiksi kadoksissa. Kysyisin teiltä, arvoisa ministeri Orpo: mikä on
teidän arvionne tämän hetken uhkatilanteesta Suomessa radikalisoitumisen näkökulmas-
ta? Meillä on hyviä tuloksia saatu krp:n toimesta muun muassa kouluiskujen ennaltaeh-
käisemisessä ja näissä, ja kiinnostaisi tietää, minkälainen on tilanne tämän radikalisoitumi-
sen suhteen.

15.48 Heli Järvinen vihr (vastauspuheenvuoro): Arvoisa rouva puhemies! Täällä on pe-
rätty tänään jo naisrauhaa. Itse peräänkuulutan samaa rauhaa myös miehille. Suomessa
miehet yleisimmin saavat köniinsä kaduilla mutta yllättävän usein mies on myös lähisuh-
deväkivallan osapuoli. Miesuhritutkimuksen mukaan lähisuhdeväkivallasta kärsii 17 pro-
senttia naisista ja 16 prosenttia miehistä. Kuitenkin poliisille tulevien yhteydenottojen
määrästä 80 prosenttia eli neljä viidesosaa on nimenomaan naisilta tulevia yhteydenottoja.
Tämä kertoo siitä, että miehet eivät tässä kulttuurissa joko uskalla puuttua kokemaansa
perheväkivaltaan tai että me emme osaa tarjota heille sellaista apua, mitä he kaipaisivat.
Kysynkin, ministeri Orpo: oletteko ministeriössä havainnut tämän ongelman ja onko teillä
jotain keinoja, joilla miehiä voisi jatkossa auttaa paremmin?

15.49 Hannu Hoskonen kesk (vastauspuheenvuoro): Arvoisa rouva puhemies! Tämä se-
lonteko tulee aivan erinomaiseen aikaan. Meillä on paljon uhkia, jotka tulevat Suomen ra-
27



Pöytäkirjan asiakohta PTK 57/2016 vp
jojen ulkopuolelta kohti Suomea. Niihin on sisäministeriö ministeri Orpon johdolla pysty-
nyt reagoimaan kiitettävästi. On tärkeää huomata se, että emme ole tässäkään tilanteessa
jääneet pyörittelemään peukaloitamme vaan olemme toimineet. Se on arvokasta. Tieten-
kin taloustilanne Suomessa tällä hetkellä on erittäin vaikea. Vuodesta 2008 tänne asti on
jatkunut tämä vaikea tilanne. Se asettaa omat reunaehdot, mutta tässäkään tilanteessa
emme ole jääneet toimettomiksi ja ihmettelemään ja valittamaan, miksi ovat asiat näin
huonosti. Pitää pystyä reagoimaan, ja nimenomaan tämä keskustelu ja tämä selontekohan
käy erittäin hyvin läpi tämän tilanteen. 

On tärkeää nyt huomata se, että poliisin palvelut esimerkiksi kaikkialla tässä maassa
pystytään turvaamaan. Tilanteeseen on mukauduttu mutta siihen pystytään turvautumaan.
Oikeastaan kiitän Antti Lindtmania, demarien ryhmäpuheenjohtajaa, siitä, että hän on ot-
tanut maaseudun huomioon. Toivon, että tuo ihastus ei ole mikään yhden illan ihastus vaan
kysymyksessä on pitkäaikainen rakkaussuhde. (Naurua)

15.50 Antti Lindtman sd (vastauspuheenvuoro): Arvoisa rouva puhemies! Poliisien saa-
tavuus on turvattava koko maassa, ja se, mikä tässä nyt on resepti, on se, että kyllä tässä nyt
tarvitaan näitä konstaapeli reinikaisia enemmän kuin niitä kynänpyörittelijöitä, jotka miet-
tivät, keihin kansalaisiin kohdistuneet ja mitkä rikokset jätetään tutkimatta ja mitkä tutki-
taan. Reinikaisia tarvitaan, kynänpyörittäjiä ei, ja näihin kenttäpoliiseihin tarvitaan nyt re-
sursseja. 

Kun te puhutte tästä koulutuksen vetovoimaisuudesta, niin tässä omassa selonteossanne
todetaan, että kehyskauden loppupuolella, vuonna 18, tullaan todella vaikeaan tilantee-
seen. Herää kysymys, mikä tämän koulutuksen vetovoima on, jos tässä on näin epävarma
näkymä. Fakta on se, että kun täällä kuunteli hallituspuolueiden puheenvuoroja, niin jäi
mielikuva, että tässä oltaisiin nyt kääntämässä tämä poliisien määrän väheneminen. Sehän
ei pidä paikkaansa, tämähän jatkuu, ei itse asiassa jatku vaan kiihtyy. Kysymys kuuluu: hy-
väksyvätkö hallituspuolueet tämän kehityksen? 

15.51 Kimmo Kivelä ps (vastauspuheenvuoro): Puhemies! Tosiasia on, että köyhyys,
syrjäytyminen ja työttömyys ovat yhteiskuntarauhaa ja turvallisuutta järkyttäviä asioita, ja
siinä mielessä hyvin hoidettu sosiaalipolitiikka on mitä suurimmassa määrin turvallisuus-
politiikkaa.

Ministeri Orpo, mainitsitte, että suomalaiset turvallisuusviranomaiset ovat maailman
huippuluokkaa, niin kuin kaikki tiedämme, ja tässä rapautuminen olisi kohtalokasta. Onko
sisäministeriössä määrätietoista ohjelmaa suunnitteilla, jotta kiinnitetään huomiota työs-
kentelyolosuhteisiin, johtamisjärjestelmiin, jotta turvallisuusalan työntekijöiden työsken-
telymoraali ja asennoituminen työhön säilyy asiallisella tasolla eikä rapaudu, koska tällai-
nen rapautumiskehitys voisi olla todellakin rappeuttavaa ja monessa mielessä järkyttävää,
(Puhemies koputtaa) mikäli tällaista kyynistymistä tapahtuisi?

15.52 Ozan Yanar vihr (vastauspuheenvuoro): Arvoisa rouva puhemies! Minä myös yh-
dyn niihin äänenpainoihin, jotka korostavat eriarvoisuuden kasvun roolia turvattomuutta
kasvattavana tekijänä. Nyt kun meillä on perussuomalaisten puheenjohtaja, ulkoministeri
Timo Soini keskuudessamme ja kun perussuomalaisten kansanedustajatkin ovat puhuneet
tosi paljon eriarvoisuuden torjunnasta, niin haluaisin esittää kysymyksen: Perussuomalai-
set ovat pitkään puhuneet siitä, että he ovat tavallisen ihmisen puolella ja pienen ihmisen
28



Pöytäkirjan asiakohta PTK 57/2016 vp
asialla, jopa eliittiä vastaan, ja nyt olette hallituksessa, joka leikkaa uskomattoman paljon
tavalliselta ihmiseltä, ja teette politiikkaa, joka kasvattaa eriarvoisuutta. Näettekö mitään
ristiriitaisuutta siinä, mitä te olette aiemmin ajaneet ja nyt ajatte?

15.53 Lea Mäkipää ps (vastauspuheenvuoro): Arvoisa puhemies! Turvallisuusympäris-
tömme on muuttunut, sekä uhkien monimuotoisuus ja ennustettavuus on heikentynyt. Esi-
merkkinä nyt Venäjän ja lännen välien muuttuminen, hybridi- ja kyberuhat ja sitten laaja-
mittainen maahantulo ovat tuoneet uusia uhkia.

No, toisaalta kehittyvä teknologia ja digitalisointi ovat turvallisuusviranomaisten hyö-
dynnettävissä, mutta ne eivät korvaa ammattitaitoisia ihmisiä: peltipönttö ei pysäytä ratti-
juoppoja, eikä robotti vastaa puhelimeen. Nyt jo poliisi ja Rajavartiolaitos ja nämä ovat ää-
rirajoilla, eikä ihmisiä kyllä enää pitäisi näistä laittaa pois. Ja vaikka taloustilanne on huo-
no, niin kyllä ensihoidon, poliisin ja palokunnan pitää olla jokaisen ihmisen lähettyvillä ja
tarvittaessa kautta maan ja myös siellä syrjäisemmässä kolkassa. Tähän kyllä pitäisi sitten
puuttua, että me olemme tasa-arvoisia myös näissä asioissa.

15.54 Pauli Kiuru kok (vastauspuheenvuoro): Arvoisa rouva puhemies! Poliisien mää-
rästä jatkan, mutta eri näkökulmasta. Hieman samaa asiaa sivusi edustaja Parviainen. Eli
maahanmuuttajataustaisten poliisien koulutus ja määrä Suomessa on ymmärtääkseni todel-
la pieni. Esimerkiksi täällä pääkaupunkiseudulla muita kuin suomen- tai ruotsinkielisiä tai-
taa olla noin 10 prosenttia väestöstä. Se, että poliiseja on myös maahanmuuttajataustaisista
ryhmistä, olisi varmasti sellainen tekijä, joka lisäisi luottamusta, koheesiota ja poliisin ar-
vostusta. Syntyy usein tilanteita, joissa kulttuurin tuntemus, kielen tuntemus saattaisi olla
eduksi. Ymmärtääkseni yksi iso kynnys tässä ovat kielitaitovaatimukset ja mahdollisuus
joustaa joko suomen tai ruotsin osalta niin, että hyvitettäisiin hakijan omaa äidinkieltä sii-
nä. Onko tämä mahdollista, ja minkälaisia ajatuksia tämän kehittämiseksi on vireillä?

Puhemies Maria Lohela: Ministeri Orpo, 3 minuuttia.

15.55 Sisäministeri Petteri Orpo: Arvoisa rouva puhemies! Se, että hallitus linjasi nyt
suhteessa kehyspäätökseen, että poliisimiesten ja -naisten määrän aleneminen pysäytetään
7 000:een, on kova päätös. Minä toivon, että sille päätökselle annetaan arvoa. Eduskunnal-
la on täysi oikeus — ja oppositiolla — sitten tulevien budjettien ja kehysten aikana ja sisä-
ministeriön hallinnonalalla tehtävien uudistusten myötä pitää huolta siitä, että tämä tavoite
saavutetaan. Nyt eduskunnalla on myöskin selonteon käsittelyn yhteydessä mahdollisuus
keskustella. Mutta se on kova päätös — koska ilman tätä linjausta ja sitä, että mitään ei teh-
täisi, selonteko kertoo sen, että mentäisiin 6 500 poliisiin. Tässä salissa ainakaan ei ole ke-
tään, joka sitä ilmeisesti haluaisi. Tämä on iso päätös, sen haluan vieläkin alleviivata.

On muutamia asioita, joihin on jäänyt vastaamatta.
Ensinnäkin tämä itärajan vahvistaminen, kun sitä Kärnä kysyi: tänä vuonna siirretään jo

50 raja-asemilta maastorajojen valvontaan ja seuraavina kolmena vuotena loput 100 etu-
painotteisesti. Valmistelu on käynnissä, se on tulilla se valmistelu. 

Priorisointi, se on iso kysymys. En minä osaa tässä vaiheessa sanoa, onnistuuko prio-
risointi, miten se tehdään, mutta minusta on oikein meidän turvallisuusviranomaisia ja po-
liisia kohtaan, että poliittinen päätöksentekijä käy sen keskustelun, katsoo sen koko valta-
van työmäärän, mikä meillä on uusien haasteiden edessä, kun entiset ovat kuitenkin poh-
29



Pöytäkirjan asiakohta PTK 57/2016 vp
jalla. Käydään se poliittinen keskustelu, että ymmärretään, missä ollaan ja missä meidän
turvallisuusviranomaisemme tällä hetkellä tekevät työtä. Vaikka se sana onkin vaikea, niin
se priorisointikin täytyy pohtia, koska sitä varten taas poliittinen päättäjä on, että tehdään
päätöksiä. Tietenkin pitää lähteä siitä, että kaikki mahdollinen hoidetaan, mutta kun se ei
taida olla mahdollista.

Ydinvoimalatyömaan turvallisuus: Kyllä on ollut myöskin kansainvälisiä ilkivallanteki-
jöitä ja toimijoita, mikä kertoo sen, että kytköksiä on ulkomaille. Poliisi ja suojelupoliisi
ovat tässä asiassa operatiivisesti toiminnassa ja vastuussa.

Vaikutusarviot näistä erilaisista hallituksen päätöksistä sisäiseen turvallisuuteen on mie-
lestäni asia, joka kannattaa ottaa esille strategiaa tehtäessä, koska silloin tämä käsittely laa-
jennetaan laajempaan yhteiskunnalliseen turvallisuuteen. Sitä kannattaa pohtia, onko täl-
lainen turvallisuusvaikutusten arviointi mahdollista tehdä. Parlamentaarinen ryhmä toisi
pitkäjänteisyyttä ehdottomasti, joten keskustan eduskuntaryhmän kannattaa keskustella
keskustalaisen pääministerin kanssa tästä mahdollisuudesta, ja voimme sitten pohtia, mut-
ta mielestäni se toisi pitkäjänteisyyttä ja ehkä laaja-alaisuutta. Turvallisuus on kuitenkin se
peruselementti, josta voisi olla hyvä, mahdollisimman laaja yhteinen näkemys. 

Arvio uhkatilanteesta — edustaja Heinonen kysyi. Meille on siis tullut uusia uhkia. Ter-
rorismiuhka on jonkin verran kohonnut, mutta edelleenkin tämmöisen suunnitellun, järjes-
täytyneen terrori-iskun uhka Suomessa on hyvin matalaa tasoa, mutta kun Suomeen on
syntynyt terrorismia tukevia rakenteita ja Suomessa on henkilöitä, joilla on kytköksiä ter-
rorismiin, niin me emme voi valitettavasti avoimessa yhteiskunnassa kokonaan sulkea sitä
pois. Esimerkiksi maahanmuuton yhteydessä olemassa olevilla resursseilla meidän turval-
lisuusviranomaisemme — poliisi, maahanmuuttoviranomaiset, suojelupoliisi — tekevät
kaikkensa, jotta pystytään tunnistamaan, löytämään niitä henkilöitä. Tässä kansainvälinen
yhteistyö on kaikki kaikessa. 

15.59 Ulkoasiainministeri Timo Soini: Arvoisa rouva puhemies! Minä aloitan tästä
ydinvoimatyömaasta. Kyllä se oli karmaisevaa, missä kunnossa leiri oli sen jäljiltä, kun
luonnonsuojelijat olivat vastustamassa ydinvoimaa. Esimerkin voima on iso.

Edustaja Feldt-Ranta täällä kysyi tankeista Hangossa. En kyllä oikein ymmärrä, miten
se tähän liittyy, mutta olisin kysynyt häneltä tai puheenjohtaja Rinteeltä, vastustaako SDP
kansainvälistä harjoitustoimintaa, koska se olisi minulle uusi uutinen. Uskon, että näin ei
ole.

Arvoisa rouva puhemies! Edustaja Lindtman kysyi reinikaisten perään. Miten olisi, kä-
visikö Raatikainen? Hän on siinä heti teidän takananne. Meillä perussuomalaisilla on viisi
poliisia ryhmässä, me kyllä nämä asiat tiedämme. (Välihuutoja vasemmalta) — Vastaami-
nen olisi helpompaa, kun ei puhuttaisi päälle.

Edustaja Yanarille sanon, että kyllä, leikkauspolitiikka ottaa koville, mutta vielä kovem-
mille ottaisi se, että tuleville sukupolville jätettäisiin sellainen velkapommi, mikä tätä rataa
on syntymässä.

16.01 Riitta Myller sd (vastauspuheenvuoro): Arvoisa puhemies! Syrjäytymisen estämi-
nen ja luottamuksen rakentaminen ovat niitä tärkeimpiä ja keskeisimpiä asioita sisäisen
turvallisuuden kannalta. Tuota luottamusta syrjäseuduilla nakertaa kuitenkin tällä hetkellä
hyvin vahvasti se, että poliisia ei saa silloin, kun tarvitsee. Muukin viranomaisapu on ha-
kusessa. Pohjois-Karjalassa pelastustoimi on rakentanut vahvaa yhteistyötä poliisin ja ra-
30



Pöytäkirjan asiakohta PTK 57/2016 vp
javartioston kanssa, ja siellä on saatu erittäin hyvää työtä aikaiseksi. Pelastuspalvelu on
myös hyvin laajasti toiminut ensihoidon tehtävissä, ja nyt kun sote-uudistuksessa ensihoi-
to ollaan irrottamassa tästä ja viemässä viidelle sote-alueelle, tämä rikkoo tämän erittäin
hyvän, tehokkaan yhteistyön, jolla ihmiset ovat myös harvaan asutulla alueella saaneet
apua. Tässä on kysymys nimenomaan siitä, (Puhemies koputtaa) miten katsotaan laajasti
nämä vaikutukset.

16.02 Lasse Hautala kesk (vastauspuheenvuoro): Arvoisa herra puhemies! Kuten täällä
käydyssä keskustelussa on tullut selkeästi esille, sisäiseen turvallisuuteen ehkä kaikista
vaikuttavin tekijä on poliisien määrä. On tyydytyksellä laitettava merkille, että hallitus on
rajannut sen minimissään siihen 7 000 henkilöön, vaikka selonteko olisikin osoittanut, että
se alenee jopa sinne 6 500:een. Pitkälti syy on siinä, että poliiseja eläköityy paljon enempi
kuin saadaan uusia poliiseja.

No, nyt sitten kysyisin ministeriltä, onko mietitty, miten Poliisiammattikorkeakoulun
vetovoimaisuutta voitaisiin lisätä eli saada yhä laadukkaampia hakijoita ja yhä enemmän
hakijoita Poliisiammattikorkeakouluun. Olisiko esimerkiksi paluu siihen vanhaan järjes-
telmään, ilmaiseen asumiseen ja ilmaiseen ruokailuun — jotka ovat aikaisempina vuosina
poistuneet — vaihtoehto, koska tätä kautta saataisiin sitten riittävä määrä ja päädyttäisiin
sitten vähintään siihen 7 000 poliisiin?

16.03 Veera Ruoho ps (vastauspuheenvuoro): Arvoisa puhemies! On musiikkia korville,
kun vasemmisto ja vihreät haluavat lisää poliiseja Suomeen kuten me perussuomalaiset.
Ristiriitaa on vähän vain siinä, että vasemmisto haluaa rajat auki kaikkine uhkineen ja sit-
ten päälle poliiseja tarkkailemaan. Me haluamme hallittua maahantuloa, nopeaa tutkintaa
ja tehokasta maasta poistoa niille, jotka eivät ole oikeutettuja täällä oleskeluun. Onhan
tämä erikoista, että muissa Pohjoismaissa poliisien määrä suhteessa väkilukuun on nousus-
sa, kun Suomessa se on ollut laskussa. Sisäministeri kertoi, että Polamkista ei valmistu po-
liiseja yhtä nopeasti kuin nyt eläköityy, ja siihen on hallitus vastannut, ja kuten ministeri
sanoi, tilannetta seurataan tarkasti ja reagoidaan sen mukaan. Edustaja Semi mainitsi aikai-
semmin näistä vetovoimatekijöistä, ja taisi tulla äsken uudelleen siitä, ja todellakin tämä
hakijoiden laadukkuus on aika olennaista: monetkaan nuoret eivät tiedä siinä vaiheessa,
että semmoiset pössyttelytuomiot vaikuttavat siihen, että sitten (Puhemies koputtaa) ei
pääse kouluun.

16.04 Matti Semi vas (vastauspuheenvuoro): Arvoisa puhemies! Ensinnäkin edustaja Rä-
säselle liikkuvan poliisin lakkauttamisesta: Niinhän siinä piti käydä, että pomojen määrä
vähenee ja kentällä resurssit lisääntyvät, mutta valitettavasti kentältä, niin kuljettajajärjes-
töiltä kuin poliisiltakin, on tullut viestiä siitä, että tätä valvontaa on heikennetty ja (Oikeal-
ta: Se on kiinni resursseista!) nuo toimenpiteet ovat vähentyneet ja resurssit ovat heikenty-
neet siltä osin. (Oikealta: Resursseja on vähennetty!) — Niin.

Kun tähän lisätään vielä kabotaasiliikenteen määrän kasvu ja etenkin kun siellä on lait-
tomuuksiakin ollut, niin kyllähän tämä puoltaa sitä, että liikennevalvonnassa pitäisi olla
enemmän poliiseja hoitamaan tätä liikenneturvallisuutta parempaan malliin. Siltä osin
minä kysyn ministeri Orpolta: millä aikataululla uskotaan, että me pystymme palautta-
maan tämän liikenneturvallisuuden tason ja sen poliisien määrän sille tasolle, mitä (Puhe-
mies koputtaa) nykyinen tilanne vaatii?
31



Pöytäkirjan asiakohta PTK 57/2016 vp
16.05 Mika Kari sd (vastauspuheenvuoro): Arvoisa herra puhemies! On ihan ymmärret-
tävää, että jo merkittäväksikin poliisipuolueeksi noussut perussuomalainen puolue kärsii
tässä keskustelussa, koska viime kaudella välikysymys tehtiin asiasta, jossa nyt viedään
vielä alemmalle tasolle. Hallituksen aitiorippituolista on kumminkin turha pyytää synnin-
päästöä. Hallituspuolueilla on valta kehyksissä, sitä valtaa käytetään, ja tätä vastuuta ei
edes ryhmäpuheenjohtaja Terho voi väistää. 

Kysyn arvoisalta ministeriltä — jolle kyllä annan tunnustusta tästä selontekotyön tuo-
misesta tänne saliin, valmistelusta myös koko virkakunnalle — tästä täydennyspoliisijär-
jestelmän käyttöönotosta. Vähän reilu vuosi sitten virkamiestyöryhmä esitti käyttöönoton
mahdollistamista myös muissa tilanteissa kuin vakavissa poikkeusoloissa. Mitä ajattelette
tästä? 

Sitten vielä uudistan kysymyksen näistä kenttäpoliiseista: Kun täällä on puhuttu 7 000
kenttäpoliisista, tuleeko tämän päälle nyt sitten vielä joitain satoja päällystön edustajia?
Mikä on nyt se oikea luku, (Puhemies koputtaa) jolla tätä poliisitoimen tasoa mitataan?

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Räsänen, Mattila ja Korhonen, sen jälkeen on ministerillä puheenvuoro, ja sen
jälkeen kyllä edustajat saavat vielä jatkodebatointia. 

16.06 Päivi Räsänen kd (vastauspuheenvuoro): Arvoisa herra puhemies! Toki tuo 7 000
poliisin kipuraja on parempi kuin se hallituksen kehyksiin perustuva 6 500 poliisin raja,
mutta haluan nyt muistuttaa meitä kaikkia ja myös edustaja Terhoa, joka käytti tästä pu-
heenvuoron, siitä, että reilu vuosi sitten me kaikki eduskuntapuolueet yhdessä sovimme,
että panostetaan noin 100 miljoonaa euroa lisää sisäisen turvallisuuden ja oikeudenhoidon
toimijoihin ja säilytetään nykytaso. Nyt sitä ollaan kuitenkin selkeästi laskemassa, ja mie-
lestäni tässä ei saisi antaa periksi. Eli haluamme, me kristillisdemokraatit, olla tukemassa
siinä mielessä ministeri Orpoa, että vaatikaa vielä enemmän, vaatikaa hallitukselta se, että
tuo 7 250 poliisimiestä säilyy. Ja sitten toivon, että jos teillä ei ole vastausta siihen, mitä tuo
(Puhemies koputtaa) alkoholilain muutos merkitsee, niin teettäkää selvitys siitä sisäminis-
teriössä.

16.08 Pirkko Mattila ps (vastauspuheenvuoro): Arvoisa puhemies! Edustaja Karille täy-
tyy todeta, että itse välikysymystekstistä tuota 7 500:aa poliisia ei kyllä löydy. En kyllä
kiistä sitä, etteikö se kelpaisi, mutta ette te 7 500:aa ole itsekään täällä salissa tänään vaa-
timassa. Mutta hyvä linjaus tämäkin, mikä ministeriltä on saatu. Välikysymys koski ni-
menomaan liikkuvan poliisin lakkauttamista. Aika hyvässä hengessä hallintovaliokunnas-
sa muutoin tuo poliisin hallintorakenneuudistus vietiin läpi. Se, mistä olimme eri mieltä,
oli se, että liikkuva poliisi lakkautettiin valtakunnallisena yksikkönä.

Mutta, ministeri Orpo, haluaisin tuoda teidän tietoonne, kun täällä puhuttiin koulurau-
hasta — tai varmasti tiedättekin, mutta haluaisin korostaa sitä — mitä kentältä kuuluu kou-
lupoliisitoiminnasta. Se on hyvin pieni toimija, mutta uskoakseni ne kokemukset, mitä
koulupoliisitoiminnasta on saatu useassa kaupungissa, ovat nimenomaan koulurauhan kan-
nalta tärkeitä. Mielestäni ne ovat hyvä esimerkki viranomaistoiminnasta, (Puhemies koput-
taa) minkä Suomessa on täälläkin salissa todettu olevan hyvää.
32



Pöytäkirjan asiakohta PTK 57/2016 vp
Ensimmäinen varapuhemies Mauri Pekkarinen: Ja vielä ennen edustaja Korhosta ja
ministeriä edustaja Lindtman.

16.09 Antti Lindtman sd (vastauspuheenvuoro): Arvoisa herra puhemies! Kiitos tästä
mahdollisuudesta, koska on pakko nyt todeta edustaja Mattilalle ja kaikille perussuomalai-
sille: ette te pääse tästä nyt kiemurtelemaan pois. Te, Mattila, itse totesitte silloin välikysy-
myskeskustelussa, että silloisella tasolla, joka oli vielä hiukan korkeampi kuin tänä päivä-
nä, poliisille kuuluvia tehtäviä ei nykyresursseilla kyetä suorittamaan periaatteellisella-
kaan tasolla. Siis mielestänne edes periaatteellisellakaan tasolla resurssimäärä, joka oli nyt
hallituksen esittämää 7 000:n tasoa merkittävästi korkeampi, ei riitä poliisin tehtäviin. Ja
kyllähän tiedettiin, että perussuomalaiset nyt ei suurimmassa osassa asioita pysty vaalilu-
pauksiaan pitämään alkaen Kreikan tukemisesta, mutta olisi voinut ajatella, että edes tässä
poliisiasiassa pidetään.

Arvoisa puhemies! Edustaja Kari otti tärkeän uuden avauksen esiin, (Puhemies koput-
taa) tämän apupoliisijärjestelmän. Olisi mielenkiintoista kuulla sisäministerin kommentit.

16.10 Sampo Terho ps (vastauspuheenvuoro): Arvoisa puhemies! Arvoisat sosialidemo-
kraatit, täällä ei kärsi kukaan ainakaan keskustelusta, niin kuin te väitätte. Me kärsimme
kyllä siitä, että poliisien määrä vähenee, kun emme ole vielä ehtineet tätä teidän aloitta-
maanne trendiä katkaisemaan. Me tulemme tällä vaalikaudella pysäyttämään poliisien
määrän laskun ministerin lupaamaan 7 000:een. Te ette pystyneet sitä tekemään. (Välihuu-
toja sosialidemokraattien ryhmästä) Kuinka paljon tahansa kiemurtelette, pyörittelette tai
pakenette vastuutanne, te olette jälleen kerran tehneet juuri sitä, mistä te nyt syytätte meitä.
Ja kun me pysäytämme sen huonon suunnan, minkä te olette tehneet, niin jälleen te vali-
tatte siitä. Tämä on hyvin merkillinen toimintatapa, mutta se sopii teille, enkä puutu siihen.
Oleellista on se, mitkä faktat on todettu: tämä hallitus tulee pysäyttämään poliisien määrän
vähenemisen 7 000:een. Se on kova päätös, niin kuin ministeri sanoi. Siitä pidetään kiinni.

Ensimmäinen varapuhemies Mauri Pekkarinen: Ja nyt vastauspuheenvuoro, edustaja
Korhonen.

16.11 Timo V. Korhonen kesk (vastauspuheenvuoro): Arvoisa puhemies! Tämä sisäisen
turvallisuuden selonteko olisi pitänyt tehdä jo viime kaudella hyvissä ajoin, kuten keskusta
silloin vaati. Valitettavasti sitä ei tehty. Hyvä, että nykyinen hallitus tämän teki.

Nyt tietysti on ongelma se, että kehykset tulivat ennen tätä selontekoa, mikä minun maa-
ilmankuvassani vain tarkoittaa sitä, että nyt jatkossa sitten tälle strategiatyölle ja toimenpi-
deohjelmalle tulee erittäin paljon painetta, jotta se saadaan myös taloudellisten resurssien
osalta toimivaksi. Mitä tietysti tulee näihin talouskysymyksiin, niin vaikkakin taisin tuossa
ryhmäpuheessa itse sanoa, että ei pidä katsoa taaksepäin vaan tulevaisuuteen, niin selasin
tässä näitä viime syksyn vaihtoehtobudjetteja, ja tämän mukaan yksikään nykyisistä oppo-
sitiopuolueista ei esittänyt vaihtoehtobudjeteissaan lisärahaa sisäiseen turvallisuuden vi-
ranomaiselle, ainoastaan poliisille harmaan talouden osalta, jonka hallitus omalta osaltaan
kuittasi.

Ensimmäinen varapuhemies Mauri Pekkarinen:  Ja nyt on puheenvuoro ministerillä, 2
minuuttia, ja jos ei se riitä, niin hetken päästä sitten ministeri saa uudestaan.
33



Pöytäkirjan asiakohta PTK 57/2016 vp
16.12 Sisäministeri Petteri Orpo: Arvoisa herra puhemies! Ensinnäkin edustaja Kiuru
kysyi näistä kielitaitovaatimuksista: täytyy olla yhdenvertaiset pääsykriteerit, mutta kiin-
nitetään mahdollisilla muilla kuin kielitaitokriteereillä huomiota siihen, että myöskin maa-
hanmuuttajataustaisia saataisiin hakeutumaan poliisikoulutuksen piiriin.

Liikkuvan poliisin lakkauttaminen, se aina puhututtaa. Tärkeää on huolehtia siitä, kun se
yhdistettiin paikallispoliisitoimintaan, että ne tavoitteet, jotka liikennevalvonnassa asetet-
tiin, joista eduskunnan hallintovaliokunta on tehnyt kirjauksia, toteutuvat. Siinä täytyy seu-
rantaa tehdä, että näin myöskin tapahtuu, mutta tähän mennessä saamieni virallisten raport-
tien mukaan ne valvontamäärät ovat sillä tasolla, mitä on tavoiteltu. Voi olla, että on alu-
eellisia eroja.

Täydennyspoliisi. Lainsäädäntöhanke on lähdössä käyntiin, ja tässä haetaan sitä oikeaa
tapaa ja sitä, mitä täydennyspoliisi tekisi, minkä kaltaisissa tilanteissa heitä voitaisiin käyt-
tää. Se on sensitiivinen asia, ja muun muassa poliisiammattijärjestöjen kanssa siitä täytyy
huolellisesti keskustella, miten siinä edetään. Mutta tässä muuttuneessa turvallisuuskuvas-
sa ja erilaisten uusien uhkien ollessa meillä on syytä olla jo tämänkin tyyppistä reserviä.

Poliisiammattikorkeakoulu oli taas tällä kertaa onneksi hyvin vetovoimainen. Hakijoita
oli paljon, ja siellä on usko korkealla, että nyt saadaan laadukasta väkeä sisään poliisikou-
lutukseen. Meidän pitää nyt tehdä päätös lähiaikoina siitä, että ensi vuodelle se sisäänotto-
määrä on 400, ja nyt jo tehdyt pienet kehyksen korjaukset 5 miljoonalla, ensi vuodelle 10
miljoonalla, antavat uskoa tähän. Mutta nyt vielä todettakoon se, että jos puhtaasti rahalla
katsotaan, mitä tämän 7 000 poliisimiehen lisääminen tarkoittaa, siis jos ei ole muita toi-
menpiteitä, niin se tarkoittaa siellä kehyskauden lopulla noin 15—20 miljoonan korjausta
kehykseen, ja minusta tämä on täysin mahdollisuuksien rajoissa todellakin, että tämä pys-
tytään sitten hoitamaan. Nyt ensimmäinen vaihe on se, että on tämä päätös. Sitten lisätään
koulutusmääriä ja tehdään hyvää työtä yhdessä. Kenttäpoliisien määrä on siis se 7 000,
mistä puhutaan, plus suojelupoliisi. Se on siis kokonaisuudessaan poliisimiesten ja -nais-
ten vahvuus.

Alkoholilainsäädännön vaikutuksista sisäiseen turvallisuuteen: en ole siihen asiaan ko-
vin syvällisesti perehtynyt, mutta pitää perehtyä. Uskon, että sitä on varmaan paljon poh-
dittu. (Puhemies koputtaa) — Jatkan vielä myöhemmin, jos sopii.

Ensimmäinen varapuhemies Mauri Pekkarinen:  Näin on. — Vastauspuheenvuoro,
edustaja Hongisto.

16.15 Reijo Hongisto ps (vastauspuheenvuoro): Arvoisa puhemies! Monissa puheenvuo-
roissa on kiinnitetty huomiota poliisien määrään, ja kun ministeri tuossa totesi, että jos
mennään tasaisen juoksun taulukolla ja kehyksen mukaan, poliisien määrä putoaisi tuohon
6 500:aan, ja nyt on monissa puheenvuoroissa todettu, että hallitus pysäyttää sen
7 000:een. Minä ainakin ymmärrän ja tulkitsen tämän asian näin, että hallitus aikoo koh-
dentaa poliisille lisää rahaa. Kysynkin nyt ministeriltä, joka herkistyy kuuntelemaan tätä
minun kysymystäni: olenko minä tulkinnut ja ymmärtänyt asian oikein, että poliisille löy-
tyy rahoitusta niin paljon, että se vähintään pysähtyy tuohon 7 000:een?

Sitten veljille vasemmistosta elikkä SDP:lle kysymys, kun hallituksia tulee ja menee: jos
ja kun te sitten tulevaisuudessa olette hallitusvastuussa, niin sitoudutteko tässä nyt juhlal-
lisesti lupaamaan, että teidän ollessanne hallituksessa poliisien määrä on vähintään se
7 200?
34



Pöytäkirjan asiakohta PTK 57/2016 vp
16.16 Sirpa Paatero sd (vastauspuheenvuoro): Arvoisa herra puhemies! Tähän edustaja
Korhosen kysymykseen tai kommenttiin: Meillä oli vaihtoehtobudjetissa poliisien koulu-
tukseen ja harmaaseen talouteen. Kun kehyksiä tehtiin, niin koko hallintovaliokunta yksi-
mielisesti oli sitä mieltä, että kehyksissä vuonna 2018, jolloin on se suuri romahdus ja muu-
tos, pitää pystyä lisäämään rahoitusta. Se ei ollut pelkästään sosialidemokraattien eikä
muitten oppositiopuolueiden kanta vaan koko hallituksen puolueiden myös.

Yksi kysymys liittyen pelastuslaitoksiin, jotka nyt ollaan siirtämässä viidelle alueelle
liittyen soteen. Täällä tuli jo kysymys ensihoidon irrottamisesta, joka on iso riski, ja huolta
tulee tuolta alueilta paljon. Mutta ihan huhuna kuultu: eihän missään tapauksessa olla sel-
vittämässä yksityistä pelastustointa tai yhtiöittämistä, niin kuin tuntuu tässä sotessa se
muotisana nyt olevan?

16.17 Mikko Kärnä kesk (vastauspuheenvuoro): Arvoisa herra puhemies! Täytyy hive-
nen kyllä ihmetellä tätä SDP:n esittämää kritiikkiä. Edellisellä hallituskaudella teillä oli
valtiovarainministerin salkku, ja silloinkin leikattiin raa’asti sisäisestä turvallisuudesta. Te
päästitte tämän asian osaltaan luisuun. Ymmärsittekö silloin niitä kehyspäätöksiä hyväk-
syessänne, mihin tämä tulee johtamaan ja miten tätä asiaa ei kyetä hoitamaan nopeasti kun-
toon, vaikka haluttaisiin? Me tiedämme, että Suomessa on tällä hetkellä poliisimiehillä, ra-
jamiehillä käytännössä täystyöllisyys. Meillä ei kasva tässä maassa poliiseja, rajamiehiä
puissa, joista heitä otetaan ja nopeasti komennetaan jonnekin työtehtäviin. Se on pitkä pro-
sessi. On pitkän tähtäimen kehityksen tulosta se tilanne, jossa nyt ollaan, ja haluan esittää
hallitukselle lämpimät kiitokset siitä, että olette nyt päättäneet lopulta katkaista tämän kier-
teen ja nostaa Suomen nousuun tässäkin asiassa. — Kiitos.

16.18 Harry Wallin sd (vastauspuheenvuoro): Arvoisa puhemies! Meillähän on tehokas,
luotettava ja kansalaisten arvostama poliisi. Lännen Media suoritti kyselyn näille luotetta-
ville poliiseille, ja Pohjanmaan poliisista siihen vastasi 166 poliisimiestä. "Miten koette
suoriutuvanne työtehtävistänne nykyisillä resursseilla?" 25,9 prosenttia totesi, että työteh-
täviä jää usein hoitamatta, ja 51 prosenttia, että työtehtäviä jää toisinaan hoitamatta. Kom-
menttina oli: "Hälytystehtäviä joutuu jättämään hoitamatta yhä useammin, ja partiointi pie-
nillä paikkakunnilla on unohdettu, koska ei enää ehdi. Maantieteellisesti jää yhä isompia
alueita ilman omaa poliisipartiota. Osa poliiseille välitetyistä hälytystehtävistä jää hoita-
matta sen vuoksi, että partioita ei enää riitä kaikille." Oletteko tietoinen näitten erinomais-
ten kenttäpoliisien tunnoista tänä päivänä, kun he ovat motivoituneet tekemään tehtävään-
sä? Lopuksi sanoisin, että onpa nyt hienoa, että me olemme nyt kaikki sitoutuneet siihen,
että (Puhemies koputtaa) poliisien määrän väheneminen (Puhemies koputtaa) pysähtyy
7 200:aan.

16.19 Krista Mikkonen vihr (vastauspuheenvuoro): Arvoisa puhemies! Niin kuin tä-
nään on täällä monessa puheenvuorossa ollut, niin sisäisen turvallisuuden kysymys on tie-
tysti paljon laajempi kuin vain poliisien määrä. Mutta nyt kun tästä poliisien määrästä on
puhuttu, on ollut hieno kuulla, että täällä vallitsee hyvin suuri yksimielisyys siitä, että meil-
lä täytyy olla riittävästi poliiseja niin kentällä kuin ympäri maata. Myös selonteossa esiin
tullut tarve priorisoida poliisin tehtäviä on varmasti aivan oikea, mutta haluan kuitenkin
muistuttaa, että se kiusaus, että ensimmäisenä vähennetään työpöydän ääressä olevista po-
liiseista, voi osoittautua myös hankalaksi pitkällä tähtäimellä, sillä esimerkiksi ympäristö-
35



Pöytäkirjan asiakohta PTK 57/2016 vp
tai talousrikosten tai harmaan talouden tehtäviin tarvitaan poliisia ja sieltä tulee valtiolle
myös tuloja, joilla me voimme sitten ylläpitää niin poliisia kuin paljon muutakin. Myös en-
nalta ehkäisevästä työstä ja piilorikollisuuden torjunnasta leikkaaminen on vaarallista, sil-
lä myös rikollisuudessa ja (Puhemies koputtaa) poliisiasioissa ennaltaehkäisy on yleensä
kaikkein halvin vaihtoehto.

Ensimmäinen varapuhemies Mauri Pekkarinen: No niin, ja nyt vielä myönnän kolme
vastauspuheenvuoroa, ja sen jälkeen ministerille toistamiseen 2 minuutin puheenvuoro.
Hän joutuu lähtemään muihin menoihin. Ensimmäisenä edustaja Hakkarainen, Razmyar ja
Hoskonen, ja siis näiden jälkeen sitten ministeri.

16.20 Teuvo Hakkarainen ps (vastauspuheenvuoro): Arvoisa puhemies! Tuosta sisäises-
tä turvallisuudesta sen verran: väestörakenteesta. Helsingin Sanomissa julkaistiin 15. tou-
kokuuta artikkeli otsikolla "Yksin jääneet". Lainaan siitä vähän: "Suomessa oli viime
vuonna Tilastokeskuksen mukaan 155 kuntaa, joissa nuorten aikuisten sukupuolijakauma
oli vähintään yhtä epätasapainossa kuin Kiinassa." Elikkä siellä pilkistää niitä poikamie-
hiä, tuolla maaseudulla, joka torpasta. Nyt kun näitä maahanmuuttajia täällä ollaan kotout-
tamassa, ja kun he ovat, suurin osa, miehiä, siis 90 prosenttia, miten heidät tuonne sekaan
laitetaan sitten, kun siellä ei ole ennestäänkään naisia heille, ja he siellä sitten — jääköön
sanomatta — ovat, miten he kotoutuvat sinne? Siellä varmasti tulee yhteentörmäyksiä jos-
sakin vaiheessa. Onko ministeri ottanut tämmöisen huomioon, vai syrjäytetäänkö kanta-
suomalaiset muslimimiesten tieltä?

Ensimmäinen varapuhemies Mauri Pekkarinen: No niin, siinäpä kysymys.

16.21 Nasima Razmyar sd (vastauspuheenvuoro): Arvoisa puhemies! Ensinnäkin, kiitos
tästä selonteosta. Se on rehellistä analyysiä, ja se on varmasti tervetullutta. Nyt odotetaan
vain, että teot toimivat perässä. On täysin totta, että eriarvoisuus ja epävarmuus luovat tur-
vattomuuden tunnetta, ja se turvattomuuden tunne pitää ottaa vakavasti. Myös vaikeina ai-
koina erityisesti ääri-ilmiöt lisääntyvät, ja näistä ovat valitettavasti esimerkkeinä ääriliik-
keiden väkivalta, ääriliikkeiden vihateot ympäri Eurooppaa, mutta valitettavasti myöskin
Suomessa. Miten hallitus aikoo puuttua, miten hallitus aikoo huomioida tämän, ja miten
erityisesti tässä teidän sisäisen turvallisuuden strategiassanne, jota me kovasti myös odo-
tamme, tämä asia tulee siinä näkymään?

Ensimmäinen varapuhemies Mauri Pekkarinen: Vielä vastauspuheenvuoro, edustaja
Hoskonen.

16.22 Hannu Hoskonen kesk (vastauspuheenvuoro): Arvoisa herra puhemies! Yksi tär-
keä osa suomalaista turvallisuutta ja suomalaisten turvallisuutta on se, että pystymme val-
vomaan omat rajamme niin, että Suomen maa-alueiden, merialueiden ja ilmatilan koske-
mattomuus säilyy. Rajavartioston tilanne Suomessa on tänä päivänä kohtuullisen vaikea.
On tilanteita, joissa kerta kaikkiaan miehistöä ei riitä sinne, missä heitä kipeimmin tarvit-
taisiin. Rajavartiosto on tehnyt määrätietoista työtä lisäämällä muun muassa teknistä val-
vontaa itärajalla erittäin vahvasti. Nyt onneksi on muutamia lisävirkojakin saatu sinne,
mutta on tärkeää nyt kiinnittää huomio siihen, että vihreällä rajalla pystymme uskottavasti
36



Pöytäkirjan asiakohta PTK 57/2016 vp
valvomaan rajan koskemattomuuden, koska pitää muistaa, että meidän rajamme on Schen-
gen-raja ulospäin, ja myös sitten itäinen naapurimme olettaa ja tietää sen, että pystymme
rajamme vartioimaan hyvin yhteistyössä. Venäläiset pitävät oman puolensa kunnossa ja
me omamme. Onko tähän tulossa mitään merkittäviä lisäyksiä henkilöstöresursseihin, ky-
syn ministeriltä.

Ensimmäinen varapuhemies Mauri Pekkarinen: Nyt ministerillä puheenvuoro, ja mi-
nisterin puheenvuoron jälkeen sitten ne edustajat, jotka haluavat vielä käyttää vastauspu-
heenvuoroja, hetimmiten sen jälkeen ylös ja V-painiketta. Sen debattivaiheen jälkeen siir-
rymme sitten varsinaisiin puheenvuoroihin. — Nyt, ministeri, olkaa hyvä, 2 minuuttia pai-
kan päältä.

16.23 Sisäministeri Petteri Orpo: Arvoisa herra puhemies! Aloitan pelastustoimesta,
kun se unohtui tuossa aikaisemmin. Pelastustoimi siis siirretään järjestettäväksi viidelle
suurelle alueelle, joilla on yliopistollinen keskussairaala. Se on järkevää tehdä niin, koska
pelastustoimessa, jota vaikka verrataan Hätäkeskuksen suurempiin aluejakoihin, tämä toi-
mii aivan hyvin. Mutta eivät ne paikalliset pelastusviranomaiset sieltä minnekään lähde
eikä niitä yhtiöitetä. Pelastustoimi on julkista toimintaa. Mutta sitten pitää erottaa ensihoi-
to, jossa siis pelastustoimella ja pelastuslaitoksella on keskeinen rooli tänä päivänä ja tulee
olemaan jatkossakin. Mutta nyt meidän lainsäädännön valmistelussa pitää ratkaista tämän
ensihoidon tuottamisen osalta se, että kun pohjana pitää olla niin kuin nykyäänkin se mah-
dollisuus monituottajamalliin, niin mielestäni se pitää siellä jatkossakin olla. Mutta pelas-
tuslaitoksella tulee olemaan jatkossakin iso, keskeinen ja suurin osa ja rooli tässä ensihoi-
don tuottamisessa. Mutta tähän varsinaiseen pelastustoimeen ei siis paikallisella tasolla sen
uudistuksen pitäisi näkyä muuta kuin siinä, että turvataan resursseja ja byrokratiaa ja hal-
lintoa vähennetään edelleenkin. Lähimmän partion periaatetta, joka on erinomainen, käy-
tetään ja silloin kaikki turvallisuusviranomaiset toimivat hyvässä yhteistyössä.

Tämä poliisimiesten ja -naisten tuntema työhyvinvointi, siihen liittyvä tehtävien hoidon
paine, on tiedossa. Se on yksi syy, miksi tämä selonteko on tehty, koska meillä on huoli sii-
tä, miten meidän turvallisuusviranomaisemme, miehet ja naiset, jaksavat sen työpaineen
alla. Siksi siitä priorisoinnistakin pitää puhua. Jos on liikaa tehtäviä suhteessa resursseihin,
niin on kohtuutonta jättää yksittäisen virkamiehen päätettäväksi näitä asioita. Meidän pi-
tää pystyä siitä poliitikkoina myöskin puhumaan, vaikka se on hankalaa. Kyllä siis kirjoi-
tuspöytätyö voi olla monella tavalla aivan keskeisessä asemassa tämän päivän poliisin ja
turvallisuusviranomaisten työssä. Talousrikollisuus, terrorismin torjunta, tiedustelutyö,
harmaan talouden torjunta kaikki vaativat kirjoituspöytätyötä. Itse asiassa tänä päivänä,
kun mietitään poliisikoulutuksen houkuttelevuutta, pitäisi kiinnittää tähän huomiota.

Kotouttamisesta edustaja Hakkaraiselle: Te voitte jatkaa — minulla loppuu aika — kes-
kustelua kotouttamisesta vastaavan ministeri Lindströmin kanssa. (Puhemies koputtaa)
Hänellä on päävastuu niistä keinoista. Muuten haluan kiittää erinomaisen hyvästä keskus-
telusta.

Ensimmäinen varapuhemies Mauri Pekkarinen: Jaha, vielä lyhyt aika debattia, ja en-
simmäisenä edustaja Räsänen, sitten edustaja Hautala. Lähdetään tästä liikkeelle.
37



Pöytäkirjan asiakohta PTK 57/2016 vp
16.26 Päivi Räsänen kd (vastauspuheenvuoro): Arvoisa herra puhemies! Kun resurssit
ovat niukat, niin on erityisen tärkeää huolehtia siitä, että viranomaisten toimivaltuudet ovat
riittävät. Kyllähän meillä tällä hetkellä nimenomaan tiedustelun kannalta on selvästi puut-
teita lainsäädännössä esimerkiksi terrorismin torjunnan näkökulmasta. Sen takia vetoan
kaikkiin eduskuntapuolueisiin, että todella saisimme nyt tämän vaalikauden aikana hyväk-
sytyksi tiedustelulait sisäisen turvallisuuden osalta, jotta saisimme oman lainsäädäntöm-
me samalle tasolle kuin esimerkiksi muissa Pohjoismaissa. 

Sitten haluan vielä nostaa esiin sen, että viime kauden lopulla sisäministeriössä tehtiin
perusteellinen selvitys niin sanotusta jälkikäteen ilmoitettavasta kotietsinnästä. Olen mo-
neen kertaan ministeri Orpolta kysynyt, missä vaiheessa tuo lainsäädännön valmistelu on.
Tässäkin suhteessa meillä on selvä puute verrattuna muihin Pohjoismaihin, ja toivon, että
tässä päästään (Puhemies koputtaa) eteenpäin. 

16.28 Lasse Hautala kesk (vastauspuheenvuoro): Arvoisa herra puhemies! Valitettavasti
ministeri Orpo joutui nyt poistumaan, mutta hän tuossa äsken pitämässään puheenvuoros-
sa kiinnitti huomiota siihen, että pelastustoimen päätöksenteko on tässä maakuntauudis-
tuksessa menossa nyt viidelle piirille elikkä näille erityisvastuupiireille. Minä hivenen ih-
mettelen tätä menettelyä, koska tässä tulee käymään niin, että nämä viisi erityisvas-
tuualuetta tekevät päätökset, mutta sotealueet tai nämä maakunnat maksavat. Silloin tässä
on iso ristiriita, kun toinen päättää ja toinen maksaa. Nyt kun otetaan huomioon hätäkes-
kusten jakautuminen ja jo toimineet mallit näitten pelastuslaitosten osalta, niin katson kyl-
lä, että kannattaisi sisäministeriössäkin vielä uudelleen harkita, josko tämä tehtävä laitet-
taisiin maakuntien vastuulle. 

16.29 Ilkka Kantola sd (vastauspuheenvuoro): Arvoisa puhemies! Harmi tosiaan, että
ministeri joutui lähtemään. Olisin kiittänyt valtioneuvostoa ansiokkaasta sisäisen turvalli-
suuden selonteosta. Tämä on ensimmäinen laatuaan ja hyvä alku. Tällaisia pitää saada ja
parempia jatkossa lisää.

Ajattelen, kun kuuntelin ministerin viimeistä puheenvuoroa äsken, että kysymys on sii-
tä, että valtioneuvosto tuo nyt eduskunnan tietoon keskeiset ongelmat poliisien resursseis-
sa, sisäisen turvallisuuden resursseissa, ja tämän selonteon luettuaan eduskunta on hyvin
tietoinen, kuinka pienillä resursseilla poliisi joutuu toimimaan. Joudutaan priorisoimaan
tehtäviä. Se tarkoittaa sitä, että joitakin tärkeitä tehtäviä jää poliisilta hoitamatta, ja tämä on
eduskunnan kannalta tietysti hyvin katkera kysymys. 

Toinen asia, mikä selonteosta ehkä puuttuu, on se, että se on rajattu vain sisäministeriön
alueelle. Täällä Olli-Poika Parviainen alussa kommentoi sitä, että tässä selonteossa olisi
voinut olla laajemmin myös muiden ministeriöiden alueita. Ajattelen erityisesti sitä, että
Suomi on kärkimaa naisiin kohdistuvassa väkivallassa, ja tätä problematiikkaa ei tässä kä-
sitellä ollenkaan, vaikka se on iso osa meidän sisäisen turvallisuuden ongelmaa.

16.30 Simon Elo ps (vastauspuheenvuoro): Arvoisa puhemies! Sisäisen turvallisuuden
selonteon sivulla 45 mainitaan, että nopeasti kehittyvä teknologia mahdollisuuksineen tu-
lee huomioida sisäisen turvallisuuden strategiaa laadittaessa. Kun Suomen turvallisuusti-
lanne erityisesti kielteisten oleskelulupapäätösten kasvun osalta muuttuu nyt ja tulevaisuu-
dessa, olen kyllä huolissani siitä, miten viranomaiset pystyvät valvomaan mahdollisia jäl-
kiseuraamuksia. Sisäministeri Orpo on maininnut palautuskeskukset, joita myös perussuo-
38



Pöytäkirjan asiakohta PTK 57/2016 vp
malaiset kannattavat, mutta miten pystytään valvomaan ja yksilöimään näissä palautuskes-
kuksissa olevia henkilöitä ja heidän liikkuvuuttaan maan sisällä? Tarvittaisiin kattava bio-
metrinen pankki näistä henkilöistä, aivan kuten jokaisesta biometrisen passin hakeneesta
suomalaisestakin on olemassa. Muuten saattaa syntyä rikollista toimintaa, johon ei löydy
syyllistä, koska meillä nämä henkilöt eläisivät silloin tämän meidän laillisen järjestelmän
ulkopuolella.

16.31 Elsi Katainen kesk (vastauspuheenvuoro): Arvoisa puhemies! Täällä on tänään
keskusteltu todella laajasti sisäisen turvallisuuden tekijöistä, mutta haluan nostaa myös
kriisinhallinnan merkityksen, joka tulee varmasti korostumaan. Yhteiskunnalla ja meillä
näissä selvityksissä ja strategioissa täytyy olla suunnitelma, miten selvitään erilaisista krii-
seistä. Ihmisillä pitää olla tieto ja luottamus siitä, kuka toimii, kenen vastuulla, milloin ta-
pahtuu mitäkin ja kenen kanssa toimitaan, oli sitten kysymys sotilaallisista kriiseistä, luon-
nonmullistuksista tai epidemioista. Myös sotilaallinen turvallisuus ja ulkopolitiikan toimi-
vuus ja myöskin huoltovarmuus ovat kriisivalmiuden kulmakiviä. Kuitenkin kaikki toi-
minta lähtee yksilöistä ja myöskin yhteiskunnan kyvystä kouluttaa myös kriisivalmiuteen.
Siksipä haluaisinkin muistuttaa poliisikoulutuksen rinnalla kriisivalmiuskoulutuksen tär-
keydestä ja sen kehittämisestä edelleen näissä meidän strategioissamme.

16.32 Merja Mäkisalo-Ropponen sd (vastauspuheenvuoro): Arvoisa puhemies! Poliisit
ovat kehittäneet toimintaansa ja yhteistyötä muiden toimijoiden kanssa kiitettävästi, ja
Pohjois-Karjala on hyvä esimerkki eri toimijoiden välisestä yhteistyöstä. Mutta jos poliisi-
en määrä vielä vähenee, niin digitalisaatioteknologia tai halu yhteistyöhön eivät kyllä auta
takaamaan turvallisuutta. Kun tähän lisätään vielä Hätäkeskuksen heikkenevät resurssit,
niin turvallisuuden ylläpitäminen on tulevaisuudessa todella haasteellista etenkin harvaan
asutulla seudulla.

Arvoisa puhemies! Ministerin kommentit ihan lopussa ensihoidon yhtiöittämisestä ei-
vät kuulostaneet hyvältä. Minä todella huolestuin tästä asiasta, siihen liittyy niin paljon ris-
kejä. Olen kyllä tässä asiassa pettynyt hallituksen linjauksiin ja toivon, että hallitus vielä
kerran miettisi tätä asiaa uudelleen. Tämä ei ole nimittäin mikään pieni juttu. Tähän voi liit-
tyä todella isoja ongelmia.

16.33 Thomas Blomqvist r (vastauspuheenvuoro): Arvoisa herra puhemies! Nostaisin
vielä kerran esille tämän minusta tärkeän asian, koko oikeusturvan ja myös turvallisuuden-
tunteen, että tällä koko ketjulla — siis poliisilla, syyttäjällä, tuomioistuimilla, kaikilla —
on riittävät resurssit ja että kansalainen voi luottaa siihen, että asioita käsitellään nopeasti,
että asioita käsitellään ylipäätänsä. Tässä on kyllä iso haaste hallitukselle ja meille kaikille,
että turvataan nämä riittävät resurssit. Tämä parlamentaarinen työryhmä, joka viime vuon-
na antoi suosituksensa, katsoi, että tähän tarvittaisiin runsaat 70 miljoonaa euroa. Tämä on
kyllä iso haaste, ja siitä olisin kysynyt myös ministeriltä, mutta hän ehti jo poistua. Mutta
kuitenkin totean vielä kerran, että tämä on isoimpia haasteita meille kaikille.

16.34 Timo V. Korhonen kesk (vastauspuheenvuoro): Arvoisa puhemies! Sisäisen tur-
vallisuuden asiat on nostettava uuteen arvoon. Siinä mielessä on äärettömän hyvä, että
tämä selonteko nyt sitten saatiin, ensimmäinen laatuaan. On tärkeää, että tämä tulee jatkos-
sa toistumaan myös vaalikausittain, eli vaalikausittain annetaan aina uusi selonteko.
39



Pöytäkirjan asiakohta PTK 57/2016 vp
Meillä on ollut oikein hyvä keskustelu tässä eduskuntakäsittelyn pohjaksi. Nythän siir-
rytään seuraavaan vaiheeseen, ja on tärkeää, että tätä strategiatyötä nyt sitten tehdään sen
ohjeistuksen ja niitten näkemysten perusteella, mitä eduskunta täällä tulee jatkossa tästä se-
lonteosta lausumaan. Sinällään mielenkiintoista oli se, että kun ryhmäpuheenvuorossa esi-
tin parlamentaarista neuvottelukuntaa tämän työn eteenpäin viemiselle ja vaalikausien yli
linjaamiselle, niin täällä yhdestäkään oppositiopuolueesta ei tullut sille tukea, ja siitä var-
maan (Puhemies koputtaa) jotain johtopäätöksiä on syytä tehdä.

16.35 Pia Viitanen sd (vastauspuheenvuoro): Arvoisa herra puhemies! Mielestäni täällä
keskustelussa on korostunut varsin hyvällä tavalla se, että tänä päivänä on hyvin tärkeää,
että pystymme huolehtimaan kansalaisten arjen turvallisuudesta. On noussut esiin se huo-
li, mitä tämä yleisesti ottaen aika julma leikkauspolitiikka saa aikaan: se saa aikaan turvat-
tomuutta. Täällä edustaja Paatero aiemmin puhui esimerkiksi ennaltaehkäisyn merkityk-
sestä ja siihen kohdistuvista leikkauksista. Tällainen leikkaamisen tie on väärä suunta, ja
tässä suhteessa suuntaa pitäisi muuttaa.

Puhemies, haluaisin myös tähän loppuun käyttää puheenvuoron siitä, mikä täällä tuli
aiemmin ilmi. On harmi, että perussuomalaisten ryhmäpuheenjohtaja poistui salista. Mut-
ta kun hän niin kovasti väitti ja kertoi, että nyt hallitus olisi katkaisemassa poliisien määrän
vähenemisen, niin millä ihmeen matematiikalla se on mahdollista, koska viime kauden lo-
pulla poliiseja oli 7 200, tässä linjataan 7 000:een, (Puhemies koputtaa) mutta kehyksen to-
siasialliset resurssit ovat 6 500. Minä haluaisin, että tähän myös hallituspuolueet kiinnittäi-
sivät huomiota. 

Ensimmäinen varapuhemies Mauri Pekkarinen: Ja nyt vastauspuheenvuoro edustaja
Karille, joka näytti nousevan ylös edustaja Korhosen puheenvuoron aikana.

16.36 Mika Kari sd (vastauspuheenvuoro): Herra puhemies! Ensiksi haluan sanoa tuosta
Rajavartiolaitoksesta vielä: Tässä keskustelussa poliisi ja poliisimäärä ovat nousseet kes-
kustelun ydinasiaksi, ja ihan varmasti aiheesta ja syystä. Mutta vähintään yhtä tärkeätä
kuin on puhua poliisista, olisi puhua myös Rajavartiolaitoksesta, koska pitkän ajan, jo usei-
den vuosien ja hallituskausien aikana, on syntynyt tilanne, jossa Rajavartiolaitoksen re-
surssit ovat huolestuttavasti vähentyneet — varsinkin, kun otetaan huomioon hybridiuhat
ja erilainen vaikuttaminen Suomeen. Onneksi yhteistyö suomalaisten rajaviranomaisten ja
venäläisten viranomaisten sekä ministeriöiden kanssa toimii.

Mutta tähän edustaja Korhosen kommenttiin: Me tarvitsemme aitoa ja hyvää valmiste-
lua, joka lähtee pitkältä linjalta. Tilanteessa, jossa käsittelyssä meillä on (Puhemies koput-
taa) selonteko, voi olla hieman jälkikäteistä pyytää (Puhemies koputtaa) tästä ikään kuin
yhteistä pohjaa, mutta sen yhteisen pohjan tekeminen on tietenkin yhtä tärkeätä sisäisessä
turvallisuudessa kuin ulkoisessa turvallisuudessa.

16.38 Maria Tolppanen ps (vastauspuheenvuoro): Arvoisa puhemies! Myös minä poh-
din sitä, mitä tapahtuu Suomen itärajalla syys—lokakuun vaihteessa neljän kuukauden ku-
luttua. Silloin nimittäin tulee kuluneeksi 180 päivää siitä, kun presidentti Putin sulki osit-
tain tuon itärajan elikkä ei päästä sieltä enää turvapaikanhakijoita tänne. Mutta mitä tapah-
tuu syys—lokakuun vaihteessa? Siinä on yksi selkeä uhka tähän maahan. Toinen uhka on
se, että tällä hetkellä turvapaikanhakijoista on teillä tietämättömillä 2 500. Osa näistä ihmi-
40



Pöytäkirjan asiakohta PTK 57/2016 vp
sistä on alaikäisiä, ja voitte olla vakuuttuneita siitä, että he eivät ole Mikä-mikä-maassa, tai
jos ovat, niin se on tämän päivän Mikä-mikä-maa, jota ei johda kapteeni Koukku vaan jota
johtaa joku rikollisjengi tai mahdollisesti joku terroristeihin viittaava jengi. Nyt on harmi,
että ministeri ei ole enää täällä, elikkä ei voi esittää kysymystä, mutta huolestumisensa voi
aina esittää.

Ensimmäinen varapuhemies Mauri Pekkarinen: Olen vielä huomannut tähän keskuste-
luvaiheeseen, kun pyysin puheenvuoroja: edustajat Paatero ja Savio puheenvuorot ja vielä
edustajat Niikko ja Korhonen, ja siitä laitetaan poikki.

16.39 Sirpa Paatero sd (vastauspuheenvuoro): Arvoisa herra puhemies! Yhä edelleen
jatkan tästä ensihoidon, pelastustoimen ja varautumisen yhteydestä, koska olen ymmärtä-
nyt, että kansalaisten turvallisuus ja erityisesti suuronnettomuuksiin varautuminen perus-
tuvat tähän kolmiyhteyteen. Nyt jos on tämä versio, minkä ministeri tuossa äsken vihjasi,
että ensihoito otetaan siitä irralliseksi kokonaisuudeksi ja yhtiöitetään ja kilpailutetaan yk-
sityisten markkinoiden kanssa, niin meillä on iso aukko tässä kokonaisuudessa. Sen takia
toivon, että hallitus tämän osan nyt vielä tässä sote- ja maakuntamullistuksessa kävisi uu-
demman kerran läpi, ettei myöskin tätä ensihoitoa pistetä sinne bisneksen armoille.

Parlamentaariseen toimintaan: Viime kaudella oli parlamentaarinen strategiaa valmiste-
leva työryhmä, josta tehtiin nämä linjaukset, joillahan tähän on pitkään viitattu, elikkä me
olemme olleet tukemassa sitä aina. Nyt varmaan strategian tekeminen porukalla olisi vielä
tärkeämpää, ensisijaisesti, (Puhemies koputtaa) kuin sitten se neuvottelukunta.

16.40 Sami Savio ps (vastauspuheenvuoro): Arvoisa puhemies! Sisäministeri mainitsi
aiemmin tänään, että kielteisen päätöksen saaneiden turvapaikanhakijoiden palauttami-
seen tulee kiinnittää erityistä huomiota, ja siihen edustaja Elokin otti äsken kantaa. Näillä
kielteisen turvapaikkapäätöksen saaneilla hakijoilla voi toisinaan olla suurikin motivaatio
jäädä oleskelemaan Suomeen ilman viranomaisten tietoa, ja samalla valitettavasti kasvaa
myös riski rikolliseen toimintaan ryhtymisestä. Nämä kielteisen turvapaikkapäätöksen saa-
neet henkilöt olisikin tarkoituksenmukaista siirtää joko säilöönottoyksiköihin tai sitten hal-
lituksen turvapaikkapoliittisen toimenpideohjelman mukaisesti perustettaviin tehostetusti
valvottuihin ja vain minimipalveluita tarjoaviin palautuskeskuksiin, ja niiden perustami-
sestahan on maininta myös tässä selonteossa. Tämä olisi yksinkertainen ja kustannusteho-
kas tapa parantaa Suomen sisäistä turvallisuutta. (Puhemies koputtaa) Ministeri jo lähti,
mutta olisi ollut mielenkiintoista kuulla, miten ja missä aikataulussa näiden palautuskes-
kusten (Puhemies koputtaa) käyttöönoton valmistelu etenee. 

16.41 Timo V. Korhonen kesk (vastauspuheenvuoro): Arvoisa puhemies! Vielä tähän
parlamentaariseen valmisteluun. Esitin siis jatkuvuutta kaiken kaikkiaan tämän sisäisen
turvallisuuden kokonaisuuteen eli ensinnäkin selonteon muokkaamista jokaisen vaalikau-
den yhteydessä . Meidän on tärkeää luoda tällaisia vakiintuneita toimintatapoja. Eli siis tu-
lisi sisäisen turvallisuuden selonteko vaalikausittain, mutta myös sitten tällainen parlamen-
taarinen neuvottelukunta rakentamaan puolueitten välille vaalikaudet ylittävää näkemystä
koko tämän yhteiskuntamme tulevaisuuden keskeisistä sisäisen turvallisuuden ratkaisuis-
ta. Eli tämmöistä pitkän tähtäimen jatkuvuutta tässä itse tämän parlamentaarisen (Puhe-
mies koputtaa) työn osalta peräänkuulutan.
41



Pöytäkirjan asiakohta PTK 57/2016 vp
Ensimmäinen varapuhemies Mauri Pekkarinen:  Ja vielä edustaja Niikko ja sitten vi-
hoviimeisenä edustaja Kari ja siitä poikki, sitten listaan.

16.42 Mika Niikko ps (vastauspuheenvuoro): Arvoisa puhemies! Ministeri Orpo on hy-
vin kyllä käsittänyt sen, että sisäinen turvallisuus ja siitä huolehtiminen kuuluu valtion
ydintehtäviin, ja tällä hetkellä resurssit ovat kyllä kohdallaan. Mutta on selvää, että resurs-
sien tulee olla jatkossakin oikein mitoitettuja. Siinä mielessä sosialidemokraattien moite
täällä ministeriötä kohtaan on mielestäni kohtuuton, koska esimerkiksi poliisien eläköity-
minen oli se suuri syy, minkä takia poliiseja hyvin paljon jää tulevaisuudessa pois, ja mi-
nisterihän lupasi, että rahoitusta tullaan heille varmistamaan.

Mutta se itse asia, mikä huolestuttaa itseäni enemmän: Ministeri alussa piti semmoisen
puheenvuoron, jossa hän mainitsi sen, että on hyvin mahdollista, että Suomea uhkaa turva-
paikanhakijoiden virta jatkossakin. Tämähän on täyttä totta, koska Libyassa odottaa tällä
hetkellä yli miljoona afrikkalaista päästääkseen Eurooppaan ja Italiaan niitä jatkuvasti
myös saapuu. Se oli huolestuttavaa, kun ministeri sanoi, että meidän tulee siihen varautua
mutta me emme ole varautuneet siihen. Meidänhän tulisi varautua jollakin ennakkopäätök-
sellä, millaista lainsäädäntöä me teemme,: päästämmekö me (Puhemies koputtaa) tulevai-
suudessa rajan yli kaikki, jotka tänne vain tulevat... [Puhemies keskeytti puheenvuoron pu-
heajan ylityttyä.]

16.43 Mika Kari sd (vastauspuheenvuoro): Arvoisa herra puhemies! Vuosi sitten toimin
varapuheenjohtajana sisäisen turvallisuuden parlamentaarisessa työryhmässä, jossa poh-
dittiin pitkän aikavälin sisäisen turvallisuuden ja oikeudenhoidon asioita. Niin kuin edelli-
sessä puheenvuorossani sanoin, niin sisäisen turvallisuuden kuin ulkoisen turvallisuuden
osalta pieni Suomen kansa, reilu viiden miljoonan kansa, tarvitsee mahdollisimman suurta
yksimielisyyttä. Niille asioille, joita hallitusvetoisesti vedetään, olisi aina hyvä hakea laa-
jempaa parlamentaarista katetta, ettei meidän tarvitse neljän vuoden välein tehdä isoja
suunnanvaihtoja oman sisäisen tai ulkoisen turvallisuuden keskeisissä asioissa.

Mutta näihin selontekoihin liittyy myös se ominaisuus, että tällä hetkellä saan olla myös
ulko- ja turvallisuuspolitiikan puolella seurantaryhmässä, kun hallitus laatii selontekoa
UTP-asioista, ja tämäntyyppiseen työskentelyvaiheeseen (Puhemies koputtaa) parlamen-
taarinen työ sopii, ei ehkä niin hyvin tällaiseen jälkikäteiseen ikään kuin silittämisen teh-
tävään.

Ensimmäinen varapuhemies Mauri Pekkarinen: Puhujalistaan.

16.44 Simon Elo ps: Arvoisa puhemies! Valtioneuvoston sisäisen turvallisuuden selon-
teossa todetaan totuudenmukaisesti, että terrorismin uhka on kohonnut Suomessakin. EU:n
sisäisen turvallisuuden tärkeimmäksi tavoitteeksi on määritelty terrorismin sekä terroris-
mirekrytoinnin ja -rahoituksen torjunta. Europolin mukaan Euroopassa kuoli viime vuon-
na terrori-iskuissa 151 ihmistä, joista 150 ääri-islamistisissa iskuissa. Suojelupoliisin mu-
kaan Suomeen on muodostunut ääri-islamistien verkosto, jonka jäsenistä ainakin osa on
Syyrian sodasta palanneita kokeneita taistelijoita. Välitöntä terrorismin uhkaa maan turval-
lisuudelle ei ole, mutta jihadistit ovat aktivoitumassa. Pohjoismainen hyvinvointivaltio ei
pysty sosiaalituella pelastamaan kuoleman kultilta, jota ääri-islamismi ideologisesti edus-
42



Pöytäkirjan asiakohta PTK 57/2016 vp
taa. Ennalta ehkäisevän toiminnan voidaan katsoa olevan terrorismirikosten rangaistavuu-
den laajentamista, jonka johdosta muun muassa rahoittamissäädöksiä on jo tiukennettu.

Tein kirjallisen kysymyksen ääri-islamismin vastaisen toiminnan tehostamisesta. Sisä-
ministeri Orpolta saamani vastauksen mukaan taistelualueille lähteneistä yli puolella on
Suomen kansalaisuus. Perustuslain 9 §:n mukaan "Suomen kansalaista ei saa estää saapu-
masta maahan, karkottaa maasta eikä vastoin tahtoaan luovuttaa tai siirtää toiseen maa-
han". Sinänsä perusteltu lainsäädäntömme toimii ääri-islamistien kohdalla yleistä turvalli-
suuttamme vastaan.

Ulkomaalaisille ääri-islamisteille voidaan asettaa maahantulokielto ulkomaalaislain
156 §:n perusteella. Radikaalisaarnaajista Suomessa ovat viime vuosina käyneet ainakin
somalialaisen terroristijärjestö al-Shabaabin hengellinen johtaja Hassan Hussein, šeikki
Khalid Yasin ja Anjem Choudary. Olen ihmetellyt ja yhä ihmettelen, että tällaiset yksilöt
pääsevät Suomeen levittämään tuhoisaa maailmankuvaansa. Radikaalisaarnaajien työ on
vaikuttanut osaltaan siihen, että Suomesta on suhteutettuna väkilukuumme lähtenyt poik-
keuksellisen suuri määrä taistelijoita Syyriaan ja Irakiin.

Arvoisa puhemies! Perustuslain 5 §:n ja kansalaisuuslain 4 §:n mukaan keneltäkään ei
voi ottaa pois kansalaisuutta, jos hänestä tämän johdosta tehdään kansalaisuudeton. Nykyi-
nen lainsäädäntö asettaa kapeat raamit terrorismin vastaiseen taisteluun. Ääri-islamistien
riveihin taistelemaan lähtenyt Suomen kansalainen osoittaa teollaan, että hän hylkää ne
länsimaiset arvot, joiden pohjalle suomalainen yhteiskunta rakentuu. Henkilö liittyy vihol-
lisen asevoimiin, mikä nähdäkseni vertautuu maanpetokseen. Suomen kansalaisuuden pi-
täisi olla annettu etuoikeus, ei luovuttamaton ihmisoikeus. Länsimaisen demokratian väki-
valtaisesti torjuvalla ei pidä olla oikeutta länsimaisen demokratian kansalaisuuteen.

Hallitus on ryhtynyt määrätietoisiin toimiin kaksoiskansalaisten osalta. Perussuomalais-
ten vaatimuksesta lakiin tulee mahdollisuus mitätöidä Suomen kansalaisuus terroritoimiin
osallistuneilta kaksoiskansalaisilta. Lakimuutoksen selvitys aloitetaan syksyllä sen jäl-
keen, kun YK:n ja EU:n terroristijärjestöksi luokitteleman organisaation toimintaan osal-
listuminen ja matkustaminen ulkomaille terrorismirikoksen tekemistä varten ja tällaisen
matkustamisen rahoittaminen on kriminalisoitu.

Arvoisa puhemies! Tasavallan presidentti Sauli Niinistön mielestä EU:n Turkki-sopi-
mus ei ole täydellinen mutta kuitenkin kannatettava. Näin asian itsekin näen. Tilastoidut
luvut osoittavat, että sopimus on vähentänyt merkittävästi ihmisvirtaa Turkista Kreikkaan.
Käytännössä esitys on lähellä jo viime kesäkuussa tekemääni esitystä pakolaisveneiden
käännyttämisestä. Käännyttämistä vain ei tehdä merellä vaan Kreikan maaperällä. Todel-
linen testi Euroopalle koittaa kuitenkin kesällä. Suomen vastuulla on hallitusohjelman mu-
kaisesti vähentää turvapaikanhakijoiden vetovoimatekijöitä, pitää huolta rajaturvallisuu-
destamme ja laittaa käytäntöön hallituksen turvapaikkapoliittisen toimenpideohjelman lin-
jaukset. Kaikki tietävät nyt, miten vaikeaksi tilanne voi muuttua. Kukaan ei voi sanoa enää
ensi kesänä, että me emme tienneet.

16.50 Mika Niikko ps: Arvostettu puhemies! Suomi on kiistämättä yksi maailman turval-
lisimmista maista. Me perussuomalaiset haluamme myös pitää Suomen sellaisena. Kaaos
maailmassa ei lopu kaaosta levittämällä. Selonteko kertoo rehellisesti, mitä ongelmia vii-
me vuoden turvapaikanhakijoiden aaltoon on liittynyt: häiriöitä vastaanottokeskuksissa ja
niiden ympäristössä, seksuaalista häirintää ja järjestäytynyttä rikollisuutta. Jos ja kun ih-
43



Pöytäkirjan asiakohta PTK 57/2016 vp
misoikeussopimukset johtavat ihmisoikeuksien polkemiseen eikä alkuperäiseen tarkoituk-
seensa, vastuullinen valtio tulkitsee niitä myös kansallinen etu huomioiden.

Nykyinen turvapaikkapolitiikka uhkaa suomalaisten turvallisuutta, vaikka paljon on pa-
rannettu. Lisäksi se ohjaa rahaa nälkään nääntyvien lasten ruokkimisesta nuorten miesten
majoittamiseen kalliiseen Eurooppaan. On myöhäistä itkeä sisäisen turvallisuuden mene-
tystä, jos tieten tahtoen haluamme edistää laitonta maahanmuuttoa, joka muissa Euroopan
maissa on pitkällä tähtäimellä johtanut hyvin karuihin lopputuloksiin. Ei tarvitse pelkäs-
tään katsoa terrorismin nousua ja tapahtuneita tekoja. Länsimaiseen Eurooppaan on saapu-
nut miljoonia henkilöitä, jotka eivät halua edes sopeutua länsimaiseen yhteiskuntaan. Sii-
nä mielessä meidän täytyy rehellisesti katsoa, mitä on mennyt pieleen. Turvallisuudesta
huolehtiminen kuuluu valtion ydintehtäviin. Siihen tarvitaan resursseja. Valtiovarainvalio-
kunnassa ohjasimme viime joulukuussa lisärahaa supolle terrorismin torjuntaan, paikallis-
poliisille vastaanottokeskusten ympäristön turvaamiseen, Rajavartiolaitokseen valvonta-
lentokoneelle sekä maanpuolustusjärjestölle. Vastuullisella linjalla kannattaa jatkaa huoli-
matta taloustilanteesta.

Sisäinen turvallisuus edellyttää myös riittäviä tuomioita rikoksista. Eilen oli uutisissa,
miten nuorta naista neljä vuotta vankina pitänyt mies sai hovioikeudessa viisi vuotta ja
kahdeksan kuukautta vankeutta. Naista pahoinpideltiin, ja hänet pakotettiin synnyttämään
neljä lasta. Vajaan kuuden vuoden tuomio siitä, että riistää toisen vapauden neljäksi vuo-
deksi, on kohtuuttoman lyhyt. Jos miehellä ei ole vankilatuomiota muutamalta viime vuo-
delta, hän istunee nykyisestä tuomiostaan vain puolet. Kansan oikeustaju ei kestä näin lie-
viä tuomioita törkeissä rikoksissa. Tämä on arkipäivää Suomessa. Tähän täytyy tulla muu-
tos. Törkeiden rikosten, kuten murhan tai ihmiskaupan vankeusrangaistukset pitäisi istua
lähtökohtaisesti kokonaan vankilassa. Teinkin asiasta lakialoitteen viime kuussa. Sen alle-
kirjoitti muun muassa 28 perussuomalaista kansanedustajaa. Asian uskoisin etenevän tällä
vaalikaudella varsinkin, kun hallituksessa istuu perussuomalaisten valitsema oikeusminis-
teri.

Hallitus kertoo turvallisuustilanteesta avoimesti. Tunnustamme tosiasiat, jotta voimme
parantaa tilannetta. Tunnustamme myös sen, että Suomessa on tehty ja tehdään turvallisuu-
den eteen pitkäjänteistä ja vastuullista työtä. Meillä on toimintakykyinen ja luotettava po-
liisi, Rajavartiolaitos, armeija ja muut tahot. Kansalaiset luottavat turvallisuusviranomai-
siin, ja siitä luottamuksesta täytyy pitää kiinni.

Hallituksen 80 kohdan turvapaikkapoliittisen toimenpideohjelman toteutus etenee. Täl-
lä hetkellä rajan yli tulee noin 100 turvapaikanhakijaa viikossa, mutta riski uuteen vyöryyn
on olemassa aivan, kuten sisäministeri täällä myös tänään mainitsi. Suomessa asuvien tur-
vallisuuden kannalta on välttämätöntä ryhtyä kansallisiin toimenpiteisiin. Dublin-järjestel-
män toimimattomuus on osoittanut hyvin karulla tavalla sen, että yhteisvastuu Euroopassa
ei ikävä kyllä toimi. Turvapaikanhakijat kertovat vieläkin, kuinka esimerkiksi Ruotsin vi-
ranomaiset ovat ohjanneet heitä Suomeen. Ruotsissa ei ole kunnioitettu näitä sopimuksia ja
periaatteita, vaan vastuu on haluttu sysätä pois heidän omasta maastaan.

Suomen ei pidä suostua jatkossa minkäänlaiseen hyväksikäyttöön, vaan yksinkertaisesti
lopettaa turvapaikanhakijoiden vastaanotto rajalta. Mikäli mitään muutosta emme tee tai
emme edes varaudu muutokseen, me tulemme jatkamaan vastaavanlaisella linjalla kuin
viime syksynä. Me olemme vastuussa omasta maastamme ennen kaikkea Suomen kansa-
laisille, jotka ovat meidät tänne valinneet päätöksiä tekemään. Siinä mielessä, arvoisat kol-
44



Pöytäkirjan asiakohta PTK 57/2016 vp
legat ja arvoisa puhemies, meidän tulee olla ajan hermolla ja tehdä nopeitakin ratkaisuja ja
muutosliikkeitä, mikäli tilanne sitä jatkossakin vaatii.

16.55 Tytti Tuppurainen sd: Arvoisa herra puhemies! Maailma on muuttunut sukupol-
ven aikana paljon. Monet totalitaariset yhteiskuntajärjestelmät romahtivat 1990-luvulla.
Globalisaatio vaikutti paitsi kauppaan ja finanssimarkkinoihin myös ihmisten liikkuvuu-
teen. Rajat madaltuivat. Toisinaan muutos oli dramaattinen: kansojen vankiloista purettiin
piikkilangat ja miinakentät ulkorajoilta, ja ihmisille annettiin lupa liikkua vapaasti. Toisi-
naan muutos oli arkinen: demokraattiset oikeusvaltiot huomasivat, ettei rajoilla ollut enää
syytä pitää virkakuntaa seuraamassa katseella ihmisten liikkumista.

Tänä päivänä rajat ovat tekemässä paluuta. Erityisesti demokraattisissa järjestelmissä
käänne on huomattava. Muureja on jo rakennettu Balkanin suuntaan. Uusia lupaillaan mil-
loin Meksikoa, milloin Italiaa vastaan pystytettäviksi. Rajaesteiden rakentamisen peruste-
luna on voittopuolisesti sisäinen turvallisuus. Muurien luvataan torjuvan huumekauppaa ja
terroristeja. Suorapuheisimmat sanovat kursailematta, että niitä tarvitaan torjumaan kai-
kenlaisten maahanpyrkijöiden tulo, olivatpa kyseessä sitten työnhakijat tai turvapaikkaa
etsivät.

Arvoisa puhemies! Rajojen purkaminen on esitetty idealismina. Rajojen rakentamisessa
nähdään realismia. Kuva on yksioikoinen, tai oikeammin, kuva on vääristynyt. Rajaval-
vonta on tarpeellista, mutta on hurskasta toiveajattelua kuvitella, että pysymme turvassa
muurien takana. Todellinen sisäinen turvallisuus edellyttää, että pystymme vaikuttamaan
ongelmiin rajojemme ulkopuolella ja että hallitsemme yhteiskunnan riskitekijät sisäpuolel-
la. Kansainvälisen muuttoliikkeen hallinta alkaa kaukaa rajoiltamme. Huolehtimalla kehi-
tysyhteistyön riittävästä tasosta ja kansainvälisen kaupan vapaudesta parannamme elämi-
sen ja toimeentulon mahdollisuuksia myös niissä maissa, joista on laajaa pyrkimystä läh-
teä kohti paremmaksi uskottuja maita, kohti Eurooppaa. Tarjoamalla myös laillisia maa-
hantulon väyliä voimme muuttaa nykytilannetta, jossa kaikki tulijat pakolaisista työn etsi-
jöihin sekoittuvat niihin tulijoihin, joilla on pahat mielessään.

Sisäinen turvallisuus edellyttää erityisiä toimia maamme rajojen sisällä. Syrjäytynei-
syys on suurin turvallisuusuhka. Se pätee niin kutsuttuun tavanomaiseen rikollisuuteen,
joka on selonteon mukaan pienen syrjäytyneen vähemmistön vastuulla. Syrjäytyneisyys on
yhteydessä myös terrorismin uhkaan. Euroopassa terroritekoihin syyllistyneiden yhteinen
nimittäjä on useimmiten aiempi työttömyys ja aiemmat ei-poliittiset rikokset. Hallituksen
selonteko rajaa tarkastelunsa sisäasiainhallinnon toimiin. Tehokas turvallisuuslinjaus edel-
lyttää tarkastelun laajentamista.

Arvoisa puhemies! Sisäinen turvallisuus edellyttää sitä, että turvallisuudesta vastaavilla
viranomaisilla — poliisilla, Rajavartiostolla ja muilla — on riittävästi voimavaroja. Sosia-
lidemokraatit esittävät, ettei poliisien määrän anneta laskea alle 7 200:n. Hallituksen ke-
hyslinjauksessa, siis julkisen talouden suunnitelmassa, esitetyllä toimintalinjalla päädym-
me kehyskauden lopulla, 2020, pahimmillaan 6 500:aan. SDP tavoittelee riittävää poliisi-
en tasoa varsinkin maamme haja-asutusalueilla pohjoisessa ja itäisessä Suomessa. Poliisi-
en määrä pitää mielestämme vakiinnuttaa tasolle 7 200. Mutta, puhemies, sisäinen turval-
lisuus edellyttää myös sitä, että näemme sekä maailmanlaajuiset ongelmat että oman yh-
teiskuntamme eheyteen ja eriarvoisuuteen liittyvät riskit.
45



Pöytäkirjan asiakohta PTK 57/2016 vp
16.59 Kari Tolvanen kok: Arvoisa herra puhemies! Hienoa, että sisäisen turvallisuuden
selonteko on tehty — täytyy sanoa, että valitettavasti vasta nyt, mutta hyvä, että nyt. Toi-
vottavasti se nousee samaan sarjaan ulko- ja turvallisuuspoliittisen sekä puolustuspoliitti-
sen selonteon kanssa.

Tosiasioiden tunnustaminen on useimmiten viisauden alku. Tässä selonteossa tosiasioi-
ta tunnustetaan, tunnustetaan muun muassa se, että turvallisuusviranomaisten toimintataso
vuosina 16 ja 17 on suht hyvällä tasolla mutta sen jälkeen se laskee hälyttävälle tasolle.
Siksi on hyvä, että selonteossa muun muassa on todettu, että poliisien määrä ei laske alle
7 000:n — siihen muuten lisätään vielä 200 suojelupoliisin työntekijää — sekä hätäkeskus-
päivystäjien määrä ei laske alle 600 henkilötyövuoden. Toki nämä määrät ovat jo kipura-
jan alle, ne ovat liian pieniä, mutta pahimmillaan määrät olisivat menneet paljon pienem-
miksi. Ja teemme me nyt mitä päätöksiä tahansa, ne näkyvät vasta kolmen vuoden kulut-
tua, eli valitettavasti poliisien koulutusmäärää ei ole aikaisemmin lisätty, koska nyt se mää-
rä tulee laskemaan ainakin siihen 7 000:een plus 200 suojelupoliisin virkamiestä vielä
päälle. Näin on.

Sitten on tehty myös reippaita luonnehdintoja meidän turvallisuusympäristömme muu-
toksista, ja ne ovat kaikki totta. Meillä on arvaamaton naapuri Venäjä, meillä on hybridi-
uhkia, meillä on terrorismia, meille on tullut turvapaikanhakijoita talven aikana 32 476, ja
sen lisäksi meillä on erilaisia kyberuhkia. Tämä on totta. Ja meidän terrorismiuhkatasom-
me on lievästi noussut, joskaan se ei tietysti mikään iso tällä hetkellä ole. Tämä on hyvä
tunnustaa, ja nyt kun strategiaa laaditaan, näihin pitää löytää lääkkeet.

Samaan aikaan ihan perustellusti kansalaisten turvattomuudentunne on lisääntynyt äs-
ken kertomieni kovien rikosten ja rikosuhkien takia mutta myös tämmöisen arjen toimin-
nan takia. Meillä on entistä enemmän sosiaalisessa mediassa käyttäytymistä, jota ei aikai-
semmin ole ollut. Meillä on liikenteessä entistä enemmän liikenne- tai rattiraivoa, millä ni-
mellä sitä kutsutaankaan, ja meidän katukuvamme on valitettavasti muuttunut entistä tur-
vattomammaksi. Se on kuitenkin tosiasia, että rikostilastojen mukaan meidän kokonaisri-
kollisuutemme määrä on vähentynyt — siis se on vähentynyt — mutta ihmiset tuntevat en-
tistä enemmän turvattomuutta. Meillä ovat jotkut rikostyypit nousseet, muun muassa
maksuvälinerikokset ja myös seksuaalirikokset, joskin niiden nousussa lienee suuri syy sii-
nä, että niitä ilmoitetaan entistä enemmän poliisille ja poliisin toimintatapa on muuttunut.

Tosiasia on myös se, että eri turvallisuusviranomaisille, muun muassa poliisille, on an-
nettu lisää rahaa tai leikkauksia on peruttu, miten nyt vain, ja näin on tehty myös Rajavar-
tiostolle ja Hätäkeskukselle. Nämä ovat minun mielestäni semmoisia laastareita, joita on
viranomaisille annettu, tai on paikkailtu niitä haavoja, mitä on olemassa, ja saatu tällä het-
kellä tämä toiminta toistaiseksi pidettyä tyydyttävällä tasolla. Mutta antibiootti puuttuu, eli
potilasta ei vielä pystytä parantamaan, ja siihen pitää löytyä toimet tuossa strategiassa, joka
tullaan tämän jälkeen laatimaan. Se on nimenomaan laaja-alainen, siihen pitää osallistaa
eri viranomaisten, eri ministeriöiden. Sosiaali- ja terveysviranomaisten osuus on todella
tärkeä, mutta siihen pitää osallistaa myös eri järjestöjen, yhdistysten, yritysten, koska esi-
merkiksi vain pieni joukko ihmisiä, alle 5 prosenttia, tekee puolet meidän rikoslakirikok-
sistamme, ja he ovat syrjäytyneitä, etupäässä miehiä. Minä sanoisin, että yhdistyksillä, yh-
teisöillä ja järjestöillä on suuri mahdollisuus vaikuttaa tähän tilanteeseen. Me tarvitsemme
tämmöisiä niin sanottuja pehmeitä keinoja, me tarvitsemme myös kovia keinoja tämmöis-
ten ulkoisten uhkien torjuntaan. Me tarvitsemme tiedustelulainsäädäntöä, mutta me tarvit-
semme myös viranomaisille — kaikille, puhutaan hätäkeskuspäivystäjästä ja kaikista siltä
46



Pöytäkirjan asiakohta PTK 57/2016 vp
väliltä aina vankilaviranomaisiin — riittäviä resursseja, ja niitä tuossa strategiassa sitten
pitää käydä läpi. Elikkä nyt on meidän tehtävämme päättää, mikä tulee olemaan Suomen
turvallisuustaso jatkossa.

17.05 Elsi Katainen kesk: Arvoisa puhemies! Suomalaisten vakaa turvallisuudentunne
on horjunut, vaikka maailman mitassa tilanne on edelleen hyvä. Hallitusohjelman visio
"Suomi on maailman turvallisin maa asua, yrittää ja tehdä työtä" on vähintäänkin riittävän
kunnianhimoinen. Kyseessä on siis ensimmäinen sisäisen turvallisuuden selonteko. Siinä
tarkastelua on tehty sisäministeriön virkamiesten näkökulmasta, ja siellä erityisesti polii-
sin osuus on noussut keskiöön hyvin korostuneesti — syystäkin.

Sisäisen turvallisuuden kannalta vaikuttavin asiakirja on syksyllä laadittava sisäisen tur-
vallisuuden strategia toimeenpano-ohjelmineen. Sitä varten asetetaan johtoryhmää, oh-
jausryhmää, sihteeristöä ja asiantuntijaryhmiä. Strategian valmisteluun osallistuvat sisäi-
sen turvallisuuden kannalta keskeiset asiantuntijat strategian painopistealueiden pohjalta
hallinnon eri sektoreilta, maakunnista, kunnista, järjestöistä ja elinkeinoelämästä. Valmis-
telussa otetaan huomioon laajasti eri näkökulmat ja lähestymistavat. Keskustan esittämä
parlamentaarinen neuvottelukunta täydentäisi vielä sitä tosiasiaa, että sisäinen turvallisuus
on nostettu nyt todellakin arvoonsa.

Sisäinen turvallisuus on yhteinen ja hyvin laajakin asia. Selonteossakin todettu sisäisen
turvallisuuden aleneva kehys on erittäin haasteellinen. Siksi tulevalla strategialla toimen-
pideohjelmineen on erittäin keskeinen merkitys ja sitä kohtaan on suuret odotukset. Siihen
tämä selonteko ihan hyvin johdattelee. Näitten alenevien resurssien aikana vaarana on näi-
vettyminen ja toimintojen priorisoiminen niin, että panokset ovat poissa esimerkiksi ennal-
ta ehkäisevästä työstä, maaseudun ja harvaan asuttujen alueiden viranomaispalveluista ja
normaalista raja- ja muusta valvonnasta.

Arvoisa puhemies! Näistä haastavista tilanteista huolimatta hallituksen toimenpiteet
ovat kuitenkin onnistuneet vastaamaan ajan yllättäviinkin haasteisiin. Turvapaikanhakijoi-
den tulva on otettu hallintaan lopulta hyvin, kotouttamisen tehostamisen suuntaviivat on
lyöty lukkoon. Käynnissä on uudistuksia, esimerkiksi tiedustelulainsäädäntö, Rajavartio-
laitoksen toimivaltuudet vastata hybridiuhkiin, on käynnissä myöskin pelastustoimen uu-
distus. Ja sitten on tietysti tämä selonteko, ensimmäinen laatuaan, ja strategiatyö. Tämä
strategiatyö ja sen uudet työstämistavat olisivat niitä, joita olisin suonut myöskin opposi-
tion kannattavan täällä, elikkä tämä parlamentaarisen neuvottelukunnan perustamista tä-
hän yhteyteen. Tämä hyvä sisäinen turvallisuus edellyttää viranomaisten jatkuvaa ja sau-
matonta yhteistyötä ja myöskin kansalaisjärjestöjen ja ihmisten itsensä osallistumista. Tur-
vallisuutta ei voi ulkoistaa vaan se on seurausta siitä, miten yhteiskunta ja sen jäsenet toi-
mivat ja millä tavalla turvallisuus otetaan huomioon ihan jokapäiväisessä arjessa.

Arvoisa puhemies! Sosiaalinen eriarvoistuminen ja syrjäytyminen on perinteisesti koet-
tu maassamme suurimmaksi sisäisen turvallisuuden uhaksi. Vaikea talous- ja työllisyysti-
lanne ei ole tätä helpottamassa, ja siksi on tärkeää, että ihmiset eivät menettäisi luottamus-
taan yhteiskunnan toimivuuteen eivätkä myöskään poliittiseen päätöksentekoon. Merkke-
jä tällaisesta kuitenkin on, kun esimerkiksi turvallisuuden takaamiseksi kansalaiset ovat jo
ottaneet valtaa ja vastuuta omiin käsiinsä. Työllisyyden parantaminen sisäisen turvallisuu-
den takaajana korostuu varsinkin nuorten ja pitkäaikaistyöttömien kohdalla.

Totta on, että sisäisen ja ulkoisen turvallisuuden rajat ovat hämärtyneet. Maailman kon-
fliktialueiden auttaminen on yhä enemmän myös sisäisen turvallisuuden takaamista.
47



Pöytäkirjan asiakohta PTK 57/2016 vp
Muualla käytävät sodat, kuivuus, nälänhätä ja hallitsematon väestönkasvu koituvat vaka-
vaksi uhaksi pakolaiskriisien muodossa myös sisäiselle turvallisuudellemme. Samaa asiaa
alleviivaa myös kyberuhkien rajattomuus. Uskon kuitenkin, että suomalaiseen arvomaail-
maan kuuluu realistinen rauhantyö, kansainvälinen yhteistyö ja sovinnon etsiminen. Maa-
ilmassa on yhä enemmän kriisejä, joissa ei ole suoranaisesti mukana kansallisvaltioita vaan
erilaisia radikalisoituneita ryhmittymiä. Yhteiskunnalla pitää olla valmiudet vastata myös
näihin uudenlaisiin haasteisiin, joissa turvallisuuspolitiikan uhkakuvat ovat muuttuneet.

17.10 Lea Mäkipää ps: Arvoisa puhemies! Suomen sisäisen turvallisuuden tilasta on laa-
dittu selonteko nyt ensimmäisen kerran. Kuluneen vuoden aikana maamme turvalli-
suusympäristö on muuttunut nopeasti ja suomalaisten turvallisuudentunne on heikentynyt
merkittävästi. Maanpuolustuksen tiedotuksen suunnittelukunnan viimeisimmän tutkimuk-
sen mukaan kaksi kolmasosaa vastaajista kokee tulevaisuuden turvattomampana, kun vuo-
si sitten näin ajatteli vain joka toinen. Edelleen kaksi kolmesta vastaajasta näki turvatto-
muuden lisääntyvän lähitulevaisuudessa.

Suomessa on jo nyt Euroopan maista vähiten poliiseja suhteutettuna väkilukuun. Uuden
sisäisen turvallisuuden selonteon mukaan poliisien määrä tulee vähenemään tulevana
vuonna 7 000 poliisiin, ja vaikka poliisiasemien lakkautuslista hieman pieneni, vähenne-
tään kuitenkin useita asemia. Selvityksessä todetaan, että tehokas valvonta lisää katu- ja
yhteiskuntarauhaa mutta edellyttää nykyistä enemmän voimavaroja. Teknologia tarjoaa
uusia mahdollisuuksia mutta ei korvaa poliisin läsnäoloa. Huolestuttavin tilanne on haja-
asutusalueilla, missä poliisia hälytettäessä pelätään avun tulevan liian myöhään. Yksi ky-
symys on poliisin resurssien kohdentaminen. Poliisin rakennemuutoksessa hallintoa oli
tarkoitus vähentää, mutta nyt pitäisi tuoda esille, onko niin todellisuudessa tapahtunut.

Rajavartiolaitoksen henkilökunnasta on leikattu 25:n viime vuoden aikana neljännes.
Neljä vuotta sitten laaditusta sopeuttamisohjelmasta seuraa, että itärajan valvontahenkilös-
tön määrä vähenee 40 prosenttia. Tähän tulossa oleva lisärahoitus on tarpeen, mutta onko
rajavartijoiden määrä sen jälkeenkään riittävä? Kun turvapaikanhakijoita alkoi virrata vii-
me syksynä länsirajalta, kaikkia tulijoita ei pystytty rekisteröimään, ja viimeisten tietojen
mukaan kielteisen päätöksen saaneita on kadonnut tämän vuoden aikana jo noin 2 500.
Keskusrikospoliisin mukaan tähän liittyy vakavia uhkia. Tällaisen laajamittaisen laitto-
man maahantulon on jatkossa oltava hallittavissa. Selvityksen esipuheessa todetaan: "Si-
säisen turvallisuuden supistuvat resurssit ovat ristiriidassa turvallisuusviranomaisten li-
sääntyvien ja monimutkaistuvien tehtävien, kansalaisten odotusten sekä toimintaympäris-
tön nopean muutoksen kanssa."

Sisäministeriön virkamiesten näkemyksen mukaan turvallisuuden ylläpito vaikeutuu tu-
levaisuudessa koko maassa ja erityisesti harvaan asutuilla alueilla. Sisäisen turvallisuuden
muista viranomaisista poiketen pelastustoimi on pääosin kunnallinen toimija ja kuntien ra-
hoituksen varassa. Esimerkiksi ensihoito- ja potilassiirtopalveluiden tuottamisesta sovi-
taan osana sote- ja maakuntauudistusta. Maaseudulla ollaan huolestuneita näiden palvelui-
den riittävän nopeasta saatavuudesta.

Terveydenhuoltolain uudistus vuonna 2010 siirsi järjestämisvastuun kunnilta sairaan-
hoitopiireille, jolloin ne siirsivät palveluiden tuottamisen itselleen ja pelastuslaitoksille.
Sairaankuljetusliiton mukaan useat kunnat ovat raportoineet sairaankuljetusten kustannus-
ten huomattavasta noususta. Kustannuspaineesta johtuen esimerkiksi Pirkanmaan sairaan-
hoitopiiri on päättänyt laskea hoitotason yksikön valmiutta pohjoisella haja-asutusalueella
48



Pöytäkirjan asiakohta PTK 57/2016 vp
omassa kunnassa ympärivuorokautisesta 12 tuntiin eli puoleen. Tällaiset toimenpiteet voi-
vat aiheuttaa kohtalokkaita seurauksia.

Selonteon jälkeen tehtävässä poikkihallinnollisessa strategiassa on otettava huomioon
kokonaisturvallisuus, joka koostuu monesta hyvin erilaisesta asiasta. Yhtä lailla ihmisten
päivittäiseen arkeen vaikuttava sosiaali-, terveys- ja päihdepolitiikka kuin kaukaiselta tun-
tuva hybridihyökkäyksenkin torjuminen ovat sisäisen turvallisuuden tekijöitä. Uudelle tur-
vallisuustilanteelle on leimallista, että ulkoista ja sisäistä turvallisuutta ei voida enää erot-
taa toisistaan. Tällaisia uhkia ovat esimerkiksi hybridi- ja kyberuhat sekä kasvanut terro-
rismin uhka. Konfliktialueella taisteluihin osallistuneiden saapuminen ja paluu Suomeen
sekä ääriliikkeistä kiinnostuneiden määrän kasvu ja heidän värväyksensä radikaaliin toi-
mintaan kohottavat uhkaa. Suomen sisäisen ja ulkoisen turvallisuuden tilannekuva on ko-
vin yhteneväinen, ja toimenpiteet tunnistettujen uhkien torjumiseksi ovat nyt hallituksen
vastuulla.

Arvoisa puhemies! Hallitusohjelmaan on kirjattu, että Suomi on maailman turvallisin
maa asua, (Puhemies koputtaa) yrittää ja tehdä työtä. Ahkerat ja oikeudentuntoiset suoma-
laiset ovat tällaisen maan ansainneet. Sen turvallisuudesta on yhteisvoimin pidettävä huol-
ta.

17.16 Mika Raatikainen ps: Arvoisa herra puhemies! Julkisen vallan tärkein tehtävä on
huolehtia valtion sisäisestä ja ulkoisesta turvallisuudesta. Meidän tehtävämme poliitikkoi-
na on järjestää siihen pelimerkit, ja omasta mielestäni emme ole pärjänneet kovinkaan hy-
vin — ei tämä hallitus eivätkä ehkä edellisetkään. Uskon, että sekä hallitus että oppositio
ovat samaa mieltä siitä, että sisäisen turvallisuuden resurssien supistuminen sattuu erittäin
huonoon aikaan. Toimintaympäristömme on muuttunut voimakkaasti, ja ne uhat, joita vie-
lä muutama vuosi sitten pidimme melko teoreettisina, ovat nyt konkretisoituneet aivan eri
tasolle. Kansalaisten turvallisuudentunne on heikentynyt huomattavasti, ja merkittävim-
mät syyt siihen ovat turvapaikanhakijoiden räjähdysmäinen kasvu ja terrorismin uhka.
Kansalaiset kysyvätkin, riittävätkö poliisin resurssit yleisestä turvallisuudesta vastaami-
seen.

Poliisien määrä on vähentynyt jo useamman määräkehyskauden ajan. Suomessa on
edelleen väkilukuun suhteutettuna vähemmän poliiseja kuin melkein missä tahansa muus-
sa maassa. Muissa Pohjoismaissa poliisien määrä suhteessa väkilukuun on ollut nousussa,
kun Suomessa suunta on ollut laskeva. Jotta poliiseja olisi yhtä paljon kuin esimerkiksi
Ruotsissa, se tarkoittaisi noin 9 600 uuden poliisin palkkaamista. Näin siis naapurimaa
Ruotsissa. Kannattaa miettiä. Erilaisten kyselyiden mukaan kansalaiset haluaisivat lisää
poliiseja turvaamaan arkeaan. Jos ja kun Ruotsin kaltaiset levottomuudet leviävät Suo-
meen, olemme pulassa. Täällä ei ole reserviä. Meillä on poliiseja, mutta kun alkaa tapah-
tua, niin se määrä, mitä on, on aika äkkiä loppuun käytetty.

Aiemmat hallitukset suuressa viisaudessaan päättivät, että vapaa liikkuvuus on hieno ja
hyvä asia. Samalla he päättivät, että poliisin ja rajavalvonnan resursseja heikennetään.
Määrärahoja on siis jo aiemmin supistettu samalla, kun rajan yli tulevien rikollisten määrä
on kasvanut. On kuitenkin hyvä, että hallitus ryhtyy toimenpiteisiin tilanteen parantami-
seksi. Rikostutkintaa pyritään tehostamaan vähentämällä byrokratiaa ja sujuvoitetaan esi-
tutkintaa muun muassa selvittämällä ja käyttämällä hyväksi nykytekniikkaa aiempaa pa-
remmin. Kansalaisia kannustetaan siirtymään sähköiseen rikosilmoitukseen ja yleisval-
vontaa tullaan kohdentamaan estävään toimintaan kohteena erityisesti toistuvasti rikoksiin
49



Pöytäkirjan asiakohta PTK 57/2016 vp
syyllistyvät erilaiset yhteisöt sekä laajamittaisen väkivallan uhat. Käyttöön otetaan sähköi-
sen viestintäteknologian ja perinteisen toimintamallin yhdistelmä turvallisuuden edistämi-
seksi. Tosin tässä yhteydessä on hyvä muistaa, ettei esimerkiksi kotihälytykselle vieläkään
voida mennä digitaalisesti.

Arvoisa herra puhemies! Poliisi on varautunut poikkeukselliseen tämän vuoden kevät-
ja kesäaikaan. On tosiasia, että vuoden 2015 turvapaikanhakijoiden lisääntyneen määrän
myötä lisääntyvät myös uutiset ahdisteluista, väkivallasta ja seksuaalirikoksista. Maanpuo-
lustustiedotus julkaisi tutkimuksen vuodelta 2015, jonka mukaan 75 prosenttia suomalai-
sista oli paljon tai jonkin verran huolestunut Eurooppaan tulevien turvapaikanhakijoiden
määrän kasvusta. Luku on suuri. Poliisin tiedotteen mukaan seksuaalirikosten määrä nousi
alkuvuoden 2016 aikana noin 13 prosenttia edelliseen vuoteen verrattuna. Suojelupoliisi
arvioi, että väkivaltaisesta jihadistisesta toiminnasta kiinnostuneiden henkilöiden luku-
määrä kasvaa Suomessa turvapaikanhakijatilanteen vuoksi. Myös terrorismin tuki- ja vär-
väystoiminta saattaa yhä lisääntyä. Maassamme pyörii turvapaikkainvaasion myötä tullei-
ta potentiaalisesti sotarikoksiin syyllistyneitä tai muuten epämääräisiä henkilöitä, joiden
kaikkien taustaa ei todellakaan tiedä kukaan, vaikka eräs kansliapäällikkö muuta onkin jul-
kisuudessa kertonut. Oikeilla poliiseilla ei tällaista tietoa ole. Vastaanottokeskukset työl-
listävät poliisia, mikä on merkittävässä määrin ajallisesti pois muista poliisin tehtävistä.

Hallitus julkaisi joulukuussa 2015 turvapaikkapoliittisen 80 kohdan toimenpideohjel-
man. Nyt nämä toimenpiteet tulee toteuttaa nopeasti. Aikaa ei ole hukattavana, sillä seu-
raava turvapaikanhakijatulva on mahdollisesti piankin ovellamme. Perheenyhdistämisen
kriteereitä on tiukennettu, humanitäärisen suojelun kategoria poistettu. Maahanmuuttovi-
rasto on päivittänyt turvapaikkapäätöksen teon linjauksia useisiin lähtömaihin nähden, ja
niiden turvallisuustilannetta päivitetään jatkuvasti. Tämä on ollut hyvä ja erittäin tarpeelli-
nen suuntaus.

Arvoisa herra puhemies! Sisäistä turvallisuustilannetta parannetaan tiukentamalla Suo-
men maahanmuuttopolitiikkaa, lisäämällä tulevaisuudessa poliisien määrärahoja reilusti ja
varmistamalla, että poliiseja on riittävästi kenttätyössä. Meidän on myös tiedotettava avoi-
memmin myös ulkomaalaisten tekemistä rikoksista. Kansalaisten etuja palvelee avoin ja
rehellinen tiedottaminen. — Kiitos.

17.21 Merja Mäkisalo-Ropponen sd: Arvoisa puhemies! Turvallisuudentunne on ihmi-
sen perustarpeita, ja siksi asia on todella tärkeä meille kaikille. Kansalaiset kokevat edel-
leen Suomen olevan turvallinen maa, ja ihmisten turvallisuudentunne on korkea. Tilanne
on kuitenkin muuttunut, ja erityisen haasteelliseksi tilanteen tekee se, että muutosvoimia
tulee monelta eri taholta. Uhkia tulee sekä oman yhteiskunnan ulkopuolelta että sisältä.
Yhteiskunnan ulkopuolelta tulevia turvallisuusuhkia ovat esimerkiksi kansainvälinen ter-
rorismi, turvapaikkaa hakevien määrän kasvu, kehitys Venäjällä, kyberuhat, tarttuvat tau-
dit ja ympäristökatastrofit. Omassa yhteiskunnassamme esimerkiksi köyhyyden ja eriar-
voisuuden kasvu sekä syrjäytyminen ja niiden seurausilmiöt ovat vakava uhka turvallisuu-
delle.

Turvallisuus ja sen kokeminen on siis laaja-alainen ilmiö, ja tässä selonteossa asiaa kä-
sitellään kapea-alaisesti, keskittyen sisäasiain hallinnonalan toimijoihin, erityisesti polii-
siin. Kuten selonteossakin mainitaan, tarkastelun ulkopuolelle on jätetty tuomioistuimet,
syyttäjävirasto, Rikosseuraamuslaitos, Tulli sekä sosiaali- ja terveystoimi. Sisäistä turval-
lisuutta heikentäviä asioita, eriarvoisuutta, syrjäytymistä, tuloerojen sekä työttömyyden
50



Pöytäkirjan asiakohta PTK 57/2016 vp
kasvua ei myöskään ole käsitelty. Toivottavasti tulevassa sisäisen turvallisuuden strate-
giassa asia huomioidaan tarpeeksi laaja-alaisesti.

Arvoisa puhemies! On huolestuttavaa, jos joudutaan tinkimään yleisen järjestyksen ja
turvallisuuden ylläpitämisestä, yhteiskuntarauhan varmistamisesta, piilorikollisuuden pal-
jastamisesta ja sitä ennalta estävästä toiminnasta tai liikenneturvallisuuden valvonnasta.
Toisaalta, mitä enemmän meillä on eriarvoistumista ja syrjäytymistä, sitä enemmän tarvi-
taan myös poliisien työpanosta. Kun tähän vielä lisätään se, että selonteon mukaan myös
hätäkeskuspalvelun tason ylläpito vaikeutuu ja häiriöiden todennäköisyys lisääntyy mää-
rärahojen vähentymisen vuoksi, niin kyllä turvallisuuden ylläpito on kokonaisuudessaan
haastava tehtävä yhteiskunnassamme. Hätäkeskuksen palvelutason heikennykset hanka-
loittavat myös poliisien työtä. Kaikkien edellä mainittujen seikkojen yhteisvaikutukset
voivat johtaa meidät ongelmia lisäävään kierteeseen, joka heikentää turvallisuutta ja nos-
taa myöskin yhteiskunnan kokonaiskustannuksia. Tärkeintä olisikin kehittää kokonaisval-
taista ennalta ehkäisevää toimintaa, sillä pitkällä tähtäyksellä se olisi kaikkein kustannus-
tehokkainta. Tämän näkökulman toivoisin olevan keskeisesti esillä tulevassa sisäisen tur-
vallisuuden strategiassa.

Arvoisa puhemies! Vielä kaksi asiaa. Huolestuin todella ministeri Orpon kommentista
siitä, että ensihoito ja pelastustoimi aiotaan erottaa toisistaan: ensihoito yhtiöitetään ja al-
tistetaan tällä tavalla myöskin kilpailutukselle. Toivon todella, että hallitus vielä pohtisi
tätä asiaa uudelleen, sillä tämä ratkaisu kyllä heikentäisi koko pelastustoimen kustannus-
tehokkuutta ja erityisesti harvaan asuttujen alueiden tilanne huononisi muun muassa huo-
lella rakennettujen synergiaetujen ja yhteisten johtamisjärjestelmien menettämisen johdos-
ta.

Toinen asia, josta ihan tähän loppuun mainitsen tai oikeastaan kiitän, on se, että tässä se-
lonteossa on nyt hyvin huomioitu kuitenkin tämä itärajan tilanne, eli itärajan valvontaan li-
sättävät resurssit ovat myönteinen ja tärkeä asia, koska nykyisillä resursseilla tässä muut-
tuneessa turvallisuustilanteessa ei rajavalvontaa pystytä tekemään asianmukaisella tavalla.
— Kiitos.

17.25 Satu Taavitsainen sd: Arvoisa puhemies! Kun puhutaan sisäisestä turvallisuudes-
ta, puhutaan kansalaisyhteiskunnan toimivuudesta. Hallituksen koulutukseen ja peruspal-
veluihin kohdistuva leikkauspolitiikka lisää köyhyyttä ja syrjäytymistä ja heikentää sisäis-
tä turvallisuutta. Kaikki pohjautuu meillä Suomessa siihen luottamukseen, että jokaisesta
pidetään huolta. Yhteiskuntarauha muodostuu siitä, että kansalainen voi luottaa yhteiskun-
nan oikeudenmukaisuuteen ja tyytymättömyys kanavoituu vaaleissa, ei radikaaleina, väki-
valtaisina tekoina, kuten Välimeren toisella puolella on tapahtunut.

Euroopan lähialueilla yhteiskuntien epävakautta ja levottomuuksia ruokkii nuorisotyöt-
tömyys, koulutuksen ja terveydenhuollon puute, eriarvoisuus ja korruptio. Viha muhii ja
kasvaa, jos kansalaisilla ei ole ihmisoikeuksia ja poliittisia vaikutusmahdollisuuksia eikä
tulevaisuuden toivoa. Ihmiset kokevat, että heidät on hylätty oman onnensa nojaan. Täl-
löin ei millään ole enää mitään väliä. Terroristien on helppo saada rekrytoitua lisää vihai-
sia joukkoonsa ja yhteiskunnat radikalisoituvat. Suomessa tällainen tuntuu kaukaiselta aja-
tukselta, mutta emme voi pitää sisäistä turvallisuuttamme itsestäänselvyytenä, vaan siitä
on pidettävä jatkuvasti huolta kansalaisyhteiskuntaa ja pohjoismaista hyvinvointivaltiota
vahvistaen. On parempi, että olemme kaikki tavallisia keskivertosuomalaisia kuin että po-
larisoidumme ja jakaudumme äärilaidoille. 
51



Pöytäkirjan asiakohta PTK 57/2016 vp
Arvoisa puhemies! Huoli kansalaisten jakautumisesta ja sisäisestä turvallisuudesta tuli-
si olla myös rikkaiden huolena. Esimerkiksi Yhdysvalloissa Los Angelesissa lähellä Be-
verly Hillsin hienoja taloja on Skid Row’n kaupunginosa, joka on yksi suurimmista köy-
hien asuinalueista Yhdysvalloissa. Siellä asuu noin 7 000 koditonta kaduilla. Rikkaat puo-
lestaan ovat joutuneet aitaamaan omat asuinalueensa ja talonsa, ja vartijat kulkevat yötä
päivää partioimassa. Turvatoimet on tehty, jotta köyhät eivät tule ryöväämään rikkaiden
jääkaappeja. Tällainen ei ole onnellista elämää kenellekään. 

Tahdon sanoa sitä, että Suomen sisäinen turvallisuus on paljon laajempi asia kuin viran-
omaisten määrä, vaikka sekin kuuluu siihen osaltaan, ja pidän erittäin tärkeänä poliisien
riittävää määrää. Hallituksen tulisi kuitenkin sisäisen turvallisuuden näkökulmasta lähes-
tyä tavallisten ihmisten hätää ja tehdä esityksiä, jotka lisäävät yhteiskunnan yhteenkuulu-
vuutta ja pienentävät eriarvoistumiskehitystä liittyen nuoriin, työllisyyteen, asumiseen, pe-
ruspalveluihin ja kansalaisyhteiskunnan vahvistamiseen. 

Nyt saadulla vuoden mittaisella kokemuksella tästä Sipilän porvarihallituksen arvomaa-
ilmasta minulla on tunne, että tämän hallituksen jäljiltä Suomessa tulee olemaan yhä enem-
män ihmisraunioita, köyhiä, sorrettuja ja yhteiskunnan ulkoreunoille jääneitä. Vaikuttaa
sille, ettei hallitus halua samastua köyhän ihmisen asemaan ja kantaa huolta oikeudenmu-
kaisuuden toteutumisesta ja riittävästä toimeentulosta. Tämä heikentää sisäistä turvalli-
suuttamme. Hallitus asettaa tärkeysjärjestyksessä jatkuvasti markkinat ihmisten ja kansa-
laisyhteiskunnan edelle unohtaen sekä ihmisen että moraalin, keskittyen kohtuuttomasti et-
simään vain taloudellista tulosta ja tehden, ministeri Stubbin sanoin, historiallisen kokoo-
muslaista politiikkaa.

17.31 Hannu Hoskonen kesk: Arvoisa herra puhemies! Valtioneuvoston selonteko Suo-
men sisäisestä turvallisuudesta tulee erittäin hyvään aikaan, aikaan, jolloin Euroopassa
kuohuu ja se turvallisuudentunne, mikä kansalaisilla Suomessa on ollut ja myös Euroopan
alueella on ihmisillä ollut, on aika pahasti järkkynyt. Kun tähän samaan yhteyteen lisätään
vielä vaikea taloudellinen tilanne Euroopassa ja varsinkin Suomessa, on sellainen yhteis-
vaikutus syntynyt, joka nyt tässä selonteossa selvitetään Suomen osalta. Voi sanoa, että on
erittäin hyvä, että tämä tilanne käydään nyt rauhassa läpi, minkä jälkeen ruvetaan teke-
mään johtopäätöksiä ja toimenpiteitä sitten niillä varoilla, mitä on käytettävissä. Tärkeää
on kuitenkin, että teemme rauhassa tämän työn, ja valtioneuvoston selonteko antaa sille
erinomaisen pohjan.

Ulkoiset tapahtumat ovat muuttaneet Suomen turvallisuustilannetta olennaisesti. Väli-
meren ympäristössä tapahtuneet asiat viime vuosina ovat olleet järkyttäviä: Syyriassa suo-
ranainen aktiivinen sota, täysimittainen sodankäynti, taikka sitten Libyan alueella eräänlai-
nen epävarma kapinatilanne on jatkunut jo pitkään eikä näytä rauhoittuvan vielä tänäkään
päivänä. Samoin Irakin alueella on jatkuva sotatilanne päällä, mikä johtaa siihen, että pa-
kolaisvirta suuntautuu yhä voimakkaasti kohti Eurooppaa. Tässä tarvitaan Euroopan unio-
nin mittapuussa yhteistyötä, jotta saamme tämän pakolaisvirran hallintaan. Samalla se vai-
kuttaa myös Suomen sisäiseen turvallisuuteen, kuten olemme viime talven aikana havain-
neet. Terrorismiuhka Euroopassa ja myös Suomessa on olemassa joka päivä, ja tätä tilan-
netta ei missään tilanteessa sovi väheksyä. On tärkeää, että itse käymme läpi omat asiam-
me huolella ja valmistaudumme siihen, että kansalaisten turvallisuus pystytään takaamaan
kaikissa olosuhteissa.
52



Pöytäkirjan asiakohta PTK 57/2016 vp
Poliisin asema sisäisessä turvallisuudessa aina korostuu ja on erittäin tärkeä. On tär-
keää, että poliisilla on näkyvyyttä koko maan alueella. Viime aikoina käyty keskustelu po-
liisiasemien sijainnista, missä poliisiasemat Suomessa sijaitsevat, on saatu päätökseen si-
joituspaikkojen osalta. On hyvä, että siinä on huomioitu myös pitkät välimatkat. Annan sil-
le erittäin suuren arvon, että sisäministeri Orpo on tämän asian ottanut vakavasti ja huomi-
oinut nämä erilaisten alueiden erilaiset vaatimukset. Se on totta, että meillä on rahaa tällä
hetkellä niukalti käytettävissä, mutta se, mitä meillä on, pitää käyttää järkevästi ja pyrkiä
hyvään ratkaisuun koko Suomen edut huomioiden.

Poliisin tehtävistä sanoisin, että huumetutkinta on sellainen asia, joka pitää hoitaa entis-
tä paremmin. Hyvin monien nuorten elämä tuhotaan huumeilla, ja tähän asiaan meidän pi-
tää panostaa jatkossakin lisämäärärahoja. Järjestäytynyt rikollisuus nostaa päätään eri
muodoissaan ympäri Suomea, ja jatkuvasti erilaisia järjestäytyneitä rikollisryhmiä saapuu
Suomeen. Yhtä lailla kyberuhat ovat meillä valtava riski. Poliisin ja viranomaisten on tä-
hän valmistauduttava myös ja pidettävä vara, etteivät tietoverkkojen kautta tulevat hyök-
käykset koidu Suomelle suureksi haitaksi tai peräti kohtalokkaiksi. Suojelupoliisin tehtävä
on myös tärkeä, että saamme tietoa yhteistyökumppaneiltamme ja hankimme sitä tietoa
etukäteen, jotta voimme valmistautua niihin mahdollisiin uhkiin, jotka meitä uhkaavat.

Tiedustelulakeja koskeva valmistelu on parhaillaan käynnissä ministeriössä, ja tarkoi-
tus on, että tämän vuoden aikana tämä valmistelutyö saadaan jonkun asteiseen hyvään pää-
tökseen yhteistyössä. Tietenkin siinä tarvitaan Puolustusvoimia ja myös sitten lakiasian-
tuntijoita, kun tiedustelulakeja valmistellaan, kun kysymys on aika pitkälti myös ihmisten
perusoikeuksista, jotka perustuslaki turvaa.

Rajavartioston tehtävä on vaativa tällä hetkellä Suomessa. On tärkeää, että eduskunta
turvaa Rajavartioston riittävät resurssit ja ennen kaikkea niin, että kun asumme täällä
Schengenin ulkorajalla, niin pystymme nämä Suomen rajat turvaamaan niin, että siellä ra-
joja vartioi riittävä määrä rajavartijoita ja myös tekninen laitteisto on kunnossa. Sillä
alueella on varmasti haasteita, mutta yhtä tärkeää kuin se, että meillä on ulkoiset puitteet
kunnossa, on se, että myös naapureihin ne suhteet pidetään kunnossa ja että voimme luot-
taa siihen, että myös toisella puolella viranomaisten ja Suomen viranomaisten yhteistyö
säilyy. Tästähän meillä on viimeisenä hyvänä esimerkkinä tehty sopimus, jolla pohjoisten
kansainvälisten rajanylityspaikkojen liikenne pannaan ulkopuolisilta kiinni puoleksi vuo-
deksi Raja-Joosepin ja Sallan rajanylityspaikoilla.

Lopuksi, arvoisa puhemies, yksi kommentti siitä, että turvallisuuden ja Suomen turval-
lisuustilanteen ja vakauden kannalta on tärkeää, että pystymme hoitamaan myös tätä isoa
asiaa elikkä Suomen taloudellista tilannetta paremmaksi. Kun ihmisillä menee hyvin talou-
dellisesti ja henkisesti, niin elämä on silloin paljon turvatumpaa ja mukavampaa kuin sil-
loin, jos taloustilanne jatkuu vaikeutuvana ja talouskriisi kärjistyy.

17.36 Lasse Hautala kesk: Arvoisa herra puhemies! Tämä valtioneuvoston tänään julkai-
sema selonteko sisäisestä turvallisuudesta on ollut hyvä tilannekatsaus eri virastojen ja lai-
tosten sisäiseen tilanteeseen, resursseihin ja myöskin sisältää ideoita toiminnan kehittämi-
seen.

Ajankohtaisimpia asioita sisäisessä turvallisuudessamme on tämä turvapaikkatilanne.
Viime vuonna Suomeen saapui hiukan vajaa 32 500 turvapaikanhakijaa, mikä määrällises-
ti on noin kymmenkertainen aikaisempiin vuosiin verrattuna. Tässä tilanteessa meidän tu-
lee varautua siihenkin, että meille Eurooppaan saattaa tulla uusi aalto johtuen erityisesti
53



Pöytäkirjan asiakohta PTK 57/2016 vp
Etelä-Euroopan tilanteesta ja myöskin Turkin tilanteesta. Niiden, jotka ovat jo hakeneet
turvapaikkaa meiltä, kotouttaminen on yksi keskeisimpiä asioita, mikä pitää hoitaa, että si-
säistä turvallisuutta ei tämän takia vaarannettaisi. Se on myös erittäin iso haaste kunnille.
Valitettavasti kuitenkin on niin, että nämä turvapaikanhakijat, sen jälkeen kun he ovat saa-
neet oleskeluluvan, ovat vapaita siirtymään maan sisällä. Tähän mennessä on tullut osoite-
tuksi, että he haluavat siirtyä suurimpiin keskuksiin, mikä tuo tietysti niihin keskuksiin isot
asiat hoidettavaksi.

Sisäisen turvallisuuden keskeisempiä toimijoita ovat poliisit, ja täällä tänään on käyty
keskustelua poliisin resursseista, poliisimääristä. Hallitus on linjannut, että poliisien määrä
tulee olemaan vähintään 7 000 kenttäpoliisia plus sitten suojelupoliisi päälle. Se, että me
päädyimme tähän 7 000:een, merkitsee sitä, että meidän tulee lisätä poliisikoulutuksen ve-
tovoimaisuutta ja sen vetovoimaisuuden lisäksi myöskin sitä, että me saamme riittävän laa-
dukasta hakijajoukkoa poliisikoulutukseen. Ajankohtaisista kysymyksistä terrorismi ja sen
torjunta ovat myöskin semmoisia asioita, joihin meidän pitää ennalta varautua. Ja aina kun
nyt viime aikoina Euroopassa on tapahtunut terrorismitekoja, niin se on lisännyt myös val-
miutta meillä ja näin ollen se on vienyt myöskin sitten työpanoksia.

Syrjäytyminen on maan sisäisistä kysymyksistä yksi suuri sisäisen turvallisuuden ongel-
ma. Työttömyys ja ihmisten taloudellinen tilanne ajaa herkästi syrjäytymisen tielle, ja siitä
tulee sitten ongelmia.

Täällä on myöskin monissa puheenvuoroissa pohdittu tätä itärajan tilannetta, ja siinä ko-
rostaisin nimenomaan hyviä suhteita Venäjään ja yhteistyötä.

Tuohon sisäisen turvallisuuden selontekoon on kerätty myöskin näitä tunnuslukuja. Täl-
lä hetkellä kaksi kolmasosaa kansalaisista näkee, että tulevaisuuden osalta turvattomuus on
lisääntymässä. Sitä myöskin kuvaa se, että selvittämättömien rikosten määrä on kasvussa,
ja se sekä poliisin toiminta-ajan kasvu yli minuutilla ovat selkeitä osoituksia siitä, että näi-
hin resursseihin ja turvattomuuden torjuntaan tulee kiinnittää huomiota. Myös tutkinta-ajat
ovat osin pidentyneet. Suojelupoliisi on meillä erittäin tehokas yksikkö. Runsaan 20 mil-
joonan euron määrärahalla suojelupoliisi toimii erittäin tehokkaasti, verrattiin sitä mihin
Euroopan maahan hyvänsä. Sisäisen turvallisuuden työssä poliisin, Tullin ja Rajavartios-
ton yhteistyö on äärimmäisen tärkeää.

Palo- ja pelastustoimi liittyy läheisesti sisäiseen turvallisuuteen, ja siellä tämä vapaaeh-
toistyön merkitys palvelun toteutuksessa on tärkeä. Pelastustoimi on mukana maakuntauu-
distuksessa, ja sillä tavoitellaan kustannusten kasvun rajaamista alle prosenttiin per vuosi.
Aikaisemmin on sisäministeriö linjannut, että päätöksenteko menisi näille viidelle erityis-
vastuualueelle, joissa yliopistolliset sairaalat toimivat. Pidän tätä kuitenkin asiana, joka tu-
lisi vielä uudelleen harkita, koska maksajat ovat maakunnissa ja päätöksenteko tämän jäl-
keen olisi sitten näillä viidellä alueella.

17.42 Markku Pakkanen kesk: Arvoisa herra puhemies! Ensimmäinen sisäisen turvalli-
suuden selonteko on tässä päivän aikana ollut käsittelyssä, ja itse koen niin, että tämä on
ehkä tarpeellisimpia selontekoja, mitä tällä hallituskaudella tehdään. Tässä tulee hyvin ku-
vattua suomalaisten viranomaisten keskinäinen yhteistyö, se, kuinka se toimii ja kuinka
sitä mahdollisesti pitää vielä tehostaa.

Itse omassa puheenvuorossani haluan nostaa esille erityisesti vapaaehtoisen palokunta-
toiminnan tai yleensäkin pelastuslaitoksien toiminnan. Sopimuspalokunnat Suomessa te-
54



Pöytäkirjan asiakohta PTK 57/2016 vp
kevät merkittävän määrän ensivastetehtäviä, ja siksi koen, että tämä asia on erityisen tär-
keä. 

Pidän julkistettua ensimmäistä sisäisen turvallisuuden selontekoa hyvin kirjoitettuna. Se
nostaa selkeästi esiin kansalaisten ja päättäjien pohdittavaksi sen, miten sisäisen turvalli-
suuden tila voi heiketä, jos sisäisen turvallisuuden riittävistä resursseista ei huolehdita.
Tämä selonteko ei varmaan jää pölyttymään arkistoihin, vaan tehtyä hyvää työtä käytetään
perusteltujen päätösten tekemiseen. Olen kuitenkin huolestunut siitä, jos pelastustoimen
menotaso kehittyy selonteossa kuvatulla tavalla. Jos tällainen kehitys toteutuu, pelkään sen
romahduttavan pelastustoimen palvelun. Pelastustoimi on henkilöstömäärältään sisäisen
turvallisuuden suurin toimija. Sen operatiivisissa pelastustehtävissä toimii pelastushenki-
löstö, joka muodostuu noin 4 000 ammattilaisen ja 13 400 sopimuspalokuntalaisen toimis-
ta. Tällä henkilöstöllä on toistaiseksi pystytty pelastustoimen palvelut järjestämään koko
maassa. Pelastustoimi nauttii myös tutkimusten mukaan turvallisuusviranomaisista kus-
tannustehokkuudestaan huolimatta suurinta kansalaisten luottamusta.

Sisäisen turvallisuuden selontekoa on valmisteltu yhtä aikaa ulko- ja turvallisuuspoliit-
tisen ja puolustusselonteon kanssa. Kun viimeinenkin selonteko valmistuu, nähdään selon-
tekojen koko kuva ja se, mihin yhteiskunnassa halutaan satsata. Jos Suomessa ei sisäinen
turvallisuus ole riittävällä tasolla ja kansalaiset kokevat olonsa turvattomaksi, mikä on sil-
loin olemisemme perusta, on syytä kysyä.

Nyt hiukan tilastoa suomalaisesta palokuntatoiminnasta. Suomessa toimii 709 sopimus-
palokuntaa, jotka jakautuvat 491 yhdistysmuotoiseen sopimuspalokuntaan eli vpk:hon ja
200 henkilökohtaisen sopimuksen sopimuspalokuntaan elikkä hspk:hon. Meillä on lisäksi
myös 18 työpaikkasopimuspalokuntaa. Näissä yhteensä toimii noin 13 400 hälytyskelpois-
ta palokuntalaista. Paloauto lähti viime vuonna hälytystehtävään sopimuspalokunnan ase-
malta 75 294 kertaa. Tämä on tarkka tilasto. 5 minuutissa hälytyksestä ympäri vuorokau-
den yhteiskunnan käytössä on palokuntasopimuksen mukaisesti 1 400 sopimuspalokunta-
laista. Puolessa tunnissa henkilöstömäärä on kasvanut jo yli 3 000:een. Puhumme siis erit-
täin merkittävästä toiminnasta. Sopimuspalokunnista 380 tekee ensivastetehtäviä, ja kun
tähän lisätään ammattipalokunnat, ensivasteessa toimii noin 500 palokuntaa Suomessa.
Usein pelastuslaitoksesta onkin kiinni, miten tämä ensivastetoiminta kaiken kaikkiaan
koko maassa toimii.

Kaiken kaikkiaan nämä 33 000 palokuntalaista, joista hälytyskelpoisia on siis se 13 400,
luo suomalaiseen yhteiskuntaan sellaisen turvallisuuden ja pelastustoimen turvallisuusre-
servin, jota on hyvä käyttää erilaisissa palokuntayhdistyksissä, harrastus- ja valmiusosas-
toissa muun muassa. Haluan antaa tällaiselle toiminnalle suuren arvostukseni ja tukeni.

17.47 Krista Mikkonen vihr: Arvoisa puhemies! Sisäisen turvallisuuden uhkista suoma-
laisia huolettaa kaikkein eniten työllisyystilanne. Näin kertoo maanpuolustustiedotuksen
suunnittelukunnan kysely siitä, millaiset asiat herättävät suomalaisissa turvattomuutta.
Listan kärkipäähän nousivat myös Euroopan talouden näkymät ja ilmaston lämpenemi-
nen. Sisäisen turvallisuuden selonteko ei ota kantaa mihinkään näistä. Siinä keskitytään pe-
rinteiseen turvallisuuskäsitykseen: poliisiin, pelastustoimeen ja Rajavartiolaitokseen. Ta-
loudellista turvallisuutta ei kuitenkaan voi erottaa tästä perinteisestä turvallisuudesta. Hal-
lituksen rajut leikkaukset kaikkein heikoimmilta synnyttävät aiheellista huolta myös ylei-
sen turvallisuuden näkökulmasta. Tiedämme, että syrjäytyminen on yhteydessä rikoksen
poluille ajautumiseen ja ajatusmaailman radikalisoitumiseen. Pelkoa työpaikan menetyk-
55



Pöytäkirjan asiakohta PTK 57/2016 vp
sestä ei poliisi pysty poistamaan. Se poistuu sillä, että puututaan työttömyyteen ja luodaan
uusia työpaikkoja, että turvataan jokaiselle kohtuullinen toimeentulo, että varmistetaan se,
ettei kukaan putoa kelkasta.

Arvoisa puhemies! Viime vuosina huomattavasti kasvanut maahanmuutto on lisännyt
turvattomuuden tunnetta, mikä myös näkyy maanpuolustustiedotuksen suunnittelukunnan
kyselyssä. Ihmisten huolta ei hälvennetä sillä, että rasistiset katupartiot kulkevat kaupun-
kien kaduilla. Ne eivät lisää turvallisuutta — päinvastoin, ne lisäävät turvattomuutta.
Emme tarvitse katupartioita. Kansalaisten turvallisuuden varmistaminen kuuluu poliisille.
Suomalaiset luottavat poliisiin, ja niin pitää olla jatkossakin. Tarvitaan lisää määrärahoja
siihen, että poliisien määrää kenttätyössä voidaan kasvattaa. Tarvitsemme lisää lähipoliisi-
toimintaa. Kulttuuritaustojen tuntemus ja lähisuhdeväkivallan tunnistaminen on poliisi-
työssä yhä tärkeämpää. Poliisien rekrytoinnissa pitää lisätä maahanmuuttajataustaisten ja
naisten osuutta. Hyvä kotouttaminen ja maahanmuuttajien pääsy mukaan yhteiskuntamme
täysivaltaisiksi jäseniksi on avainasemassa kasvaneen maahanmuuttotilanteen hallinnas-
sa. Perheenyhdistämisen tiukentaminen on huonoa turvallisuuspolitiikkaa. Yksin tänne
tulleet turvapaikanhakijanuoret ovat kaikkein suurimmassa riskissä radikalisoitua.

Arvoisa puhemies! Kasvava haaste turvallisuudessa on se, miten harvaan asutuilla alu-
eilla ihmisten turvallisuus voidaan varmistaa. Huolimatta poliisin, pelastuslaitoksen ja Ra-
javartioston hyvin toimivasta viranomaisyhteistyöstä avun saaminen kestää monesti liian
kauan. Tähän haasteeseen on vastattu erilaisin hankkein. Esimerkiksi Suomen Pelastus-
alan Keskusjärjestö SPEK on aloittanut Kyläturvallisuus-hankkeen. Pohjois-Karjalassa on
menossa EU-rahoitteinen Turvaa maaseudulle -hanke. Hankkeiden tavoitteena on lisätä
kylien turvallisuusosaamista ja toimintakykyä erilaisten häiriötilanteiden varalle. Tulipa-
loja turvallisuushankkeilla ei kyllä sammuteta. Niistä on kuitenkin saatu hyviä kokemuk-
sia liittyen turvallisuudentunteen lisääntymiseen, häiriötilanteiden ennaltaehkäisyyn sekä
kyläläisten valmiuteen ottaa vastuuta. Sillä aikaa kun kyläläiset odottavat avun saapumis-
ta, he osaavat käyttää ajan toimenpiteisiin, jotka auttavat viranomaisia tarttumaan heti toi-
meen heidän saapuessaan paikalle. Hankkeissa kehitettyjä toimintamalleja tulee jatkossa
ottaa osaksi pysyvää toimintaa.

Arvoisa puhemies! Poliisien määrä tulee lähivuosina vähenemään eläköitymisen vuoksi
joka tapauksessa, sillä vaikka poliisille lisättäisiin nyt rahaa, ei meillä ole riittävästi koulu-
tettuja poliiseja. Työtä tekevien käsiparien vähentyessä on tärkeää miettiä, mitä jäljelle jää-
vät tekevät. Priorisointia tehtäessä kiusaus saattaa olla suuri vähentää ensimmäisenä sellai-
sesta poliisityöstä, joka ei näy ulospäin. Pitää kuitenkin muistaa, että toimistostakin käsin
tehdään tärkeää työtä, esimerkiksi selvitetään ympäristö- ja talousrikoksia ja torjutaan har-
maata taloutta. Myös ennalta ehkäisevästä työstä ja piilorikollisuuden torjunnasta ollaan
selonteon mukaan valmiita leikkaamaan. Näistä leikkaaminen olisi lyhytnäköistä ympäris-
tön ja oikeudenmukaisuuden kannalta, mutta se myös lisäisi entisestään leikkauspainetta
valtionhallinnossa. Ympäristö- ja talousrikoksista ja harmaasta taloudesta saadut tulot ovat
menoja suuremmat, ja aivan kuten kaikilla muillakin aloilla, myös rikosten torjunnassa en-
nalta ehkäisevä työ on pitkän päälle huomattavasti edullisempaa. Muistetaan siis turvalli-
suuskysymyksissäkin avara mieli ja kauas näkevä katse.

17.52 Teuvo Hakkarainen ps: Arvoisa puhemies! On selvää, että suurin uhka Suomen si-
säiselle turvallisuudelle on islamisaation eteneminen. Jokaisessa länsimaassa se on mer-
kinnyt rikollisuuden kasvua ja kantaväestön keskinäisen vastakkainasettelun lisääntymistä
56



Pöytäkirjan asiakohta PTK 57/2016 vp
ja jyrkentymistä ja tietenkin yhä nousevia veroja ja maksuja siivestäjien elättämisen katta-
miseksi. Nytkin hallitus joutuu lisäämään 230 miljoonaa näille lisää rahaa, ja kun samaan
aikaan maatalous ajetaan alas ja konkursseja tulee, niin sinne ei löydy rahaa, koska tästä on
tullut tämmöistä ihme humanismia, mitä liekään.

Ruotsissa poliiseja irtisanoutuu sankoin joukoin, enkä ihmettele sitä lainkaan, kun maa-
hanmuuttajajengit alkavat ottaa haltuunsa kokonaisia kaupunginosia ja hallita niitä pelolla
ja väkivallalla. Viranomaisten peli niillä paikoin on pelattu. Ruotsissa on jo kymmeniä
no go -alueita. Seurauksena on se, että kaikki kynnelle kykenevät muuttavat niin sanotusti
paremmille alueille, sekä se, että tavallisetkin ihmiset alkavat pelätä ja sen takia varustau-
tua: hankitaan turvasumuttimia, suojataan kodit ja muu omaisuus hälytysjärjestelmillä, os-
tetaan yksityisiä turvapalveluita, aletaan muuttaa arkipäiväisiä rutiineja, kuten kulkureitte-
jä, ja kenties pukeutumistakin. Kaikki tämä tehdään turvallisuuden maksimoimiseksi.
Henkilökohtaisesti en pidä ollenkaan huonona sellaisia ryhmittymiä kuin Odinin soturit.
Nämä takaavat turvallisuutta, koska poliisi sitä ei pysty tekemään tällä hetkellä. Jos ja kun
heidän läsnäolonsa estää yhdenkin rikoksen ja ennen kaikkea lisää kansalaisten turvalli-
suudentunnetta, ovat he onnistuneet.

Arvoisa puhemies! Suomessa on kateissa tuhansia turvapaikkaturisteja. Lehtitietojen
mukaan sisäministeri olettaa heidän lähteneen maasta. Pidän hänen oletustaan turhan opti-
mistisena. Uskon, että Suomessa on vähintään satoja mutta todennäköisesti tuhansia tais-
telukuntoisia nuoria Lähi-idän miehiä, joilla on pitkän ja luultavasti verisenkin historian
tausta. Monet varmaankin muistavat irakilaisen herrasmiehen, jonka sosiaalisen median ti-
liltä löytyi erittäin raakoja kuvia. Pirkanmaan käräjäoikeus tuomitsi tälle Irakin etsintäkuu-
luttamalle sotarikolliselle ehdollista. Missä kyseinen henkilö mahtaa olla nyt? Miten kävi
hänen turvapaikkahakemuksensa?

Arvoisa puhemies! Toistan, mitä sanon debatissa: Lisäksi, kun otetaan huomioon tämä
väestörakenne, miten me kotoutamme tämän islamilaisen porukan meidän kotimaaham-
me? Täällä on 155 kuntaa, joissa on nuoria miehiä ja sukupuolijakauma epätasapainossa
samalla tavalla kuin Kiinassa. No, tänne meidän keskellemme aletaan laittamaan lisää näi-
tä miehiä, ja tulee näitä Ismailin jälkeläisiä, jotka ovat sotineet aina keskenään, eikä kos-
kaan rauhaa tule. Se on mahdoton yhtälö. Tulevaisuus tulee olemaan erittäin synkkä, jos
tämä jatkuu. Sanoisin tähän — olen kerran aikaisemminkin puhunut siitä — että rajat kiin-
ni ja paras eriste islamisaatiolle on piikkilanka. — Kiitos.

17.57 Markus Lohi kesk: Arvoisa puhemies! Sisäinen turvallisuus on paitsi poliisin, Ra-
javartiolaitoksen, pelastustoimen ja muiden turvallisuusviranomaisten toimintaa ja resurs-
seja myös, niin voi ehkä sanoa, että ennen kaikkea turvallisuudentunnetta kansalaisten kes-
kuudessa. Monet tilastot osoittavat, että rikollisuus on sinänsä vähentynyt muutamia rikos-
nimikkeitä lukuun ottamatta, mutta samalla kansalaisten turvattomuuden tunne on monel-
ta osin lisääntynyt, ja turvattomuutta tunnetaan vieläpä enemmän siellä, missä itse asiassa
rikoksia tapahtuu vähän. Osin tähän vaikuttaa poliisin ja muiden viranomaisten vähäinen
näkyminen katukuvassa. Senkin voi todeta, että harva-alueella poliisin vähäisyys voi joh-
taa ja toisinaan on jopa johtanut siihen, että rikoksista jätetään ilmoittamatta, kun ajatel-
laan, ettei poliisi tule kuitenkaan paikalle. Tällaista kehitystä meidän ei tulisi sallia.

Arvoisa puhemies! Hallitusneuvotteluissa sisäinen turvallisuus ja oikeudenhoito olivat
niin sanottu kivijalkatyöryhmä. Tämä nimitys on mielestäni aika osuva siinä mielessä, että
ulkoinen ja sisäinen turvallisuus ovat yhteiskunnan peruskiviä. Olemme huomanneet, että
57



Pöytäkirjan asiakohta PTK 57/2016 vp
niissä maissa, joissa ulkoinen tai sisäinen turvallisuus järkkyy, kaikki yhteiskunnan toi-
minnot kriisiytyvät. Useinhan nämä tapahtuvat yhtä aikaa: maissa, joissa on sotia, ei ole ul-
koista eikä sisäistä turvallisuutta. Silloin kun yhteiskunta ei pysty ylläpitämään turvalli-
suutta kansalaisille, ei kansalaisten hyvinvoinnistakaan kyetä huolehtimaan. 

Siksi voi sanoa, että moderninkin yhteiskunnan ensisijainen tehtävä on pitää yllä sekä
ulkoista että sisäistä turvallisuutta. Kun perusasiat ovat kunnossa ja riittävästi resursoitu,
voidaan panostaa myös erittäin tärkeään arjen turvallisuuteen. Jokainen meistä varmasti
haluaa tarjota turvallisen arjen niin lapsille kuin kaikille suomalaisille. Tällöin puhutaan-
kin laajasta kokonaisuudesta, ennalta ehkäisevästä työstä, kriminaalipolitiikasta, alkoholi-
politiikasta, oikeuspolitiikasta ja niin edelleen. Voi sanoa, että rosvot pitää saada kiinni, ri-
kokset tutkia ja rangaista lakien mukaisesti.

Oikeudenmukainen oikeudenkäynti ja muut oikeusvaltion peruspilarit ovat myös osa
turvallisuutemme kokonaisuutta. On tärkeää huomata, että oikeusvaltion toimiminen ja tä-
hän liittyen vaikkapa Suomessa erittäin vähäinen korruptio ovat keskeisiä tekijöitä, jotka
vaikuttavat myös kansalaisten turvallisuudentunteeseen, siihen tunteeseen, miten he ovat
kokeneet, kuinka turvallinen maa tämä Suomi on elää ja asua.

Arvoisa puhemies! Meidän päättäjien tärkeä tehtävä on pitää turvallisuuden perusasiat
siinä kunnossa, että voimme keskittyä tuohon edellä mainitsemaani arjen turvallisuuden
parantamiseen ja kansalaisten hyvinvoinnin parantamiseen. Tällöin turvallisuus voi olla
meille myös kilpailuvaltti niin matkailussa kuin kaikessa muussakin elinkeinoelämässä.
Voin todeta, että jos ajattelemme Suomen ja etenkin pohjoisen Suomen nykyistä erittäin
voimakasta matkailun kehittymistä — voi sanoa, että buumia — varmasti yksi selittävä te-
kijä on se, että meillä on olemassa toki hieno, ainutlaatuinen luonto, puhdas, voi sanoa, että
mitatusti Euroopan puhtain ilma, mutta me olemme myös maa, jossa kaikki toimii ja tänne
on turvallista tulla. Tämä on varmasti yksi niistä keskeisistä tekijöistä, jotka myös mahdol-
listavat meidän matkailumme tulevaisuuden kehittymisen.

18.02 Anne Louhelainen ps: Arvoisa puhemies! Viimeaikaisessa keskustelussa on ko-
rostunut huoli viranomaisresurssien riittävyydestä ja tasosta tulevaisuudessa. Maassamme
vallitsee tilanne, jossa sisäisen turvallisuuden kestävyyttä koetellaan sekä kansalaisten että
poliisin näkökulmasta. Suomessa viranomaisiin luotetaan, ja hallitus haluaa vaalia tätä pe-
rinnettä, koska luottamus vahvistaa turvallisuutta. On kuitenkin realistista todeta, että po-
liisin työturvallisuus heikkenee, kun partioita vähennetään ja vaativiin tehtäviin mennään
jatkossa pienemmällä porukalla, usein myös vailla mahdollisuutta saada apujoukkoja.
Tämä saattaa johtaa voimakeinojen käytön lisääntymiseen ja sitä kautta poliisin nauttiman
luottamuksen heikkenemiseen. 

Poliisien työtehtävien kenttä paisuu ja monimutkaistuu. Turvapaikanhakijat lisäävät
painetta poliisin resursseissa ja yleisessä jaksamisessa. Tämä viesti tulee kentältä hyvin
vahvana. Hälyttävää on myös se, että yhä enemmän tulee postia kansalaisilta, jotka kerto-
vat pelkäävänsä omasta, perheensä tai läheisensä puolesta. Poliisien määrän vähentäminen
entisestään sopii huonosti tähän yhtälöön. Kuten nyt käsittelyssä olevassa sisäisen turval-
lisuuden selonteossa todetaan, poliisien määrän pienentäminen tulee eittämättä johtamaan
siihen, että poliisin keskeisiä tehtäviä joudutaan jättämään hoitamatta sekä poliisin näky-
vyyttä yleisillä paikoilla laskemaan. On kuitenkin huomattava, että poliisimiesten määrä
on ollut laskussa useamman määrärahakauden. Kyse ei ole vain tämän hallituksen sopeu-
tuksista, vaan myös edellisten aikana määrärahat ovat laskeneet. 
58



Pöytäkirjan asiakohta PTK 57/2016 vp
Arvoisa puhemies! Jo nyt tiedämme, että esimerkiksi rikosten tutkinta-ajat ja oikeuspro-
sessit ovat pidentyneet entisestään. Entä miten hoituu turvallisuuden ylläpito harvaan asu-
tuilla alueilla tulevaisuudessa, joilla toimintavalmiusajat ovat jo nyt paikoitellen sietämät-
tömän pitkiä? Tämän päivän Etelä-Suomen Sanomien mukaan Hämeen poliisissa keski-
määräinen käsittelyaika on nyt 135 vuorokautta. Hankalimmat tapaukset voivat kestää
vuosikausia. Yli puolitoista vuotta vanhoja juttuja on noin sata. Vähäisempiä juttuja ei vält-
tämättä oteta lainkaan tutkittavaksi, koska poliisin voimavarat eivät yksinkertaisesti riitä.
Rikosylikomisario Martti Hirvonen totesi haastattelussa, että priorisointia on tehtävä. 

Arvoisa puhemies! Kansalaisten oikeusvarmuuden ja perusturvallisuuden varmistami-
sen tulee olla keskiössä Suomen tulevaisuutta rakennettaessa. On myös muistettava, että si-
säinen turvallisuus on merkittävä kilpailutekijä, kun yritykset pohtivat maantieteellistä si-
joittumistaan. Sisäisen turvallisuuden turvallisuushaasteisiin hallitus pyrkii vastaamaan
muun muassa kehittämällä viranomaistoimintaa kaikilla hallinnonaloilla aikaisempaa voi-
makkaammin yhteisiin päämääriin tähtäävänä. 

Arvoisa puhemies! Kuten edustaja Mattilakin totesi puheessaan, Suomen suunta ja linja
on pidettävä kirkkaana, jos haluamme pitää ja säilyttää Suomen yhtenä maailman turvalli-
simmista maista. 

18.06 Sami Savio ps: Arvoisa puhemies! Tässä käsiteltävänä olevassa hallituksen sisäi-
sen turvallisuuden selonteossa muun muassa todetaan terrorismin uhan kohonneen Suo-
messa. Selonteon mukaan terroriuhkaa kohottavat konfliktialueilla taisteluihin osallistu-
neiden tulo Suomeen ja ääriliikkeistä kiinnostuneiden henkilöiden määrän lisääntyminen.
Myös laajamittainen laiton maahantulo on mainittu selonteossa merkittävänä turvalli-
suusympäristön muutoksen syynä.

Merkittävin sisäiseen turvallisuuteen kohdistuva muutos liittyy epäilemättä maahan-
muuttokriisiin. Suomeen saapui viime vuonna ennätykselliset yli 32 000 turvapaikanhaki-
jaa, joita varten perustettiin uusia vastaanottokeskuksia nopeassa tahdissa viime syksyn ai-
kana. Vastaanottokeskuksista on kadonnut vuoden 2015 ja alkuvuoden 2016 aikana peräti
noin 2 500 turvapaikanhakijaa. Merkittävä osa kadonneista turvapaikanhakijoista on to-
dennäköisesti jäänyt oleskelemaan Suomeen, vaikka osa heistä onkin oletettavasti jo pois-
tunut maasta. 

Toissa viikolla keskusrikospoliisin tiedusteluosaston päällikkö Sanna Palo arvioi, että
vastaanottokeskuksista viranomaisten tietämättä poistuneisiin turvapaikanhakijoihin liit-
tyy vakavia riskejä. Palon mukaan niitä liittyy erityisesti henkilöihin, jotka ovat tulleet
Suomeen väärillä henkilöpapereilla tai kokonaan ilman papereita. Toisaalta sisäministeri-
ön kansliapäällikkö Päivi Nergin arvion mukaan Suomessa on ennestään oleskellut hie-
man yli tuhat paperitonta henkilöä. Tosin heidän tarkkaa määräänsä on varsin vaikea arvi-
oida. Paperittomien lukumäärän kasvu on joka tapauksessa hyvin merkittävä, ja vastaanot-
tokeskuksista kadonneiden henkilöiden motiivit saapua Suomeen eivät myöskään aina ole
viranomaisten tiedossa. Edellä mainittujen noin 2 500 henkilön joukossa voi esimerkiksi
olla lukuisia sotarikoksiin syyllistyneitä. On selvää, että heidän tavoittamisensa ja kiinni
ottamisensa on erittäin tärkeää, ja kannustankin sisäministeriötä asian suhteen ripeisiin toi-
menpiteisiin, enkä luultavasti ole ainoa kansanedustaja, joka ajattelee samalla tavalla. 

Arvoisa puhemies! Kuten täällä on tänään muutamaan otteeseen jo todettu, emme voi
jäädä lepäämään laakereillamme, vaikka turvapaikanhakijoiden määrä on ainakin väliai-
kaisesti tyrehtynyt vuotta 2015 edeltävälle tasolle. Suomen sisäisen turvallisuuden paran-
59



Pöytäkirjan asiakohta PTK 57/2016 vp
tamiseksi eduskunnan tulee jatkossa muun muassa kiristää terrorismilainsäädäntöä, ottaa
käyttöön minimipalveluita tarjoavat palautuskeskukset kielteisen päätöksen saaneita turva-
paikanhakijoita varten, pienentää maahanmuuttoon liittyviä vetovoimatekijöitä ja panna
täytäntöön muutkin hallituksessa jo sovitut maahanmuuttopolitiikkaa kiristävät toimenpi-
teet. Nämä toimenpiteet ovat myös taloudelliselta kannalta järkeviä, ja niiden toimeenpa-
no on vähintä, mitä tulevat sukupolvet voivat meiltä oikeutetusti odottaa.

18.10 Maria Tolppanen ps: Arvoisa rouva puhemies! Tässä selonteossa on paljon hyviä
asioita. Tässä on sellaisia asioita, joista väitettiin tuossa debatin aikana, että niitä ei tässä
ole. Sanottiin, että täällä vain halutaan vähentää poliiseja — näinhän ei ole. Tämän selon-
teon mukaan maassa tulee olemaan vähintään 7 000 poliisia. Hallitusohjelmassa tuo luku
oli 6 500, mutta tämä selonteko nostaa luvun takaisin 7 000:een poliisiin, ja ministeri Orpo
sanoi useampaan kertaan, että siihen tämänhetkinen tilanne myöskin pysäytetään: sen alle
ei poliisien määrä laske. Se tarkoittaa käytännössä uusien nuorien miesten ja naisten kou-
luttamista poliiseiksi, ja se on hyvä asia. Se tuo paitsi koulutusta myös toimeentuloa, työtä
ja turvallisuutta kansalle. Se, riittävätkö nyt nämä 400 koulutettavaa, mistä puhuttiin aikai-
semmin, jää nähtäväksi.

Tällä hetkellä turvapaikanhakijoiden vyöry on pysähtynyt. Mutta jos se jatkuu saman-
laisena ensi vuonna, me emme tiedä, mitä silloin tapahtuu. Mutta sen me tiedämme, että jo
tällä hetkellä vastaanottokeskukset ovat olleet ja ovat edelleenkin potentiaalisia nahistelu-
paikkoja, joissa poliiseja tarvitaan silloin tällöin, ja kun poliisi tarvitaan vastaanottokes-
kukseen, silloin hän on poissa muusta kenttätyöstä, esimerkiksi perheväkivaltatilanteista.
Me tiedämme, että vastaanottokeskuksissa nahistellaan muun muassa sen takia, että turva-
paikanhakijoilla on erilainen tausta, ja yksi suuri syy on se, että uskonnolliset erot ovat niin
suuret. On yleisesti tiedossa, että oikeastaan kaikkialla maailmassa šiiat ja sunnimuslimit
ottavat keskenään yhteen uskonnollisista ja fundamentaalisista syistä.

Arvoisa puhemies! Tämän hetken ongelma meillä on kuntapaikkojen puute. Se on omi-
aan lisäämään häiriöiden määrää. Kansalaisten turvallisuus on koetuksella silloin, jos ka-
dulla liikkuu ihmisiä, jotka ovat turhautuneita, työttömiä, toimettomia. Silloin syntyy se ti-
lanne, että se vain räjähtää jossain vaiheessa, varsinkin, kun siellä vastassa on aivan kanta-
suomalaisia tai täällä jo pitempään olleita maahanmuuttajia, jotka ovat myös työttöminä ja
toimettomina. Kun nämä kohtaavat toisensa ja siellä tulee erilaista huutelua ja tönimistä,
niin se on räjähdysaltis paikka. Silloin tapahtuu, valitettavasti. Nämä ovat niitä asioita, joi-
hin meidän pitäisi pystyä puuttumaan. Meidän pitäisi pystyä turvaamaan pihat, koulut,
koulujen lähistöt, kaupungit ja ylipäätään raitit.

Arvoisa puhemies! Täällä arvosteltiin rajuin sanoin katupartioita ja nimitettiin niitä
kaikkia rasistisiksi. Sitä ne eivät suinkaan ole. Meillä on monenlaisia katupartioita. Esi-
merkiksi meillä Vaasassa on sellaisia Saapas-ryhmän kaltaisia katupartioita, jotka pitävät
huolen siitä, että jos nuoret ovat vähän juhlineet, niin he eivät jää sinne kadulle, eivät jää
sinne pahoinpideltäviksi tai raiskattaviksi, vaan heidät viedään turvaan ja selviämään, ja
aamulla sitten keskustellaan asioista. Näitä tarvitaan. Meillä on myös vanhempia partioi-
massa kadulla ja katsomassa omien nuortensa perään, millä tavalla he siellä kaupungilla
ovat ja millä tavalla aikaansa viettävät. Se on myös rauhoittanut kaupunkikuvaa ja rauhoit-
taa kaikissa niissä paikoissa, missä sitä tehdään.

Kun me otamme huomioon sen, että Suomi on ollut varsin turvallinen maa — meitä on
pidetty jopa maailman turvallisimpana maana — on valitettavaa, että me joudumme koh-
60



Pöytäkirjan asiakohta PTK 57/2016 vp
taamaan pelkoa tänä päivänä. On valitettavaa, että meillä on ollut ikäviä kouluturmia. Näi-
tä ei pitäisi olla eikä näitä saisi tulla. Myös näihin meidän pitäisi pystyä kiinnittämään huo-
miota. Tätä asiaa ei kuitenkaan pysty poliisi yksin turvaamaan, vaan siihen tarvitaan meitä
kaikkia. Siihen tarvitaan äitejä ja isiä, siihen tarvitaan koulua ja siihen tarvitaan sosiaali-
tointa. Turvallisuuden luominen ei ole yksistään poliisin asia, se on kansakunnan asia.
Meidän on otettava se asia esille ja kasvatettava omat lapsemme siten, että he tietävät, mi-
ten maailmassa eletään ja miten maailmassa ollaan. Se ei ole helppoa, sen tiedän, mutta sii-
hen kannattaa aina pyrkiä.

Arvoisa puhemies! Kuulimme myöskin tänään, että Itärajalle on lisätty miehiä ja lisä-
tään edelleen. Se on hyvä asia — mutta riittääkö se? Presidentti Putinin toimet Sallan ja
Raja-Joosepin raja-asemilla olivat tervetulleita ja hyviä asioita. Mutta tämä ylityksen kiel-
täminen muilta paitsi Suomen, Venäjän ja Valko-Venäjän kansalaisilta päättyy lokakuus-
sa. Mitä tapahtuu sen jälkeen, sitä meistä ei voi tietää vielä kukaan. Se on kuitenkin asia, jo-
hon meidän on syytä varautua. Meidän on syytä pudottaa suomut silmiltämme ja lakata sa-
nomasta, että kaikki on hyvin. Ei kaikki ole hyvin, jos meillä täytyy tehdä erikoistoimen-
piteitä, jotta laiton tai muuten ylimääräinen rajanylitys ei toimisi. Jos meidän rajavartijam-
me eivät pysty pitämään huolta tästä asiasta ilman, että toisen valtakunnan päämies siihen
puuttuu, niin onhan tässä silloin jotakin vikaa. Jotakin on pahasti pielessä. Nämä asiat mei-
dän on uskallettava ottaa esille ja katsottava kirkkain silmin, missä olemme menossa, ja
toimittava sen mukaan.

Arvoisa puhemies! Näiden lisäksi kotien turvallisuus on asia, joka on kyettävä takaa-
maan. Suomessa on valitettavasti lähisuhdeväkivaltaa, ennen kaikkea naisiin kohdistuvaa
väkivaltaa ja myös lapsiin kohdistuvaa väkivaltaa. Sen takia on äärimmäisen tärkeää, että
Istanbulin sopimus saatetaan täysimääräisesti voimaan ja täytäntöön. Myöskin sen ehtoja
ja sen sanomia asioita on noudatettava. Meillä tarvitaan edelleenkin paikkoja naisille, jot-
ka ovat kokeneet väkivaltaa. Meillä tarvitaan turvakoteja äideille ja lapsille — ja meillä tar-
vitaan turvakoteja myös miehille. Lähisuhdeväkivallassa on hyvä muistaa, että se ei pysäh-
dy siihen, että vaimo saisi siellä kuonoon. Se saattaa tarkoittaa myös myöskin vanhuksia ja
lapsia.

18.17 Ulla Parviainen kesk: Arvoisa puhemies! Meillä täällä salissa on ollut tänään yh-
teinen huoli viranomaisresurssien riittämättömyydestä. Tehtävät ovat laajat mutta resurs-
sit ovat niukat, kuten ministerikin tuossa totesi. Monilla alueilla on jouduttu luopumaan hy-
vistä turvallisuutta lisäävistä ja ennalta ehkäisevistä yhteistyökuvioista. Yksi tällainen on
salissakin mainittu koulupoliisijärjestelmä. Tuttu koulupoliisi on ollut oiva koulun yhteis-
työkumppani.

Kaikkien viranomaisten resursseja, myös poliisin resursseja, joudutaan priorisoimaan.
Koko ajan etsitään uusia, tehokkaampia toimintatapoja. Jo 1990-luvulla luotiin täydennys-
poliisijärjestelmä. Suomeen koulutettiin 2 000 täydennyspoliisia, joille ei ole ollut lain-
kaan tämän järjestelmän olemassaoloaikana tehtäviä. Järjestelmän toimimattomuus ei ai-
nakaan lisää jo koulutettujen täydennyspoliisien motivaatiota tehtävään. Nykyisen lain
mukaan valtioneuvosto voi määrätä poliisin henkilöstöä täydennettäväksi täydennyspolii-
silla vain valtion turvallisuuden tai poikkeuksellisten olojen vuoksi. Tämä resurssi on siis
hyödyntämättä. Ministeri Orpo on toisessa yhteydessä kertonut, että tämän kevään aikana
käynnistetään lainsäädäntöhanke, jossa linjataan, miten järjestelmää aiotaan kehittää. Mie-
61



Pöytäkirjan asiakohta PTK 57/2016 vp
lelläni olisin kuullut ministeriltä, miten tämä etenee. Valitettavasti en onnistunut saamaan
vastauspuheenvuoroa silloin, kun ministeri oli täällä paikalla.

Harvaan asutuilla seuduilla on monia turvallisuushaasteita: väki ikääntyy, mutta samal-
la kylillä asuvien on otettava lisää vastuuta omasta turvallisuudestaan. Erityisesti haja-asu-
tusalueilla, harvaan asutulla maaseudulla ennalta ehkäisevä toiminta on ensiarvoisen tär-
keää, jotta tulipaloja ja onnettomuuksia ei tapahtuisi. Siellä avun saanti kestää kauimmin.
Palokunta ehtii kymmenien kilometrien päähän tavallisesti vain palon jälkeisen hiilloksen
sammuttamiseen. Turvallisuutta lisäävä tekijä ovat sopimuspalokunnat, joiden henkilöstö
suorittaa palo- ja pelastustoimen tehtäviä vapaaehtoisesti ja osa sivutoimenaan. Tätä järjes-
telmää tulee kehittää ja kannustaa nuoria mukaan tähän yhteiskunnalle tärkeään toimin-
taan. Kaikin keinoin pitää kannustaa haja-asutusalueella asuva nuorempi väki tukemaan
viranomaistyötä.

Piirinuohousjärjestelmässä tutut olosuhteet tuntevat nuohoojat ovat olleet turvallisuutta
lisääviä. He ovat perinteisesti katsoneet muitakin seikkoja, jotka voivat aiheuttaa onnetto-
muuksia, vaikka se ei heidän lakisääteisiin tehtäviinsä ole kuulunutkaan. Mielestäni ilah-
duttava innovaatio on kouluttaa vapaaehtoiseen pelastuspalveluun Vapepaan poromiehiä
tueksi viranomaisille tilanteessa, jossa joku eksyy maastoon. Juuri poromiehillähän on pa-
ras paikallistuntemus. Toinen vastaava ryhmä, jolta paikallistuntemusta löytyy esimerkik-
si etsintään, ovat metsästäjät. Kun koko poronhoitoalueen paliskunnat saadaan hankkee-
seen mukaan, on jo puolessa Suomessa hyvä tuki viranomaistoiminnalle etsintäasiassa.

Arvoisa puhemies! Sisäisessä turvallisuudessa suuri uhka on resurssipulasta johtuva
tehtävien priorisointi, jossa helposti lähtee juuri sieltä ennalta ehkäisevästä työstä, kuten
edellä mainitsemastani koulupoliisijärjestelmästä tai maaseudun ja harvaan asuttujen
alueiden viranomaistehtävistä. Mutta me jokainen voimme vaikuttaa arjen turvallisuuteen.
Yhteisöllisyys, kanssaihmisistä välittäminen sekä vastuu omista tekemisistään pitää nos-
taa vahvemmin voimavaraksi. Maaseudulla naapurin mummon pihaa tulee vilkaistua sa-
malla, kun auraa omankin pihan, ja kyytiä kauppaan tarjotaan myös autottomalle naapuril-
le. Mutta kaupungeissakin on monia ihania ja hyviä yhteisöjä, joissa naapurit tunnetaan,
heistä välitetään ja heitä autetaan.

Tulevaisuuden sisäinen turvallisuus edellyttää syvää ja sitoutunutta yhteistyötä niin eri
viranomaisten, yhteisöjen, kansalaisjärjestöjen kuin elinkeinoelämän kesken. Hallituksen
tavoite on mielestäni erinomainen: Suomesta maailman turvallisin maa. — Kiitos.

18.22 Aila Paloniemi kesk: Arvoisa rouva puhemies! Nostan vain pari asiaa esille tästä
valtavan laajasta ja tärkeästä selvityksestä, mikä käsissämme nyt on. Haluan puhua ala-
ikäisten lasten tilanteesta.

Alaikäisten lasten tilanne on arvioitava ennen kuin heitä ryhdytään palauttamaan esi-
merkiksi Afganistaniin, Irakiin ja Somaliaan. Mehän tiedämme, että Maahanmuuttoviras-
to, Migri, on hiljakkoin tehnyt linjauksen, että näitä kyseisiä maita voidaan pitää riittävän
turvallisina palautuksiin. Pelastakaa Lapset -järjestö nosti tämän asian heti esille. Olen
tuon järjestön kanssa kyllä hyvin pitkälle samaa mieltä siitä, että jo YK:n lapsen oikeuk-
sien sopimuksen perusteella on kaikessa lapsia koskevassa päätöksenteossa arvioitava sen
vaikutus lapsiin. Lapsen etu ei saa olla vain veteen piirretty viiva, ei suomalaislasten mutta
ei myöskään turvapaikkaa hakevien lasten kohdalla. Kovia kokeneita lapsia ei pidä palaut-
taa takaisin olosuhteisiin, joissa heillä ei ole mahdollisuutta käydä koulua tai saada sosiaa-
li- ja terveyspalveluja, suojaa, hoivaa, psykososiaalista tukea. Me emme mielestäni sivis-
62



Pöytäkirjan asiakohta PTK 57/2016 vp
tysvaltiona saa syventää haavoittuvassa asemassa olevien lasten traumaa ja tehdä yhä vai-
keammaksi heidän mahdollisuuttaan eheytyä ja kasvaa terveiksi aikuisiksi. Kotouttami-
seen on panostettava edelleenkin monin eri tavoin.

Kohta tässä salissa puhutaan muun muassa perhehoidosta, ja siksi haluan mainita, että
alaikäiset turvapaikanhakijat ja turvapaikan saaneet tarvitsevat perhehoitopaikkoja Suo-
meen. Mielellämme tietysti toivoisimme, että löydettäisiin heidän omista kulttuureistaan
tulevia aikuisia, jotka haluaisivat valmentautua perhehoitajiksi. Se olisi erinomainen tapa
eheyttää näitä lapsia.

Toinen asia, jonka lyhyesti nostan tässä puheenvuoroni lopuksi esille ja jonka moni
muukin täällä salissa on jo nostanut esille, on ensivastetoiminnan suuri merkitys. Sillä on
todellakin pelastettu ihmishenkiä kaikkialla. Pienissä kunnissa kaukana keskuksista ensi-
vastetoiminta on vieläkin tärkeämpää ja oikein erityisen tärkeää. Tiedän sen omasta koke-
muksestani, sillä oma sisareni olisi menehtynyt, ellei hänen ensivastetoiminnassa työsken-
televä poikansa olisi pelastanut häntä.

18.25 Maria Guzenina sd: Arvoisa puhemies! Kansainvälisen arviointiryhmän mukaan
Suomen pitkäaikaisasunnottomuuden vähentämisohjelma on yksi maailman parhaista esi-
merkeistä, jossa pitkäaikaisasunnottomuuteen sovelletaan niin sanottua asunto ensin -peri-
aatetta. Tämä tarkoittaa sitä, että asunnottomalle etsitään ensin katto pään päälle ja vasta
sen jälkeen ryhdytään ratkomaan muita ongelmia, ja tämä on ollut hyvin toimiva käytäntö
myös rikollisuuden kitkemisessä ja katuturvallisuuden lisäämisessä. Monet tässä salissa is-
tuvat ovat matkustaneet maailmalla ja osaavat kyllä verrata vaikkapa pääkaupunkiseudun
katuturvallisuutta moniin muihin Euroopan metropoleihin. Me olemme aivan omaa luok-
kaamme, jotkut jopa kutsuvat meitä eräänlaiseksi mummolaksi, ja toivottavasti positiivi-
sessa mielessä säilymmekin sellaisena.

Eurooppalaisen asunnottomuustyön kattojärjestön Feantsan mukaan Suomi on yleisesti
ainoa EU-maa, jossa asunnottomuus laskee edelleen. Mutta — ja nyt tulee se mutta — jos
katsotaan asunnottomuutta pääkaupunkiseudun näkökulmasta, ei tilanne olekaan enää yh-
tään hyvä. Asunnottomuuden tilanne on viimeisimpien arviointien mukaan pahenemassa
pääkaupunkiseudulla entisestään, kun väkimäärä kasvaa ihmisten muuttaessa muualta
Suomesta pääkaupunkiseudulle mutta myös pakolaiskriisin vaikutuksesta. Pääkaupunki-
seudulla tehdäänkin lujasti töitä, että pystymme vastaamaan tähän selkeästi kasvavaan
asuntotarpeeseen: Esimerkiksi kotikaupungissani Espoossa ollaan jo vauhditettu uusien
asuntojen rakentamista. Seuraavien kymmenen vuoden aikana Espooseen rakennetaan pe-
räti 31 000 asuntoa.

Arvoisa puhemies! Pääkaupunkiseutu on koko Suomen kasvun veturi, ja sillä on koko
Suomelle väliä, miten täällä voidaan. Siksi haluankin nostaa tämän asunnottomuuteen liit-
tyvän ja sisäisen turvallisuuden kannalta tärkeän kysymyksen tähän keskusteluun. Asun-
nottomuus lisää toivottomuutta, ja toivottomuus lisää rikollisuutta ja levottomuutta. Pää-
kaupunkiseudun on myös kyettävä olemaan turvallisuudeltaan houkutteleva niille yrityk-
sille, jotka saattavat pohtia asettumista esimerkiksi Tallinnan, Tukholman ja Helsingin
seudun välillä. Sillä on merkitystä, miten me täällä Suomessa tulemme pärjäämään.

Arvoisa puhemies! Näyttää siltä, että vaikka maan hallituksessa on useita ministereitä
pääkaupunkiseudulta, se ei hallituksen päätöksenteossa kovin kirkkaana konkretisoidu,
mitä tulee hallituksen suhtautumiseen tähän pääkaupunkiseudun erityiseen rooliin koko
maan veturina. Tällä viittaan esimerkiksi hallituksen sote-linjauksiin ja puheisiin siitä, mi-
63



Pöytäkirjan asiakohta PTK 57/2016 vp
ten pääkaupunkiseutu on joutumassa tässä uudistuksessa hyvin hankalaan välikäteen. Ny-
kyisen valmistelun toteutuessa pääkaupunkiseudulta ollaan viemässä tulonsiirtoina, jo en-
tisten lisäksi, muualle Suomeen peräti 500 miljoonaa euroa. Tästä esimerkiksi kotikaupun-
kini Espoo joutuisi maksamaan peräti 200 miljoonaa, ja jos katsotaan, mikä nykyisellään
on se maksuosuus, niin se on 160—200 miljoonaa per vuosi. Varmasti ymmärrätte, että täl-
lainen on kestämätöntä pitkällä aikavälillä. On koko maan sisäisen turvallisuuden kannalta
hyvin huono asia, jos pääkaupunkiseudulta viedään mahdollisuus kantaa vastuuta omasta
sisäisestä turvallisuudestaan, ja näin on käymässä, jos pääkaupunkiseutu ja sen ihmiset lai-
tetaan hallituksen sote-uudistuksen maksumieheksi. Tämä ei tule näkymään ainoastaan
asunnottomuuden lisääntymisessä vaan kaikkien palveluiden turvaamisessa. Myös palve-
luiden puute edesauttaa turvattomuudentunnetta.

Arvoisa puhemies! Laitan toivoni siihen, että hallitus kuulee pääkaupunkiseudun hätää
ja loppupeleissä tekee sellaisen sote-päätöksen, joka ei aseta pääkaupunkiseudun ihmisiä
muuta Suomea heikompaan tilanteeseen. Kyse on mitä suurimmissa määrin koko maan si-
säisen turvallisuuden ja tulevaisuuden kysymyksestä.

Toinen varapuhemies Paula Risikko:  Vastauspuheenvuoron oli pyytänyt edustaja Sar-
komaa.

18.29 Sari Sarkomaa kok (vastauspuheenvuoro): Arvoisa puhemies! Totean, että edelli-
sen edustajan puheenvuorossa annettiin ymmärtää, että hallitus olisi jo tehnyt ratkaisun
sote-järjestelmän rahoituksesta ja verotulojen tasausjärjestelmästä — tämä ei pidä paik-
kaansa. Jos julkisuudessa on ollut laskelmia, niin niitä hallitus ei ole vahvistanut. Mutta sa-
maa mieltä olen siitä, että verotulon tasausjärjestelmää ei tule kiristää vaan pääkaupunki-
seutu tarvitsee voimavaransa. Tulevaisuudessa entistä useampi asuu täällä, ja tällä hetkellä
tuo tulontasausjärjestelmä ei ole oikeudenmukainen. Mutta näiden laskelmien ja valmiste-
lun kanssa työtä tehdään, ja näitä ratkaisuja ei ole tehty. Tämän halusin sanoa, ettei jää vää-
rää kuvaa tästä, arvoisa puhemies.

18.30 Maria Guzenina sd (vastauspuheenvuoro): Arvoisa puhemies! Edustaja Sarkomaa
ei ehkä kuullut tuota loppukaneettiani. Hän on itse pääkaupunkiseudun päättäjä, ja arvos-
tan kovasti hänen panostaan tämän kokonaisuuden hallinnan saamiseksi sellaiseksi, että se
hyödyttää koko tätä aluetta ja Suomea loppupeleissä. Totesin tuossa lopussa, arvoisa pu-
hemies, että laitan toivoni siihen, että hallitus kuulee pääkaupunkiseudun hätää ja loppu-
peleissä tekee sellaisen sote-päätöksen, joka ei aseta pääkaupunkiseudun ihmisiä muita
heikompaan tilanteeseen.

Toinen varapuhemies Paula Risikko: Ja puhujalistaan.

18.31 Reijo Hongisto ps: Arvoisa rouva puhemies! Kävimme tänään vilkkaan ja rakenta-
van keskustelun sisäisestä turvallisuudesta. On ilo huomata, että jokainen salissa puheen-
vuoron käyttänyt edustaja oli huolissaan poliisien määrästä. Meitä on liian vähän, totesivat
poliisitkin omassa mielenilmauksessaan marraskuussa 2014. Suunnitellun kehyksen mu-
kaan hallituskauden lopulla olisi poliiseja vain noin 6 500. Tällaiseen henkilömäärään ke-
hyskaudelle kaavaillut rahat riittävät.
64



Pöytäkirjan asiakohta PTK 57/2016 vp
Ministeri Orpo totesi tänään puheessaan moneen kertaan, että poliisien määrässä 7 000
henkilötyövuotta on alaraja, sen vähemmällä poliisimäärällä me emme tule toimeen. Minä
ymmärrän, että taloudellisesti erittäin niukkana aikana on säästettävä. Sisäinen turvalli-
suus on kuitenkin sellainen oikeushyve, josta ei voida enää tinkiä. Minä tulkitsen ministeri
Orpon puheen niin, että hallitus on kaikessa hiljaisuudessa lisäämässä poliisin rahoitusta
niin paljon, että me kykenemme maksamaan palkan vähintään 7 000 poliisille. Puhutaan
noin 20 miljoonan euron lisämäärärahasta. Tämä on syytä panna merkille ja olla tyytyväi-
nen, että saamme vihdoin pysäytettyä poliisivirkojen vähenemisen. Minä uskon ja luotan
edelleen suomalaiseen poliisiin ja siihen, että poliisi kykenee selviämään nykyisistä tehtä-
vistään. Jos tehtävät jostain syystä lisääntyvät, on poliisin resursseja lisättävä tarpeen mu-
kaan. 

Tänään käsitellään sisäisen turvallisuuden selontekoa ja tämän selonteon pohjalta lähde-
tään laatimaan varsinaista strategiaa. Arvoisa rouva puhemies, luotan siihen, että strategia
perustuu vähintään 7 000 poliisin työpanokseen. — Kiitos.

18.33 Petri Honkonen kesk: Arvoisa rouva puhemies! Lausun kiitokset tästä selonteosta
hallitukselle. Turvallisuudentunne on asia, jota ei todellakaan tule vähätellä. Turvallisuu-
den perusasioiden on tasapainoisessa yhteiskunnassa oltava kunnossa. Suomi on todella-
kin yksi maailman turvallisimpia maita monella mittarilla, missä on tietysti monia histo-
riallisia tekijöitä taustalla. Turvallisuus on todella tunnetta; se on myös tunnekysymys mo-
nilta osin. Turvallisuutta luodaan monilla tasa-arvoista yhteiskuntaa edistävillä rakenteil-
la. Turvallisuutta luodaan sisäisen turvallisuuden palveluilla, mutta aivan yhtä lailla sitä
luodaan kattavilla hoiva- ja hoitopalveluilla.

Tunne siitä, että jos sairastun mutta on mahdollisuus päästä kuitenkin pian hoitoon, luo
turvallisuutta. On erittäin tärkeää, että ensihoitopalvelut ovat ihmisten saatavilla koko
maassa. Yhdyn näihin kiitoksiin, mitä täällä on esitetty palokuntajärjestelmäämme koh-
taan. On erittäin tärkeää, että meillä myös harvaan asutulla maaseudulla on saatavilla en-
sivastepalveluita, jotka luovat hyvät mahdollisuudet reagoida äkillisiin sairauksiin, vaikka
ambulanssi olisikin kauempana. Esimerkiksi omalla kotiseudullani on erittäin hyvät ensi-
vastepalvelut joka kirkonkylässä, vaikkei sitten sitä omaa ambulanssia olisikaan sinne si-
joitettu. Vapaaehtoistyön, vapaapalokunta-, sopimuspalokuntatoiminnan tekijät mahdol-
listavat todella nämä palvelut, ja se on erittäin suuren kiitoksen ansaitseva järjestelmä, jota
meidän tulee edelleen kehittää. Se on myös erittäin kustannustehokas ratkaisu ja luo tätä
peräänkuulutettua turvallisuudentunnetta.

Turvallisuus on myös erittäin keskeinen kansantaloudellinen asia. Kansainväliset yri-
tykset, kansainväliset sijoittajat saattavat arvostaa tasapainoista yhteiskuntaa, jossa teh-
dään vähän rikoksia ja jossa yksilönsuoja on kohdallaan. Järjestyksen ylläpidossa paljon
tänään puhuttanut asia eli poliisien määrä on ilman muuta keskeinen asia tästä puhuttaessa,
kun ajattelemme Suomea toimintaympäristönä. Kannan huolta poliisipalveluiden saata-
vuudesta ja pidän nyt edellisissäkin puheenvuoroissa esiin tullutta, kuitenkin hyvää kehi-
tystä määrärahojen osalta tervetulleena. Esimerkiksi omalla kotiseudullani pohjoisessa
Keski-Suomessa on kuitenkin verrattain hyvät poliisipalvelut saatavilla, ja sieltä operoi-
daan laajaa aluetta. Toisinaan kuitenkin poliisi saattaa olla kaukana hädän yllättäessä. Si-
nänsä hyvin toimivat palvelut ansaitsevat kiitoksen, mutta kehittämistä edelleen tarvitaan,
emmekä voi enää tinkiä poliisien resursseista.
65



Pöytäkirjan asiakohta PTK 57/2016 vp
Väkivaltarikokset ja niiden tekijät ovat yksi keskeinen turvattomuuden tunnetta luova
asia maassamme. Väkivalta liittyy usein mielenterveyden ongelmiin. Se voi olla myös kui-
tenkin tällainen vahingollinen selviytymiskeino, joka on opittu kotoa tai johon on sosiaa-
listuttu muussa kasvu- ja elinympäristössä. Pidänkin opettajana koulun ja kasvatuspalve-
luiden roolia merkittävänä väkivaltarikosten ehkäisyssä. Hyvällä kasvattaja—oppilas-vuo-
rovaikutuksella ja oikeanlaisilla roolimalleilla ja viesteillä voidaan kitkeä tällaisia haitalli-
sia, jopa väkivaltaa ihannoivia käyttäytymismalleja, joita lasten ja nuorten parissa saattaa
ilmetä, olivat ne sitten mistä tahansa lähtöisin. Tästä syystä on erittäin tärkeää, että meillä
kouluissa ja kasvatuspalveluissa laajemminkin suhtaudutaan väkivaltaan tuomitsevasti ja
pyritään hyvän kautta tuomaan esille oikeanlaisen käytöksen paremmuus ja toivottavuus.

Arvoisa rouva puhemies! Turvallisuus on laaja kokonaisuus toimenpiteitä ja julkisia
palveluita, joita tässä selonteossa on käsitelty ennen kaikkea näiden sisäisen turvallisuu-
den palveluiden kautta. Meidän tulee myös muistaa, että luomme turvallisuudentunnetta
myös omilla puheillamme ja teoillamme, ja tästä syystä meidän tuleekin tunnistaa uhkat ja
löytää oikeat toimenpiteet turvallisuudentunteen ylläpitämiseksi ja turvattomuuden vähen-
tämiseksi yhteiskunnassamme.

18.38 Maria Tolppanen ps: Arvoisa rouva puhemies! Tässä salissa me voimme tehdä
turvallisuutta parantavia asioita. Me voimme säätää lakeja, jotka takaavat poliisille toimin-
tamahdollisuudet erilaisissa asioissa. Tällä hetkellähän näin ei aina välttämättä ole. Pelkkä
epäilys ei riitä siihen, että voidaan mennä tiukasti tutkimaan asioita. Meillä on kova yksi-
lön suoja, kotirauhan suoja, puhelinsalaisuus, ja joissakin kohdin se saattaa kääntyä hie-
man vastaan. Vaikka me tiedämme, että jotakin on tapahtumassa, meillä ei ole oikeutta
mennä puuttumaan siihen ennen kuin jotakin tapahtuu. Nämä ovat asioita, joita kannattaa
kanssa tarkastella hyvin. Silti täytyy olla erittäin varovainen sen takia, ettei lipsahdeta po-
liisivaltion puolelle. Sitä meistä ei kukaan halua, mutta toimintaedellytykset täytyy silti
taata poliisille kaikissa tilanteissa ja varsinkin tässä maailman ajassa, missä me nyt eläm-
me, kun me emme voi tietää, mitä tapahtuu, milloin tapahtuu ja missä tapahtuu.

Keskustelu päättyi.

Asia lähetettiin hallintovaliokuntaan, jolle ulkoasiainvaliokunnan, valtiovarainvaliokun-
nan, lakivaliokunnan, puolustusvaliokunnan, talousvaliokunnan, tulevaisuusvaliokunnan
ja työelämä- ja tasa-arvovaliokunnan on annettava lausunto viimeistään 14.10.2016.
66


