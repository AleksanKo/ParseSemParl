















































DEMD71D.tmp.xml


Pöytäkirjan asiakohta PTK 38/2017 vp
Pöytäkirjan asiakohta 

PTK 38/2017 vp

Täysistunto

Tiistai 18.4.2017 klo 14.00—16.24

7. Hallituksen esitys liikennekaareksi ja eräiksi siihen liittyviksi laeiksi
Hallituksen esitys HE 161/2016 vp
Valiokunnan mietintö LiVM 3/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.49 Juhana Vartiainen kok: Arvoisa puhemies! Liikennepalvelut ovat tärkeä talouden
toimiala, joka tuottaa merkittävän osan bruttokansantuotteesta ja on muille toimialoille tär-
keä välipanos. Kun digitalisoituvassa ja automatisoituvassa taloudessa liikkumisen tavat
muuttuvat monella tapaa, hallituksen ja ministeri Bernerin lähtökohta on täsmälleen oikea:
lisätään mahdollisuuksia erilaiseen liikkumiseen ja kuljetukseen perustuvalle liiketoimin-
nalle, [Jari Myllykosken välihuuto] luodaan markkinoita ja puretaan markkinoille tulemi-
sen esteitä ja yksinoikeuksia.

Liikkuminen on myös tärkeä toimiala, kun keskustellaan vähemmän koulutettujen ih-
misten työtilaisuuksista. Emme siis vielä voi tietää, millaiset liikkumisen tavat ja sopimus-
muodot ovat tulevaisuutta, mutta kaikkein paras tapa on tietysti luoda mahdollisimman
paljon vapautta ihmisten ja yritysten omalle yritteliäisyydelle ja kekseliäisyydelle. Se las-
kee kustannuksia, mikä on tärkeää paitsi kotitalouksille myös julkistaloudelle, joka ikään-
tyvässä Suomessa tulee olemaan huutavassa resurssipulassa.

Digitaaliset alusta- ja jakamistalouden liikeideat yleistyvät nopeasti. Hallitus on aivan
oikein ymmärtänyt, että tätä kehitystä tulee tervehtiä myönteisesti. Samalla on huolehdit-
tava turvallisuutta ja verokertymää ylläpitävästä sääntelystä, ja tältä osin lakiehdotus on
järkevästi laadittu.

On hienoa, että taksiliikenteessä siirrytään vihdoin normaaliin elinkeinovapauteen.
Ehkä voisi kysyä yleisesti: Miksi meidän maamme on tässä aina jälkijunassa? Onko aina
oltava niin, että juuri Suomessa kynsin hampain pidetään kiinni vakiintuneista privilegiois-
ta? [Katja Taimelan välihuuto] Miksi emme voi naapurimaan tapaan olla etunenässä taksi-
liikenteen, apteekkitoimialan ja terveyspalvelujen markkinoita hyödyntämässä suomalais-
ten kotitalouksien parhaaksi eli kansantalouden parhaaksi?

Pelottelu alueellisesta epätasa-arvosta kuulostaa sekin väsyneeltä. Markkinatalous on
paras lähtökohta palvelujen tuomiseksi sekä keskuksiin että haja-asutusalueille. Milloin
yleensä käy niin, että kun markkinoille tuloa helpotetaan, tarjonta vähenisi? Ja jos ongel-
mia ilmenee, totta kai niitä osataan sitten ratkaista. Ja mistä lähtien sosiaalidemokratia to-
 Tarkistettu
4.1



Pöytäkirjan asiakohta PTK 38/2017 vp
della vastustaa kansainvälistä kilpailua? Koko hyvinvointimme ja tärkeiden julkis- ja hy-
vinvointipalvelujen rahoitus perustuu kilpailulle, kansainväliselle kilpailulle ja voittomo-
tiivin hyödyntämiselle.

Arvoisa puhemies! Liikennepalvelu on siksi tärkeä laki, osa suurta asenteiden muutosta
kohti suuremman markkinaehtoisuuden hyväksymistä. Suomessa on vanhastaan turhankin
usein ajateltu, että kauppa on kauppiaita varten, sote sen henkilökuntaa varten, ruokatalous
maataloustuottajia varten ja apteekit apteekkareita varten. Liikennepalvelu-uudistus on
tässä suhteessa erittäin tervetullut ja näyttää toivottavasti suuntaa muillekin markkinaeh-
toisille kotitalouksien hyvinvointia kohentaville uudistuksille. On ironista, että myös va-
semmisto, joka alun perin on syntynyt kohentamaan nimenomaan tavallisten kotitalouk-
sien asemaa, on muuttunut korporatiivisessa Suomessa tuottajaetujärjestöjen tukijaksi, ja
niin tässäkin asiassa. Onko tässä salissa tässä keskustelussa kukaan oppositiosta lainkaan,
vähääkään osannut ja muistanut iloita siitä, että ihmiset voivat todennäköisesti kilpailun li-
sääntyessä liikkua halvemmalla, kun muuten tässä salissa ollaan aivan kiimaisen kiinnos-
tuneita pienimmästäkin tulonsiirron leikkauksesta, joka vaikuttaa kotitalouksien kulutus-
mahdollisuuksiin?

Akateemisessa taloustieteessä on myös analysoitu jakamistalouden vaikutuksia liikku-
miseen autolla. [Katja Taimelan välihuuto] Siinä, missä omistusauto seisoo tyypillisesti yli
90 prosenttia ajasta ja taksiauto hieman vähemmän, Uber-tyyppisessä jakamistaloudessa
päästään ylivoimaisesti parempaan käyttöasteeseen. Tulevaisuuden risteilevät robottiautot
voivat vielä tilannetta muuttaa olennaisesti enemmän. Niinpä saamme liikkumisen ja kul-
jetuksen palvelut pienemmällä ajoneuvokannalla, mikä on puolestaan vaikkapa kaupunki-
viihtyvyyden ja ympäristön kannalta kerrassaan suotuisaa ja tietysti laskee todennäköises-
ti liikkumisen kustannuksia.

Ja kustannuksistahan tässä pitkälti on myös kysymys. Suomalaista tähänastista liikku-
misen normistoa on sanottu maailman parhaaksi, mutta se tuskin voi olla maailman paras,
jos se on liian kallis. On myös usein vedottu siihen, mitä naapurimaassa Ruotsissa tapahtui
taksipalvelujen vapauttamisen yhteydessä. Niistä lastentaudeista on opittu, ja me voimme
[Välihuutoja sosiaalidemokraattien ryhmästä] Ruotsin taksivapautuksen alkuvaiheen opet-
telusta ja lastentaudeista ottaa oppia ja suojella kuluttajaa epäedulliselta hinnoittelulta. To-
dennäköisesti Suomessakin muutamien vuosien ja vuosikymmenten kuluttua ihmetellään,
miksi niin kauan pidettiin kiinni hintaa nostavista ja tarjontaa rajoittavista privilegioista. —
Kiitos.

14.55 Katja Taimela sd: Arvoisa rouva puhemies! Hyvät kollegat! Laki liikenteen palve-
luista, tuttavallisemmin liikennekaari, on nyt toisessa käsittelyssään. Ennen pääsiäistä ää-
nestimme tässä salissa 28 kertaa siitä, että nykyinen, maailman paras taksijärjestelmä olisi
säilynyt ennallaan ja sitä olisi kehitetty nykyisen järjestämistavan ja sääntelyn hengessä.
Nuo kaikki äänestykset hävisimme reippaasti, koska nykyiset hallituspuolueet ovat päättä-
neet ministeri Bernerin johdolla, että hinta- ja määräsääntelystä luovutaan taksien kohdal-
la. Äänestimme myös siitä, että hallituksen esityksessä ollaan poistamassa pakettiautojen
luvanvaraisuus ja tavaraliikennelupaa ei jatkossa enää edellytetä sisäisissä tavarankulje-
tuksissa sellaisilta traktoreilta, joiden suurin sallittu nopeus on enintään 60 kilometriä tun-
nissa.

Arvoisa rouva puhemies! Laki liikenteen palveluista oli ensimmäisessä käsittelyssä
torstaina 6.4., ja pykälistä äänestettiin siis perjantaina 7.4. Mielenkiintoista oli saada tors-
2



Pöytäkirjan asiakohta PTK 38/2017 vp
tain keskustelun jälkeen Suomen Taksiliiton sähköposti, jossa he halusivat oikaista salikes-
kustelussa virheellisesti noussutta kuvaa siitä, että Suomen Taksiliitto olisi ollut jotenkin
hyväksymässä lakiesitystä ja siihen liittyvää liikenne- ja viestintävaliokunnan mietintöä.
Taksiliitto totesi, että se, että liikennekaari eli nykyiseltä nimeltään laki liikenteen palve-
luista olisi jotenkin Suomen Taksiliiton hyväksymä, ei pidä paikkaansa. Tätä illuusiota pi-
dettiin tehokkaasti yllä keskustelussa hallituspuolueiden toimesta.

Mitä jatkossa tapahtuu? Hallituspuolueet ovat valmiita luopumaan muun muassa tak-
sien asemapaikkavelvoitteesta, päivystysvelvoitteesta, autokohtaisista luvista, taksamitta-
rista ja kuljettajan ammatillisesta kurssista.

Arvoisa puhemies! Pykälämuutokset hävisimme, vaikka vielä viime eduskuntavaalien
aikaan 136 kansanedustajaa piti taksien kohdalla määräsääntelyä hyvänä. Vastalauseem-
me pitää sisällään myös kolme lausumaehdotusta, ja ne kuuluvat seuraavasti:

"Eduskunta edellyttää, että valtioneuvosto arvioi nyt säädettävän lain ja erityisesti tak-
siliikennelain yhteentoimivuuden ja tekee viipymättä tarvittavat muutosesitykset ennen
lain liikenteen palveluista voimaantuloa.

Eduskunta edellyttää, että valtioneuvosto seuraa tarkasti lakimuutoksen vaikutuksia lii-
kennemarkkinoihin kiinnittäen erityisesti huomiota harmaan talouden torjuntaan sekä eri-
laisten verojen ja velvoitteiden asianmukaiseen suorittamiseen. Norminpurku ei saa johtaa
epäterveen kilpailun kasvamiseen.

Eduskunta edellyttää, että hallitus toimii nykyisen järjestämistavan ja sääntelyn henges-
sä taksilainsäädännön tulevassa alan kehittämisessä digitalisaation ja teknologian kehityk-
sen myötä."

Tuota viimeistä lausumaehdotusta haluan vielä selventää ainakin liikenne- ja viestintä-
valiokunnan puheenjohtaja Jaloselle, kun hän on mediassa tänään todennut, että meidän
vastalauseemme olisi tarkoittanut, että taksiliikenne olisi jäänyt tulevaisuudessa oman
sääntelynsä vangiksi ja menettänyt jopa Kela-kyydit. Täsmennän vielä tässäkin kohdin
kaikille tiedoksi, että taksiliikenteen poistaminen lakiesityksestä ei tarkoita, että vastus-
tamme taksiliikenteen kehittämistä ja vaadimme nykyiseen järjestelmään kahliutumista.
Me vastustamme esitettyä täydellistä vapautusta markkinoiden varaan ilman vakuuttavia
ohjauskeinoja.

14.59 Harry Wallin sd: Arvoisa puhemies! Kuten edustaja Taimela omassa puheenvuo-
rossaan totesi, lain ensimmäisessä käsittelyssä useat hallituspuolueiden kansanedustajat
antoivat ymmärtää, että Suomen Taksiliitto on hyväksynyt hallituksen esityksen ja liiken-
ne- ja viestintävaliokunnan mietinnön. Se ei pidä paikkaansa, sillä kuten edustaja Taimela
totesi, me kaikki kansanedustajat saimme 6.4. Suomen Taksiliitolta sähköpostiviestin, jos-
sa oikaistiin tämä virheellinen tieto, joka täällä oli annettu yleiskeskustelun aikana. Lai-
naan nyt Taksiliiton sähköpostia:

"Viitaten torstaina 6.4.2017 eduskunnan täysistunnossa käytyyn keskusteluun otsikon
mukaisesta asiakohdasta haluamme ystävällisesti oikaista keskustelusta virheellisesti
noussutta kuvaa siitä, että Suomen Taksiliitto ry olisi jotenkin ollut hyväksymässä lakiesi-
tystä ja siihen liittyvää liikenne- ja viestintävaliokunnan mietintöä. Suomalaisten taksiyrit-
täjien järjestönä olemme toki käyneet erittäin paljon keskusteluita jo lain valmisteluvai-
heessa niin liikenne- ja viestintäministeriön virkamiesten kuin asiaa valmistelleen ministe-
rin kanssa. Olemme myös osallistuneet valmisteluun liittyneisiin erilaisiin tilaisuuksiin ja
tapahtumiin tuoden näkemyksemme lainsäädännön kehittämiseen. Suomen Taksiliitto ry:n
3



Pöytäkirjan asiakohta PTK 38/2017 vp
kanta on ollut koko prosessin ajan, että paras mahdollinen lainsäädäntö olisi saatu nykyla-
kia kehittämällä. Nykylain pohjalta olisi ollut mahdollista saada aikaiseksi sellainen lain-
säädäntö, joka olisi turvannut asiakkaan aseman ja palveluiden saatavuuden koko maassa
kaikkina vuoden päivinä."

Tänään olemme saaneet myöskin Helsingin ja pääkaupunkiseudun taksiyrittäjiltä vies-
tin, johon on liittynyt myöskin laaja mielenosoitus hallituksen esitystä vastaan.

Arvoisa puhemies! Toteaisin edustaja Vartiaiselle, joka täällä kertoi, että Suomi on jäl-
kijunassa taksilainsäädännön uudistamisen osalta, että se ei pidä paikkaansa. On huomat-
tava, että taksien säätely on pääsääntö koko Länsi-Euroopassa ja jopa Yhdysvalloissa, pu-
humattakaan Pohjoismaista. Missään ei ole vielä tehty onnistunutta taksialan säätelyn pur-
kua, vaan nekin harvat maat, jotka ovat tähän lähteneet, Ruotsi, Hollanti, Irlanti, potevat
valtavia ongelmia ja tekevät koko ajan uutta säätelyä epäkohtien korjaamiseksi. Miten
pelkkään markkinatalouteen perustuva malli voisi onnistua harvaan asutussa Suomessa,
jossa kansalaiset ja yhteiskunnan vastuulla olevat taksipalvelut ovat täysin riippuvaisia toi-
mivasta taksijärjestelmästä?

Nyt hyväksytty hallituksen esitys merkitsee suurelta osin taksipalveluiden voimakasta
heikkenemistä tai jopa loppumista useissa maaseutumaisissa kunnissa. Ruotsista ei ole ha-
luttu kokemuksia ottaa, vaikka olisi jotain kannattanut kuitenkin selvittää. Ruotsissa vaa-
ditaan kuluttajansuojan ja verotuksen vuoksi takseissa luvat ja oikeat taksamittarit ja tak-
sien pitää, kuten muissakin Euroopan maissa, näyttää takseilta.

Arvoisa puhemies! Kannatan edustaja Taimelan tekemiä lausumaehdotuksia.

15.03 Mirja Vehkaperä kesk: Arvoisa rouva puhemies! Ihmisten liikkumisen tarpeet
muuttuvat, ja ne muuttuvat kiihtyvällä vauhdilla. Me matkustamme enemmän, ja me lii-
kumme ja pendelöimme myöskin työmatkojen muodossa entistä enemmän. Liikenteessä
käytettävä volyymi on noin 30 miljardia euroa, joka koskee siis niin henkilö- kuin tavara-
liikennettä, joten puhumme isosta kakusta.

Nyt käsittelyssä olevien liikenteen tulevaisuuden palvelujen tavoitteena on luoda edel-
lytykset uuden teknologian, digitalisaation ja uusien liiketoimintamallien käyttöönotolle
liikennesektorilla. Tätä kautta voitaisiin saavuttaa entistä paremmin käyttäjien tarpeisiin
vastaavia liikennepalveluita ja mahdollistaa uutta liiketoimintaa tälle sektorille. Kun halli-
tuksen esitys tuli meille liikennekaarena eduskuntaan, niin se on vasta ensimmäinen vaihe.
Toisessa vaiheessa käsittelemme sitten juna-, laiva- ja lentoliikennettä, mutta nyt käsitelty
laki koski taksiliikennettä, joukkoliikennettä, kaupallista tavarankuljetusta tiellä ja taksin-
kuljettajien ammattipätevyyttä — siis hyvin suppea aihealue mutta hyvin laaja, ja siinä
kuultiin kymmeniä ja kymmeniä asiantuntijoita.

Laki liikenteen palveluista yhdistää ja uudistaa henkilö- ja tavaraliikennettä ja niitä kos-
kevaa säännöstöä. Liikennekaari, tai laki liikenteen palveluista, parantaa siis henkilö- ja ta-
varaliikenteen palveluntarjoajien kilpailukykyä ja myöskin matkojen yhdistämistä. On tar-
koitus, että avoin data ja tietovarantojen parempi hyödyntäminen tukevat ja tuovat alalle
uutta liiketoimintamahdollisuutta. Myöskin lippu- ja maksujärjestelmien yhteensovitetta-
vuudessa tullaan näkemään erilaiset markkinat.

Tämän lain yhteydessä suurinta keskustelua käytiin ja käydään edelleenkin taksijärjes-
telmän uudenlaisesta muuttumisesta. Lupakiintiöistä luovutaan, ja nykymuotoinen asema-
paikka- ja enimmäishintasääntely muuttuvat. Toimijoiden olisi ilmoitettava asemapaik-
kansa ja päivystysaikansa eli pääasiallinen toiminta-alueensa ja palveluaikansa tulevaisuu-
4



Pöytäkirjan asiakohta PTK 38/2017 vp
dessakin. Liikenteen turvallisuusvirasto voisi tarvittaessa antaa määräyksen taksiliiken-
teen palvelujen hinnoista, jos hinnat nousevat kohtuuttomiksi. Ammattimainen taksiliiken-
ne jäisi luvanvaraiseksi, mutta autokohtainen taksilupa muutetaan toimijakohtaiseksi tak-
siliikenneluvaksi ja sen saamisedellytyksiä kevennetään muun muassa poistamalla
yrittäjäkoulutus. Mutta valiokuntakuulemisen jälkeen halusimme todeta, että vaikka yrit-
täjäkoulutus poistuu, niin me haluamme yrittäjäkokeen tai liikenteenharjoittajan kokeen
säilyttää. Sillä haluamme turvata, että tuleva ja nykyinenkin taksiliikenne on ammattimais-
ta ja turvallista sen käyttäjille.

Arvoisa puhemies! Ymmärrän hyvin keskustelun ja näkökulman siitä, että taksiliiken-
teeseen liittyvää keskustelua käydään nyt hyvin vilkkaasti. Sitä käydään ammattipätevyys-
asioista, taksien tunnistettavuudesta, taksamittareiden olemassaolosta, kuitinantovelvolli-
suudesta ja niin edelleen. Mutta suurin osa niistä asioista on omasta mielestäni pystytty
blokkaamaan valiokuntatyössä tehdyillä korjauksilla, täsmennyksillä ja sillä, että edelleen-
kin ammattipätevyys on se, jota vaaditaan ja kokeella mitataan. Taksien pitää olla tunnis-
tettavissa, ja taksamittari tai vastaava laite on se, millä mitataan matkaa ja millä myöskin
todennetaan hintaa, ja edelleenkin kuitinantovelvollisuus säilyy.

Arvoisa puhemies! Valiokuntakäsittelyssä me totesimme, että haluamme jättää valio-
kunnan lausumaehdotuksia. Niillä haluamme puuttua erityisesti epäkohtiin, joilla uusi toi-
mintaympäristö luodaan, mutta varmennetaan se, että pystymme hyvin nopealla aikajän-
teellä valtioneuvoston käsittelyllä puuttumaan tilanteisiin, jotka eivät ole hyvällä mallilla.
Muutoksiin siis pitää reagoida nopeasti, jos havaitaan epäkohtia: pitää seurata tilannetta ja
myöskin valvoa. Nämä kaikki haluttiin taata lausumaehdotuksilla, jotka ovat valiokunnan
mietintöluonnoksessa. Niitä oli kolme, ja olen jotenkin pystynyt myöskin aistimaan, että
oppositiopuolueiden jättämät vastalauseen mukaiset lausumaehdotukset on muotoiltu lä-
hestulkoon samaan sävyyn miettien harmaata taloutta ja markkinahäiriöihin puuttumista ja
niin edelleen. Eli vähän samoilla apajilla ollaan, samoilla linjoilla ja myöskin samoilla huo-
lenaiheilla, joissa halutaan puuttua epäkohtiin, seurantaan ja sitten myöskin valvonnan riit-
tävyyteen.

15.09 Markku Pakkanen kesk: Arvoisa rouva puhemies! Hyvät edustajat ja kansalaiset
siellä lehterillä! Hallituksen esitys laeiksi liikenteen palveluista on herättänyt laajaa kes-
kustelua täällä eduskunnassa ja kansalaisten keskuudessa ja myös on saanut muun muassa
tänään helsinkiläiset ja pääkaupunkiseudun taksit liikkeelle omalla mielenilmaisullaan —
tässä esityksessähän puretaan suomalaista taksilainsäädäntöä ja -sääntelyä merkittävällä
tavalla. Tästä käytiin laaja asiantuntijakuuleminen valiokunnassa, ja yhteinen esitys muo-
toutuu siltä pohjalta.

30 miljardin liikennemarkkinat on iso summa, jota tässä asiassa myös käsitellään. Tak-
simarkkinoiden osuus lienee siinä noin miljardin luokkaa tästä kokonaissummasta, mutta
keskustelun määrästä voisi kuvitella, että puhutaan suuremmastakin asiasta.

Suomalainen taksihan on perustunut aina tarveharkintaiseen järjestelmään. Siinä on
huomioitu asukasmäärä, asukastiheys, kaupunki- ja maaseuturakenne, ja sillä lailla on pys-
tytty arvioimaan taksien tarve ympäri Suomea erilaisissa maakunnissa ja maakuntakeskuk-
sissa, samoiten pienillä maaseutupaikkakunnilla. Mielestäni nykyinen järjestelmä on toi-
minut hyvin.

Toki uutta järjestelmää ja vanhaa järjestelmää voidaan vertailla — ja vanhaa pitää ke-
hittää, se on näin — mutta tässä suuntauksessa, missä nyt mennään, otamme tietoisesti kyl-
5



Pöytäkirjan asiakohta PTK 38/2017 vp
lä suuren riskin menemällä siihen järjestelmään, mitä muun muassa naapurimaa Ruotsissa
20 vuotta sitten kokeiltiin huonolla menestyksellä. Ruotsalaiset ovat korjanneet omaa esi-
tystään tässä 20 vuoden aikana parempaan suuntaan, ja muun muassa Ruotsissa ja Tans-
kassa on tällä hetkellä minusta hyvin toimivat taksijärjestelmät, mitkä poikkeavat suoma-
laisesta nykyisestä järjestelmästä jonkun verran. Olisin henkilökohtaisesti halunnut, että
Suomessa ei tätä virheloikkaa tarvitse tehdä, mutta jos halutaan pitemmän kaavan mukaan
mennä, niin tämä on tietenkin yksi tapa uudistaa suomalaista järjestelmää, niin kuin perus-
teluteksteissä on sanottu.

Suomalainen taksin hinnoitteluperiaate on aiheuttanut aina keskustelua, onko taksi kal-
lis Suomessa. Yhtenä hinnoitteluperusteenahan meillä on, että meillä on hintakatto säädel-
ty, mutta missäänhän suomalaisen taksin alihintaa ei ole säädetty. Hinta voidaan sopia ny-
kyiselläkin järjestelmällä aina matkaan lähtiessä. Suomessa on ollut jo pitkään käytettävis-
sä, muun muassa Helsingin lentoasemalla, tämä, että hinta ilmoitetaan etukäteen auton ik-
kunoissa, taikka Helsingissä se näkyy niissä pisteissä, missä matkan voi tilata. Siinä ilmoi-
tetaan aina, kuinka paljon kyseinen kyyti lentoasemalta esimerkiksi tänne Helsinkiin mak-
saa. Elikkä siinä mielessä tämä uudistus ei ole uudistus, vaan nykyisen toimivan järjestel-
män käyttöönottoa siltä osin.

Taksamittarikäytäntö on Suomessa ollut hyvä, ja nykyiseenkin lakiin se tulee mutta on
merkittävällä tavalla väljempi, koska siinä autossa pitää olla taksamittari tai vastaava aikaa
ja matkaa mittaava laite, mikä tänä päivänä voi olla kännykkä tai vastaava laite, koska sii-
näkin pystytään matka ja aika mittaamaan yhtä lailla kuin taksamittarilla. Nykyinen järjes-
telmä Suomessa on sinetöity taksamittari, mikä pitää olla, ja katsastuksen yhteydessä aina
se sinetti tarkistetaan. Taksit katsastetaan Suomessa vuosittain, ja näin ollen taksamittari ja
tämä peruste, millä matkaa ja aikaa mitataan, on merkittävällä tavalla tarkempi kuin tuleva
järjestelmä ja antaa esimerkiksi verottajalle ja kirjanpidollisesti paljon täsmällisempää tie-
toa. Nykyisestä mittaristahan saa päivittäisen ajomäärän, kilometrimäärän, tehdyt työtun-
nit, ajetut eurot, ajetut nolla-alvilliset eurot, jos on kuljetettu tavaraa — siinä on eri arvon-
lisäveropohja, se ilmoitetaan siinä nykyisessä kuitissa ja päiväraporteissa — ja näin on
pystytty kirjanpidollisesti ja verotuksellisestikin aika lailla tarkkaan jo hakemaan, että suo-
malainen tämänhetkinen järjestelmä on hyvin kontrolloitu noin verotuksellisesti ja har-
maan talouden mahdollisuus on melko minimaalinen tänä päivänä.

Yksi asia, mikä erityisesti myös muuttuu, on tämä koulutuksen tarpeen määrittely. Itse
asiassa taksiluvan saantiin tulevaisuudessa ei tarvita mitään koulutusta — riittää nuhteet-
tomuus ja asianmukainen käytös menneisyydessä, niin saa taksiluvan. Kuljettajalta vaadi-
taan tulevaisuudessakin koe, mutta nykyjärjestelmään verraten yrittäjäkoulutuksesta luo-
vutaan ja kuljettajakoulutuksestakin luovutaan koulutusmielessä. Henkilökohtaisesti pi-
dän sitä tietenkin taaksepäinmenona, koska kyllä koulutus kaikella alalla, myös taksialal-
la, lisää palvelun laatua, turvallisuutta ja luotettavuutta.

Muutaman vertailun vielä haluan tähän puheen lopuksi ottaa. Esimerkiksi eurooppalai-
sissa maissa, Saksassa, on käytössä taksamittarit autoissa, ja taksin kulut ja rakenne ovat
siellä merkittävällä tavalla Suomea edullisempia johtuen halvemmista autoista, halvem-
mista polttoaineista — ja varmaan työvoimakustannuksissakin on jonkun verran eroa —
mutta erityisesti saksalaisen taksin lähtötaksa on merkittävästi halvempi kuin Suomessa, ja
tästä syystä kaupunkimaisessa liikenteessä hintataso jää Suomea edullisemmaksi.

Tämänhetkinen EU-puheenjohtajamaa Malta on mielenkiintoinen esimerkki. Siellä ovat
kaikki taksit luvallisia, mutta siellä on myös käytössä tällainen public taxi, mistä valiokun-
6



Pöytäkirjan asiakohta PTK 38/2017 vp
takuulemisen aikana annettiin ymmärtää, että tämmöinen kansallinen järjestelmä olisi
merkittävällä tavalla halvempi. Itse testasin tammikuussa maltalaisen taksin, ja lentokent-
täkyyti virallisella taksilla maksoi 20 euroa ja tällä public taxilla — mikä sattui olemaan
Toyota Corolla — maksoi 22 euroa. Sain sillä lailla kuvan siitä, että kyllä tämmöinen kan-
sallinen järjestelmä mahdollistaa tämmöisen kirjavan taloudenhallinnan.

Valiokunta on tosiaankin omaan mietintöönsä lisännyt kolme lausumaa, jotka, niin kuin
edustaja Vehkaperä omassa puheenvuorossaan kertoi, minustakin muistuttavat hyvin pal-
jon opposition lausumia. Sillä lailla tuntuu siltä, että oppositiokin aika suurelta osin oli tä-
män valiokunnan esityksen takana, jos näihin lausumiin yksistään viitataan, mutta ymmär-
rän kyllä opposition kysymyksien sisällön. Myös näen, että niissä oli toinen viesti, mutta
sinällänsä lausumat olivat tällaisia tulevaisuuteen suuntautuvia, ja valvontaa toivottiin niis-
sä lisää, tämäntyyppisiä, ja siinä mielessä valiokunnan lausumat ovat hyvin samansuuntai-
sia.

15.18 Katja Hänninen vas: Arvoisa rouva puhemies! Piti sanomani, että oli ilahduttavaa
kuulla asiantuntijaa elikkä edustaja Pakkasta, mutta lopussa pikkasen vedettiin kyllä sitten
mutkia suoraksi. 

Oppositio ei voi hyväksyä suomalaisen taksijärjestelmän romuttamista, ja sen vuoksi
tässä salissa äänestettiin 28 kertaa pari viikkoa sitten, elikkä emme todellakaan ole tämän
hallituksen esityksen takana kokonaisuudessaan, vaikkakin laki liikenteen palveluista si-
sältää myös hyviä asioita ja sen takia emme ole tässä salissa olleet esittämässä koko lain
hylkäämistä. Vain taksien osalta ja traktorien osalta ja tavarankuljetuksiin liittyvien asioi-
den osalta olemme esittäneet pykälämuutoksia, koska emme halua olla edistämässä huo-
noa kehitystä emmekä harmaata taloutta, vaan me pyrimme tukemaan rehellisiä yrittäjiä ja
suomalaista työtä.

Arvoisa puhemies! Me olemme kaikki saaneet useita huolestuneita yhteydenottoja, vii-
meksi tänään, taksialan yrittäjiltä ja työntekijöiltä. He ovat huolissaan siitä, miten laki lii-
kenteen palveluista tulee muuttamaan taksialan tulevaisuudennäkymiä: pystyykö rehelli-
nen taksialan yrittäjä vastaamaan muuttuvaan kilpailutilanteeseen ja hankkimaan elanton-
sa yhteiskuntavastuulliset velvoitteet täyttäen?

Me olemme nytten keskustalaisen ministeri Bernerin ja hallituspuolueiden edustajien
esityksestä heikentämässä suomalaista taksijärjestelmää, ja he ilmeisesti uskovat, että hin-
tasääntelystä luopuminen laskisi automaattisesti hintoja, mutta näinhän ei ole käynyt esi-
merkiksi Ruotsissa, Norjassa tai Alankomaissa, joissa taksiala on vapautettu. Ja kuten
edellinen puhuja, edustaja Pakkanen, totesikin, niin meillähän enimmäishinta elikkä katto-
hinta on säänneltyä entisessä laissa, mutta mikään ei estä ajamasta halvemmalla, vaan on
nimenomaan pyritty turvaamaan se, että kuluttajalla on tiedossa enimmäistaksahinta ja hän
pystyy sitten olemaan luottavaisin mielin siinä, että kyyti ei kohtuuttoman kalliiksi mis-
sään päin Suomea tule. Suomessa todellakin toimii tällä hetkellä yksi maailman parhaim-
mista ja luotettavimmista taksijärjestelmistä, ja on pakko nyt kysyä, miksi Sipilän hallitus
haluaa tämän romuttaa.

Ja toisin kuin on väitetty mediassa, niin Suomen Taksiliitto ei tätä hallituksen esitystä
tue. Päinvastoin nyt pelkona on, että isoissa kaupungeissa kilpailu ajaa ylitarjontaan ja li-
sää harmaan talouden riskiä, työttömyyttä, konkursseja, mutta toisaalta syrjäseuduilla vaa-
rana on, että se ainoakin pikkukylän taksiyrittäjä joutuu lyömään hanskat naulaan, kun sekä
määrä- että hintasääntelystä että päivystys- ja asemapaikkavelvoitteesta luovutaan.
7



Pöytäkirjan asiakohta PTK 38/2017 vp
Arvoisa puhemies! Myös me vasemmistoliitossa kannatamme edustaja Taimelan teke-
miä lausumaehdotuksia.

15.21 Jari Myllykoski vas: Arvoisa rouva puhemies! Sumuttaminen on tavallaan taitola-
ji — tulkita jonkun etujärjestön omia kannanottoja siten, että kun he ovat olleet valmiste-
lussa mukana, niin se tarkoittaisi sitä, että he olisivat olleet hyväksymässä tehtyjä linjauk-
sia. Minun mielestäni on melko kohtuutonta luoda semmoinen mielikuva tässä salissa, että
etujärjestön mukanaolo olisi yhtä kuin jotakin ja jonkun puolueen tavoitteiden läpiviemis-
tä valiokunnassa, ja minä todella olen pöyristynyt siitä, että joku voi tehdä sellaisia johto-
päätöksiä.

Minä olen erittäin ilahtunut, en sen vuoksi, että joku hallituspuolueen kansanedustaja on
samaa mieltä kuin oppositio — minä arvostan edustaja Pakkasen asiantuntemusta — mut-
ta siitä, että hän toi niitä faktoja esille. Sen vuoksi haluan niiltä osin sanoa, toistamatta sitä
puhetta, minkä edustaja Pakkanen täällä toi esille, että ne ovat niitä kriittisiä asioita, joita
meidän tulisi nyt tarkastella. 

Edellisessä hallituksessa ja myös tämän hallituksen ohjelmassa on kuitenkin ollut jon-
kun verran myönteisiäkin piirteitä, että harmaata taloutta ei ainakaan saisi edistää, että sitä
pitäisi suitsia. Siltä osin sille tielle meneminen tällä esityksellä tarkoittaa sitä, että se avaa
pikkuisen takaovea sille, että tälläkin liiketoiminta-alueella voidaan välttyä veroilta ja niil-
tä maksuilta, joita yhteiskunnassa tällä hetkellä seurataan ja joita maksetaan. Siinä mieles-
sä toivoisin kyllä, mikä on hurskas toive ja mikä ei tule toteutumaan, että tätä todella oltai-
siin voitu vielä tarkastella. 

Mutta, arvoisa rouva puhemies, toisella kertaa enemmän.

15.23 Satu Taavitsainen sd: Arvoisa puhemies! Otin ihan mukaan tämän koko materiaa-
lipinkan, jota me liikenne- ja viestintävaliokunnassa olemme viime syksystä lähtien käsi-
telleet. Lukuisia asiantuntijoita on kuultu. Otin nyt ihan randomina tästä pinkasta muuta-
man asiantuntijanäkemyksen.

Ensimmäisenä käteeni sattui Tullin lausunto, jossa he muun muassa kertovat pakettiau-
tojen vapauttamisesta lupamenettelystä: Tulli näkee, että lupavapautuksella luodaan rekis-
teröidyille pakettiautoille vapaat kuljetusmarkkinat Suomen alueelle, ja Tullin mukaan
myös näille 2 000—3 500 kiloa painaville pakettiautoille olisi pitänyt säätää pakettiauton
liikennelupa.

Sitten poliisi kertoo tässä tästä traktoriasiasta: on arvioitu, että traktoreiden käyttö nyt
sitten maa- ja kiviaineisten kuljettamisessa yleistyy ja se vaikuttaa muun muassa kasva-
vaan ohitustarpeeseen tiestöllä ja heikentää liikenneturvallisuutta.

Sitten Verohallinto kritisoi taksamittareitten poistamisvaatimusta, että se on taksiauton
kassakone, ja kertoo tässä siitä, miten se lisää harmaata taloutta.

Ainoa myönteinen lausunto, joka tästä nyt nousi käteeni, on Uberin, ja se alkaa niin, että
Uber toivottaa hallituksen esityksen liikennekaaresta tervetulleeksi. Mitä tämä, hyvät
edustajat, kertoo teille?

15.26 Sari Essayah kd: Arvoisa rouva puhemies! Ennen pääsiäistä myös kolme kristillis-
demokraattien edustajaa, jotka olivat istunnossa paikalla, äänestivät 28 kertaa tätä hallituk-
sen esitystä vastaan liittyen nimenomaan taksiliikenteeseen.
8



Pöytäkirjan asiakohta PTK 38/2017 vp
Toki on myönnettävä se, että tässä liikennekaaressa kaiken kaikkiaan näitten erilaisten
palvelumuotojen yhdistäminen ja niiden mahdollistaminen, digitalisaation huomioiminen
ja teknologian eteenpäin meneminen ovat niitä positiivisia asioita. Mutta on ikävä kyllä to-
dettava, että tässä taksiuudistuksessa mennään kyllä erittäin huonoon suuntaan. On harmil-
lista, että ei oteta oppia niistä huonoista esimerkeistä, mitä esimerkiksi Ruotsissa tässä
sääntelyn purkamisessa on kohdattu.

Tämä esitys jakaa Suomea erityisesti sillä tavoin, että todennäköisesti nimenomaan juu-
ri maaseudun taksipalvelut tulevat erityisesti heikkenemään. Jos ajatellaan tätä asemapaik-
kavelvoitteen poistumista ja sitten toisaalta niin määräsääntelyn, päivystysvelvoitteen kuin
myöskin hintasääntelyn poistamista, niin pelkään kyllä, että tällä romutetaan maaseudun
taksiliikenne täysin.

Kun tuossa edustaja Taavitsainen edellä mainitsi, että Uber on tästä koko esityksestä an-
tanut ainoan positiivisen lausuman liittyen tähän taksiuudistukseen, niin jollakin tavalla
tässä herää takaraivossa se pelko, että onko tämä itse asiassa vain askel siihen, että seuraa-
vaksi päästään sitten toteamaan, että tämä järjestelmä on kaaoksessa, joten ei tämä enää
Uberista tämän kummemmaksi mene.

On hyvä, että näissä lausumissa on etenkin yritetty ottaa huomioon vielä se, että tämä tu-
lee harmaata taloutta jo tällaisenaan todennäköisesti lisäämään. Toivon, että tässä vielä
hallitus järkiintyisi tämän kauden aikana.

15.28 Eero Heinäluoma sd: Arvoisa puhemies! Tässä asiassa täytyy kyllä yhtyä niihin
näkökohtiin, joita erityisesti edustaja Wallin ja edustaja Taimela tuossa keskustelun alku-
puolella esittivät. Ei se, että kannattaa markkinataloutta, tarkoita sitä, että miltään osin ei
olisi tarvetta sääntelyyn. Joka ikinen kerta kannattaa miettiä, mitkä ovat sen sääntelyn pe-
rusteet ja johtaako se parempaan lopputulokseen.

Kansalaisten keskuudessa on aika yleinen sanonta, että halpaa ja hyvää on useimmiten
vaikea yhdistää. Jos haluaa halvan, niin se ei välttämättä ole hyvä. Meidän taksijärjestelmä
ei varmasti ole kaikkein halvin, mutta se on luotettava ja turvallinen kaikille käyttäjille iäs-
tä ja elämän olosuhteista riippumatta. Kun taksiin istuu, tietää, että se vie suorinta tietä
määränpäähän, hinta on sama kaikille, ei katsota, voiko tuolta asiakkaalta ottaa enemmän.
Kuulun niihin, joilla on tästä vapaudesta omintakeisia kokemuksia. Minut ovat taksit puh-
distaneet ylimääräisestä käteisestä sekä Tallinnassa että Tukholmassa. Oletan, että olen
sekä kooltani että noin muutoinkin ehkä vähintäänkin keskimääräisen kykenevä puolusta-
maan itseäni, mutta kun olet vieraassa maassa, vieraassa kulttuurissa ja sinulla on kiire ja
kone tai liikenneväline lähtee, niin et jää neuvottelemaan siitä, oliko tämä hinta oikea vai
oliko se väärä, vaan joudut toteamaan, että näin tässä kävi.

Olisi rehellistä, että hallitus myöntäisi, että nyt nykymuotoinen taksijärjestelmä, luotet-
tava ja turvallinen, lopetetaan ja sen tilalle tulee markkinavoimien laki, niin kuin hallituk-
sen toiminnassa tavattoman monessa muussakin asiassa — markkinavoimien laki. Kyllä
siinä tietenkin vahvat aina pärjäävät, tulevat toimeen ja osaavat tarkistaa, millä hinnalla toi-
mitaan, mutta kun puhutaan erityisryhmistä, puhutaan ikääntyneistä ihmisistä, puhutaan
syrjäseuduista, niin sitten tämä markkinavoimien laki ei enää tuotakaan sitä halpaa ja hy-
vää.

Joten tolkku paikallaan tässä asiassa, turvallinen nykyinen taksijärjestelmä on erinomai-
sen hyvä, ja uskon, [Puhemies koputtaa] että tälle tulee paljon kannattajia, kun kokemusta
näköjään saadaan tästä toisesta.
9



Pöytäkirjan asiakohta PTK 38/2017 vp
15.30 Eeva-Maria Maijala kesk (vastauspuheenvuoro): Arvoisa puhemies! Edustaja
Heinäluomalle: mitään markkinavoimien lakia ei todellakaan ole tulossa. Suosittelen, että
lukisitte läpi tämän mietinnön, mitä kaikkea tässä asiassa on. Aivan samoin kuin tänään on
tullut nyt paljon näitä pelkotiloja esille, niin tieto auttaa kyllä tuskaan hyvinkin paljon.
Elikkä lukisitte ja perehtyisitte tarkemmin, mitä kaikkea siellä on olemassa.

Kun esimerkiksi taksamittareistakin puhutaan, niin kovin paljon nykytilaan ei tule muu-
toksia, sillä tarkemmat säännökset tullaan vielä antamaan siitä, minkälaisia näiden taksa-
mittareiden tai vastaavien laitteiden pitää olla. Elikkä muutoksia tulee olemaan siinä, että
nykyteknologia otetaan näissä asioissa huomioon. Ei tässä sentään taaksepäin olla menos-
sa, vaan kyllä tässä on tarkoitus mennä huomattavasti asioissa eteenpäin.

15.31 Eero Heinäluoma sd (vastauspuheenvuoro): Arvoisa puhemies! Sehän tietysti riip-
puu, mitä kukin tarkoittaa eteenpäinmenolla, mutta kyllä kai tässä nyt kiistatonta on, ettei
taksilla ole enää päivystysvelvoitetta, vai olenko nyt täysin väärin ymmärtänyt ja lukenut
paperini? Haluanpa nähdä, mitä tämä Lapinkin syrjäseuduilla tulee tarkoittamaan. Mitä tu-
levat lappilaiset sanomaan olosuhteissa, joissa ei enää olekaan varmuutta siitä, jos tarvit-
see yöllä kello kahdelta taksin, onko se saatavissa, ja jos on, niin mistä on saatavissa? Mit-
kä ovat niitä yrittäjiä, jotka sitten ovat valmiit tällaiseen, jossa ei ole mitään tietoa tästä an-
saintalogiikasta enää olemassa?

Suhtaudun tähän kyllä erittäin suurella epävarmuudella ja totean, että meillä on koke-
muksia vapauttamisesta, ja kyllä se on tämän tyyppiseen johtanut, että ylihintoja peritään ja
sen tuloksena moni kokee tulleensa ryöstetyksi. On siellä muitakin kuin minä, jotka ovat
tulleet Tallinnassa ja Tukholmassa ryöstetyiksi — taksissa.

15.32 Eeva-Maria Maijala kesk (vastauspuheenvuoro): Arvoisa puhemies! Eletään kui-
tenkin Suomessa ja suomalaisella kulttuurilla ja suomalaisella moraalilla liikutaan eteen-
päin. Eli varmasti muutoksia nykytilaan tuleekin tässä asiassa, mutta niin kuin olen useam-
man kerran tuonut esille, olen itse syrjäisimmän maaseudun edustaja eduskunnassa, ja
minä todella odotan tätä esitystä ja odotan, että se tulee tuomaan meille paljon myönteisiä
asioita. Tulee niitä kielteisiäkin asioita, mutta uskon, että varmasti enemmän myönteisyyk-
siä ja mahdollisuuksia.

Samaan aikaan, kun meillä uudistetaan myöskin postilainsäädäntöä ja monia muita, täs-
sä samassa liikennekaaressa olivat sitten nämä kuljetuspuolen asiatkin. Elikkä se antaa
meillä yritystoiminnalle monipuolisuutta eri asioissa. Aika harva mummo on kyllä yöllä
kahden aikaan taksia pyytänyt. Joskus minä olen lähtenyt kahden aikaan, mutta minä olen
kyllä varannut sen kyydin jo edellisenä päivänä.

15.33 Eero Heinäluoma sd (vastauspuheenvuoro): Arvoisa puhemies! Kiistatonta on,
että hinnoittelusta katto poistuu. Kyllä kai se nyt tarkoittaa sitä, että tämänhetkisen katon
yli tullaan menemään. Tulee varmaan halvempia hintoja, jotka ovat nytkin olleet mahdol-
lisia, mutta tulee kalliimpia hintoja, ja keille ne kalleimmat hinnat tulevat? Niille, jotka
ovat heikompia puolustamaan itseänsä. Kiistatonta on, että toimipaikkavelvoite poistuu,
eli ei ole tietoa, onko auto saatavilla siltä toimipaikalta, jolta se on ollut tähän saakka saa-
tavilla. Nämä ovat kiistattomia muutoksia.

Epäilen, että kun tämä käydään lävitse, niin ihmiset toteavat, että vanha järjestelmä oli-
kin yllättävän hyvä. Tässä herkästi käy niin kuin kävi paikallisradioissa. Niitäkin luvattiin
10



Pöytäkirjan asiakohta PTK 38/2017 vp
kymmenellä ja seitsemällätoista hyvällä tekijällä, kuinka tulee hienoja paikallisia radioita
ja yrittäjiä. Nyt todetaan, että ne ovat kaikki ketjuuntuneet, kaksi kolme ulkomaisessa
omistuksessa olevaa ketjua pyörittää koko paikallisradiotoimintaa ja samaa levyä tulee
kaikilta näiltä eri kanavilta.

15.34 Mika Kari sd (vastauspuheenvuoro): Arvoisa rouva puhemies! Täällä edustaja Es-
sayah, ja oliko edustaja Taavitsainen, mainitsi maaseudun, että maaseudulta poistuu taksi-
liikenne. Minä lisäisin tähän maaseutuun kyllä vielä harvaan asutut alueet. Itse en ole pel-
kästään lahtelainen kansanedustaja, vaan edustan Päijät-Hämettä ja koko Hämeen vaalipii-
riä. Omassa vaalipiirissäni on valtavasti alueita, joissa tämä asemapaikkavelvoite on tolp-
pa ja se on perusta sille, että taksipalveluita on saatavina kaikkina vuorokaudenaikoina
vuoden ympäri erilaisiin tarpeisiin.

Vähän hämmästelen lappilaisen kansanedustajan, edustaja Maijalan, puheenvuoroa. Jo-
tenkin ajattelen Lappia vielä huomattavasti harvempaan asuttuna, huomattavasti laajempa-
na ja enemmän sen tyyppisenä alueena, jossa ei ole korvaavaa liikennettä, kuten esimer-
kiksi joukkoliikennettä, joka Päijät-Hämeessä ja Hämeen vaalipiirissä palvelee ihmisiä hy-
vin päiväaikaan.

Sen lisäksi edustaja Pakkasen puheenvuoroon haluan sanoa sen, että edustaja Pakkasen
puheenvuoro piti sisällään kritiikkiä taksamittariin, harmaan talouden lisääntymiseen ja
näin poispäin. Toivoisin, että tässä salissa voitaisiin [Puhemies koputtaa] äänestää vielä
kahdennenkymmenennenyhdeksän kerran tästä lakiesityksestä.

15.35 Markku Pakkanen kesk (vastauspuheenvuoro): Arvoisa rouva puhemies! En nyt
ihan ole varma, voidaanko äänestää, mutta toki on hyvä esittää tuollainen toive.

Täällä on käyty hyvä keskustelu hinnan vapauttamisesta, ja olen edustaja Heinäluoman
kanssa samaa mieltä, että näinhän tässä hinnan vapauttamisessa tulee käymään: joissakin
tapauksissa hinnat tulevat nousemaan, joissakin tapauksissa ne varmaan laskevatkin. Sitä-
hän se markkinatalous on. Mutta tämän suomalaisen järjestelmän hyvä puoli on aina ollut
se, että hintakatto on ollut olemassa: voit ottaa turvallisesti sen auton, ja jos tulee ongel-
mia, niin sinulla on sitten jokin, mihin vedota, että tämä oli nytten ryöstöhinta tässä tapauk-
sessa. 

Sitten asemapaikkamääritelmään. Tässä edustaja Maijala ja kaikki muutkin ovat kerto-
neet siitä. Sehän tarkoittaa, että kaikilla suomalaisilla takseilla tämän hetken järjestelmäs-
sä on jokin asemapaikka. Jos ei niillä ole sitä tolppaa tai asemaa, niin sitten se on koti. Se on
sille autoilijalle määritelty asemapaikka. Hänen pitää päivystää siellä kotona. Hänellä on
ajovelvoite 24/7, mutta hän saa olla kotona. Useimmiten se on näin just syrjäseudulla, pit-
kien etäisyyksien päässä. Mutta hän saa sitten nukkua ne hiljaiset yöt kotona turvallisesti
rouvan kainalossa ja sitä kautta sitten lähteä virkeänä yöllä [Puhemies koputtaa] kyytiin,
jos keikka tulee. 

15.36 Katja Taimela sd (vastauspuheenvuoro): Arvoisa rouva puhemies! Edustaja Mai-
jalan puheenvuoro sytytti siinä mielessä, että ellette halua uskoa meitä oppositiopuoluei-
den kansanedustajia, niin uskokaa näitä taksiyrittäjiä ja niitä kuljettajia, jotka näitä takseja
ajavat. Ne esimerkit ja duubiot, joita he ovat esittäneet, kuuluvat näin: Asemapaikkavel-
voitteen poistuessa harvaan asutut alueet ovat vaarassa jäädä taksipalveluiden ulkopuolel-
le. Päivystysvelvoitteen poistaminen taas puolestaan tekee sen, että yrittäjät ovat töissä
11



Pöytäkirjan asiakohta PTK 38/2017 vp
vain kannattavana aikana. Autokohtaisten lupien poistaminen heikentää kyytiläisen mah-
dollisuutta saada korvausta, jos matkan aikana tulee jostain syystä ongelmia. Myös har-
maalle taloudelle avataan portti rehellisten taksiyrittäjien kustannuksella, ja kun myöskään
taksamittaria ei jatkossa enää vaadita hallituspuolueiden toimesta, tämä on suora kädeno-
jennus harmaalle taloudelle ja hankaloittaa samalla matkustajan mahdollisuutta saada tie-
tää matkansa hinta.

Nämä eivät siis ole mitään opposition kummituspelottelua, vaan nämä ovat taksiyrittä-
jien ja taksia ajavien ihmisten huolia ja murheita siitä, mitä tämä uusi laki liikenteen pal-
veluista tuo tullessansa.

15.38 Markku Eestilä kok (vastauspuheenvuoro): Arvoisa rouva puhemies! Tämän en-
simmäisessä käsittelyssä oli myös ministeri läsnä, ja osittain näitä samoja asioita silloin
pohdittiin ja aivan aiheellisesti. Mitä tulee päivystykseen syrjäseudulla, niin jo silloin to-
dettiin täällä, että mikäli palvelut eivät siellä toimi — ja silloinhan käy niin, ettei oikeas-
taan mikään julkinen liikenne toimi — niin silloin joko me joudumme palaamaan tässä sa-
lissa asiaan tai viranomaisten toimesta joudutaan palaamaan asiaan tai sitten kunta ostaa
päivystystä. Sitten tullaan toiseen kysymykseen: onko kunnan vastuulla pitää yllä julkista
liikennettä kokonaan? Eli kyllä näihin asioihin tullaan palaamaan, jos nämä eivät toimi.

15.38 Sari Essayah kd (vastauspuheenvuoro): Arvoisa rouva puhemies! Tietenkin toi-
voo, että näissä tarkasteluissa oikeasti huomioidaan se, mitä todennäköisesti syrjäseuduil-
la ja maaseudulla tulee tapahtumaan. On kyllä vaikea tässä vaiheessa nähdä sitä, minkä ih-
meen takia arki-iltana siellä, vaikkapa nyt sitten Lapinlahden tai Iisalmen tolpilla, olisi päi-
vystämässä niitä takseja suurin määrin, ehkä Iisalmessa vielä jokunen, mutta Lapinlahdel-
la tuskin laisinkaan. Jos on olemassa se läheinen kaupunki, josta niitä kyytejä mitä toden-
näköisimmin markkinatalouden ehdoilla saadaan, niin kyllä kai se on järkevää mennä sin-
ne Kuopioon ravintoloitten eteen ja odottaa sieltä niitä kyytejä, ei suinkaan sitten olla siellä
Nilsiässä tai Lapinlahdella tai Suonenjoella tai missä tahansa 40—60 kilometrin päässä,
jossa on hyvinkin vähän taksinkäyttäjiä. Elikkä jollakin tavalla on kyllä hankala nähdä, että
tässä mitenkään oltaisiin maaseudun ja harvaan asutun seudun oloja parantamassa. Ikävä
kyllä tämä hyvä järjestelmä ollaan romuttamassa.

15.39 Jari Myllykoski vas (vastauspuheenvuoro): Arvoisa rouva puhemies! Täytyy sa-
noa, että kyllä tämä päivystysvelvoite on yksi semmoinen ongelmallinen asia, mutta kun
tuohon puheenvuorolistaan päästään varsinaisesti, niin täytyy sanoa, että ei tämä nykyti-
lanne kyllä valitettavasti ole ongelmaton. Kyllä jotakin olisi tarvinnut tehdä, mutta tämän
järjestelmän puitteissa olisi pitänyt tehdä se kehitystyö. Tulen palaamaan siihen puheen-
vuorossani.

15.40 Mika Kari sd: Arvoisa rouva puhemies! Kun taksiautojen saatavuutta lasketaan,
sen seurauksena on myös se, että myös kysyntä laskee. Tällainen kokemus itselläni oman
alueeni asukkaana on, kun taksiautoilijoiden kanssa olen asioista keskustellut ja tietenkin
itsekin taksia käyttävänä ihmisenä tähän tilanteeseen olen törmännyt. Taksin saaminen on
monille ihmisille työn, harrastuksen tai oman terveyden takia välttämätöntä, ja hallituksen-
kin tähän liikennekaareen paketoimien tavoitteiden joukossa on myös tavoitteita, joilla py-
ritään vähentämään yksityisautoilua, vähentämään päästöjen määrää ja niin eteenpäin,
12



Pöytäkirjan asiakohta PTK 38/2017 vp
mutta tämä esitys johtaakin itse asiassa toisenlaiseen lopputulokseen: monelle ihmiselle,
jolle taksi on ollut mahdollisuus liikkua, tulee eteen oman auton hankinta, kun taksia ei
enää jatkossa välttämättä omalle alueelle saa.

Harmaan talouden osassa hämmästelen lähinnä sitä, että kun hallitus on ollut tämän
oman taipaleensa aikana varsin pidättyväinen torppaamaan näitä harmaan talouden ma-
donreikiä ja hallitus on muuttanut linjaa ainoastaan silloin, kun oppositio on sitä äänek-
käästi osannut vaatia, niin nyt tähän lakikokonaisuuteen, liikennekaareen, jätetään har-
maalle taloudelle tällainen aukko. Kansanedustaja Pakkanen, joka on itse myös taksiautoi-
lija, kiinnitti tähän huomiota muun muassa toteamalla, että taksilupaan ei tarvita jatkossa
enää koulutusta. Eli me synnytämme ihan uuden toimialan, johon ei enää ole sellaista kou-
lutusta, joka on varmistanut meille suomalaisille ja täällä matkaileville ulkomaalaisillekin
ihmisille turvallisen ja ammattitaitoisen taksiautoilijoiden joukon, joka on hoitanut asiansa
tyylikkäällä tavalla ja perinyt sen maksun, mitä näistä asioista liikenteen puolella peritään. 

Tässäpä 2 minuuttia taisi tulla täyteen. — Kiitos.

15.42 Katja Taimela sd: Arvoisa rouva puhemies! Tässä kohdin tätä keskustelua säästän
kollegoiden korvia ja kiitän talon virkakoneistoa, koska jotta pöytäkirjoihin jää aivan oi-
kea kirjaus tästä omasta esityksestäni, esitän, että eduskunta hyväksyy vastalauseessa 1 eh-
dotetut lausumat.

15.42 Markku Pakkanen kesk: Arvoisa rouva puhemies! Haluan kiittää erityisesti edus-
taja Myllykoskea. Hän kiinnitti tuohon harmaan talouden tilanteeseen omassa puheenvuo-
rossaan huomiota. Itsekin koen, että se on yksi tämän uudenkin esityksen suurimpia riske-
jä. Tässähän tapahtuu näin — täällä on siitä paljon puhuttu, ja minä uskon, että tämän talon
ihmisissä ja meissä kansanedustajissakin on paljon Uberin käyttäjiä — että nythän tällä tu-
levalla lainsäädännöllä sitten mahdollistetaan tämän Uberin laillistaminen siltä osin, että ti-
laaminen ja välittäminen on ollut tähänkin asti laillista toimintaa mutta ajaminen ilman lu-
paa ei ole ollut. Mutta seuraavan kerran, kun se kuljettaja hommaa sen luvan ilman mitään
velvoitteita, sitten hänellä on myös lupa, elikkä se kuljettaja voi jatkaa sitä harrastusmaista
toimintaa sillä, ja sitten kun kysytään, onko hänellä sitä lupaa, niin hän näyttää, että kyllä
hänellä tällainen lupa on, mutta kun se lupa ei millään lailla velvoita tekemään mitään ajo-
vuoroja eikä mitään tämmöistä, niin täyttyy lain kirjain tässä asiassa. Se oli se asia, missä
itse henkilökohtaisesti olisin halunnut tähän lakitekstiin tiukemman muotoilun "korvausta
vastaan".

Mutta vielä haluan palata tähän päivystysvelvoitteeseen, vahvistettuun hintaan ja kiin-
tiöön. Ne ovat siksi olleet suomalaisessa järjestelmässä voimassa olevia asioita, että jos si-
nulla on velvoite päivystää, niin silloin ajaessasi keikan saat vahvistetun taksan mukaisen
hinnan. Sitten toisaalta kiintiö on ollut myös niin kuin käsi kädessä, että ei ole sitten koh-
tuuttoman monta autoa sillä samalla alueella päivystämässä sitä yhtä taikka kymmentä
kyytiä silloin, kun on kysyntää. Toisaalta, jos kerta kiintiöt poistetaan ja päivystysvelvoite
poistuu, kyllä silloin täytyy myös hinnan vapautua, että sitten lähtee markkinatalous toimi-
maan ja se kaveri sitten saa sen kyydin, jos hän nyt sitten viitsii sitä vartoa, mutta mitään
velvoitetta ei ole myöskään lähteä ajamaan sitä kyytiä, kun on tällainen vapaa tila. Nämä
vahvistettu hinta, velvoite ja kiintiöt ovat myös velvoittaneet, että sen auton pitää lähteä ja
tulla sinne, kun tilataan.
13



Pöytäkirjan asiakohta PTK 38/2017 vp
15.45 Markku Eestilä kok (vastauspuheenvuoro): Arvoisa puhemies! Kysyisin täällä
edustaja Pakkaselta, joka on ammattimies, onko sellainen järjestely mahdollinen, että kun-
ta tekee sopimuksen, että joku tai jotkut päivystävät ja samalla sitoutuvat noudattamaan
tiettyä taksaa. Silloinhan tämä taksiyrittäjä saa per tunti jonkun korvauksen siitä hyvästä,
että hän on sitoutunut noudattamaan korkeintaan jotakin tiettyä maksimaalista taksaa, jol-
loin tämä järjestelmä on ikään kuin lukittu. Nykyinen järjestelmähän on ollut hyvä, ja se on
toimiva, mutta siitä ei voi mitään osaa ottaa pois, niin kuin edustaja Pakkanen täällä hyvin
totesi. Siellä on päivystysvelvoite, siellä on kiintiö, siellä on maksimitaksa, ja näitä ei voi
yksi kerrallaan purkaa, vaan sitten koko järjestelmä on otettava uuteen tarkasteluun.

15.45 Markku Pakkanen kesk (vastauspuheenvuoro): Arvoisa rouva puhemies! Tässä
edustaja Eestilä otti hyvän esimerkin. Kyllähän tämä varmaan mahdollista olisi, että teh-
täisiin tällainen sopimus, mutta itse esitän kysymyksen, että miksi tehdä tällainen sopimus,
kun nyt on toimiva järjestelmä olemassa, se ei maksa kunnalle mitään tällä hetkellä. Mutta
tietenkin, jos se tilanne menee siihen, että me emme saa ihmisiä ja tarve kyydeille on, sit-
tenhän me joudumme tilanteeseen, että jollain tavallahan tämä pitää varmistaa, ja sitten tu-
lee tämä, että kunta maksaa. Mutta tämän nykyisen järjestelmän hyvä puoli on nimen-
omaan se velvoite päivystää ilman korvausta, se on tärkeä asia. Suomalainen taksi seisoo
siellä tolpalla, ei se saa mitään euroa siitä, kun se vartoo sen seuraavan kyydin. Joskus se
tulee kymmenessä minuutissa, joskus menee kahdeksan tuntia. Olen itse tehnyt yövuoron,
missä ei tullut keikan keikkaa. Mutta ei minulla ole valitusoikeutta, minä ajan sen, ja joku
kaveri sitten toisen kerran tekee sen nollayön, mutta onneksi tulee sitten se hyvä yö ja tup-
lataan, ja sillä sitten bisnes pyörii.

15.47 Eero Heinäluoma sd (vastauspuheenvuoro): Arvoisa puhemies! Edustaja Pakka-
nen sanoi tämän ytimen. Nyt tuntuu tietysti vähän oudolta, jos etukäteen ryhdytään huuta-
maan kuntaa tässä apuun ikään kuin takaajaksi. Muistelen tätä sote-keskustelua, jota sitä-
kin on tässä salissa käyty. Siinähän hallitus on ottanut sen linjan, että kunta ei saa toimia
sote-alueella minkäänlaisena toimijana. Ja tämän hallituksen sote-uudistuksen kantava aja-
tus on se, että kuntia estetään toimimasta sotessa, ja kun sitä ei tulla määrittelemään kun-
nan tehtäviin, niin kunta ei saa tällä alalla tehdä mitään. No, nyt sitten kuntaa huudetaan
taksiliikenteen järjestäjäksi. Tuntuu hiukan monimutkaiselta tämä ajatuksenjuoksu suh-
teessa siihen terveeseen, toimivaan, luotettavaan ja turvalliseen taksijärjestelmään, joka
meillä tällä hetkellä on.

15.47 Markku Eestilä kok (vastauspuheenvuoro): Arvoisa puhemies! Itse kuulun siihen
joukkoon, joka pitää nykyistä taksijärjestelmää hyvänä, mutta kun näyttää siltä, että laki-
uudistus nyt tulee, ja kun on monta kertaa ja monessa puheenvuorossa nostettu esille se,
että päivystys ei tule toimimaan joissakin paikoissa, niin itse esitin vähän ennakoivasti sen
ratkaisun, millä sitten viranomainen todennäköisesti joutuu puuttumaan asiaan. Kun minä
itse käsitän niin, että liikkuminen on kuitenkin kansalaisten perusoikeus, niin jos ei enää
millään saa julkista liikennettä eikä taksia eikä mitään toimimaan, niin totta kai kansan-
edustajien pitää puuttua tai viranomaisten pitää puuttua. Ja tämmöinen yksinkertainen mal-
li, mihin joudutaan tai voidaan mennä, on tietenkin se, että sitten korvaus annetaan päivys-
tyksestä. En tiedä, onko se mahdollista, mutta minä vain esitän tulevaisuuteen. Emmehän
14



Pöytäkirjan asiakohta PTK 38/2017 vp
me koskaan saa jäädä semmoiseen tilaan, että esitämme ihmisille uhkakuvia mutta kukaan
ei esitä minkäännäköistä ratkaisua. Minusta sekin on väärin.

15.48 Mika Kari sd (vastauspuheenvuoro): Arvoisa rouva puhemies! Täällä kun ei ole
ministeriä paikalla ja ministerin tehtävää hoitaa kansanedustaja Pakkanen ammattiautoili-
jana ja asiantuntijana, niin säästän kyllä arvostamaani edustajakollegaa kysymykseltä.
Mutta ehkä tämmöisenä retorisena kysymyksenä: jos edustaja Pakkasen kuvaama tilanne
tolpalla tapahtuu, että siellä on joko autoja odottamassa kyytiä tai ei ole, jolloin sitten asi-
akas lähinnä odottaa sitä autoa tai ainakin toivoo, että jollain kohtuuhinnalla auton saisi,
niin onko enää olemassa kohtuuhintaa, kun hintakatto poistuu? Silloin kun saatavuus las-
kee ja kysyntä laskee, niin sen yhtälön päässä on myös se, että hinnat nousevat. Ne harvat,
jotka sitten autonsa saavat, saavat kyllä auton, mutta mitä se maksaa sille mökinmummol-
le? Kauhistuttaa ajatellakin tässä vaiheessa.

Tämmöisen liikennekaaripaketin ongelma on se, että täällä on ihan kypsiäkin omenoita
sisällä mutta meidän pitäisi kansanedustajina ostaa myös ne mädät omenat. Ja sen kautta
itse olisin kyllä toivonut näkeväni tästä vielä yhden äänestyksen ja sen jälkeen fiksumman
lain.

Puhemies Maria Lohela: Listalle.

15.50 Jari Myllykoski vas: Arvoisa rouva puhemies! Valiokunnan puheenjohtaja Jalo-
nen on nyt poistunut salista, ja siinä mielessä toivotetaan hänelle sitten muita työtehtäviä
kuin liikennekaaren käsittelyssä läsnäolo.

Minun mielestäni lähtökohtaisesti tässä koko käsittelyssä, kun liikennekaarta on lähdet-
ty uudistamaan, on yksi perusnäkökohta jätetty huomiotta, ja se on tuleva sote-uudistus. Ja
nämä probleemat liittyvät siihen, niin kuin edustaja Eestilä toi kyllä minun mielestäni osal-
taan jo ennakolta esille huolen siitä, onko se sitten kunta vai ei. Tällä hetkellä se on Kan-
saneläkelaitos, joka pyörittää tätä rulettia. Se on meille hirvittävän kallista. Me tarvitsem-
me uudistusta tähän liikennöintiin ja varsinkin niille ihmisille, jotka hoivansa vuoksi ovat
julkisten kulkuvälineiden varassa, ja kun niitä ei ole joukkoliikennemuodossa, niin yhteis-
kunta on käyttänyt taksipalveluja.

Jo edellisessä hallituksessa, missä myös vasemmistoliitto oli mukana, lähdettiin pon-
nekkaasti ajamaan sitä näkökulmaa, että meillä näiden Kela-kyytien uudistusta ruvettiin te-
kemään, ja silloin tehtiin uudistuksia tähän taksipalveluiden saatavuuteen, tuli kimppakyy-
dit ja niin edelleen. Mutta edelleen jäi kehittymätön askel siihen suuntaan, että tällä hetkel-
lä Kela ohjaa taksipalveluja, kun pitäisi olla niin, että siellä keskussairaalassa hoidetaan ne
taksipalveluiden ajanvaraukset juuri siten, että niitä mökkien mummoja ja pappoja voi
mennä kaksi taikka kolmekin yhdellä taksilla. Niin siellä ajanvarauksessa jo tehdään se
suunnitelma, kuinka palvelu toteutetaan sinne Nakkilan Mäkirinnantielle, mistä ne Eino ja
Kerttu tulevat kyytiin, ja sitä kautta pystytään hyödyntämään nykyisen taksikapasiteetin te-
hokkaampaa käyttöä ja sitä, että ihmiset voivat sitten sieltä keskussairaalasta tullessaan
poiketa vielä kauppaankin samalla reissulla.

Meillä on paljon semmoista ajattelua, mikä olisi tässä liikennekaaressa pitänyt huomi-
oida jo suunnitteluvaiheessa. Nyt lähdettiin vain markkinatalousmielessä uudistamaan tätä
palvelukonseptia ja unohdettiin todellakin se... Edustaja Kari hyvin sanoi, että vähän ha-
puilevaa on ollut — niin kuin minäkin sanoin — tämä harmaan talouden torjunta. Jo heti,
15



Pöytäkirjan asiakohta PTK 38/2017 vp
totta kai, ne leikkaukset näyttivät sen, mitä mieltä hallitus on harmaasta taloudesta. Men-
nään mieluummin markkinat edellä ja unohdetaan se, että liiketoiminnasta pitää tulla myös
tuloja valtiolle ja valtio on se, joka sitten mahdollistaa näille kansalaisille, jotka ovat tu-
kien varassa ja erityisesti hoivapalvelujen saatavuuden osalta keskiössä, näillä verotuloilla
niitä kuljetuspalveluita, mitä ei joukkoliikenne voi mahdollistaa.

On todellakin tärkeää, että nämä kiintiöt ovat keskiössä, tämä päivystysvelvollisuus ja
niin edelleen, mutta kun tätä keskustelua käy tuolla omassa kunnassa, niin täytyy sanoa,
että tähän nykyjärjestelmään olisi tarvinnut saada todellakin jotakin sellaista jenkaa, että
päivystysvelvollisuus ja kyytien saatavuus olisivat parempia. Monesti haja-asutusalueilla,
pienissä kunnissa taksiyrittäjien leipä tulee päivällä ajetuista hoivapalvelukyydeistä ja kou-
lukyydeistä. Ja se liiketoiminta on sen verran kannattavaa siinä kohtaa, että sitten nämä il-
lalla saatavat palvelut ovatkin paljon heikompia, ja silloin tullaan siihen tilanteeseen, että
onko se ambulanssi vai taksi tai joku muu kuljetusmuoto. Näitä olisi pitänyt kyllä enem-
män pohtia jo lähtiessä tähän liikennekaareen ja täyttää enemmän sitä yhteiskunnallista
palveluvelvoitetta.

Mutta tämä malli ei nyt sitä tuota. Meille tulee markkinatalousmalli, joka ei takaa kai-
kille kansalaisille yhdenvertaisia palveluja. Minä näen jo sieluni silmin Helsingissä pikku-
joulujen aikaan sen, kun tolpalle tulee kuljettaja, joka huutaa, että kenellä on sata euroa, ja
kun joku nostaa käden pystyyn, niin sanotaan, että kyyti on täällä sinulle, ellei joku huuda,
että minä maksan satakaksikymppiä lähtörahaa, ja loppu menee sitten tätä rataa. Tämä ai-
van varmasti on selvää, että näin tapahtuu. Ja kuka ei tulisi sieltä haja-asutusalueelta 60 ki-
lometrin päästä tuottamaan palveluja siihen parhaaseen aikaan jättäen sen oman alueensa
ja oman kuntansa vaille julkista liikennettä eli taksipalveluja?

15.55 Satu Taavitsainen sd: Arvoisa puhemies! Otan vielä esille tässä yhden asiantunti-
jan, joka tuolla valiokunnassa kävi kertomassa näkemyksiään, ja se on sosiaali- ja terveys-
ministeriö. Tässä heidän lausunnossaan sanotaan näin: "On kuitenkin huomattava, että eh-
dotettujen muutosten taloudellisia vaikutuksia on mahdoton arvioida tarkasti etukäteen.
Esitys sisältää riskejä siitä, että kustannukset tulevat vähenemisen sijasta nousemaan.
Joukkoliikenteen reitti- ja kutsuliikennelupavaatimusten poistamisella ja taksien asema-
paikkakiintiöistä luopumisella voidaan arvioida olevan markkinoita keskittäviä vaikutuk-
sia. Liikennepalvelujen saatavuus voi heikentyä ja matkakustannukset nousta erityisesti
harvaan asutuilla seuduilla sekä kasvukunnissakin hiljaisempana matkustusaikana. Lisäk-
si, jos julkisen liikenteen esteettömät ratkaisut tosiasiassa vähenevät, seurauksena voi olla
asukkaiden muuttoja keskustaan tai siirtymistä palveluasuntoihin tai laitoksiin, mikä myös
osaltaan lisäisi kokonaistaloudellisia vaikutuksia."

Mielestäni nämä ovat sellaista puhetta, tekstiä ja asiantuntijoitten näkemyksiä, jotka oli-
si pitänyt ottaa huomioon. Näistä puhuimme valiokunnassa, mutta en kerta kaikkiaan ym-
märrä, miksi mitään näitä, tätä suurta pinkkaa, joka tässä on, ei otettu huomioon.

Kannatan Katja Taimelan tekemää äskeistä ehdotusta.

15.57 Eeva-Maria Maijala kesk: Arvoisa puhemies! Edustaja Myllykoski toi hyvin esil-
le sitä, että nykytilanne taksipuolellakaan ei ole ongelmaton, ja todellakin tulevan sote-uu-
distuksen hän toi hyvin esille. Tämä tarkoittaa sitä, että uudistusta tarvitaan näissä asioissa.
Sen takia onkin hyvä, että nyt tämän uuden esityksen myötä me pystymme yhdistämään
taksin, Kelan, tavaroitten ja postin kuljetuksen, eri palveluitten hoitamisen samalla kulje-
16



Pöytäkirjan asiakohta PTK 38/2017 vp
tuksella ja kyydillä. Elikkä nämä on todella otettu tässä esityksessä huomioon ja mahdol-
listettu se, että nykyinen tilanne voitaisiin ottaa huomioon ja mentäisiin sen mukaan sitten
kohti huomista päivää.

Kiinteä toimipaikka nyt varsinaisesti poistuu, mutta samanaikaisesti meillä myöskin
mahdollisuus aloittaa yritystoiminta helpottuu. Elikkä minä uskon, että meille tulee tähän
toimintaan myöskin mukaan muita, ei niin kokopäiväisiä, vaan osa-aikaisia monialayrittä-
jiä, jotka voivat tukea sitten niissä tilanteissa, kun on vähemmän näitä palveluja käytössä.
Ja jos kerran siellä taajamassa jotakin taksikyytiä enempi tarvitaan, on ihan hyvä, että tak-
sikuskit saavat siellä niitä tuloja, sillä ei ole kenenkään etu sekään, että se taksikuski joutuu
joutilaana päivystyksessä odottamaan eikä saa siitä mitään tuloja. Tuloja tarvitaan kaikille.

Harmaata taloutta on estettävä. Se otettiin tässä asiassa koko ajan esille, ja mietittiin, mi-
ten sen kanssa toimitaan. Sitä tullaan myöskin seuraamaan nytten tässä todella paljon, että
se varmasti voidaan estää. Harmaa talous on ollut meillä hyvin monessa eri asiassa esillä
tämän hallituskauden aikana, ja varmasti sitä tullaan estämään ja sen poistamiseksi tullaan
tekemään paljon töitä.

Meillä on kotona kolme autoa, lähimpään taksiin on matkaa 30 kilometriä, enkä minä
panisi ollenkaan pahakseni, vaikka minä voisin joskus käyttää jonkun muunkin autoa jon-
kunlaista järkevää korvausta vastaan, mutta ei minulla ole tänä päivänä varaa maksaa sitä,
että se taksi tulee ensin meille sieltä 30 kilometrin päästä ja sen jälkeen minun pitää alkaa
maksamaan vielä matka siitä [Puhemies koputtaa] sitten erikseen.

15.59 Sirpa Paatero sd: Arvoisa rouva puhemies! Tämä uudistus digitaalisuuden osalta
on erittäin kannatettava, mutta kyllä täytyy hämmästellä, kun huolta on tässäkin kohtaa —
juuri luin sähköpostia, jossa kuljettajat ja taksiyrittäjät ovat huolissaan hinnan osalta, kou-
lutuksen osalta, saatavuuden osalta ja turvallisuuden osalta — mistä löytyvät ne asiantun-
tijat, jotka oikeasti tukevat hallituksen esitystä näiltä osin. [Katja Taimela: Liikenne- ja
viestintäministeriöstä!] Tämä on vähän samalla tavalla kuin sote-uudistus: kukaan varsi-
naisesti käytännön työtä tekevä ei tue sitä. Tämä on hallitukselle hyvin tyypillinen uudis-
tus: yhtään ammattilaista, joka tukisi tätä hallituksen esitystä, ei ole löytynyt.

Otin puheenvuoron siitä syystä, että minusta on mielenkiintoista, että kun tämä hallitus
haluaa kunnilta pois jätehuollon, työterveyshuollon, sosiaali- ja terveydenhuollon palve-
lut, neuvolatoiminnan — kaiken — niin sitten he haluavat sinne taksit niin, että veronmak-
sajien rahoilla ruvettaisiin tukemaan järjestelmää, jossa taksit huolehdittaisiin kuntien
osalta. Enää en ymmärrä tätäkään logiikkaa. Minä olin kuvitellut, että taksit jos mitkä toi-
mivat markkinatalouden ehdoilla, niin kuin tähänkin asti, ja he itsekin ovat sitä mieltä,
mutta tämä järjestelmä, minkä edustaja Maijalakin äsken toi esille, kyllä todellakin ajaa ny-
kyisiä taksiyrittäjiä konkurssiin, työttömäksi ja antaa mahdollisuuden silppu-, pätkätöihin
niille ihmisille, jotka oikeasti hankkivat elantonsa jostain muualta ja sitten toisena työnä tai
kolmantena työnä kerätäkseen viikon palkan kasaan ajavat taksia. Mutta minä olisin aja-
tellut, että tulevaisuudessakin taksiyrittäjä olisi ihan oma ammattikuntansa, jossa oikeasti
voisi nauttia siitä työstä, arvostuksesta, tehdä sitä ja saada siitä koko elämän suolansa sekä
rahansa.

16.01 Eeva-Maria Maijala kesk (vastauspuheenvuoro): Arvoisa puhemies! Nyt on jo
pakko sanoa edustaja Paaterolle, että kyllä tässä on tarkoitus, että yrittäjät saisivat jatkossa
paremmat tulot omasta työstänsä elikkä että heillä olisi töitä kokoaikaisesti, että sitä jouti-
17



Pöytäkirjan asiakohta PTK 38/2017 vp
lasta odottamisaikaa saataisiin vähemmäksi ja silloin, kun töitä on, sitä työtä pystyttäisiin
kunnolla tekemään ja erittäin paljon.

Toinen on sitten se, että kunnille ei todellakaan ole tarkoitus alkaa siirtämään minkään-
laisia taksipalvelutoimintoja. Ei ole.

16.02 Markku Pakkanen kesk: Arvoisa rouva puhemies! Nyt täytyy puoluekollegaa vä-
hän siinä mielessä terävöittää, että ei tämä nykyinen esitys kyllä millään lailla olemassa
olevien yrittäjien taloutta paranna, mutta voihan siitä aina toiveita esittää.

Kyllä tällä esityksellä, edustaja Paatero, kannattajia on. Täällä salissa tulee olemaan val-
tava määrä kannattajia tälle esitykselle. Moni asiantuntijahan on pitänyt tästä paljon hyviä
esityksiä. Moni kuluttaja on sanonut, että joo, hieno homma, hinnat laskevat. Kyllä tälle
asialle kannattajia on, ei siitä kannata olla huolissaan, mutta siitä ollaan samaa mieltä, onko
tämä uudistus hyvä alan toimijoille. Ja miten sitten tulevaisuudessa kunnat ja kaupungit tä-
hän suhtautuvat? Miten suhtautuu Kela? Siitä haluaisinkin mainita, kun edustaja Mylly-
koski otti Kela-keskustelun tähän mukaan, että taksithan ovat jo nyt tehneet Kelan kyytien
yhdistelyssä merkittäviä säästötoimenpiteitä Kelan kanssa nykytilanteessa, mutta aika
näyttää sitten, onko se mahdollista tulevaisuudessa. Siellä on puhuttu kymmenien miljoo-
nien säästöistä tällä hetkellä julkisessa liikenteessä, mitkä ovat Kela-korvattavia kyytejä,
mutta aika näyttää tosiaan, mikä on tulevaisuus.

Edustaja Kari omassa hyvässä puheenvuorossaan kysyi, mikä on kohtuuhintainen taksi-
kyyti. Tämä on vähän hankala sanoa, kun jossain kohtuu on liikaa, jossain kohtuu on liian
vähän. Itse sanoisin, että suomalainen taksi suomalaisen kuluttajan hintatasoon nähden on
kilpailukyinen. Ei se Euroopan halvinta ole, mutta ei olla myöskään Euroopan kalleimpia.
Jos verrataan meidän maamme muuta hintatasoa, palkkatasoa, autojen hintaa ja näitä ve-
roasioita, niin kyllä ihan kilpailukykyisiä Suomessa ollaan tällä hetkellä.

No, kyytien yhdistäminen on onnistunut tähänkin asti, mutta lainsäädäntö ei vain mah-
dollista tänä päivänä elintarvikkeitten, pakettien, henkilöitten, sairaitten ihmisten kuljetta-
mista samassa autossa samalla kertaa. Mutta myöskään tähän tässä lakiesityksessä ei ha-
luttu puuttua, elikkä kyllä tässä vielä korjattavaa riittää.

Keskustelu päättyi ja asian käsittely keskeytettiin.
18


