















































DEM591A.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

13. Hallituksen esitys eduskunnalle laeiksi toimeentulotuesta annetun lain ja toimeentulo-
tuesta annetun lain muuttamisesta annetun lain sekä eräiden niihin liittyvien lakien muut-
tamisesta

Hallituksen esitys HE 217/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 13. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.40 Anna Kontula vas: Arvoisa puhemies! Tässä on taas hyvä esimerkki siitä, kuinka
moneen kertaan paikattuja järjestelmiä on hyvin vaikea uudistaa niin, ettei samalla revit-
täisi lisää reikiä. Ja vaikka minä periaatteessa suhtaudun oikein positiivisesti siihen, että
toimeentulotuen perusosan myöntäminen siirtyy Kelaan, niin tähän edelleen liittyy useita
sellaisia avoimia kysymysmerkkejä, joihin pitää suhtautua erittäin vakavasti.

Tässä lakiesityksessä kiinnitetään huomiota siihen perusratkaisuun, joka on tehty, että
kaikki toimeentulohakemukset menisivät ensin Kelaan ja sitten täydentävän ja ehkäisevän
toimeentulotuen osalta, joita jatkossakin haettaisiin kunnista, ne ikään kuin lähetettäisiin
Kelasta sitten sinne eteenpäin. On huomattu, että kaikissa yhteyksissä tämä ei toimi, koska
Kelassa eletään virka-ajassa ja toimeentulotukea joudutaan joskus myöntämään kiireelli-
senä, vaikkapa jopa keskellä yötä.

On ansiokasta, että tämä on huomattu, mutta minä haluaisin tuoda esille myös sellaiset
tilanteet, joihinka tässä esityksessä ei vielä puututa ja joissa myös tämä perusratkaisu on
erittäin ongelmallinen. Nimittäin silloin, kun henkilö on tilanteessa, jossa hän tietää jo etu-
käteen, että tarvetta perustoimeentulotuelle ei ole vaan ainoastaan ehkäisevälle tai täyden-
tävälle toimeentulotuelle, näissäkin tilanteissa me siis pyöräytämme paperit kokonaisuu-
dessaan ensin Kelan kautta ennen kuin ne tulevat sinne kuntiin käsittelyyn, mikä lisää mer-
kittävästi niitä portaita ja hidastaa asian käsittelyä luonnollisesti. Tällainen tilanne, jossa
tiedetään aivan varmasti, että perustoimeentulotuelle ei ole tarvetta, on esimerkiksi hau-
tauskuluihin haetun toimeentulotuen osalta. Henkilö, joka on jo edesmennyt, todennäköi-
sesti ei ruokarahaa tule tarvitsemaan, sen me tiedämme, ja siitä huolimatta hautauskuluihin
haettavaa täydentävää toimeentulotukea pitäisi hakea ensin toimittamalla asiakirjat Ke-
laan — mikäli minä tämän suunnitelman olen nyt oikein ymmärtänyt.

Minun mielestäni on positiivista ja hienoa, että tässä nyt käsillä olevassa esityksessä py-
ritään purkamaan sellainen mekanismi, että ihmisen paperit siirtyisivät kuntiin ikään kuin
automaattisesti silloinkin, kun henkilö ei halua toimeentulotukitarvettaan kunnissa käsitel-
 Tarkistettu
4.0



Pöytäkirjan asiakohta PTK 106/2016 vp
tävän eikä ole ilmaissut haluaan ehkäisevän taikka täydentävän toimeentulotuen hakemi-
seen. Meillä on paljon pieniä kuntia ja voi hyvin olla tilanteita, joissa ihminen ei halua esi-
merkiksi oman kuntansa viranomaisten tietoon omaa taloudellista tilannettaan tai jostakin
muusta syystä ei halua sitä rahaa, mikä sieltä mahdollisesti olisi saatavissa. Ihmisten auto-
nomian kunnioittaminen silloinkin, kun he ovat toimeentulotukiasiakkaita, on pelkästään
positiivinen asia ja ansio tälle hallituksen esitykselle.

Samassa yhteydessä on kuitenkin pohdittava, miten ratkaistaan sitten se, että ihmiset yli-
päätään ovat tietoisia siitä, että heillä olisi oikeus ehkäisevään tai täydentävään toimeentu-
lotukeen, jos sitä haetaan kokonaan eri instanssista kuin mistä he ovat tottuneet perustoi-
meentulotukea hakemaan ja jos tässä instanssissa ei ole resursseja samanlaiseen sosiaali-
ohjaukseen, joka perinteisesti on yritetty pitää osana toimeentulotuen myöntämisprosessia
kunnissa. No, okei, sähköisen menettelyn yleistymisen myötä on mahdollista hakea toi-
meentulotukea monessa kunnassa niin, ettei tapaa ketään sosiaalialan ammattilaista. Mutta
useimmissa pyritään kuitenkin siihen, että siellä on edes joku, joka tsekkaa myös sitä ko-
konaistilannetta. Ja tähän ainakaan toistaiseksi Kelan suunnitelmat eivät anna vastausta.

Tämä uudistus ei myöskään ratkaise niitä kaikkein pahimpia toimeentulotukeen liitty-
viä ongelmia, jotka liittyvät siihen byrokratiaviidakkoon, mitä toimeentulotuen hakemi-
nen edellyttää. Minä itse tein tänään toisen itseoikaisupyynnön samasta päätöksestä, jossa
henkilöltä oli evätty toimeentulotuki sen takia, että virkailija oli tilinauhasta lukenut mii-
nukset plussaksi: henkilöllä oli tili tonnin miinuksella, ja hän oli katsonut, että täällähän on
tonni rahaa, ja mätkäissyt kieltävän päätöksen. Ja näitä on paljon, näitä on tosi paljon. Ha-
kemukset ovat pitkiä, ne saattavat olla kymmeniä sivuja, ja siitä huolimatta se turva, että
sinä saat sieltä sitten asiasi hoidettua oikein ja sen perusturvasi ulos, ei ole mitenkään var-
ma.

Tästä johtuen minuun ovat aika paljon ottaneet hätääntyneet ihmiset yhteyttä, että mites
nyt käy, kun Kelaan siirtyy, mitä tapahtuu. Sitten minä koetan soitella Kelan viranomaisil-
le, että tietääkö joku jotain, ja kukaan ei tiedä yhtään mitään, ja tässä on enää pari kuukaut-
ta muutokseen aikaa. Ihmisten huoli on täysin perusteltua, koska useimmat heistä ovat kan-
tapään kautta kokeneet sen, että asiat voivat mennä pahasti pieleen. He voivat jäädä ilman
tukea, tai tuki, niin kuin tässä tapauksessa, jota minä tänään käsittelin, voi venyä viikkoja
siitä, mitä alun perin oli odottanut, ja sitten on ilman rahaa sen ajan. Sen takia tämä tiedo-
tus ulospäin pitäisi saada myös toimimaan. Minä ainakin toivon, että siellä Kelassa sisäi-
sesti ovat speksit jo kunnossa.

Toinen keskeinen iso ongelma, joka liittyy toimeentulotukeen, on se, että kunnissa
myönnettäviin harkinnanvaraisiin eriin liittyy hyvin voimakas säästöpaine, ja tämä on ol-
lut ongelma meillä koko toimeentulotukijärjestelmässä jo niin kauan kuin minä olen sen
kanssa ollut tekemisissä jollakin lailla eli ainakin 90-luvun alusta alkaen. Sosiaalityönteki-
jät ovat katkeria siitä, että tilanteissa, joissa he näkevät selvästi, että perheiden taikka yk-
silöiden asemaa voitaisiin auttaa pienillä rahasummilla, pienillä harkinnanvaraisilla tuilla,
tätä ei kuitenkaan voida tehdä sen takia, että ohjeistukset kunnan taloudenhoidon puolelta
ovat niin tiukkoja, että harkinnanvaraisiin ei ole varaa. Se meidän täytyy ratkaista — jos ei
tässä yhteydessä, niin sitten jossakin muussa.

18.48 Anneli Kiljunen sd: Arvoisa herra puhemies! Ensinnäkin tämän hallituksen esityk-
sen pohjalta ihmisellä on mahdollisuus hakea Kelasta perustoimeentulotuki, ja sen jälkeen
2



Pöytäkirjan asiakohta PTK 106/2016 vp
tämä täydentävä ja harkinnanvarainen toimeentulotuki haetaan Kelasta. Tämä problema-
tiikka, joka liittyy Kelaan, on aivan aito, niin kuin edustaja Kontula toi esille äsken.

Ensinnäkin, Kelassa tilanne on sellainen, että jatkossa nämä päätökset tullaan tekemään
keskitetysti muutamissa toimipisteissä, minkä seurauksena se kunnissa oleva aito tieto
väestöpohjasta ja alueesta jää käytännössä saamatta. Se käytännössä voi tehdä sen riskin,
että meille syntyy tilanne, jossa ihmiset hakevat perustoimeentulotukea ja heidän elämän-
tilannettaan ei tunnisteta Kelassa ja silloin joko syrjäytymisen riski tai työttömyys tai mie-
lenterveysongelmat tai muut ongelmat jäävät tunnistamatta. Sen takia Kelassa täytyy nyt
sitten vahvasti myös kehittää niitä tunnistimia, joilla tunnistetaan nämä erilaisessa elämän-
tilanteessa olevat ihmiset, jotta meille ei sitten tämän perustoimeentulotuen takia jää jon-
nekin pimentoon ihmisiä, jotka eivät saa sitä palvelua, sosiaalipalvelua, mihin he olisivat
oikeutettuja ja mihin heillä olisi tarvetta.

Toinen asia, mikä Kelan kohdalta on myös ehdottoman tärkeää, on se, että — aivan ku-
ten täällä sanottiin — nämä Kelan hakemukset ja toimeentulotukihakemukset ovat erittäin
monimutkaisia, monisivuisia ja niitten täyttäminen ei ole mitenkään yksiselitteistä ja sel-
vää. Ja tästä syystä myös näihin hakemuksiin liittyvä ohjaus, neuvonta pitää turvata joko
Kelan paikallistoimistoissa tai sitten muualla. (Puhemies koputtaa) — Puhemies, tulenko
jatkamaan?

Ensimmäinen varapuhemies Mauri Pekkarinen: Edustaja voisi siirtyä puhujapönttöön.
(Puhuja siirtyi puhujakorokkeelle)

Muutama asia vielä.
Nyt on ehdottoman tärkeätä, että Kela lähtee kehittämään sisällöllisesti erilaisia tunnis-

te-elementtejä, joilla se pystyy löytämään sitten ne ihmiset, joilla on riski syrjäytyä yhteis-
kunnan ulkopuolelle. Näitä ovat muun muassa pitkäaikaistyöttömät nuoret, ja sitten jos on
mielenterveysongelmia, päihdeongelmia tai on sellainen elämäntilanne, että ei yksinkertai-
sesti pysty itse puhumaan niistä asioista, silloin pysyy tavallaan tämän perustoimeentulo-
tuen rattaissa eikä sitten saa niitä tarvittavia muita palveluja, joita kunnissa on tähän men-
nessä pystytty kuitenkin monessa tilanteessa antamaan. Tämä edellyttää myös sitten, kun
henkilö hakee täydentävää tai harkinnanvaraista toimeentulotukea, kunnan ja Kelan erit-
täin hyvää yhteistyötä. Ja se ei saa tarkoittaa sitä, että se yhteistyö on ainoastaan siellä, mis-
sä tämä perustoimeentulotukihakemus käytännössä tehdään, vaan että meillä myös paikal-
listasolla Kela kehittää ohjeistusta, neuvontaa niitten palveluiden saamiseen, että ihminen
saa myös sosiaalipalvelun piiristä ne kaikki tarvittavat palvelut, mihin hänellä on oikeus.

Toinen asia, mikä Kelalle tulee — tässä tulee Kelalle paljon vaatimuksia — on se, että
Kelassa pitää myös lähteä kehittämään sosiaalityön osaamista, joka on vähän toisentyyp-
pistä osaamista kuin sosiaaliturvaan liittyvä osaaminen, eli nimenomaan sosiaalipalvelui-
hin liittyvää ohjausta, neuvontaa. Sitä kautta Kelan pitää myös tunnistaa siellä omalla
alueella oleva sosiaali- ja terveydenhuollon palveluiden verkosto ja sitä kautta myös osata
ohjata ihmiset oikeitten palveluitten pariin.

Olen itse tehnyt toimeentulotukityötä noin 15—18 vuotta ja olen suhtautunut hyvin
kriittisesti tähän toimeentulotuen perusosan siirtoon Kelaan, mutta haluan nyt sitten kui-
tenkin uskoa siihen, että nämä järjestelmät kehittyvät ja Kela kehittyy ja sitten ne tunnis-
tearvot kehittyvät sellaisiksi, että meidän yhteiskunnassa nämä kaikkein riskialtteimmat
3



Pöytäkirjan asiakohta PTK 106/2016 vp
ihmiset eivät syrjäydy meidän yhteiskunnan ulkopuolelle tämän toimeentulotukijärjestel-
män takia.

18.53 Eeva-Johanna Eloranta sd: Arvoisa puhemies! On hyvä, että tämä viime kaudella
valmisteltu perustoimeentulotuen maksatus Kelalle nyt toteutuu. Kelalla on muutokseen
hyvin valmistauduttu, ja siirto varmaankin sujuu hyvin. Näin olemme valiokunnassa kuul-
leet.

Asiakkaiden tavoittamiseen ja tukemiseen pitää todellakin kehittää nyt uusia keinoja,
koska näitä täydentävää ja ehkäisevää toimeentulotukea koskevia toimintatapoja pitäisi
uudistaa, jotta tuki toimii aiempaa paremmin sosiaalityön välineenä. Nyt kun asiakkaan it-
semääräämisoikeus ja asiakkaan asema vahvistuu ja valinnanvapauskin lisääntyy sen suh-
teen, haluaako asiakas sitten hakea täydentävää tai ehkäisevää toimeentulotukea, niin ni-
menomaan heikompien asiakasryhmien osalta tämä on riski, ja sen takia on tärkeää, että
kehitetään noita uusia toimintatapoja. Täytyy kuitenkin muistaa, että kunnilla on jatkossa-
kin tärkeä rooli tosiaankin tässä täydentävässä ja ehkäisevässä toimeentulotuessa. Siinä
mielessä onkin hyvä, että nyt sosiaalityöntekijöiden voimavaroja sitten vapautuu tähän oi-
keaan sosiaalityön tekemiseen, pois tästä pelkästä rahan myöntämisestä.

18.54 Outi Alanko-Kahiluoto vihr: Arvoisa herra puhemies! Tämä perustoimeentulotu-
en siirto Kelan maksettavaksi on asia, jota itsekin olen pitkään ajanut, ja pidän sitä sinänsä
erittäin hyvänä asiana, koska se helpottaa niiden ihmisten asemaa, jotka ovat oikeutettuja
toimeentulotuen perusosaan, jotka saavat jotakin etuutta Kelan kautta mutta jotka eivät
osaa sitä toimeentulotukea itse syystä tai toisesta hakea. Näiden ihmisten asema nyt tämän
lakiesityksen myötä helpottuu. Kiitän hallitusta lämpimästi siitä, että viette eteenpäin tä-
män asian, jota mekin olemme viime vaalikaudella olleet pontevasti ajamassa.

Mutta on aivan selvää, että kun Suomessa sosiaaliturvajärjestelmä on monimutkainen,
niin maailma ei tällä lakiesityksellä todellakaan tule valmiiksi sen vuoksi, että toimeentu-
lotuki liittyy hyvin läheisesti esimerkiksi siihen, kuinka ja mistä ja kuinka paljon asumis-
tukea maksetaan. Eli kun Kelan yleinen asumistuki ei useinkaan riitä todellisen vuokran
maksamiseen, niin ihmiset joutuvat hakemaan sosiaalitoimistosta elikkä sieltä kunnasta
sitä asumistuen loppuosaa, ja kun mitään subjektiivista oikeutta ei ole siihen, että henkilö
saisi koko sen jäljelle jäävän vuokran osan sieltä toimeentulotuesta, niin se, mikä tässä
kohtaa pitäisi ehdottomasti varmistaa, on se, että kansalaisia ei jatkossa kohdella hyvin eri-
arvoisella tavalla tässä toimeentulotuen kautta maksetussa asumistuessa riippuen siitä,
missäpäin Suomea he asuvat. Peräisin sitä, että käytäisiin julkista keskustelua siitä, mikä
on asumistuen suuruus missäkin ja millä perusteella se kunnan kautta maksettava osuus jat-
kossa määräytyy. Viittaan esimerkiksi siihen keskusteluun, että Kelan väistyvä pääjohtaja
Hyssälä on esittänyt julkisuudessa, (Puhemies koputtaa) että jatkossa puolet asumistuen
kustannuksista siirtyisi kuntien maksettavaksi. Tämä on erittäin iso periaatteellinen kes-
kustelu, erittäin suuri köyhyyskeskustelu. (Puhemies koputtaa) Siitä pitäisi ehdottomasti
käydä julkista keskustelua.

18.57 Arja Juvonen ps: Arvoisa herra puhemies! Tämän hallituksen esityksen mukaan
perustoimeentulotuen myöntäminen ja maksaminen siirretään Kansaneläkelaitoksen hoi-
dettavaksi, ja tästäkin asiasta on eduskunnassa puhuttu hyvin hyvin pitkään. Eli jatkossa
Kela on järjestämisvastuussa perustoimeentulotuesta. Kela vastaa kaikista perustoimeen-
4



Pöytäkirjan asiakohta PTK 106/2016 vp
tulotukeen liittyvistä toimeenpanoon, neuvontaan ja harkintavaltaan liittyvistä tehtävistä.
Kunta on järjestämisvastuussa täydentävän ja ehkäisevän toimeentulotuen myöntämisestä
sekä perusosan alentamisen yhteydessä tehtävästä suunnitelmasta. Tämän lakiesityksen ta-
voitteena ei ole muuttaa toimeentulotuen tasoa eikä tuen myöntämisperusteita.

Täällä, edustaja Kontula, kerroitte olleenne Kelaan yhteydessä ja pohditte sitä, onko
kaikki valmista tälle suurelle muutokselle. Kelan toimintakertomuksessa kerrotaan ja
myös sosiaali- ja terveysvaliokunnassa meille on usein kerrottu, että Kelassa on ollut Toi-
meentulotuki 2017 -hanke jo vuoden 2014 syksystä asti ja se on edennyt aikataulussa. Siel-
lä on tehty kovasti työtä sen eteen, että tämä muutos olisi sujuva, ja myös Kela omilla si-
vuillaan tiedottaa, että edelleen on myös sähköinen palvelu ja asiakkaiden palvelussa myös
puhelinpalveluja. He myös kertovat, että hyvissä ajoin tiedotetaan sitten asiakkaille näistä
mahdollisista muutoksista. Mutta eihän koskaan kaikki välttämättä niin helposti tapahdu,
eli varmasti on se tiedottaminen ja ohjeistaminen ja neuvominen edelleen tärkeää, ja sitten
pitää muistaa, että kaikilla ei ole mahdollisuutta siihen sähköiseen asiointiin. Ehkä tämä on
myös sellainen asia, josta myös on puhuttu, että kuinka vaikea on sitä toimeentulotukea
loppujen lopuksi hakea, että olisiko tämä hieman matalampi kynnys hakea.

2013 oli 247 000 taloutta ja niistä 93 prosenttia perustoimeentulotuen piirissä, eli siinä
mielessä hyvin tärkeä asia. Hienoa, että se on edennyt.

18.59 Hannakaisa Heikkinen kesk: Arvoisa herra puhemies! Tällä hallituksen esityksel-
lä on siis tarkoitus täydentää jo aiemmin hyväksyttyä lainsäädäntöä, jonka perusteella pe-
rustoimeentulotuen myöntäminen ja maksaminen siirtyy Kelalle, ja sitten lisäksi tähän si-
sältyi joitakin kokonaan uusia säännöksiä.

Mutta oikeastaan, arvoisa puhemies, pyysin tämän puheenvuoron siksi, koska ilolla
kuuntelin edustaja Kiljusen asiantuntevaa huolta, jonka me kaikki jaamme, siitä, että ai-
dosti sitten, kun tämä perustoimeentulotuen myöntö siirtyy Kelalle, siellä pystytään ny-
kyistä paremmin, kattavammin ja koko Suomessa yhtenäisesti ja laadukkaasti luomaan sel-
laiset käytänteet, että me tunnistamme erityisriskissä olevat ihmisryhmät — ja nuoret pit-
käaikaistyöttömät ovat todellakin tällainen ihmisryhmä — jotka eivät hyödy pelkästään
tämmöisen hakuprosessin helpottumisesta, ja että aidosti myös pystyttäisiin ohjaamaan
muuta tarvittavaa tukea. Tällä hetkellähän tuo tilanne ei hyvin tasalaatuinen meillä Suo-
men kunnissa ole, ja sen takia muun muassa tämä perustoimeentulotuen siirtäminen Kelal-
le on haluttu osaltaan tehdä, että me saamme hyvät käytänteet koko Suomeen.

Arvoisa puhemies! Tuohon siirtohaluun liittyy varmasti osiltaan myös se, kuten täällä
edustaja Juvosen puheenvuorossa tuli esille, että Suomessa on paljon ihmisiä, jotka oman
elämäntilanteensa vuoksi olisivat oikeutettuja toimeentulotuen hakemiseen mutta eivät
joko osaa taikka sitten leimaantumisen pelossa eivät tavallaan ilkeä tuota tukea hakea. Sen
takia tämä toimeentulotuen siirto Kelalle on erittäin kannatettava asia.

19.01 Tuula Haatainen sd: Arvoisa herra puhemies! Tämähän todellakin on esitys, joka
nyt on jatkoa edellisen hallituksen päätöksille, ja toimeentulotuen siirto Kelalle varmasti
vähentää sitä, että ihmiset eivät hae, koska nythän tätä alikäyttöä on ilmiselvästi olemassa,
että kaikki ne ihmiset, jotka ovat oikeutettuja toimeentulotukeen, eivät sitä kykene saa-
maan eivätkä ole sen piirissä. Sitä kautta tietysti köyhyyden ongelman hoitamisessa tämä
on tervetullut ja hyvä asia.
5



Pöytäkirjan asiakohta PTK 106/2016 vp
Mutta sitten, mikä koskee tätä ennalta ehkäisevää toimeentulotukea, niin kun se jää kun-
tiin, niin tämä tulevaisuudenkuvahan on se, että pitää ratkaista, mikä tulee olemaan näillä
tulevilla sosiaali- ja terveydenhuollon suurilla alueilla — maakunnista puhutaan hallituk-
sen lausunnolla olevassa esityksessä — ja tässä on kuitenkin edessä tältä osin vielä taas jär-
jestelmän ja hallinnollinen muutos, jos nämä asiat menevät sitten maakunnalle. Tämä kos-
kettaa myös sitä kysymystä, miten työvoimahallinto- ja työllisyyspolitiikkaa hoidetaan,
mitkä roolijaot siinä sitten on kuntien ja tulevien maakuntien kanssa, ja kun nämä nivou-
tuvat hyvin tiiviisti yhteen, niin tulevaisuuden kannalta tämä asia ei kuitenkaan tällä ole
vielä loppuun asti käsitelty, vaan tässä on vielä näitä hallinnollisia jatkotoimia edelleenkin
soten osalta edessä.

19.02 Anna Kontula vas: Arvoisa puhemies! Jottei jäisi epäselväksi, niin sanon vielä, että
minä pidän erittäin hyvänä sitä, että toimeentulotuen perusosan myöntäminen siirtyy Ke-
laan. Kelan käytännöt ovat huomattavasti inhimillisempiä kuin nykyiset toimeentulotuen
hakemiskäytännöt johtuen siitä, että siellä on monia muitakin väestöryhmiä kuin toimeen-
tulotuen hakijoita.

Sitten tämä alueellinen oikeudenmukaisuus. Kyllä se on tärkeä asia. Pääkaupunkiseu-
dulla jokainen köyhä tietää, että köyhän kannattaa asua Munkassa, koska siellä sossussa on
vähiten jonoa ja sieltä saa helpoimmin rahaa. Ja näinhän sen ei pitäisi olla, vaan silloin kun
puhutaan ihmisten perusturvasta, sen pitäisi olla mahdollisimman yhdenmukainen riippu-
matta siitä, missä ihminen sattuu asumaan.

Mutta sujuvaan muutosprosessiin liittyy myös riittävä tiedotus niille ihmisille, joita uu-
distus eniten koskee, ja sen palautteen perusteella, mitä minä olen saanut, tiedotus ei tällä
hetkellä ole ihan riittävää. On selvää, että asiat tulevat muuttumaan. Suurimman osan toi-
meentulotukea saavien ihmisten kohdalla asiat muuttuvat jo sen takia, että nyt meillä on
kunnissa niin erilaiset hakukäytännöt, erilainen kirjo — minä tiedän, kun eri kunnista ih-
miset pyytävät apua toimeentulotuen hakemiseen — että jos ne yhdenmukaistetaan, niin
väistämättä meillä on satoja kuntia, joidenka asukkaiden suhteen tilanne muuttuu jollakin
tavalla. Minä pelkään, vaikka toiveena on, että alikäyttö sitä kautta vähenisi, että Kela ei
ole yhtä stigmatisoiva kuin sossu ja että siellä nämä pohjatiedot ovat paremmin hallussa, ja
tämän pitkällä tähtäimellä oletetaan vähentävän alikäyttöä, että ainakin alkuun se saattaa
myös lisätä alikäyttöä, että ihmiset eivät ole oikein kartalla siinä, miten näitä tukia haetaan.
Toimeentulotukiasiakkaissa on paljon sellaisia ihmisiä, joille hakeminen on todella vai-
keata ja muutokset ovat vaikeita.

19.04 Arja Juvonen ps: Arvoisa herra puhemies! On ihan pakko nostaa tähän loppuun
vielä asia, mikä tuli nyt mieleeni edustaja Anna Kontulan puheenvuorosta. Käytitte hyvät
puheenvuorot ja nostitte esille sen, miten paljon me kansanedustajat saamme yhteydenot-
toja ihmisiltä. Olisi mielenkiintoista joskus oikeastaan laskea, kuinka paljon niitä yhtey-
denottoja tulee juurikin liittyen näihin, on se sitten toimeentulotuen hakeminen tai mikä
vain yhteiskunnallinen asia, missä ihminen tarvitsee apua — niin, ja vielä sanoitte, että ym-
päri Suomen saatte niitä yhteydenottoja, ja itsekin saan. Aina mietin sitä, että pitäisi olla
huomattavasti enemmän osaamista ja tietotaitoa, että osaisi jokaisen ihmisen neuvoa sinne
oikeaan paikkaan, että mistä sitä apua saadaan. Siinäkin valossa kun pohtii tätä asiaa, niin
onhan meillä paljon tässä yhteiskunnassa tehtävää, että me saamme välitettyä tietoa, mi-
tenkä missäkin tilanteessa toimitaan, ja neuvontaa ja apua. Ihan varmasti meillä on iso ih-
6



Pöytäkirjan asiakohta PTK 106/2016 vp
misryhmä tämänkin myötä vielä tulossa ja saamme itse kukin niitä yhteydenottoja, että mi-
hinkä haetaan ja mitenkä toimitaan. Tämmöinen valtakunnan kuuntelijan rooli tai joku pal-
velupuhelin, mihin ihminen voi soittaa ja kysyä, että miten minä nyt toimisin, meiltä kyllä
minun mielestäni vielä puuttuu, ja se ei ole mikään sosiaalipäivystyspuhelin, mutta joku,
mistä saa sitten sen avun.

19.06 Outi Alanko-Kahiluoto vihr: Arvoisa puhemies! Oli pakko pyytää puheenvuoro,
jonka kirvoitti nyt minun kohdallani puolestaan tämä edustaja Juvosen puheenvuoro. Nyt-
hän on hirveän harmillista se, että hallitus erilaisilla esityksillään lisää niiden ihmisten
määrää, jotka ovat pitkäaikaisesti riippuvaisia toimeentulotuesta sen takia,  että vähim-
mäisetuuksia leikataan ja asumistukea leikataan ja niin edelleen. Toimeentulotukiriippu-
vaisten ihmisten määrä kasvaa, ja vaikka voisin kannattaa tämmöistä valtakunnallista
kuuntelijaa, puhelinpäivystystä, niin ei se kyllä auta niitä ihmisiä, jotka ihan oikeasti tar-
vitsisivat rahaa esimerkiksi välttämättömiin lääkkeisiin. Eli jos saa toimeentulotukea, niin
toimeentulotukimyönnön yhteydessä voi saada esimerkiksi lääkemääräyksen apteekkiin,
mutta jos henkilö ei osaa hakea toimeentulotukea tai hakeutua sinne sosiaalitoimistoon,
niin silloinhan sitä lääkemääräystäkään ei saa. Juuri tästä syystä on erittäin epäviisasta hal-
litukselta se, että leikataan esimerkiksi lääkekorvauksia, jonkalainen esitys meillä nytkin
on sosiaali- ja terveysvaliokunnassa käsillä. Tämäkin hallituksen esitys leikkaa kaikkein
alimpiin tuloryhmiin kuuluvilta ihmisiltä kaikkein eniten — ikääntyneiltä, köyhiltä, paljon
sairastavilta ihmisiltä — ja tämähän on hyvin vastuutonta politiikkaa. Elikkä niitä arvioin-
teja taas kerran täällä peräänkuulutan.

19.07 Arja Juvonen ps: Arvoisa puhemies! Kyllä todella harmillista nyt on — ei tässä pi-
täisi provosoitua, mutta jos sitä tehdään, niin on pakko vastata — että minun mielestäni ei-
vät ne yhteydenotot ole tällä kaudella vähentyneet. Kyllä niitä viime kaudellakin oli, ja kyl-
lä siellä leikkurissa oli lapsilisää ja siellä oli vaikka vallan mitä, ja yhteydenottoja on koko
ajan. Minun mielestäni ihmisten hätä ei tässä maailmassa ole vähentynyt. En halunnut pu-
heenvuorossani tätä asiaa korostaa, vaan ylipäänsä kantaa sen huolen, että on hyvä, että me
vastaamme puhelimeen ja me yritämme auttaa niitä ihmisiä, ketkä sitä hätää kärsivät. Elik-
kä en usko, että yksikään hallitus on sillä tavalla syytön siihen, etteikö ihmisillä hätä olisi.
Aina tehdään vaikeita päätöksiä, ja aina ne koskettavat jotakuta, ja se, jota päätös kosket-
taa, ottaa kyllä yhteyttä — ja se on ihan oikein — ja kysyy neuvoa, mitenkä toimitaan. Elik-
kä tämä oli ihan vilpittömästi ajatukseni, ja halusin myös kiittää Anna Kontulaa. Tiedän,
että olette monen ihmisen asioita ajanut, olemme aikaisemminkin tästä keskustelleet.
Tämä oli puheenvuoroni tarkoitus, mutta pitää nyt varmasti muistuttaa, että pata kattilaa
soimaa ja musta kylki kummallakin.

19.08 Hannakaisa Heikkinen kesk: Arvoisa herra puhemies! Minä en provosoitunut,
mutta käytän tilaisuutta hyväkseni puhua siitä, kuinka tärkeää on, että ihmisille muodoste-
taan kokonaiskuva asioista: miksi tehdään ja mitä itse asiassa ollaan tekemässä.

Maanantaina sain tilaisuuden puhua Siilinjärvellä mielenterveyskuntoutujien ryhmässä
ja kerroin, mitä me olemme sote-uudistuksessa tekemässä. Siellä eräs henkilö sanoi, että
miten te ajattelette, että tämmöisessä tilanteessa pystyttäisiin säästämään 3 miljardia eu-
roa, kun meidän väestön demografinen kehitys on mitä on, että Suomi harmaantuu kovasti.
Sitten käytin tilaisuutta hyväkseni ja kerroin, että me emme ole säästämässä 3:a miljardia
7



Pöytäkirjan asiakohta PTK 106/2016 vp
vaan muokkaamme rakenteita sillä tavoin, että meillä on tulevaisuudessa parempi kyky
vastata kaikenikäisten sosiaali- ja terveyspalveluihin ja hoitaa heitä ja antaa apua yhdeltä
luukulta, ja nimenomaan emme ole säästämässä vaan teemme muutoksia, että kulujen kas-
vukerroin taipuisi sillä tavalla, että ne odotetut 3 miljardin suuruiset menot eivät vuosittain
niin suuresti kasvaisi, vaan niitä pystyttäisiin taittamaan. Annetaan ihmisille voimavaroja
hoitaa itse itseään, muokataan sosiaali- ja terveydenhuollon palveluja sillä tavalla, että me
perusterveydenhuollossa ja perussosiaalipalveluissa pystymme antamaan oikea-aikaista
palvelua niin, että tarvetta erikoistason palveluille, olivatpa ne sosiaali- tai terveydenhuol-
lossa, on vähemmän. Siitä on kyse sote-uudistuksessa: parempia palveluita, oikeaan ai-
kaan ja ihmisten voimaantumista ottaa itse vastuuta enemmän siitä, että voi hyvin (Puhe-
mies koputtaa) ja tekee terveellisiä elämäntapavalintoja.

19.11 Outi Alanko-Kahiluoto vihr: Arvoisa puhemies! Vielä haluan sen lisätä, että Suo-
mihan on saanut jo huomautuksen siitä, että meillä perusturvan taso on liian alhainen. Siitä
huolimatta istuva hallitus leikkaa kaikkein pienituloisimmilta, kaikkia vähimmäisetuuksia
ja kaikkia indeksejä leikataan ja jäädytetään. Kyllä tämä on semmoista politiikkaa, jota vii-
me kaudella ei tehty. Se on kyllä nyt todettava, ja sen ovat monet köyhyystutkijatkin to-
denneet, että viime kaudella näin ei toimittu. Nyt kaikkein köyhimpien köyhyys syvenee ja
pitkittyy. Se on toki hyvä, että toimeentulotuen indeksiin ei kosketa, mutta se on typerää
köyhyyspolitiikkaa ja typerää työllisyyspolitiikkaa, että niiden ihmisten määrää lisätään,
jotka joutuvat toimeentulotukiriippuvaisiksi, ja se on vastuutonta, sellaista ei pitäisi tehdä.

Haluan kyllä vielä sen sanoa edustaja Juvoselle, että ei se ole niin, että ne ihmiset, jotka
kaikkein eniten ovat tuen tarpeessa, osaisivat soittaa tänne meille tai jollekin muulle. Ei se
niin ole. Ne ihmiset välttämättä eivät osaa edes mennä sinne leipäjonoon, ja sen vuoksi pi-
täisi näistä vähimmäisetuuksista pitää huoli.

19.12 Hannakaisa Heikkinen kesk: Arvoisa puhemies! Tässä annettiin korvavoidetta
hallituksen linjauksille ja niitten väärille perusteluille. Haluan kuitenkin muistuttaa, että
viime hallituskauden aikana meille tuli se noin 100 000 työtöntä tähän maahan. Ne lääk-
keet, mitä Suomelle annettiin, vaikka nähtiin, että Suomi sukeltaa yhä syvemmälle, eivät
tainneet olla oikeita. Minusta on oikeutettua se, että tämä hallitus on tehnyt hallitusohjel-
man, jossa realistisesti tunnustetaan suunnanmuutoksen tarve, tehdään kipeitäkin ratkaisu-
ja, perustellaan ne, ja uskon, että sitä kautta saadaan kansalta myös oikeutus näille teoille.

Se, että ihmisille luodaan työpaikkoja, on totta kai pohja-ajatus sille, että meillä on yli-
päätänsä mahdollisuus tarjota perustoimeentuloa, sosiaaliturvaa ja terveyspalveluja ihmi-
sille. Tämä pitää nähdä, että kun Suomea tervehdytetään, taloutta tervehdytetään, niin se on
kaikista paras turva sille, että meillä on jatkossakin mahdollisuus säilyttää ajatus pohjois-
maisesta hyvinvointivaltiosta, jolla on turvaverkot niille, jotka eivät ole yhtä vahvoja kuin
me terveet ja työssä olevat.

19.13 Arja Juvonen ps: Arvoisa puhemies! Kyllähän se muisti palaa pätkittäin. Jos mie-
titään edellistä kautta, edustaja Alanko-Kahiluoto, sanoitte, että ei ollut indeksijäädytyk-
siä, ei ollut leikkauksia. Kyllä siellä taisi olla lapsilisiinkin tulleita leikkauksia, jos minä nyt
en ihan väärin muista.

Ja ihan turhaahan on kuvitella, että täällä kukaan eläisi sellaisessa pumpulissa, että ajat-
telee, että oikeasti ne ovat ne ainoat hätää kärsivät, jotka meihin ottavat yhteyttä ja soitta-
8



Pöytäkirjan asiakohta PTK 106/2016 vp
vat puhelimella. Kyllä minä olen elämässäni kohdannut hyvinkin huonokuntoisia ja huo-
nossa asemassa olevia ihmisiä ja tiedän sen, mikä on sellaisen ihmisen kohtalo, jolla ei
vaikka ole edes sitä kännykkää, jolla soittaa. Ei ole sitä kännykkää. Millä sitten soitetaan,
jos ei ole kännykkää? Elikkä siinä mielessä tämä keskustelu menee nyt tämmöiseksi vähän
niin kuin aiheen vierestä puhumiseksi.

Me puhumme nyt vain yhdestä puheenvuorosta, mikä kirvoitti tämän keskustelun, ja se
puheenvuoro oli se, että halusin vain ilmaista sen asian, että yhä useampi kansanedustaja
saa yhteydenottoja, ja mietin, onko yhteiskunnassa sitten jokin vika, kun ei osata kysyä
sieltä, minne hakemukset lähetetään tai mistä sen oikean avun voisi saada. Toki mekin au-
tamme, tästähän tässä oli kysymys.

Mutta toistan sen, että jokainen hallitus on tehnyt omat leikkauksensa, ja siinä ette te-
kään, hyvät vihreät, selviä sanomalla, ettette ole leikanneet.

19.15 Anneli Kiljunen sd: Arvoisa herra puhemies! Siinä mielessä edustaja Juvonen on
ihan oikeassa, että viime kaudella leikattiin, mutta viime kaudella meidän tavoitteenamme
oli, kun valtiontaloutta tasapainotettiin, että se tehtiin oikeudenmukaisesti. Me teimme
myös sellaisia päätöksiä, joilla parannettiin ensisijaista sosiaaliturvaa, muun muassa työ-
markkinatukea ja peruspäivärahaa nostettiin — ja nostettiin sille tasolle, että tavoitteena
oli, että ihmisten toimeentulotukiriippuvuutta pikemminkin vähennettäisiin kuin lisättäi-
siin. Eri tutkimusten perusteella voitiin todeta, että vaikka leikkauksia viime kaudella teh-
tiin, niin eriarvoisuus yhteiskunnassa väheni viime kaudella. Nyt tilanne on kuitenkin päin-
vastoin. Tehtiin myös leikkauksia lapsilisään, mutta samanaikaisesti huolehdittiin, että
kaikkein pienituloisimpien lapsiperheitten verotuksella kompensoitiin, ettei se leikkuri
vaikuttanut samalla lailla heihin kuin hyvätuloisiin.

Arvoisa puhemies! Ongelma on nyt, jos puhutaan toimeentulotuesta yleisesti ja tämän
hallituksen toimista, että on ollut tosi harmillista ja valitettavaa ja anteeksiantamatonta, että
hallitus on systemaattisesti leikannut ensisijaisia etuuksia ja ottanut toimeentulotuen yh-
deksi pysyväksi sosiaaliturvan muodoksi. Elikkä systemaattisesti, kun meille tulee sosiaa-
li- ja terveysvaliokuntaankin esityksiä, me voimme siellä jo kysyä ensimmäisinä kysymyk-
sinä, että kuinka paljon tämä lisää toimeentulotukimenoja tai kuinka paljon tämä lisää toi-
meentulotukiasiakkuuksia. Kun toimeentulotuen pitäisi olla väliaikainen, sen pitäisi olla
kannustava sillä tavalla, että ihmiset tulisivat pois sieltä, sen pitäisi nimenomaan olla sel-
lainen, että se on väliaikainen, ja pikemminkin ihmiset pitäisi pyrkiä saamaan sosiaalityön
ja toimeentulotuen avulla (Puhemies koputtaa) pois toimeentulotukiriippuvuudesta, nyt ti-
lanne on täysin päinvastoin.

19.17 Outi Alanko-Kahiluoto vihr: Arvoisa herra puhemies! Minusta tämä keskustelu
on paikallaan ja on erittäin tarpeellista. En kyllä nyt vähättelisi ollenkaan sitä, että tässä sa-
lissa kerrankin puhutaan kaikkein köyhimmistä ihmisistä ja niistä, jotka ovat nimenomaan
tämän viimesijaisen toimeentulon piirissä. Minusta se on erittäin tarpeellista.

Se, mistä itse äsken tuossa puhuin, oli se, että viime hallituskaudella, toisin kuin tällä
hallituskaudella, ei leikattu vähimmäisetuuksista vaan kun pyrittiin tekemään tuloeroja ka-
ventavaa politiikkaa ja eriarvoisuutta vähentävää politiikkaa, niin se otettiin huomioon
aina jokaisessa esityksessä, jonka hallitus antoi. Hallitusohjelmaan oli jo kirjattu se, että
antaessaan lakiesityksiä tai budjettiesityksiä hallituksen tulee arvioida tehtyjen esitysten
vaikutukset tuloeroihin, ja niin tehtiin. Ja se vaikutti tehtyyn politiikkaan. Viime kaudella
9



Pöytäkirjan asiakohta PTK 106/2016 vp
tuloeroja ei kasvatettu. Viime kaudella hallituskausi aloitettiin sillä tavalla, että nostettiin
kaikkein pienintä perusturvaa ja samalla nostettiin toimeentulotukea ja näiden kaikkein
pienituloisimpien ihmisten asumistukea. Tämä on semmoinen kokonaisuus ja paketti, joka
päätettiin kauden aluksi.

Minusta ei ole erityisen asiantuntevaa, että edustaja Juvonen käyttää tässä esimerkkinä
lapsilisäindeksijäädytyksiä. En tiedä, tiedättekö, mutta lapsilisähän on etuus, joka makse-
taan kaikille perheille, joissa on alle 17-vuotiaita lapsia, riippumatta siitä, mikä on perheen
yhteenlaskettu tulotaso. Eli en lähtisi puhumaan samassa lauseessa lapsilisäleikkauksista ja
sitten siitä, että hallitus leikkaa systemaattisesti tällä kaudella kaikilta kaikkein pienintä vä-
himmäisturvaa saavilta lukuun ottamatta tätä toimeentulotukea, (Puhemies koputtaa) jon-
ka pitäisi olla viimesijainen toimeentulon muoto.

19.19 Merja Mäkisalo-Ropponen sd: Arvoisa puhemies! Viime kaudella tehdyistä leik-
kauksista huolimatta viime kaudella köyhyyden ja eriarvoisuuden kasvu taittui ensimmäi-
sen kerran yli 20:een, ellei peräti yli 25:een, vuoteen. Siihen asti köyhyys ja eriarvoisuus
olivat koko ajan pikkuhiljaa kasvaneet, mutta viime kaudella tehtiin päätökset, joiden joh-
dosta tämä kielteinen kehitys sitten taittui. Ja nyt tämä myönteinen kehitys on jälleen muut-
tunut. Eli nyt tehdään päätöksiä, jotka lisäävät eriarvoisuutta, jotka lisäävät köyhyyttä. Vii-
me kaudella tehtiin lakiesityksistä myös vaikuttavuuden arviointia. Jos vaikuttavuuden ar-
vioinnissa näyttäytyi lakiesityksessä se, että köyhyys ja eriarvoisuus lisääntyvät, niin sil-
loin tehtiin myöskin kompensoivia toimenpiteitä.

19.20 Hannu Hoskonen kesk: Arvoisa herra puhemies! Tämä käyty keskustelu on häm-
mentänyt minua hieman. Nimittäin ymmärrän sen, että huoli toimeentulotuesta, yleensä
toimeentulosta, ihmisten toimeentulosta, on hyvin aiheellinen ja erittäin perusteltu, mutta
jos me lähdemme sille tielle, niin kuin vähän tuntuu tässä salissa nyt tällä hetkellä tunnel-
ma olevan, että kaikkea on leikattu ja kaikki menee väärin päin, niin muistuttaisin teitä, hy-
vät ystävät, että jos halutaan ihmisille oikeaa, todellista toimeentuloa, niin meidän on pak-
ko kääntää suuntaa siihen, että ihmiset saavat töitä. (Outi Alanko-Kahiluoto: No voi hyvä-
nen aika!) Ainoa keino siihen on, että ihmiset saavat töitä, he saavat toimeentulonsa han-
kittua omalla työllään, mahdollisimman moni, ja niiden henkilöiden, jotka eivät siihen ky-
kene, heitä on kuitenkin iso määrä, toimeentulon pitää yhteiskunnan hoitaa.

Mutta katsokaapa tätä Suomea, mihin me olemme, hyvät ystävät, menossa: Meillä on
320 000 työtöntä. Työttömyys on saatu kovalla, ankaralla yrittämisellä hienoiseen las-
kuun. Suunta on oikea. Hyvä työpaikka, tai työpaikka yleensä, on ihmisen ainoa todellinen
turva, ja se on myös turva hänen vanhuutensa varalle. Ei ole muuta sosiaaliturvaa eikä elä-
keturvaa kuin se ihmisen työpaikastaan hankkima palkka sinä aikana, kun hän tekee töitä,
ja myöhemmin sitten se on hänen eläketurvansa. Jos joku kuvittelee, että me pystymme
valtion budjetin tukiaisilla tai joillakin muilla konsteilla saamaan ihmisille toimeentulon,
se ei varmasti tässä maailmassa pitkään kanna. Me yli 5 miljardia velkaannumme joka vuo-
si. Jos joku kuvittelee täällä, että me tällä tiellä voimme loputtomiin jatkaa, niin laskekaa-
pa omassa työhuoneessanne vaikka sellainen malli, että nykyiseen valtionvelkojen kor-
koon tulee vaikka 2 prosenttiyksikköä lisää — se päivä tulee meille varmasti vastaan, jos
emme talouttamme tervehdytä.

Täällä puhutaan aivan niin kuin tätä maailmaa, missä me elämme, ei olisikaan, vaan että
mätetään vain rahaa ja kyllä siitä hyvä tulee, että jokainen istuu puun alla, jossa rahaa tip-
10



Pöytäkirjan asiakohta PTK 106/2016 vp
puu niskaan. Sellainen ei maailma ole, ja tämän takia meidän pitää pitää huoli siitä, että
saamme tähän maahan nyt oikeasti työllisyyttä ja niitä ihmisiä, (Puhemies koputtaa) jotka
ovat huonossa asemassa, autetaan, mutta ei tällä tavalla niin kuin te ehdotatte.

19.22 Mikko Kärnä kesk: Arvoisa herra puhemies! Aivan kuten edustaja Hoskonen täs-
sä edellä totesi, se huoli ihmisten toimeentulosta on aiheellinen. Totta kai on erittäin posi-
tiivista se, että meillä työttömien määrä on tässä maassa laskenut. Tänään tuli juuri tietoa,
että meillä on 21 000 työtöntä vähemmän kuin vuosi sitten tähän aikaan.

Edustaja Kiljuselle tässä totean, että totta kai on niin, että tässä on useiden hallituskau-
sien aikana jo muodostunut tästä meidän toimeentulotukijärjestelmästä, sosiaalijärjestel-
mästä tietyntyyppinen tukiviidakko. Siksi minua kyllä hämää tässä keskustelussa se, että
kun me keskustelimme aiemmin perustulosta, tätä perustulokokeilua vastaan hyökättiin
varsin voimakkaasti esimerkiksi SDP:n riveistä. Itse taas näen, että tämän perustulokokei-
lun kautta nimenomaan luodaan se tietopohja sille, että jossakin vaiheessa tässä maassa
voisimme siirtyä aitoon perustuloon, jolloin me voimme lopettaa tämän keskustelun tästä
toimeentulotuesta, voimme lopettaa keskustelun näistä erilaisista kannustinloukuista ja
luoda tähän maahan sellaisen järjestelmän, jonka myötä se työn vastaanottaminen on ihmi-
selle aina kannattavaa riippumatta siitä, minkälaisten tukijärjestelmien piirissä hän on.

19.24 Outi Alanko-Kahiluoto vihr: Arvoisa herra puhemies! Tuskin oppositiossa ku-
kaan on eri mieltä hallituksen kanssa siitä, etteikö työllisyysastetta pitäisi nostaa ja työ-
paikkoja lisätä. Se on aivan päivänselvää, mutta ihan yhtä selvää on se, että kaikki ihmiset
eivät koskaan tule olemaan sellaisessa tilanteessa, että voivat elättää itsensä omalla työl-
lään turvautumatta toimeentulotukeen. Siksi meillä on perustuslaissa tämä toimeentulotu-
kijärjestelmä.

Se, mistä hallitusta on aiheellista kritisoida, ja tähän kritiikkiin yhtyvät kaikki köyhyys-
tutkijat, on se, että hallitus omilla toimillaan lisää toimeentulotukiriippuvaisten ihmisten
määrää. Mistä tämä kritiikki johtuu? Se johtuu siitä, että toimeentulotuki on tämmöinen vä-
himmäisetuus. Se on viimesijainen etuus, ja ei ole koskaan ajateltu, että ihmiset olisivat
riippuvaisia toimeentulotuesta pitkään. Sen vuoksi toimeentulotuessa ei ole vastaavaa suo-
jaosaa kuin on työttömyysturvassa ja asumistuessa. Tästä syystä köyhyystutkijat sanovat,
että toimeentulotuki on ihmiselle kuin katiska, josta hän ei omin voimin pääse pois. Elikkä
toimeentulotuki ei ole sellainen muoto, jolla eläessään ihmisen olisi kovin helppo tehdä
töitä. Tämä tilanne johtuu muun muassa siitä, että toimeentulotuki on ruokakuntakohtai-
nen etuus, se ei ole yksilökohtainen etuus, kuten nykyisin on esimerkiksi työmarkkinatuki.
Elikkä jos hallitus haluaa lisätä työllisyysastetta, poistaa työn kannustinloukkuja, silloin
hallitus ei lisää toimeentulotukiriippuvuutta. Tämä on hyvin yksinkertaista.

19.26 Anneli Kiljunen sd: Arvoisa herra puhemies! On helppo jatkaa edustaja Alanko-
Kahiluodon puheenvuorosta edustaja Kärnälle.

Aivan kuten täällä on todettu jo useammassa puheenvuorossa ja useimmissa asioissa,
meidän kaikkien yhteinen tavoite on se, että ihmiset työllistyisivät työmarkkinoille ja sitä
kautta meidän talous myös yhteiskunnassa, valtiossa vahvistuisi. Nyt kuitenkin hallituk-
sen toimet ovat tarkoittaneet sitä, että jos ihminen ei pääse työmarkkinoille ja hän joutuu
sosiaaliturvan varaan, niin käytännössä hänen elämäntilanteensa vaikeutuu huomattavasti
ja hänen on myös entistä vaikeampi työllistyä työmarkkinoille. Te olette leikanneet syste-
11



Pöytäkirjan asiakohta PTK 106/2016 vp
maattisesti ensisijaisia etuuksia ja ajaneet sitä kautta ihmisiä toimeentulotuen varaan. Ku-
ten edustaja Alanko-Kahiluoto omassa puheenvuorossaan totesi, eri asiantuntijat, niin mei-
dän valiokunnissamme kuin myös sitten yhteiskunnassa muuallakin, ovat todenneet sen,
että ensisijaisten etuuksien vahvistaminen ja toimeentulotuesta poistaminen olisi ihmisille
monella tapaa paras kannustin työelämään ja yhteiskuntaan. Jos ihminen joutuu toimeen-
tulotuen varaan, niin käytännössä siitä tulee riippuvuussuhde ja sieltä on entistä vaikeampi
päästä pois. Sen takia esimerkiksi toimeentulotuen tämmöistä työllistävää vaikutusta käy-
tännössä ei voida edes todeta, että ihminen työllistyisi toimeentulotuesta, vaan kyllä hän
työllistyy sitten muusta sosiaaliturvasta huomattavasti paremmin.

Keskustelu päättyi.

Asia lähetettiin sosiaali- ja terveysvaliokuntaan.
12


