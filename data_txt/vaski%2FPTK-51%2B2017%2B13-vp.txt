















































DEMF34A.tmp.xml


Pöytäkirjan asiakohta PTK 51/2017 vp
Pöytäkirjan asiakohta 

PTK 51/2017 vp

Täysistunto

Keskiviikko 10.5.2017 klo 14.03—22.58

13. Hallituksen esitys eduskunnalle laiksi arvo-osuusjärjestelmästä ja selvitystoiminnasta 
sekä eräiksi siihen liittyviksi laeiksi

Hallituksen esitys HE 28/2016 vp
Valiokunnan mietintö TaVM 7/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 13. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

19.02 Hanna Sarkkinen vas: Arvoisa puhemies! Hallintarekisterilain käsittely on ollut
outo näytelmä. Viimeisin käänne nähtiin eilen, kun asia vedettiin yllättäen pois eduskun-
nan asialistalta. Ehdin jo toivoa, että käsittelyn keskeyttäminen tarkoittaisi, että hallitus on
vihdoin ottanut järjen käteen ja hallintarekisteröinnin mahdollistaminen nyt haudattaisiin.
Näin ei kuitenkaan valitettavasti käynyt, ja käsissämme on sama lakiesitys kuin eilenkin.

Käsillä oleva hallituksen lakiesitys mahdollistaa suomalaisille omistusten hallintarekis-
teröinnin ulkomaalaisten arvopaperikeskusten kautta. Omistusten hallintarekisteröinti tar-
koittaa sitä, että todellisen omistajan ja edunsaajan sijaan arvopaperin omistajaksi kirja-
taan välimies eli tilinhoitaja, käytännössä esimerkiksi pankki. Omistusten hallintarekiste-
röinti aiheuttaa ongelmia, sillä niiden avulla voidaan luoda pitkiäkin omistusketjuja, joissa
arvopaperin todellinen omistaja ja edunsaaja hukkuu. Hallintarekisteröinti helpottaa ve-
ronkiertoa, talousrikollisuutta ja korruptiota. Lisäksi avoimuus ja yleisöjulkisuus kärsii.
Avoimuuden kaventuminen vaikeuttaa esimerkiksi toimittajien ja tutkijoiden sekä verotta-
jan, poliisin ja syyttäjän työtä.

Nyt käsittelyssä olevassa esityksessä ei sallita suomalaisten hallintarekisteröidä omis-
tuksiaan Suomessa mutta sallitaan ulkomaalaisten arvopaperikeskusten kautta. Hallintare-
kisteri siis ujutetaan Suomeen keittiön kautta. Suomessa on tähän asti ollut käytössä osak-
keiden suora omistus. Suomalaisyhtiöiden osakkeet on laskettu liikkeelle suomalaisessa
arvopaperikeskuksessa, jossa suomalaiset ovat omistaneet arvopapereita omilla nimillään
suoran omistuksen mallilla ja yleisöjulkisesti.

EU-direktiivi edellyttää, että arvopaperikeskusmarkkinat avataan kilpailulle, joten osak-
keita saa jatkossa laskea liikkeelle myös muiden maiden arvopaperikeskuksissa. Joissain
maissa on yleisesti käytössä hallintarekisteröinti. Suomi ei voi estää muita maita tarjoa-
masta hallintarekisteröintiä eikä säädellä ulkomaisia arvopaperikeskuksia, mutta me voim-
me säädellä suomalaisia sijoittajia ja suomalaisia yhtiöitä ja vaatia niiltä suoraa omistusta
myös ulkomailla.
 Tarkistettu
4.2



Pöytäkirjan asiakohta PTK 51/2017 vp
Oppositiopuolueet esittivät talousvaliokunnassa, että lakiesitys tulee hylätä ja lähettää se
uudelleenvalmisteluun, jossa omistusten piilottamisen mahdollistavat porsaanreiät tukit-
taisiin. Lakiesitystä tulisi muuttaa siten, että suomalaisilta vaadittaisiin suomalaisten osak-
keiden suoraa omistusta myös silloin, kun arvopaperit on laskettu liikkeelle muualla kuin
Suomessa. Suomalaisten hallintarekisteröinnille tulisi asettaa selkeä kielto ja sanktio.

Hallitus sanoo, että Suomen on EU-säännösten vuoksi pakko mahdollistaa suomalais-
ten omistusten hallintarekisteröinti ulkomailla. Suomi on kuitenkin neuvotellut EU:n arvo-
paperikeskusasetukseen poikkeuksen, joka mahdollistaa suoran omistuksen säilyttämisen.
Hallintarekisteröinnin sallimisen pakkoa ei ole, vaan kyse on EU-säännösten tulkitsemi-
sesta. Norja on Eta-maana saman EU-sääntelyn alainen kuin Suomi, ja Norja tulkitsee EU-
sääntelyä siten, että norjalaisten on sallittua omistaa norjalaisia arvopapereita vain suoralla
omistuksella myös jatkossa ja myös silloin, kun omistus on järjestetty ulkomaalaisen arvo-
paperikeskuksen kautta. Norjan tulkintaa tukee talousvaliokunnan puheenjohtaja Kaj Tu-
rusen komissiolta saama vastaus. EU:n arvopaperikeskusasetuksen tarkoitus ei ole lisätä
omistusten salailua, joten Suomella on hyvät perusteet tulkita asetusta siten, että me voim-
me säilyttää omistusten korkean avoimuuden tason myös jatkossa. On siis turha piiloutua
EU:n selän taakse. Suomen tulisi kynsin ja hampain pitää kiinni suoran omistuksen mallis-
ta ja laajasta yleisöjulkisuudesta.

Arvoisa puhemies! Tämä lakiesitys on sama kuin vuosi sitten. Mitään muutoksia hallin-
tarekisteröinnin osalta ei ole tullut. Ainoa asia, joka käsittelyn kuluessa on muuttunut, on
perussuomalaisten kanta lakiesitykseen. Aiemmin perussuomalaiset vastustivat lain hy-
väksymistä tällaisenaan, mutta nyt se kelpaa. Eilen kovalla kohinalla hallituspuolueiden
kesken muotoiltu uusi lausuma korotetusta ennakonpidätyksestä tunnistamattomaksi jää-
ville suomalaisomistuksille ei riitä ratkaisemaan lakiesityksen ongelmia. Eilen muotoiltu
uusi lausuma ei edes juuri muuta valiokunnan mietinnössä olleita lausumia. Eroa on lähin-
nä siinä, että lähdevero on muuttunut ennakonpidätykseksi ja riittävän kannustava on
muuttunut 50 prosentiksi. Sinänsä hyviä muotoiluja, mutta on aika näennäistä mainostaa
uutta lausumaa suurena parannuksena suhteessa mietintöön ja sen lausumiin.

Lausumat eivät riitä omistusten avoimuuden varmistamiseen. Lausumissa esitetään hal-
litukselle toiveita siitä, että se aloittaa jatkovalmistelun ulkomailla hallintarekisteröinnin
sallimisen synnyttävien porsaanreikien tukkimiseksi. Lausumien sisältö on sinänsä hyvä,
mutta ei riittävä. Mutta ongelma on varsinaisesti se, että ne ovat lausumia eivätkä lakimuu-
toksia. Lakiesitys makasi talousvaliokunnassa yli vuoden, mutta hallituspuolueet eivät
päässeet yksimielisyyteen asiasta. Vuoden odotuksen aikana olisi eduskunnalle voitu tuo-
da lausumien edellyttämät täydentävät lakimuutokset, joilla veronkierron ja talousrikolli-
suuden mahdollistavia porsaanreikiä olisi tukittu.

Uuden lausuman 50 prosentin korotettu osinkotulojen ennakonpidätys hallintarekiste-
röidylle ja tunnistamattomaksi jääneelle omistukselle olisi askel oikeaan suuntaan, mutta
vaikea toteuttaa ja puutteellinen. Ennakonpidätys ei takaa yleisöjulkisuutta tai helpota ta-
lousrikollisuuden torjuntaa. Verotulojen menetyksiä se voi paikata, mutta verotulojen me-
netys on vain yksi hallintarekisteröinnin tuomista ongelmista. Omistusten piilottaminen ai-
heuttaa myös muita ongelmia ja mahdollistaa rikollisuutta ja korruptiota, ja näitä ongelmia
ei tällä lausumalla ratkaista.

Verojen ennakonpidätystä on myös vaikea periä, jos varoja kotiutetaan hallintarekiste-
reiden kautta pankkitilille, jotka sijaitsevat veroparatiiseissa. Pitkän omistusketjun takaa ei
välttämättä saada tietää, että taustalla on suomalainen omistaja, jolloin 50 prosentin enna-
2



Pöytäkirjan asiakohta PTK 51/2017 vp
konpidätystäkään ei osata eikä pystytä perimään. Ennakonpidätys ei myöskään koske
myyntivoittoja. Oletan kuitenkin, että korotettu ennakonpidätys koskee yhtä lailla listattu-
jen ja listaamattomien yhtiöiden osinkoja.

On myös vaikea nähdä, miten lailla voidaan taata valiokunnan lausuman 2 edellyttämä
suoran omistuksen tasoinen julkisuus, jos suoran omistuksen vaatimuksesta nyt luovutaan
ja omistukset saa ketjuttaa hallintarekistereihin. Nyt tehtävän lakimuutoksen uhkana on
myös se, että valiokunnan edellyttämien omistusten avoimuuden turvaavien lakimuutos-
ten säätäminen jälkikäteen ei välttämättä ole mahdollista enää tulevaisuudessa, sillä EU-
asetuksen poikkeus mahdollistaa olemassa olevan avoimuuden nykytilan säilyttämisen,
mutta kun Suomen poikkeusoikeudesta luovutaan, ei siihen palaaminen enää välttämättä
onnistu. Tästäkin syystä esitys on puutteellinen ja tulisi palauttaa uudelleenvalmisteluun.
Lausumien edellyttämät lakimuutokset olisi pitänyt tuoda eduskunnan käsittelyyn samaan
aikaan näiden käsiteltävänä olevien muutosten kanssa, jotta kokonaisuutta olisi mahdollis-
ta arvioida harmaan talouden ja talousrikollisuuden torjunnan sekä yleisöjulkisuuden ja
avoimuuden näkökulmasta kokonaisuutena.

Arvoisa puhemies! Hallintarekisterit ja omistusten piilottaminen ovat terveen ja toimi-
van talouden este. Verottaja ei saa asiaankuuluvia verotuloja, markkinat eivät toimi kun-
nolla, kun tieto ei ole saatavilla. Salaisuus mahdollistaa talousrikollisuuden, päättäjien kyt-
kyt voidaan piilottaa, ja vapaalla medialla ei ole pääsyä omistustietoihin. Suomen ja EU:n
tulisi edetä kohti omistusten kokonaisvaltaista avoimuutta, ja hallintarekisterit vievät mei-
tä päinvastaiseen suuntaan.

Suomen tulisi vaatia suomalaisilta suoraa omistusta myös tulevaisuudessa ja myös ul-
komaiden kautta omistettaessa. Tämän takia lakiesitykset pitäisi hylätä, ja kannatan myö-
hemmin keskustelussa tehtävää hylkäysesitystä.

Ensimmäinen varapuhemies Mauri Pekkarinen:  Tarkoitus on, että debattia ei käydä
jokaisen edustajan puheenvuoron jälkeen erikseen, vaan tässä alussa, kun tämä nyt esitel-
lään tai ensimmäiset puheenvuorot käytetään toisessa käsittelyssä, otetaan useamman ryh-
män puheenvuoro ja sitten käydään pitempi debatti, ja sen jälkeen voidaan toki käydä vaik-
ka edustaja edustajan jälkeen. [Toimi Kankaanniemi: Äskeinen ei ollut mikään esittely, se
oli epämääräistä väittelyä!] — Ei mikään esittely, mutta, edustaja Kankaanniemi, tästä
käytetään nyt yhtä useampi puheenvuoro.

19.11 Sari Essayah kd: Arvoisa puhemies! Varmasti tähän toiseenkin käsittelyyn riittää
meillä kantoja, ja on hyvä käydä niitä läpi.

Ihan aluksi haluan esitellä oman ryhmämme lausumaehdotuksen. Elikkä me olemme
katsoneet, että tässä mietinnössä kaikkein keskeisimmät ja tärkeimmät asiat niin verotta-
jan tietojen saannin kuin myöskin yleisöjulkisuuden suhteen jäävät näitten lausumien va-
raan, ja ne olisi tullut kyllä ratkaista tässä itse lakiesityksessä ja tuoda sitten samanaikai-
sesti jo tänne taloon päätettäväksi. Talousvaliokunnalla oli todellakin vuosi aikaa käsitellä
tätä asiaa, ja tämä kiire ja hoppu tässä viime metreillä on tietenkin siinä mielessä ymmär-
rettävää, että 2014:han tämä EU-asetus astui voimaan, mutta tämä episodi tässä välillä ei
kyllä kerro hyvää hallituksen päätöksentekokyvystä ja siitä, [Toimi Kankaanniemen väli-
huuto] millä tavalla tätä asiaa olisi tullut viedä eteenpäin. Sen tähden, niin kuin tuossa
edustaja Sarkkinenkin edellä sanoi, täällä myöhemmin tullaan esittelemään hylkäysesitys-
tä, ja ryhmämmekin sitä äänestyksessä tulee sitten tukemaan, mutta tässä yhteydessä esit-
3



Pöytäkirjan asiakohta PTK 51/2017 vp
telen nyt tämän meidän lausuman. Tämä lausuma on juuri sen takia, että mietinnön lausu-
ma, jossa toki pyritään myöskin tätä yleisöjulkisuutta varmentamaan, on kuitenkin aika yli-
malkaisella tavalla kirjoitettu, ja siinä mielessä kerron nyt tämän meidän lausumamme si-
sällön — se on kyllä jaettu sinne teille pöydillekin. Eli:

"Eduskunta edellyttää, että valtioneuvosto välittömästi valmistelee kansalliseen lainsää-
däntöön tarvittavat muutokset, joilla Suomessa verovelvollisten sijoittajien, tai niiden
käyttämien kotimaisten ja ulkomaisten säilyttäjien, on ilmoitettava näiden sijoittajien ko-
timaiset omistukset, mukaan lukien omistukset näiden sijoittajien käyttämien sijoitusyhti-
öiden kautta, julkiseen omistusrekisteriin, ja että näin turvataan vähintään suoran omistuk-
sen tasoinen omistustietojen julkisuus."

Niin kuin ensimmäisessä käsittelyssä jo sanoin, niin eihän tämän asian ytimessä niin-
kään ole se osakesäilytysten muoto, koska ei nykytilannettakaan voi pitää sillä tavalla ide-
aalina, etteikö meillä vuotoa tapahtuisi tässä nykyisessä tilanteessa, vaan vielä tärkeämpää
kuin se, onko hallintarekisteri vai suora tiliomistus, on se avoimuus ja tiedonsaanti. Ja näil-
lä eväillä, millä hallitus nyt tätä esitystä on viemässä eteenpäin, avoimuus ja tiedonsaanti ei
ole taattu. Ja kun tässä on useassa otteessa aina todettu se, että nyt vuoden 2017 alussa
meillä on tämä automaattinen tietojenvaihto, niin se toki helpottaa hivenen verottajan ase-
maa, mutta sitten yleisöjulkisuutta ja muun muassa esimerkiksi talousjournalismia se ei
helpota.

Ja ehkä sen verran, vaikka jo ensimmäisessä käsittelyssä kerroin tätä taustaa, niin to-
siaankin tämä arvopaperimarkkina-asetus käsiteltiin viime kaudella, ja itselläni on lähei-
nen suhde tähän sen takia, että silloin tätä Suomi-poikkeusta sinne neuvoteltiin. Hallitus
teki työtä, totta kai, siellä neuvoston pöydän ääressä, ja sitten ihan viime hetkillä niin sa-
notussa trilogineuvottelussa tämä Suomen linja saatiin ujutettua sinne sillä tavoin, että oma
avustajani neuvotteli sen EPP-ryhmän silloisen itävaltalaisen raportöörin avustajan kans-
sa. Se muotoilu saatiin aivan viime hetkessä sinne tingattua sisälle, ja se mahdollisti sen,
että Suomi halutessaan on pystynyt jatkamaan tätä pelkkien suorien tilien käyttöä.

Täytyy muistaa, että tilannehan voisi olla se, että tällä hetkellä me emme keskustelisi ol-
lenkaan edes tästä mahdollisuudesta suorien tilien käyttöön, vaan tosiaankin se olisi saat-
tanut siinä tilanteessa mennä siihen, kun niin suuressa osassa Euroopan maita nämä hallin-
tarekisterit ovat käytössä, että olisi katsottu, että mennään sillä linjalla sitten kaikkialla
muuallakin. Mutta olisihan se aika kummallista ollut, että Suomessa oleva hyvä käytäntö,
niin kuin täällä edustaja Sarkkinenkin edellä totesi... Pikemminkin on niinpäin, että tällai-
sessa taloudellisessa tilanteessa, missä useimmat Euroopan maat ovat, että joka ikinen ve-
roeuro kiinnostaa, sitä hyvää käytäntöä olisi vietävä muihin maihin. Tähän suuntaanhan
tätä pitäisi viedä eurooppalaisessa lainsäädännössä, mutta ikävä kyllä sitä määräenemmis-
töä ja näkemystä tämän linjan taakse ei löytynyt, mutta kumminkaan meiltä ei sentään vie-
ty mahdollisuutta jatkaa tällä meidän omalla käytännöllämme. Siinä mielessä on tärkeää,
että me pystymme Suomessa tämän säilyttämään.

Toisaalta, niin kuin täällä useassa otteessa on sanottu, emme me kuitenkaan toisten mait-
ten lainsäädäntöä voi lähteä täältä säätämään — sekin on tärkeää pitää mielessä — mutta
tämmöisessä tilanteessa tehkäämme se paras mahdollinen, mitä pystytään. Ja silloin aina-
kin itse tulkitsen tätä aika vaikeaa, niin sanotusti puun ja kuoren välissä -tilannetta näin,
että se mahdollisuus, kelle tässä voidaan sälyttää, kelle voidaan velvollisuuksia laittaa, on
ennen kaikkea sijoittaja. Siitä lähtee tämä KD-ryhmän lausumaesitys, että sitä kautta mei-
4



Pöytäkirjan asiakohta PTK 51/2017 vp
dän ainakin on mahdollista saada tieto siitä, mitä omistetaan ja missä omistetaan, ja taata se
sitten niin verottajalle kuin tämän yleisöjulkisuuden sääntelyyn.

No, sitten tähän hallituksen viimehetkiseen lausumaesitykseen. Ensimmäisessä käsitte-
lyssä jo epäilin lähdeveron onnistumista. Sanoin, että en ole kyllä yritysjuridiikan, ylipää-
tänsä minkään juridiikan asiantuntija, että en ole sen alan koulutusta saanut, mutta epäilin
sitä, että lähdeverokirjaus ei kyllä tällaisenaan todennäköisesti tule EU:ssa menemään lä-
pi, ja nyt sitä on sitten muutettu tähän 50 prosentin ennakonpidätykseen. En uskalla tätä-
kään lähteä tässä vaiheessa arvioimaan, mutta voisin kuvitella, että jos sitä nyt on valtio-
varainministeriön parhaitten virkamiesten taustatuella tehty, [Toimi Kankaanniemi: Hyvä,
juuri näin!] niin todennäköisesti sitten on huomattu, että tämä ainakin on parempi kuin sit-
ten tämä lähdeverokirjaus. Emme tietenkään tästäkään voi täysin takuuseen mennä, mutta
sinällänsä ihan hyvä, ja varmasti tämän puolesta voi äänestää, totta kai, hyvänen aika. Mut-
ta se näytelmä, mikä tämän ympärillä käytiin: ehkä tästä olisi mielenkiintoista kuulla hal-
lituspuolueilta vähän tarkemmin, oliko tämä todellakin näin, että asia päästettiin näin pit-
källe menemään, kunnes sitten huomattiin, että ei tämä lähdeveroasia toimikaan vaan tässä
tarvitaan nyt sitten jotakin muuta.

Ehkä vielä sen verran, että todellakin on äärimmäisen tärkeää, että huomioidaan se, että
nimenomaan tämä avoimuus ja tiedonsaanti on keskeisessä roolissa oleva asia. Meidän pi-
tää näistä asioista pitää huolta, ja se, että verottaja saa sen, mikä verottajalle kuuluu, on mi-
nun mielestäni koko tämän asian keskiössä.

Siinä mielessä toivon, että tällä nyt voitaisiin vielä parantaa tätä hallituksen nykyistä esi-
tystä, mutta koska hallitus ei ole tuonut näitä omia lausumiaan tukevia esityksiä tänne sa-
liin vaan jättänyt niitten valmistelun jatkoon, oma ja ryhmämme kanta on se, että emme
pysty tämän mietinnön puolesta tässä tilanteessa äänestämään. — Kiitos. [Toimi Kankaan-
niemi: Mikä on vaihtoehto?]

19.19 Lauri Ihalainen sd: Arvoisa puhemies! Tässä edustaja Sarkkinen ja edustaja Es-
sayah kuvasivat varsin hyvin niitä näkökohtia, joita itsekin oli tarkoitus täällä esitellä ja
joista puhua, mutta koetan tiivistää sanottavani.

On laajasti arvioitu, että tämä hallituksen esitys edistää tosiasiallisesti osakkeenomista-
jien piilottelua ulkomaisten hallintarekisterien suojiin. Yleisen kehityksen kai Euroopassa
ja Suomessa pitäisi olla kohti avoimuutta, ja tällä tavalla tämä on ristiriidassa tämäntyyp-
pisen yhteiskunnallisen kehityksen kannalta, [Toimi Kankaanniemen välihuuto] ristirii-
dassa myös läpinäkyvyyden ja avoimuuden kannalta, mihin muun muassa osakkeenomis-
tajien keskusliiton edustaja viittasi toivoen, että meillä olisi ollut malttia tämmöisen suo-
ran omistuksen mallin kehittämiseen. Tähän liittyen talousvaliokunnan puheenjohtaja pyy-
si EU:n komissiolta lausuntoa, ja siinä kävi ilmi, että tällaisia piilotteluesityksiä hallituk-
sen ei tarvitsisi tehdä. Mekin varmasti luotimme siihen, mitä komissiosta tuli ja mitä valio-
kunnan puheenjohtajakin halusi edistää, mutta käänteet sen jälkeen ovat olleet sitten aika
kiemuraisia.

Sitten näihin ponsiin. Niin kauan kuin tässä ei ole valmista lainsäädäntöä, niiden varaan
ei voi kerta kaikkiaan tätä jättää, ja se kritiikkinä, että jos tuodaan lakiesitys, niin kaikkien
asioiden pitää olla samassa lainsäädännössä eikä pidä jättää niitä tällä tavalla ilmaan. Läh-
deveroasia nyt sitten kuopattiin, ja ennakonpidätys osingoille 50 prosentin osalta ei valitet-
tavasti meidän arviomme mukaan poista niitä kaikkia reikiä, porsaanreikiä, niin kuin sa-
5



Pöytäkirjan asiakohta PTK 51/2017 vp
nonta kuuluu, joita tähän tulee liittymään. Iso possu vielä menee tästä isosta reiästä läpi —
se koskee myyntivoittoja, rahanpesuriskejä, sisäpiiriongelmia ja niin poispäin.

Sitten kiinnittäisin huomiota siihen, että kun talousvaliokunta tosi pitkään tätä aihepiiriä
on käsitellyt ja kuullut asiantuntijoita, niin tämä, en nyt sano näytelmä, mutta se tapa, jolla
tämä asia tuotiin viime kädessä talousvaliokuntaan nopealla aikataululla Kesärannan sopi-
muksien jälkeen, ei vastaa hyvää valiokuntatyöskentelyn tapaa ja henkeä sen takia, että op-
positiopuolueiden piti kahdessa päivässä ottaa kantaa asiaan, jota hallituspuolueet olivat
valmistelleet yhdessä pitkään. Se ei ole reilu tapa näin isoa asiaa käsitellä. [Eduskunnasta:
Törkeetä!] Tähän liittyy tällainenkin puoli.

Talousvaliokunnassa olevat oppositiopuolueet, kaikki, ovat jättäneet yhteisen vastalau-
seen perusteluineen ja ehdotuksineen. Tähän vedoten ja tähän pohjautuen esitän, että tämä
lakiesitys hylätään.

Ensimmäinen varapuhemies Mauri Pekkarinen:  Edustaja Raatikainen. — Edustaja
Raatikainen on poissa. — Otamme vielä edustaja Östmanin, Yanarin ja sitten yhden pu-
heenvuoron hallitusryhmistä eli edustaja Jaskarin puheenvuoron, ja sen jälkeen voidaan
käydä debattia. [Eduskunnasta: Kankaanniemi, missä sun väki on? — Toimi Kankaannie-
mi: Minä olen paikalla, edustan koko ryhmää!]

19.23 Peter Östman kd: Arvoisa puhemies ja koko perussuomalaisten ryhmä, [Naurua]
joka on edustettuna tässä Kankaanniemen kautta! EU:n arvopaperimarkkina-asetus to-
siaankin käsiteltiin viime kaudella Euroopan parlamentissa, ja niin kuin edustaja Essayah
kertoi, silloinen hallitus, jossa kristillisdemokraatitkin olivat mukana, halusi neuvotella
sinne tämän niin sanotun Suomi-poikkeuksen. [Toimi Kankaanniemi: Epäselväksi jäi!]
Edustaja Essayah saikin trilogissa ujutettua sinne tämän niin sanotun Suomi-poikkeuksen,
ja tämä on mahdollistanut sen, että me Suomessa edelleenkin voimme jatkaa tätä suoraa
omistusta, mutta me emme tietenkään voi toisten maitten lainsäädäntöön puuttua. Tätähän
nyt tässä yritetään ratkaista.

Suomessa meidän pitäisi nyt ennen kaikkea keskittyä siihen, että me pystyisimme vel-
voittamaan nimenomaan sijoittajat tiedon antamiseen siitä, minne he ovat sijoittaneet ja
minkä järjestelmän kautta. Elikkä lyhyesti sanottuna tämän asian ytimessä ei ole niinkään
paljon se, minkä muotoinen se hallinnointi on, onko se suora, vai onko se hallintarekisteri,
vaan se tiedonsaanti, se julkisen tiedon saanti ja verottajan tiedonsaanti.

Näillä sanoilla kannatan edustaja Essayahin tekemää lausumaehdotusta.

Ensimmäinen varapuhemies Mauri Pekkarinen: Edustaja Yanar. — Edustaja Yanar on
poissa. — Edustaja Jaskari. — Ja myönnetään sitten vielä myös keskustan ryhmän edusta-
jalle puheenvuoro, kun hän on seuraava näköjään.

19.25 Harri Jaskari kok:  Arvoisa puhemies! Tästä todellakin on paljon ollut sekä virka-
vastuulla olevaa tietoa että myöskin erinäköisiä muita tietoja ja väitteitä, mitä tässä hallin-
tarekisterin osalta on tapahtunut.

Ensimmäinen tosiasia, fakta, on se, että Suomeen ei tule hallintarekisteriä. [Toimi Kan-
kaanniemen välihuuto] Siitäkin on tuntunut välillä olevan sellainen käsitys, että tällainen
olisi tulossa, mutta Suomi jatkaa avoimella arvo-osuusjärjestelmällä.
6



Pöytäkirjan asiakohta PTK 51/2017 vp
Toinen, joka on selvitetty virkavastuulla virkamiesten toimesta, on se, että Suomi ei voi
estää muita EU-maita käyttämästä hallintarekisteriä. Tämä on mielestäni selkeästi väärä
väite, että Suomi menee toiseen suuntaan kuin EU-maat, koska Suomi on jo vuosikausia,
viimeksi esimerkiksi talousvaliokunta 2014, esittänyt vakavan toiveen, pystymmekö luo-
maan koko EU-alueelle avoimen arvo-osuusjärjestelmän. Mutta tietyt EU-maat eivät hy-
väksyneet. Uskon, että ainakin täällä eduskunnassa kaikkien meidän perustavoite on, että
me pääsisimme avoimeen järjestelmään kaikissa EU-maissa ja mieluummin kaikissa mais-
sa, koska ne, jotka aidosti haluavat tätä kiertää ja haluavat peitellä tulojansa, osinkojaan,
siirtyvät todennäköisesti ilman muuta EU:n ulkopuolelle.

Nyt kuitenkin me halusimme tehdä sellaisen järjestelmän, että muu kuin suora omista-
minen olisi hyvin kallista, oikeastaan hyvin järjetöntä, mikäli vielä haluttaisiin peittää niitä
osinkotuloja, mitä tässä on. Myöskin verotuspuolella halutaan selvästi toimia reilusti. Nyt
on tulossa tämä automaattinen tietojenvaihtojärjestelmä ja Suomi on ensimmäisten joukos-
sa menossa mukaan siihen, ja jo siinä on suuri kiinni jäämisen riski, jos ei ilmoita osinko-
tulojansa, koska sieltä voidaan kysyä keskitetysti — ei tarvitse mennä enää yksittäisten
maiden osalta kysymään — onko tällainen henkilö, tällainen yritys jossain toisessa EU-
maassa myöskin saamassa tuottoja. Jos ei ole ilmoittanut ja tätä kautta jää kiinni, seurauk-
sena tulee myöskin korotetut maksut, ja jos vielä on tapahtunut monta vuotta tätä asiaa, tu-
lee myöskin rikosoikeudellinen seuraamus. Aika vahva este sille, että haluaisi todellakin
piilottaa. Ja sitten on haluttu vielä tehdä toinen lukko siinä, että tulisi ennakkoperintä, jos
lopullista omistajaa ei saataisi selville. Eli halutaan joka tapauksessa turvata valtion vero-
tulot tätä kautta.

Mielestäni me olemme tehneet niin paljon kuin mahdollista, että avoimet arvo-osuusjär-
jestelmät olisivat käytössä. Minun mielestäni on erittäin tärkeätä, että jatkossa mietitään,
että koko Euroopassa tulisi samantyylinen järjestelmä. Sen takia näissä viimeisissä neuvot-
teluissa haluttiin vielä enempi turvata valtion verotulojen olemassaoloa. Niinpä me halu-
simme korvata 1. lausuman, mikä talousvaliokunnassa oli, joka keskittyi siihen, että puhut-
tiin lähdeverosta, ja sanottiin, että lähdeveron pitää olla riittävän kannustava, jotta nämä ta-
voitteet avoimuuteen säilyvät. Nyt haluttiin tehdä seuraava lausuma, joka on myöskin teil-
lä pöydillänne. Eli talousvaliokunnan mietinnössä olevan 1. lausuman sijaan esitän uuden,
korvaavan lausuman 1. lausumaksi:

"Eduskunta edellyttää, että valtioneuvosto ryhtyy viipymättä valmistelemaan lainsää-
däntöä, jolla mahdollistetaan veroviranomaisten kattava tiedonsaanti hallintarekisteröi-
dyistä osakkeista osinkoa saavista lopullisista edunsaajista. Tämän toteuttamiseksi ennak-
koperintälakiin tulee lisätä säännös, jonka mukaan Suomessa asuvan tunnistamattoman ve-
rovelvollisen saamasta osingosta tulee toimittaa 50 %:n ennakonpidätys."

Hyvin selkeä lause, hyvin selkeä prosentti ja todellakin tämä ennakonpidätys.

19.30 Arto Pirttilahti kesk: Arvoisa rouva puhemies! Kannatan heti tähän alkuun edusta-
ja Jaskarin tekemää lausumaesitystä.

Prosessinahan tämä on ollut pitkä. Meillä oli talousvaliokunnassa puheenjohtajana Mau-
ri Pekkarinen vuonna 12, kun käsiteltiin ensimmäisen kerran tätä asiaa. Silloin annettiin
lausuntoa siihen, mistä edustaja Essayah sanoi. Sen jälkeen asia tuli vuonna 14, oliko syys-
kuussa, meille asetuksena. Tästä tuli yksi versio sitten vuonna 15, joka palautettiin halli-
tuksen käsittelyyn. Ja nyt sitten vuosi sitten, taisi olla maaliskuun loppupuolella, tämä esi-
tys tuli meille talousvaliokuntaan.
7



Pöytäkirjan asiakohta PTK 51/2017 vp
Voin kyllä tämän opposition kritiikin ottaa vastaan, että tätä asiaa on viety eteenpäin vä-
hän eri tavalla ja vähän nihkeästi ja pohdittu näitä eri näkökulmia, mitä siinä on, jos ei nyt
joka päivä, mutta joka viikko ainakin. Tämä on aika kompleksinen asia ollut, toisaalta sen
EU:n vaatimuksen osalta, eli meidän tulee noudattaa asetusta ja ottaa se käyttöön, ja jotta
me saamme meidän arvopaperikeskuksellemme luvat, niin tämä asia tulisi olla käsiteltynä
aika pian, niin että me saamme syyskuun loppuun mennessä Euroclear Finlandille heidän
toimilupansa. Toisaalta siellä pilkistelee jo tällä hetkellä pienet sanktiot EU:n suunnasta,
jos emme tätä toisen asteen lainsäädäntöä ota käyttöön. Prosessi on ollut meidän hallituk-
semme osalta varmaan pisin, ja se varmaan ottaa tämän kritiikin vastaan, ja se ehkä myös
kuuluu meidän ottaa. Mutta tässä on kaikkemme yritetty.

Nyt tässä viimeisessä esityksessä haetaan sitten ennakkopidätyksen kautta tätä mahdol-
listen porsaanreikien sulkemista vielä enemmän kuin lähdeveroon riippuvasta näkökul-
masta. Toki sekään ei varmaan ole täysin poissuljettu, että lähdeveroakin tultaisiin vielä
tarkastelemaan ja sitä prosessia, mikä siinä on mukana. Tässä edustaja Ihalainen sanoi, että
isot possut menevät vielä tästä reiästä lävitse, mutta edustaja Ihalaiselle sanoisin, että ne
isot possut eivät mene Eurooppaan, vaan ne hakevat varmaan niille pimeille sijoituksille
mahdollisuuksia muualta eli USA:n kautta muihin naapurimaihin. Eli nyt käsitellään Eta-
alueen sijoituksia ja niissä olevia mahdollisuuksia. Se on iso ongelma, ja hallitushan tekee
kovasti töitä sen eteen, millä tavalla, mikä myös Euroopan maiden hallituksissa tuli esille,
tätä veronkiertoa voidaan vähentää ja saada ne veroeurot talouden ja palvelujen tekemi-
seen.

Tässä oli hyviä puheenvuoroja nyt alkuun, mutta kyllä tässä aikaisemmin on sekoitettu
näitä asioita hyvinkin tehokkaasti ja on vanhaa esitysmuotoa vuodelta 15 vieläkin arvioitu,
ainakin mediassa ja tässä muutamilla tahoilla. Nyt tämä esitys korjaa sitä vuoden 15 esi-
tystä, eli tämä vuoden 16 alun esitys, mitä nyt ollaan käsittelemässä, on jo huomattava pa-
rannus.

Sitten nämä näkemykset tosiaankin: Me olemme kompleksisessa tilanteessa. Euroopas-
sa nämä hallintarekisterit ovat yleisiä, ja siellä on oikeastaan tämä liputussääntö ainoa ylei-
söjulkisuus, mitä käytetään, eli jos omistusosuus 5 prosenttia heilahtaa joko talouden tai
muun osalta, niin ainoastaan se on monessakin Euroopan maassa se julkinen puoli. Eli ko-
vasti tehtiin töitä silloin vuonna 12, että oltaisiin saatu tämä avoimempi suomalainen jär-
jestelmä, mutta tähän on nyt päädytty, ja meidän täytyy nyt tässä Euroopan kuviossa men-
nä tämän mukaisesti.

Tässä on hyviä ja huonoja puolia. Eli suurin muutos tässä muutoksessa on se, että suo-
malaiset yritykset voivat muuhun kuin suomalaiseen arvo-osuuskeskukseen tehdä avauk-
sia ja avata omat osuutensa. Yksikään ei ole vielä sitä tehnyt, vaikka se mahdollisuus olisi
ollut, eikä ole tiedossa, että tätä valinnanoikeuttaan olisi kukaan osakeyhtiö vielä käyttä-
nyt.

Arvoisa puhemies! Näillä sanoilla kannatan edustaja Jaskarin esitystä.

Puhemies Maria Lohela:  Hyvät edustajat, nyt on mahdollista käydä tästä aiheesta debat-
tia. Pyydän ilmoittautumaan varaamalla vastauspuheenvuoron.

19.36 Sari Essayah kd (vastauspuheenvuoro): Arvoisa rouva puhemies! Täällä edustaja
Jaskari ja edustaja Pirttilahti toivat aivan oikeaa faktatietoa ja kertoivat kyllä hyvin siitä,
millä tavalla tässä ollaan oltu hankalan tilanteen edessä, kun on yritetty toisaalta tämä eu-
8



Pöytäkirjan asiakohta PTK 51/2017 vp
rooppalainen arvopaperiasetus viedä läpi ja sitten kuitenkin myöskin sitä poikkeusmahdol-
lisuutta käyttää ja ennen kaikkea lähteä siitä lähtökohdasta, että verottaja ja avoin julkisuus
tarvitsevat omat tietonsa.

Mutta se kritiikki kohdistuu tähän, että minkä tähden nämä tärkeät askeleet jäivät sitten
mietinnön lausumien — ja, voisi sanoa, aluksi vähän vielä huonosti muotoiltujen lausu-
mien — varaan. Miksi näitä asioita ei sen vuoden aikana, minkä tuo asia seisoi talousva-
liokunnassa, lähdetty valmistelemaan? Tässä on ainakin oman kritiikkini ydin. Hyvänen
aika, jos näitä asioita olisi sen vuoden aikana lähdetty valmistelemaan ja tuomaan tänne,
niin tässä oltaisiin ihan toisenlaisessa tilanteessa. Tässä minun mielestäni hallitus ei mil-
lään tavalla kyllä voi puolustautua, tämä on heikosti hoidettu näiltä osin.

19.37 Markus Lohi kesk (vastauspuheenvuoro): Arvoisa puhemies! Edustaja Essayah’n
kritiikki on minusta oikeaan osuvaakin. Tässä olisi ollut, jos olisi haluttu, tietenkin aikaa-
kin valmistella myös tämän sisältöinen, mikä tämä lausuma oli, lainsäädäntöesitys, halli-
tuksen esitys.

Mitä haluan sanoa ennen kaikkea, niin minusta etenkin vasemmistoliiton mutta myös
sosiaalidemokraattien puheenvuoroihin sisältyy semmoinen meidän oikeusjärjestelmälle
vieras ajatus, että me voisimme säätää sellaisen teon, joka jossakin maassa on sallittu, Suo-
messa suomalaiselle rangaistavaksi, jos hän tekee sen siellä ulkomailla, jossa se on sallittu.
Näin ei vaan pystytä tekemään. Meillä on kaksoisrangaistavuusvaatimus, joka tarkoittaa
sitä, että teon pitäisi olla myös siellä tekomaassa rangaistava. Erikseen ovat kansainväliset
rikokset, mutta tässähän ei ollut kysymys läheskään sentyyppisestä rikoksesta. Ja tämä on
se ongelma.

Toinen asia, jonka haluan todeta, on se, että jos lähes kaikissa muissa Euroopan maissa,
unionimaissa, on käytössä myös hallintarekisteri joko yksinomaisena tai rinnakkaisena jär-
jestelmänä suoraan omistukseen, niin voidaanko arvioida, että jotenkin tämä Suomen mal-
li olisi se, joka lähtee leviämään? En vaan usko siihen — valitettavasti, valitettavasti.

19.38 Antti Lindtman sd (vastauspuheenvuoro):  Arvoisa puhemies! Voin kyllä yhtyä
edustaja Essayah’n arvioon siitä, että tästä prosessista ei kovin korkeita tyylipisteitä voi ja-
kaa. Ensinnäkään se, että hallituspuolueet ikään kuin opposition selän takana, valiokunnan
selän takana valmistelevat mietintöä ja se tuodaan vasta viime hetkellä, ei kyllä kunnioita
avointa parlamentarismia, avointa demokratiaa, ei millään muotoa. Eikä se, että tosiasial-
lisesti, kuten talousvaliokunnan puheenjohtaja, joka tänään ei ole paikalla — Eikä muuten
ole kovin moni perussuomalaisten poliisikansanedustajista, jotka olivat pyytäneet puheen-
vuoron täällä. Missä he muuten ovat? Kohta voimme lukea heidän medialle antamiaan
kommentteja täällä — on myöntänyt, tämä päätettiin Kesärannassa.

Toivoa tietysti tuli, kun perussuomalaisten uusi ryhmänjohtaja Kalevan mukaan totesi
4.5., että hän palauttaisi hallintarekisterin uuteen valmisteluun — uuteen valmisteluun. Nyt
tilanne on se, että viime viikolla perussuomalaiset vaativat tämän lain palauttamista uuteen
valmisteluun, ja tänään he ilmoittavat todennäköisesti kohta täällä, että he hyväksyvät tä-
män lain ilman yhtään muutosta, [Puhemies koputtaa] mikä ei olisi enää tässä vaiheessa
mahdollisia. Melkoinen rimanalitus perussuomalaisilta.

19.39 Toimi Kankaanniemi ps (vastauspuheenvuoro):  Arvoisa puhemies! Todellakin,
hyväksymme tämän mietinnön, mutta kun viime torstaina tulin valituksi ryhmän puheen-
9



Pöytäkirjan asiakohta PTK 51/2017 vp
johtajaksi, niin sain tämän asian käsiini ja kävin sitten perjantaina neuvotteluja asiasta ja
totesin niistä meidän ryhmällemme. Ryhmä ei hyväksynyt tätä kokonaisuutta, eli nämä
lausumat olivat liian pehmeitä, ja siksi lähdin neuvottelemaan niistä perjantain, lauantain,
sunnuntain, maanantain. Ja eilen sitten lopulta pääministerin ja valtiovarainministerin
kanssa neuvottelin ja sain aikaan sellaisen päätöksen, että uusi ponsilausuma tehtiin ykkös-
ponsilausuman tilalle, ja se on nyt tässä jaossa. Tänään olen asiantuntijoiden kanssa —
huippuasiantuntijoiden kanssa — vielä käynyt sen läpi, ja he sanovat, että tämä on paras
malli, mikä tässä yhteydessä on saatavissa. Ja tähän liittyy se, että vielä otin pääministerin
ja valtiovarainministerin sitoumuksen kirjallisena, että tämä asia hoidetaan. Mutta meillä
ei ole varaa siirtää tämän asian eteenpäin viemistä, hyväksymistä, koska määräpäivät ovat
käsillä.

19.40 Hannu Hoskonen kesk (vastauspuheenvuoro): Arvoisa rouva puhemies! Todella-
kaan mihinkään uuteen valmistelukierrokseen tässä asiassa ei ole aikaa. Asia perustuu
2014 annettuun EU-asetukseen ja nimenomaan niin, että meillä oli pikkuisen kiire tehdä
tämä asia. Tässä on niin monta intressipiiriä ollut vaikuttamassa asiaan, että on selvä asia,
että tällaisesta asiasta saadaan herkullisia otsikoita iltapäivälehtiin. Tärkeintä tässä minun
mielestäni oli, että hallitus toimi tässä asiassa linjakkaasti, antoi selkeät määräykset ja
myös sanktiot siitä, että jos joku toimii väärin, niin silloin saadaan maksettua kovempaa
veroa. Tässä päätöksessä on ihan selkeästi kaksi tärkeää asiaa. Toinen on se, että siinä on
sekä keppiä että porkkanaa ja myös selkeä viesti eduskunnalta tällaisia sijoituksia tekeville
ihmisille, että kannattaa toimia rehellisesti, maksaa veronsa ajallaan ja toimia järjestel-
mämme mukaan.

Euroopan unionissa, aivan kuten edustaja Lohi omassa puheenvuorossaan hyvin sanoi,
me emme voi mennä säätämään emmekä voi kriminalisoida, jos joku haluaa rahansa viedä
vaikka Ranskaan tai Belgiaan jonnekin rahastoihin, se on täysin laillista. Siihen me emme
voi vaikuttaa, mutta omat hommamme voimme tehdä hyvin.

19.42 Hanna Sarkkinen vas (vastauspuheenvuoro): Arvoisa puhemies! Komission edus-
taja Turuselle antama vastaus sanoo, että Suomi voi kohdistaa sääntelyä suomalaisiin si-
joittajiin ja yhtiöihin. Kohdistamalla vaatimuksia sijoittajille ja yhtiöille voidaan pitää kiin-
ni suoran omistuksen vaatimuksista myös ulkomailla.

EU-asetuksen mukaan arvopaperikeskusten on tarjottava sekä yhteisasiakaserottelua
että yksilöllistä asiakaserottelua. Arvopaperikeskusten on pyynnöstä tarjottava asiakkai-
den tilien yksityiskohtaista erottelemista. Joissain maissa yksilöllinenkin asiakaseroteltu
tili saatetaan kirjata välimiehen nimiin eikä suoraan edunsaajan tiliin. Yksilöllisiä tilejä pi-
tää kuitenkin tarjota kaikkialla, ja suomalaisilta yhtiöiltä voidaan edellyttää niiden käyttöä
siten, että tili on suoraan edunsaajan nimissä, kun niitä joka tapauksessa tarjotaan. Uskon,
että tämä onnistuu useimmissa arvopaperikeskuksissa, kun asiakas sitä pyytää, joten tä-
män suoran omistuksen vaatimus ei todennäköisesti tule mitenkään merkittävällä tavalla
rajoittamaan yhtiöiden valinnan mahdollisuutta.

19.43 Markus Lohi kesk (vastauspuheenvuoro): Arvoisa puhemies! Haluan todeta, että
ensinnäkin se kirjeenvaihto, mihin täällä viitattiin, komission edustajan ja talousvaliokun-
nan puheenjohtajan välillä ei ollut kovin selkeätä. On aivan eri asia, voimmeko kohdistaa
suomalaiseen sijoittajaan sääntelyä. Totta kai voimme, ja niinhän me olemme nyt tekemäs-
10



Pöytäkirjan asiakohta PTK 51/2017 vp
sä. Kuten täällä on todettu monessa puheenvuorossa, hallitus on antamassa sääntelyä, joka
koskee sijoittajaa, mutta on aivan eri asia säätää rangaistavaksi, mitä on vaadittu, jotenkin
säätää rikokseksi se, jos käytät tätä hallintarekisteriä vaikkapa Ruotsissa.

Sitten kaksi asiaa, jotka täällä ovat monesti sekoittuneet, ovat yleisöjulkisuus ja viran-
omaisjulkisuus. Tässä esityksessä ei nyt viranomaisjulkisuuden kannalta ole minusta isom-
pia ongelmia. Yleisöjulkisuus on tietenkin se, että jos menet ulkomaille, niin ei suomalai-
nen lehdistö saa tietää niitä sijoituksia. Mutta on paljon helpompia tapoja piilottaa kuin läh-
teä ulkomaille käyttämään hallintarekisteriä. Jos joku haluaa oikeasti piilottaa perustamal-
la vaikka Viroon osakeyhtiön, joka ostaa niitä osakkeita, ei kukaan saa Suomessa tietää
yleisöjulkisuuden kannalta sitä. Sen takia tässä nyt aivan liioitellaan tätä esitystä, että tämä
saisi joitain suuria virtoja aikaan. En usko siihen. Minusta tämä esitys on kaiken kaikkiaan
[Puhemies koputtaa] aika tasapainoinen niissä raameissa, missä me voimme liikkua.

19.44 Ville Skinnari sd (vastauspuheenvuoro): Arvoisa puhemies! Hallitus korostaa sitä,
että kovasti on töitä tehty ja tuloksia on saatu. Olen tästä kyllä aika lailla eri mieltä. Minus-
ta nämä ponnet ja tämä malli ovat itse asiassa aika surkea esitys. Kun te jatkuvasti vetoatte
tähän virkavastuuseen, mitä se on se virkavastuu? Onko se kahden virkamiehen vai yhden
vai viiden virkamiehen mielipide? Kysymys on viime kädessä eurooppaoikeudesta, ja täs-
tä me olemme eri mieltä ja tulemme olemaan, miten Suomi tulkitsee EU-oikeutta. Sitä tul-
kitsee viime kädessä Euroopan unionin tuomioistuin.

Kokoomus, te olette jatkuvasti vedonneet siihen, että tämä vaikuttaa suomalaisten yhti-
öiden pääoman hankintaan. Eihän siitä ole ollut aikaisemminkaan kysymys eikä ole nyt-
kään. Suomalainen osakkeiden hallintarekisteri on ollut sallittua ulkomaalaisille ja on sitä
jatkossakin, ei tässä ole siitä kysymys.

19.45 Harri Jaskari kok (vastauspuheenvuoro): Arvoisa rouva puhemies! Tässä tuli kes-
kustelua siitä, minkälainen on tulkinta esimerkiksi komission kirjeestä. Me todellakin sel-
vitimme hyvin laajasti sitä. Tässä edustaja Skinnari puhui virkavastuusta, mutta sekä val-
tiovarainministeriön että oikeusministeriön virkamiehet olivat siinä tulkinnassa, että tämä
oli paras, mitä voisimme saada. Mitähän me voisimme tulkita, jos sekä oikeusministeriön
että valtiovarainministeriön puolelta johtavat virkamiehet ja asiantuntijat ovat tästä sitä
mieltä, että tämä oli eniten sitä, mitä me voimme saada, tekemällä justiin tällaisen ratkai-
sun, mitä tässä on tehty?

19.46 Antti Rinne sd (vastauspuheenvuoro): Arvoisa puhemies! Tässä on erittäin isoista
periaatteista kysymys, avoimuudesta, julkisuudesta, ja tässä asiassa on myöskin käytän-
nön kysymyksistä erittäin paljon kiinni. Elikkä tämä tarkoittaa sitä, että tämä malli, minkä
hallitus on valinnut, tulee mahdollistamaan veronkiertoa, se tulee mahdollistamaan rahan-
pesua, se tulee mahdollistamaan omistusten salailua.

Olin valtiovarainministerinä tämän asian kanssa tekemisissä, kun hallintarekisteröinti
siirtyi minulle ministeri Vapaavuorelta aikanaan. Silloin minulle väitettiin virkamiesten
toimesta, että hallintarekisteröinti Suomessa on pakko EU-asetuksen mukaan ottaa käyt-
töön. Kun sitä tarkemmin selvitettiin, selvisikin, ettei tarvitsekaan.

Minun mielestä on täysin mahdollista — puhun juristina — että asetetaan selkeä kielto
hallintarekisteröinnille suomalaisille toimijoille. Sitä ei mikään estä suomalaisten osalta te-
11



Pöytäkirjan asiakohta PTK 51/2017 vp
kemästä. Sillä varmistetaan, että nämä negatiiviset harmaan talouden ilmiöt eivät toteudu
hallintarekisteröinnin kautta.

19.47 Mauri Pekkarinen kesk (vastauspuheenvuoro): Arvoisa puhemies! Kiistahan täs-
sä todellakin nyt koskee sitä, voivatko suomalaiset yritykset laskea ulkomaalaisessa arvo-
osuusjärjestelmässä osakkeita liikkeelle ja suomalaiset niitä sieltä merkitä. Asetus sanoo
selvästi, että liikkeelle laskijalla on oikeus valita käyttämänsä arvopaperikeskus Euroopan
unionin alueella hyväksytyistä arvopaperikeskuksista. Mitä tämä Suomi-poikkeus oikein
koskee — tämä on yksi kysymys. Se toinen on se, voiko Suomi toimia vastoin Euroopan
unionin asetusta. Kysyin Kare Haloselta, joka on EU-yksikön päällikkö, onko koskaan näi-
den 26 vuoden aikana Suomi kyennyt jättämään toimeenpanematta EU-asetusta Suomes-
sa: ei kertaakaan.

Tein toisen kysymyksen kuudelle juristille: mitä Suomi-poikkeus koskee, mitä kohtia se
tässä koskee? Vastaus oli yksiselitteinen. Niiltä osin kuin suomalainen yritys laskee suo-
malaisessa arvo-osuusjärjestelmässä osakkeita liikkeelle, niiden merkinnän täällä Suomes-
sa täytyy tapahtua yleisöjulkiselle arvo-osuustilille, siis avoimelle arvo-osuustilille, [Puhe-
mies koputtaa] mutta tuo Suomi-poikkeus ei koske ulkolaista omistusta suomalaisen yri-
tyksen [Puhemies koputtaa] ulkolaisessa arvo-osuusjärjestelmässä, sen kautta tehtyä liik-
keellelaskua. [Välihuutoja]

19.48 Timo Harakka sd (vastauspuheenvuoro): Puhemies! Edustaja Lohi sanoi, että hän
ei usko, että Eurooppa lähtee Suomen linjalle. Tässä meillä ehkä se keskeinen ero hallituk-
sen ja vasemmisto-opposition välissä onkin, koska Eurooppa on jo lähtenyt avoimuuden
linjalle. Tässä on tapahtunut merkittävä käänne, josta itse asiassa vuoden 2014 arvopape-
rikeskusasetus oli ensimmäinen merkki. Se ei tarkoita sitä, että kun muualla Euroopassa,
kuten edustaja Sarkkinen sanoi, lisättiin tätä julkisuutta ja suoraa omistamista, Suomen
täytyisi sitä vähentää. Tämä on täysin teidän omaa keksintöänne, ja kuten edustaja Rinne
sanoi, valtiovarainministeriön tulkinnat ovat virkavastuun aikana muuttuneet.

Mutta mennäkseni tähän surkeaan ponteen, niin kaksi kysymystä: Entäs jos ei jaeta osin-
koa, koskeeko tämä ennakonpidätys niitä myyntivoittotilanteita? Miten varmistetaan ylei-
söjulkisuus eikä ainoastaan verottajajulkisuus? Ja vielä kolmanneksi: kuinka kauan arvi-
oitte, että kestää, että nämä ponnen edellyttämät toimet tulevat voimaan, kun tämä arvopa-
perikeskusasetus on voimassa? Kauanko tämä [Puhemies koputtaa] edustaja Ihalaisen mai-
nitsema ison porsaan mentävä reikä olisi arvionne mukaan voimassa?

19.50 Markus Lohi kesk (vastauspuheenvuoro): Arvoisa puhemies! Tarkoitin sillä, että
mihin suuntaan Eurooppa on menossa, jos arvioidaan sitä järjestelmien kannalta: suoran
omistuksen malliin vai hallintarekisteröintimalliin. Tämä asetushan luo pohjaa sille. Tämä
on aika tuore asetus, eikä tämä ole viemässä suoran omistuksen mallia Eurooppaan. Totta
kai avoimuus lisääntyy, mutta tässähän on nähty ongelmaksi nimenomaan se, että voitai-
siin käyttää hallintarekisteriä.

Kuten edustaja Rinne totesi, hänen mielestään hallituksen esitys lisää harmaata taloutta
ja veronkiertoa, ja mitä siinä oli muuta, rahanpesuakin. Mikä siinä lisäisi? Ai sekö, että
suomalainen voi mennä ulkomaille ja käyttää siellä laillista hallintarekisteriä? Ovatko siis
ruotsalaiset, jotka käyttävät sitä aika paljon, tai ranskalaiset tai saksalaiset kaikki rahanpe-
sijöitä tai harmaan talouden harjoittajia? En usko. [Sosiaalidemokraattien ryhmästä: Ei ku-
12



Pöytäkirjan asiakohta PTK 51/2017 vp
kaan niin ole sanonut! Onko joku väittänyt?] En usko, että ovat. Tämä päättelyketjuhan
johtaa siihen, että jos on siis harmaata taloutta se, että käyttää sitä, niin he olisivat, ja meillä
on sama Euroopan unionin direktiivi voimassa, joka estää harmaata taloutta ja rahanpesua
Euroopassa kaikkialla.

Minusta tässä annetaan nyt harhaanjohtava ja väärä kuva kansalaisille siitä, että olisi jo-
tain dramaattista tapahtumassa tässä mielessä. Ei ole tapahtumassa mitään dramatiikkaa.

19.51 Jari Myllykoski vas (vastauspuheenvuoro): Arvoisa rouva puhemies! Tästä lausu-
maehdotuksesta, mitä nyt on tuotu esiin: Kyllä, varmasti jotakin ryhdikkyyttä tässä on.
Mutta jos tämä hallitus olisi halunnut vakuuttaa oppositiota, että nyt eduskunta edellyttää
jotakin — eduskuntahan edellyttää tällä lausumalla, että valtioneuvosto ryhtyy viipymättä
valmistelemaan. Ja mitä sitten? Voi olla, että ensi viikolla aletaan valmistelemaan, mutta
olisin kyllä toivonut, että tämmöisessä lausumaehdotuksessa olisi rajattu aika, mihinkä tä-
män valmistelun pitää tulla, niin että hallitus olisi voinut tehdä päätöksiä ja tuoda ne tänne
eduskuntaan niin, että me olisimme voineet tietää jonkun päivämäärän, koska tämä valmis-
telu todella on valmista. Toivonkin, että ryhmäpuheenjohtaja Kankaanniemi käy vielä
muutaman viikonlopun näitä keskusteluja, ettei tätä nyt tarvitse nuijia vaan että tulee jota-
kin faktaa näistä päivistä, koska tämä lausumaehdotus voi todellakin muuttua lihaksi.

19.52 Toimi Kankaanniemi ps (vastauspuheenvuoro): Arvoisa rouva puhemies! Minul-
la on paperi, jossa on pääministeri Sipilän ja valtiovarainministeri Orpon allekirjoitus, ja
tässä sanotaan, että hallitus sitoutuu antamaan hallituksen esityksen eduskunnalle viipy-
mättä, kuitenkin viimeistään kesäkuun 2017 aikana, ensi kuukauden loppuun mennessä.
Sen virkamiehet totesivat, että sitä nopeammin he eivät voi sitä saada aikaiseksi, koska on
lausuntomenettely, mahdollinen arviointineuvoston käsittely ja niin edelleen.

Tässä yhteydessä vain totean, että kun selvitin sitä, voidaanko menetellä niin kuin oppo-
sitio vastalauseessaan mainostaa, eli toteuttaa EU-asetuksen määräykset ja sitten nämä
kaikki periaatteet, mitä te haluatte tälle, niin asiantuntijalausunto oli, että ei missään ta-
pauksessa. Olette täysin väärällä tiellä, populistisella tiellä. [Hanna Sarkkinen: Kuka asian-
tuntija?]

Mitä taas tulee tähän 50 prosentin lukuun, niin se on se, jolla ratkaistaan se, että kenel-
lekään ei ole tämän järjestelmän käyttö kannattavaa.

19.53 Ville Niinistö vihr (vastauspuheenvuoro): Arvoisa puhemies! Olin silloin ministe-
rinä aktiivinen, kun vihreiden ja vasemmistoliiton aloitteesta ja myös SDP:n kanssa yhteis-
työssä hallitus päätyi sille linjalle, että Suomi halusi varjella tätä meidän avoimuutta puo-
lustavaa käytäntöämme. Silloinkin oli niitä maita, jotka halusivat käyttää EU:n arvopape-
riasetusvalmistelua hyväkseen mahdollistaakseen hallintarekisterin käytön suomalaisille.
Se oli poliittinen päämäärä, mutta siihen ei ollut mitään pakkoa.

Silloin kun me saimme Brysselissä neuvoteltua tämän Suomen mahdollisuuden ylläpi-
tää avointa käytäntöä, oli selvää, että EU-maiden tavoite oli tällä asetuksella parantaa niit-
ten maiden käytäntöä, joilla tämä salaisuuden verho oli vielä laajempi, mutta kun me neu-
vottelimme tämän poikkeuksen, niin sitä meillä on myös oikeus jatkaa, ja se koskee myös
ulkomailla olevia hallintarekistereitä. Nyt tässä on se riski, että kun hallitus avaa ulkomail-
la hallintarekisteröinnin suomalaisille sijoittajille, niin joku voi valittaa EU-tuomioistui-
meen ja kysyä, kohdellaanko Suomessa nyt epäreilusti suomalaisia, jotka eivät voi sitä
13



Pöytäkirjan asiakohta PTK 51/2017 vp
käyttää Suomessa. On riski, että tässä heikennetään poikkeusta, jonka Suomi selkeästi sai,
ja vaarannetaan sen jatkuvuus [Puhemies koputtaa] myös Suomessa.

19.54 Antti Rinne sd (vastauspuheenvuoro): Arvoisa puhemies! Aivan niin kuin edustaja
Niinistö tuossa totesi, meidän on mahdollista säätää Suomessa kielto suomalaisille toimi-
joille käyttää hallintarekisteriä muuten kuin suorassa omistuksessa. Tämä on siis täysin
selkeä suomalainen päätös, miten tässä halutaan tehdä, ja tämähän nimenomaan tekee sen,
että jos suomalainen sijoittaa nyt tällä hetkellä lainvastaisesti hallintarekisteriin tai käyttää
hallintarekisteröintiä, niin sehän johtaa siihen, että nyt tästä tulee laillinen toimenpide. Se
johtaa juuri siihen, että tulee paine, että myöskin Suomessa pitäisi sallia hallintarekiste-
röinti. Sen takia tämä siis tulee mahdollistamaan rahanpesun, tämä tulee mahdollistamaan
veronkiertoa ja tulee mahdollistamaan omaisuuden piilottamisen.

Meille erittäin tärkeä periaate Suomessa on ollut se, että omistus on avointa, että me tie-
dämme, mitä täällä tapahtuu. Sen takia on erittäin vakava virhe tehdä tällainen hallintare-
kisteröintiä koskeva esitys.

19.55 Mauri Pekkarinen kesk (vastauspuheenvuoro): Arvoisa puhemies! Vaikka yrittää
katsoa kuinka ei-poliittisesti tätä asiaa, niin siitä huolimatta on ihan pakko sanoa, että on
mielestäni kyllä aika vakava väite sanoa, että Suomi voisi määrätä tämän asetuksen hyväk-
symällä tavalla, että suomalainen yritys ei voi käyttää ulkomaalaista arvo-osuusjärjestel-
mää silloin, kun siinä on hallintarekisteri. Tämä mahdollisuus on asetuksessa sanottu, ja
kaikki suomalaiset oikeusoppineet, joilta tämä lausunto pyydettiin, olivat sitä mieltä, että
Suomi-poikkeus ei koske tuota kohtaa vaan vain sitä kohtaa, jossa sanotaan, että Suomessa
liikkeelle lasketut osakkeet on suomalaisessa arvo-osuusjärjestelmässä aina kirjattava yk-
silöeritellylle elikkä henkilökohtaiselle arvo-osuustilille. Tämä on yksiselitteisen selvästi
jok’ikisen oikeusoppineen, jolta lausunto on pyydetty, lausunnossa näin määritelty. Tämä
koskee Suomessa tapahtuvaa [Puhemies koputtaa] liikkeellelaskua ja Suomessa koskevaa
rekisteröintiä, mutta ei koske ulkomailla tapahtuvaa vastaavaa toimintaa.

19.57 Maria Tolppanen sd (vastauspuheenvuoro): Arvoisa puhemies! On kyllä minusta
hämmästyttävää, että tässä asiassa nyt komission kanta on niin kovasti sellainen, että sitä
pitää tarkkaan noudattaa. Miksi te ette tee tätä samaa muun muassa sosiaalisen komitean
asioihin, jotka koskevat työmarkkinatukea? — Tämä nyt meni hieman sivuun.

Mutta kun puhutaan tästä asiasta, niin kyllähän se vain niin on, että kun venkuloidaan,
niin hallintarekisterissä possut juoksevat edestakaisin ja vaikkapa Lontoon kautta. Ja jos
tätä todella käy läpi, niin mitä tapahtuu meidän lähdeverollemme? Se on semmoinen iso
kysymys. Jos suomalainen sijoittaa hallintarekisteriin ulkomaille, mahdollistaa se veron-
kierron, ja silloin se tarkoittaa, että veroeurot eivät tule tänne. Se mahdollistaa myös rahan-
pesua ja antaa oivan piilon omaisuudelle.

En ymmärrä, miksi te ette halua palauttaa, kotiuttaa näitä verorahoja tähän maahan ja
auttaa sillä tämän maan asioita.

19.58 Harri Jaskari kok (vastauspuheenvuoro): Arvoisa rouva puhemies! En voisi olla
enempää samaa mieltä kuin mitä edustaja Pekkarinen sanoi hyvin yksiselitteisesti tästä
ajattelutavasta. Mutta miettikää nyt vaikka esimerkin kautta: suomalainen yritys perustaa
vaikka Saksaan tehtaan ja haluaa hankkia sieltä pääomia — nyt te ajattelette niin, että täl-
14



Pöytäkirjan asiakohta PTK 51/2017 vp
lainen ei voisi olla mahdollista. Ja niin kuin juuri edustaja Lohi sanoi, maailman helpoin
asia on perustaa yhtiö vaikka Ruotsiin tai Viroon ja sitä kautta olla sen maan lainsäädän-
nön alaisuudessa. Mutta me haluamme todellakin estää sen tilanteen: jos osinkoja saadaan,
niin silloin täytyy löytää se lopullinen osingonsaaja, ja jos ei löydy, niin sitten tulee ennak-
koperintä, 50 prosenttia. Me halusimme tehdä tällaiset, että Suomen valtio saa verotulon.
Se on nyt parasta, mitä me pystymme saamaan. Minun mielestäni se on aika hyvin. [Edus-
kunnasta: Se on erittäin hyvin!]

19.59 Antti Rinne sd (vastauspuheenvuoro):  Arvoisa puhemies! Tässä on nyt kysymys
siis siitä, miten suomalainen voi omistaa niitä osakkeita, jotka ovat suomalaisen yhtiön
liikkeelle laskemia. [Harri Jaskari: Sen virolaisen yrityksen kautta!] Tämä käytännössä tar-
koittaa sitä, että Suomi voi asettaa Suomessa toimiville suoran omistuksen velvoitteen
elikkä kieltää hallintarekisteröinnin. [Mauri Pekkarinen: Sehän toteutuu tässä!]

19.59 Mauri Pekkarinen kesk (vastauspuheenvuoro):  Arvoisa puhemies! Oli pakko
nousta.

Suomi voi asettaa sen Suomessa toimivalle yritykselle. [Antti Lindtman: Omistajalle!]
Näinhän tässä laissa tapahtuukin, tämähän tässä toteutuu, edustaja Rinne. Teidän pitää nyt
lukea tämä koko lakiesitys ja todeta myöskin tuosta valiokunnan mietinnöstä, että "suoma-
laisen yhtiön Suomen arvo-osuusjärjestelmässä liikkeeseen laskemat osakkeet tulee jat-
kossakin kirjata suoralle arvo-osuustilille, jos osakkeet ovat suomalaisen luonnollisen hen-
kilön" — eikä vain tämän — "tai suomalaisen yhteisön taikka säätiön omistamia". Edusta-
ja Rinne, tämä teidän äsken mainitsemanne toive toteutuu tämän mietinnön mukaan.

20.00 Antti Rinne sd (vastauspuheenvuoro): Mutta se ei toteudu, että suomalainen yritys
laskee ulkomailla liikkeelle ja sen omistaa suomalainen hallintarekisterin kautta.

20.00 Sari Essayah kd (vastauspuheenvuoro): Arvoisa rouva puhemies! Tässä todellakin
tämä EU-asetuksen tulkinta on nyt asian ytimessä. Ja tässä asetuksessa kyllä selkeästi sa-
notaan, että arvopaperin liikkeeseen laskijalla on oikeus valita käyttämänsä arvopaperikes-
kus Euroopan unionin alueella hyväksytyistä arvopaperikeskuksista. Elikkä siinä mielessä
kyllä tämän edustaja ja varapuhemies Pekkarisen näkemyksen jaan tästä tulkinnasta. Suo-
messahan ovat jotkut väittäneet, että voitaisiin ajatella niin, että nyt sitten sen ulkomaisen
hallintarekisteriä ylläpitävän arvopaperikeskuksen vastuulla olisi tarjota myöskin sitten
molemmat hallintamuodot. Minusta tämä on kyllä aika pitkälle venytetty tulkinta siitä niin
sanotusta Suomi-poikkeuksesta. Itse en uskaltaisi sen varaan lähteä rakentamaan.

Mutta sen sijaan siinä, mistä minä moitin hallitusta, on kyse juuri tästä, että nämä sijoit-
tajaan ja ulkomaiseen ja kotimaiseen säilyttäjään kohdistuvat sanktiot ja nämä, voisiko sa-
noa, kiristykset ja tavallaan se julkisuusvaatimus olisi pitänyt tuoda yhtä aikaa tämän sään-
telyn kanssa tänne saliin. Silloin me olisimme oikeassa tilanteessa. Siinä mielessä — sii-
hen tämä moite hallitukselle kohdistuu — sijoittajia ja säilyttäjiä me voimme kyllä täällä
Suomessa säädellä. Siinä on hallitukselle nämä miinukset, nämä olisi pitänyt tuoda yhtä ai-
kaa.

Mutta tämän tulkinnan jaan kyllä Pekkarisen kanssa.
15



Pöytäkirjan asiakohta PTK 51/2017 vp
20.02 Ville Niinistö vihr (vastauspuheenvuoro): Arvoisa puhemies! Asia on kieltämättä
monimutkainen, tätä lakiesitystä on monta vuotta pyöritelty. Mutta jos olen ymmärtänyt
oikein, niin arvopaperiasetuksen nojalla EU-maissa myös nämä muut arvopaperikeskuk-
set ovat velvollisia tarjoamaan molemmat omistusmuodot, [Mauri Pekkarinen: Ei, ei ei,
edustaja on väärässä!] jolloin joka tapauksessa siellä... — Minusta siellä perusteluissa on
se, että voi valita, kumpaan liittyy. — Joka tapauksessa olennaista on se, että me emme ole
tässä puuttumassa suomalaisten yritysten liikkeellelaskuun, niin kuin edustaja Jaskari pu-
hui, vaan siihen, mitä suomalaisilta sijoittajilta velvoitetaan, ja se on eri asia. Tästähän mei-
dän kritiikissämme on kyse.

Siinä mielessä edustaja Essayah oli oikeassa, että tämä on nyt se kysymys, mistä me
olemme teidän kanssanne eri mieltä. [Harri Jaskari: Suomalainen sijoittaja sijoittaa virolai-
seen yritykseen!] Mitä suomalainen sijoittaja voi käyttää, voiko häneltä velvoittaa avoi-
muutta? Voiko häneltä edellyttää ulkomailla sitä, että hänen omistuksensa osalta siellä
joko kielletään hallintarekisterin käyttö tai sitten hän on Suomessa velvollinen ilmoitta-
maan sen täällä jotain kautta, avoimen rekisterin kautta, mitä hän omistaa siellä hallintare-
kisterissä? Tästä on kysymys, onko tämä mahdollista vai ei. Meidän mielestämme se on
mahdollista. [Mauri Pekkarinen: Nyt näin tapahtuu!]

20.03 Sari Essayah kd (vastauspuheenvuoro): Arvoisa rouva puhemies! Todellakin sille
sijoittajalle ja säilyttäjälle me voimme antaa lisävelvoitteita, mutta tiedän, että valiokun-
nassakin oli kuultavana jopa sellaisia, jotka lähtivät siitä ajatuksesta, että me voisimme vel-
voittaa sellaisia ulkomaalaisia hallintarekistereitä ylläpitäviä arvopaperikeskuksia yhtäk-
kiä tarjoamaan molemmat hallintomuodot, joissa niitä ei ole eläessään ollut. Kyllä minun
mielestäni se menee todella todella pitkälle, ja en usko, että sitä kukaan on tällä tavalla tul-
kinnut niissä maissa — tai ainakin siitä olisi noussut kyllä kohtuullinen keskustelu silloin,
kun tätä EU-asetusta oltiin säätämässä, jos todellakin näissä maissa, joissa on ainoastaan
hallintarekisteri, heidän olisi yhtäkkiä pitänyt pystyä ruveta erottelemaan sieltä nämä tili-
kohtaiset. Tiedän, että näitäkin tulkintoja Suomessa esiintyy, mutta se, mikä minun mieles-
täni on aivan pläkkiselvää ja varmaa, on juuri tämä sijoittajien ja säilyttäjien vaatimus sii-
tä, että heidän on kerrottava niin verottajan tietojensaannin kannalta kuin myöskin yleisö-
julkisuuden kannalta, ja tässä tulee se stiplu nyt sitten hallitukselle. Tämä olisi pitänyt hoi-
taa paremmin.

20.04 Harri Jaskari kok (vastauspuheenvuoro): Arvoisa rouva puhemies! Edustaja Nii-
nistö sanoi, että olemme eri mieltä, ja jatkoi siitä, että olemme sitä mieltä, että suomalais-
ten omistukset ulkomailla voidaan kieltää, ja tämä oli aika vahva tulkinta siihen näkökul-
maan. Kuten me yritimme kertoa, niin kun perustetaan yhtiö, suomalainen sijoittaja perus-
taa yhtiön vaikka Ruotsiin tai Viroon, sen jälkeen se on ruotsalaisen tai virolaisen oikeus-
järjestelmän alaisuudessa, jolloin se toimii juuri siellä ja niitten sääntöjen mukaan. Jos niis-
sä maissa on sekä suora omistus, niin kuin Ruotsissa on, että hallintarekisteri, niin kuin
Ruotsissa on, se voi sitten hankkia pääomaa siitä maasta vaikka hallintarekisterisijoitusten
kautta. Silloin tulee kysymykseen, että se ilmoittaisi, jos sitten tulee kotimaisille omistajil-
le osinkoja, että Suomen täytyy saada tietää se, että täällä nämä osingot maksetaan, me
saamme sitten siitä verot. Tämähän on ihan käytännössä, miten tämä asia on.
16



Pöytäkirjan asiakohta PTK 51/2017 vp
20.05 Arto Pirttilahti kesk (vastauspuheenvuoro):  Arvoisa rouva puhemies! Suomessa
on noin 130 pörssiyhtiötä, ja niistä puoleen tulee tällä hetkellä ulkomailta sijoituksia. Niitä
tulee myös hallintarekistereitten kautta, eli mistä rahaa tulee?

Tässä oli toinen aika kova väittämä, että harmaa talous ja muut oikein aktiivisesti lisään-
tyisivät, mutta minun mielestäni tuo, mikä on tullut esille, eli esimerkiksi tämä automaat-
tinen verotietojen vaihto, mikä alkaa nyt syksyllä — me olemme ensisijaisesti jo mukana
siinä — parantaa tilannetta. Meidän kansainväliset sopimuksemme parantavat esimerkiksi
juurikin tätä viranomaisjulkisuutta, kuten poliisin ja näitten tietojensaantia, ja siinä meillä
on EU-sääntely ja oikeusapupyyntömahdollisuudet, mitä kautta voidaan näitä rikollisia
niin sanotusti jahdata. Moni asia on menossa parempaan suuntaan.

Yksi asia vielä: Oikeastaan, kun me olemme tässä elämänvaiheessa, että ponnet ovat nyt
meillä käsissä ja valtionvarainministeri on täällä ensimmäisessä keskustelussa luvannut
henkilökohtaisesti, että asiat viedään vauhdilla eteenpäin, ja sitten meillä on vielä edustaja
Kankaanniemeltä tästä kirjallinenkin esitys, että me saamme ne eteenpäin, niin pakko mei-
dän on nyt tähän aikatauluun tyytyä, koska syyskuu tulee niin nopeasti vastaan, että meillä
ei ole sille omalle arvopaperikeskukselle kohta mahdollisuutta [Puhemies koputtaa] hakea
lupaa.

20.06 Hanna Sarkkinen vas (vastauspuheenvuoro): Arvoisa puhemies! EU:n arvopape-
rikeskusasetuksen yksi tarkoitus oli lisätä yleisöjulkisuutta ja ylipäätään avoimuutta Eu-
roopassa. Monissa muissa maissa julkisuus on kovasti ollut Suomea jäljessä. EU-asetus
edellyttää arvopaperikeskuksilta myös yksilöllisten, asiakaseroteltujen tilien tarjoamista,
jos asiakas näin pyytää, ja muutoinkin lisää avoimuutta monissa maissa suhteessa nykyti-
laan. Kuitenkin Suomessa, jossa ollaan oltu avoimuudessa pitkällä, uhkana on heikentymi-
nen, jos näin tulkitaan nyt tätä esitystä, niin kuin hallitus tulkitsee, mutta se tuskin oli EU-
asetuksen ja EU-sääntelyn tarkoitus. Me emme voi säännellä ulkomaisia arvopaperikes-
kuksia, mutta me voimme säännellä suomalaisia sijoittajia. Tämä on luettavissa myös ko-
mission vastauksista. Tulkintoja tästä EU-asetuksesta on selvästi erilaisia, ja kuten todettu,
virkamiestenkin tulkinnat ovat muuttuneet. Lopullisen tulkinnan saa sitten tietysti EU-tuo-
mioistuimesta.

Mutta Kankaanniemelle vastauksena: opposition tulkinta on tällä hetkellä sama kuin pe-
russuomalaisten kanta oli vielä pari kuukautta sitten.

20.07 Antti Lindtman sd (vastauspuheenvuoro): Arvoisa puhemies! Sehän se tässä on-
gelma onkin, kun vielä viime viikolla valtiovarainministeri Orpo kävi täällä julistamassa,
että kyllä tämä lähdeveroasia on valmistelussa — siitä oli muistaakseni oikein virallinen
päätös ja asiakirja, että sitä valmistellaan [Timo Harakka: Joo, Hetemäki alkoi tekemään!]
— ja nyt sitten tänä päivänä kuulemme, että ei sitä valmistellakaan, vaan nyt on tullut en-
nakkoverotus.

Ja mitä tulee tähän harmaan talouden torjuntaan, kun täällä on myös sanottu, että nyt täs-
sä uudessa esityksessä ei ole viranomaisten mukaan mitään ongelmaa. No, mitä sanoo krp
5.4. antamassaan lausunnossa? Tämä ehdotus sisältää vaaran siitä, että se avaa rikoksente-
kijöille kanavia esimerkiksi laajamittaiseen rahanpesuun ja rikoshyödyn piilottamiseen.
Poliisi on todennut, että tämä heikentää esitutkintaviranomaisen tiedonsaantimahdolli-
suuksia tehokkaan rikostorjunnan saavuttamiseksi. Ja jos ette näitä usko, niin uskokaa
vaikkapa niitä poliisikansanedustajia, jotka pyysivät puheenvuoron mutta eivät ole niitä ol-
17



Pöytäkirjan asiakohta PTK 51/2017 vp
leet käyttämässä. Esimerkiksi Kari Kulmala on todennut, että kyllä oikeastaan pystyy pi-
mittämään omaisuutta ulkomaille.

Nämä prosentit eivät ole millään lailla ratkaisevassa asemassa, onko se 50, 60 vai 70
prosenttia, se on pikkuseikka. Ja tämä tässä on ongelma. Tämä lausuma ei korjaa niitä
puutteita. [Puhemies koputtaa] Ja tässä perussuomalaiset tekivät tuplatakinkäännön vain
kahdessa viikossa, tuplapiruetin.

20.09 Toimi Kankaanniemi ps (vastauspuheenvuoro): Arvoisa puhemies! Minä en ole
takkiani kääntänyt. Me olemme käyneet tästä keskustelua, ja valiokunnan puheenjohtaja
on mielipiteitään lausunut siltä pohjalta, mitä tietoa on saanut. Vaikea asiahan tämä on
meille kaikille, se täytyy myöntää.

EU-asetus on huono. Miksi se on? Edellinen hallitus on ollut mukana sitä tekemässä
[Naurua] ja päästänyt läpi sellaisen, missä on tulkinnanvaraa. Ja lopullinen tulkinta teh-
dään EU-tuomioistuimissa, niin kuin on kerrottu.

Se kritiikki, että olisi kaikki nämä tähän liittyvät lait kerralla pitänyt olla, on ihan paikal-
laan, siihen yhdyn. Ja siksi yritin sitä eilen vielä, pääministerille sanoin, että hallitus vetäisi
tämän esityksen pois [Antti Lindtman: No niin!] ja toisi sellaisen esityksen, jossa on nämä
kaikki mukana, mutta hän sanoi, että ei käy, koska virkamiehet ovat tulkinneet, että meillä
on tämä lupahakemus syyskuussa tulossa ja toisaalta sanktiot ovat iskemässä päälle komis-
siolta, jos tätä ei viedä eteenpäin. Eli meillä ei ole liikkumavaraa. Älkää muuta väittäkö,
koska silloin puhutte aivan väärää tietoa. [Hanna Sarkkinen: Te olette vuoden tuhlanneet
tässä!]

20.10 Antti Lindtman sd (vastauspuheenvuoro):  Arvoisa puhemies! Voihan, Kankaan-
niemi, niinkin tulkinta, että kun takin kääntää ensiksi toisinpäin ja sitten sieltä vielä uudel-
leen takaisinpäin, niin se ei ole takin kääntämistä, kun se loppujen lopuksi onkin samassa
asennossa. Ensiksi te ajoitte tätä, sitten te ilmoititte, että tämä pitää laittaa uudelleen val-
misteluun. Nyt te vahvistitte, että te yrititte saada tämän uudelleen valmisteluun, mutta ette
saanut. Ja jälleen kerran käänsitte takin, tulitte tänne takaisin ja sanoitte, että nyt tätä ei voi-
kaan laittaa uuteen valmisteluun vaan tämä on nyt hyväksyttävä. Edustaja Kankaanniemi,
teen teille tarjouksen, esityksen: äänestetään nyt yhdessä tämä laki kumoon. Olen täysin
vakuuttunut, että silloin hallitus on pakotettu valmistelemaan muun muassa tämän ponnen
ja kaikki ne muut asiat, joita tähän tarvitaan, jotta harmaa talous, sisäpiiririkollisuus ja esi-
merkiksi myyntivoittoihin liittyvä verotus saataisiin kuntoon. Eikö nyt näin voitaisi tehdä?
Tämä on se keino, jolla teidän viime viikon vaatimuksenne saadaan toteutettua.

20.11 Toimi Kankaanniemi ps (vastauspuheenvuoro): Arvoisa puhemies! 2.5. valtiova-
rainministeri Orpo lupasi täällä, että myös näihin muihin kohtiin paneudutaan ja jopa EU:n
säädöksiä pyritään saamaan siihen muotoon, mihin Suomi ne haluaa. EU:ssa on muuten
valmisteilla direktiivi yhtiöiden omistuksen julkisuudesta, ja se poistaa tämän koko ongel-
man meiltä, kun se tulee, ja toivottavasti tulee mahdollisimman pian.

Edustajat, uskokaa nyt, että minulla on tämä aito allekirjoitettu paperi, johon ovat pää-
ministeri ja valtiovarainministeri sitoutuneet: siihen, että tämä verojärjestelmä tuodaan
tänne eduskuntaan tämän kevään aikana. Tämä on vahva kiikkulauta: jos ei julkista vero-
viranomaiselle omistuksiaan, niin maksaa 50 prosenttia Suomen valtiolle veroja, jos julkis-
taa, pääsee 25,5 prosentilla. Ero on niin merkittävä, että tämä puree aivan varmasti.
18



Pöytäkirjan asiakohta PTK 51/2017 vp
20.12 Matti Semi vas (vastauspuheenvuoro): Arvoisa rouva puhemies! Minua nyt häirit-
see hallituksen koko tämmöinen harmaan politiikan ja lakien käsittely. Jos mietitään: nyt
on valmisteilla lakiluonnos rahanpesun estämiseksi ja se on lausunnolla, ja lain merkittä-
vässä roolissa on yhtiöiden ja yhteisöjen omistusosuuden ilmoittaminen edunsaajarekiste-
riin. Komissio on esittänyt vuonna 2016, että ilmoittamisvelvollisuus omistus- tai äänival-
tarajan osalta laskisi 10 prosenttiin. Mitä hallituspuolueet esittävät? Ne esittävät, että se on
25 prosenttia. Pidetään kynnystä riittävän korkealla, että voidaan kiertää veroja ja jättää il-
moittamatta. Sama koskee hallintarekisteriasiaa. Tässä luodaan mahdollisuuksia kiertää
veroja ja annetaan yrityksille mahdollisuus harjoittaa harmaata taloutta ja muuta talousri-
kollisuutta.

20.13 Hannu Hoskonen kesk (vastauspuheenvuoro): Arvoisa rouva puhemies! On syytä
muistaa kuitenkin — niin kuin edustaja Toimi Kankaanniemi äsken omassa puheenvuoros-
saan näytti ja luki meille sen paperin, jonka mukaan tämä asia pannaan kesäkuun loppuun
mennessä kuntoon — että asia on valmistelussa, ja sillä sipuli.

Euroopan unionissa samainen direktiivi koskee 27:ää jäsenmaata, joten on selkeää ym-
märtää, että emme ihan yhteen pakettiin saa kaikkea puristettua.

Tärkeää on tässä huomata — kuten monessa puheenvuorossa, esimerkiksi erinomainen
puheenvuoro edustaja Essayahilta — että näinhän se asia on mennyt. Nyt tämän jälkeen
meillä on suurin piirtein pakka kasassa ja kaikki on kunnossa.

Pidän hieman halpahintaisena sitä, mitä esimerkiksi edustaja Lindtman puhui takinkään-
nöstä. Kun katsoin viime vaalikauden lopulla teidän toimintaanne tässä talossa, niin kyllä
siinä taisi kertyä niitä takinkääntöjä niin paljon, että minulla ainakin meni luku sekaisin.
Vaikka polvileikkauksen jälkeen sairauslomalla ollessani sain pitää kirjaakin, kirjanpito
meni sekaisin 57. takinkäännön jälkeen. Elikkä älkää puhuko minulle mitään takinkään-
nöstä.

Mutta mitä tulee tähän asiaan, niin tämä asia on kuitenkin hyvällä mallilla, ja tästä men-
nään eteenpäin. Muistakaa kuitenkin, että avoimilla EU-markkinoilla meidän pitää antaa
itsestämme luotettava kuva. Jos annamme itsestämme huonon kuvan maailmalle, kuka tän-
ne enää investoi? Ja se on sitten isompi ongelma se.

20.14 Antti Lindtman sd (vastauspuheenvuoro):  Arvoisa puhemies! Edustaja Hosko-
nen, haluan kyllä korjata tämän väärinkäsityksen. Missään tapauksessa teitä en nyt syytä
tämän hallintarekisteriasian yhteydessä takinkäännöstä. Ei, päinvastoin, on käynyt selväk-
si, että keskusta ajaa voimallisesti tätä omaisuuden piilottamisen mahdollistavaa lakia.
Keskusta on jopa laittanut aivan poikkeuksellisesti varapuhemiehen tänne saliin keskuste-
lemaan asiasta.

Mutta edustaja Kankaanniemi, mikä arvo tuolla paperilla on? Minulla on siihen eräs ar-
vio. Tämä on aika älytöntä: Jos sinulla on rikollinen mieli, ja mieli, että haluat pitää rahat it-
selläsi, sinä teet sen. Jos jäät kiinni, niin voi voi, maksat vähän enemmän veroa. [Toimi
Kankaanniemi: Murhamiehiäkin on, vaikka se on rikos!] Tämä kannustaa omaisuuden pii-
lottamiseen hallintarekistereihin. Näin totesi teidän ryhmänne poliisikansanedustaja tästä
teidän lausumastanne ja tästä uudesta kyhäelmästä.

Edustaja Kankaanniemi, toistan tarjouksen: Äänestetään nyt toisessa käsittelyssä tämä
laki kumoon. Siitä se saadaan uudelleen valmisteluun, kuten te viime viikolla vaaditte.
[Toimi Kankaanniemi: Ei tarvitse, kun täällä se hoidetaan!]
19



Pöytäkirjan asiakohta PTK 51/2017 vp
20.15 Markus Lohi kesk (vastauspuheenvuoro): Arvoisa puhemies! Varmasti me kaikki
haluamme kitkeä harmaata taloutta, rahanpesua ja kaikenlaista muutakin rikollista toimin-
taa. Uskon, että me kaikki haluamme myös maksimaalista yleisöjulkisuutta ja täydellistä
viranomaisjulkisuutta. Tämä hallituksen esityskokonaisuus on laadittu niin, että se pysty-
tään toteuttamaan niin laajasti kuin se on mahdollista.

Jos olen oikein ymmärtänyt, niin se erimielisyys on siinä, miten me kohtelemme suoma-
laista sijoittajaa, joka lähtee sijoittamaan ulkomaille. Tätä käytiin läpi myös, kun perustus-
lakivaliokunta antoi lausunnon tähän nimenomaiseen hallituksen esitykseen. Siellä nimen-
omaisesti kysyin, voimmeko me kieltää suomalaista sijoittajaa sijoittamasta niissä maissa,
joissa on yksinomaan hallintarekisteri käytössä, tai voimmeko me säätää sen rangaistavak-
si. Molempiin oli asiantuntijakuulemisissa selkeä vastaus: emme voi. Meidän lainsäädän-
tövaltamme rikoslain puolella ei ulotu sinne säätämään. Me voimme panna sinne sanktioi-
ta, jos me emme saa tietoa sieltä, ja juuri niinhän nyt ollaan tekemässä tässä. Muun muassa
eurooppaoikeuden professori Päivi ... — anteeksi, nimi nyt unohtui, mutta se löytyy sieltä
perustuslakivaliokunnan lausunnoista — tämän selkeästi totesi.

20.17 Timo Harakka sd (vastauspuheenvuoro): Arvoisa puhemies! En saanut vastausta
esittämääni kysymykseeni, mikä oli se arvio, kauanko tämä edustaja Ihalaisen mainitsema
ison porsaan mentävä reikä olisi auki, kun näin kauhealla kiireellä yhtäkkiä haluatte tämän
asetuksen voimaan ja sitten vasta jälkikäteen paikkaatte sitä.

Osoittaa kyllä aika heikkoa itseluottamusta ja hallituksen sisäistä luottamusta se, että pi-
tää ottaa oikein paperille nimikirjoitukset alle, että ette muuten luota toistenne sanaan. Se
on varmaankin ollut tässä paikallaan. Mutta eikö todellakin olisi järkevintä se, että kun täs-
sä nyt on nämä kaksi asiaa, kaksi komponenttia, jotka liittyvät toisiinsa, niin silloin nämä
pitäisi saada yhtä aikaa voimaan?

Sitten vielä yksi ihan yksinkertainen kysymys: Jos omistaminen piiloutuu sinne hallin-
tarekisteriin, niin millä ilveellä se tiedetään, että se on Suomessa asuva, tunnistamaton ve-
rovelvollinen? Jos se on siellä joka tapauksessa piilossa, niin millä ilveellä veroviranomai-
nen saa sen tietää, että se on nimenomaan suomalainen? Kaikki kissat ovat pimeässä mus-
tia, ja ei voida säätää sellaista lainsäädäntöä, joka koskee vain raidallisia kissoja.

20.18 Sami Savio ps (vastauspuheenvuoro): Arvoisa puhemies! Kuten edustaja Essayah
täällä väkevästi todisti, niin vaikka me kuinka haluaisimme eduskunnassa, emme voi sää-
tää ulkomaisia arvopaperikeskuksia koskevaa lainsäädäntöä, joten tähän mahdolliseen ve-
ronkiertoon on puututtava aivan toisin keinoin.

Talousvaliokunnan puheenjohtaja, edustaja Turunen on muiden perussuomalaisten ta-
voin ansiokkaasti vaatinut riittävän korkeaa veroa tunnistamattomaksi jääville Suomessa
verovelvollisille osingonsaajille, ja tämä toteutuu nyt siten jatkossa lausumaehdotuksen
mukaisena 50 prosentin ennakonpidätyksenä. Kuten edustaja Kankaanniemi totesi, tämä
mainittu 50 prosenttia on tarpeeksi korkea verrattuna efektiiviseen osinkoveroasteeseen,
joka on nykyään 28,9 prosenttia. Tämä tekee hallintarekisterin käytön entistä kannattamat-
tomammaksi sen lisäksi, että automaattinen tietojen vaihto lisää merkittävästi viranomais-
ten tietojensaantia ja sitä kautta veronkiertäjien kiinnijäämisriskiä. 

20.19 Ville Skinnari sd (vastauspuheenvuoro): Arvoisa puhemies! Minä kysyn nyt vielä
teiltä, edustaja Jaskari, meneekö teillä nyt sekaisin osakkeiden liikkeellelasku eli osakeanti
20



Pöytäkirjan asiakohta PTK 51/2017 vp
ja osakkeiden omistaminen ja hallintarekisteröinti. Ymmärrättekö te, mikä niiden ero on,
kun te puhutte pääoman hankinnasta? Vastatkaa minulle tähän kysymykseen.

Ja vielä edustaja Pekkariselle sanoisin sen, että kun viime viikolla täällä keskustelimme,
niin olimme monesta asiasta aika samaa mieltä. Myös siitä olimme lähes samaa mieltä,
mitä tämä eurooppalainen asetus tarkoittaa, kun puhuimme siitä, että suoran omistuksen
malli on olemassa myös EU:n tulevaisuudessa. Itse kerroin siitä, miten EU-viranomaisilta
on tullut jo toiveita, että vuonna 2018 suoran omistuksen malli olisi käytössä Euroopan
unionissa, joten tämä on se villakoiran ydin.

Mutta, edustaja Jaskari, vastatkaa minulle: puhutteko te osakkeiden liikkeellelaskusta
vai omistamisesta?

20.20 Harri Jaskari kok (vastauspuheenvuoro):  Arvoisa rouva puhemies! Puhuin siitä
asiasta, että myös suomalaisilla sijoittajilla on oikeus perustaa yrityksiä joihinkin toisiin
maihin. Ja silloin voi tietysti kysyä edustaja Skinnarilta: onko teidän mielestänne oikeutta
perustaa yrityksiä toisiin maihin, jotka hankkivat myöskin pääomaa sitä kautta, että on hal-
lintarekisterin kautta sijoittajia? Ilmeisesti ainakin joittenkin tulkinnan mukaan suomalai-
set sijoittajat eivät saisi enää perustaa yrityksiä mihinkään muihin maihin ja sitä kautta
hankkia pääomaa eli laskea liikkeelle osakkeita niistä muista maista, joista joku sijoittaa
jopa hallintarekisterin kautta. Ilmeisesti te haluatte, että enää eivät suomalaiset yritykset
kasva missään muualla kuin Suomessa. Mutta nykyisessä liiketoiminnassa ne, jotka kasva-
vat maailmalla, kasvavat myöskin Suomessa.

20.21 Mauri Pekkarinen kesk (vastauspuheenvuoro): Arvoisa puhemies! Ihan pöytäkir-
jan kirjoittamista varten on pakko sanoa edustaja Skinnarin puheenvuoron johdosta, että
kyllä minä olin viime viikolla ihan tasan tarkkaan samalla kannalla niiltä osin, mikä kos-
kee liikkeelle laskijan oikeutta valita myöskin arvopaperikeskus Euroopan unionin alueel-
ta mistä tahansa. Edustaja Skinnari, ette voinut ymmärtää minua tässä asiassa väärin, niin
selvästi sanoin.

Puhemies Maria Lohela:  Täällä on vielä kaksi vastauspuheenvuoroa, edustajat Kankaan-
niemi ja Hoskonen. Sitten mennään puhujalistan pariin.

20.22 Toimi Kankaanniemi ps (vastauspuheenvuoro):  Arvoisa puhemies! Kyllä halli-
tuksen sisällä on luottamus. Mutta arvelin niin, että oppositiossa ei ole luottamusta, jos
minä sanon, että on sovittu suullisesti, että tämä asia hoidetaan kesäkuun loppuun mennes-
sä. Siksi pyysin pääministeriltä ja valtiovarainministeriltä kirjallisen lausunnon. [Puhuja
näytti kädessään olevaa paperiarkkia] Uskokaa nyt, että nämä nimikirjoitukset ovat aidot,
koska ne ovat, [Naurua] ja ne ovat monena kappaleena vielä.

Arvoisa puhemies! Tässä on vakava asia se, että jos me teemme tällaista epämääräistä
päätöksentekoa, mitä täällä vaaditaan, niin suomalaisten yritysten, yhtiöiden, pääomahuol-
to saattaa vaarantua, ja sitä meillä ei ole varaa päästää tapahtumaan.

20.23 Hannu Hoskonen kesk (vastauspuheenvuoro):  Arvoisa puhemies! Aivan kuten
edustaja Kankaanniemi hyvin totesi tässä, hänen paperillaan olevat kaksi allekirjoitusta to-
distavat sen, että tämä asia on saamassa hyvän lopputuloksen tässä talossa.
21



Pöytäkirjan asiakohta PTK 51/2017 vp
Mutta muistakaa, hyvät ystävät — otan esimerkiksi metsäteollisuuden. Meillä on tässä
maassa kolme suurta metsäteollisuusyhtiötä, joista kaksi on jo pääosin ulkomaisessa omis-
tuksessa, vain yksi on enää suomalaisessa omistuksessa. Elikkä emme voi linnoittatua tän-
ne Suomeen ja kuvitella, että teemme tänne lintukodon. — Edustaja Rinnekin punoo siellä
päätään masentuneen näköisenä, toivon hänelle parempaa tulevaisuutta. — Nimenomaan
meidän pitää nähdä kansainvälistyminen tässä tapauksessa suurena mahdollisuutena, kos-
ka jos me tänne linnoittaudumme, niin vaikka suomalaiset yhtiöt laajenevat ulkomaille,
meillä uhkaa täällä tulevaisuudessa nälänhätä. Meidän on myytävä tuotteita ulkomaille
pärjätäksemme. Meillä ei ole muuta vaihtoehtoa. Katsokaa tämän päivän kauppalukuja:
Suomen satamissa tapahtuu erittäin hyviä asioita tänä päivänä. Jos me annamme sellaisen
kuvan itsestämme, että tänne ei kannata kenenkään tulla, niin arvatkaa, mitä sen jälkeen
käy. En uskalla edes ajatella sitä, mitä silloin tapahtuu.

Puhemies Maria Lohela: Ja vielä edustajat Skinnari ja Lindtman.

20.24 Ville Skinnari sd (vastauspuheenvuoro):  Edustaja Jaskari, minä puhuin osakkei-
den liikkeellelaskusta, en yritysten perustamisesta. Sekin on täysin eri asia.

Ilmeisesti hallitus lähtee nyt siitä, että kaikki sijoittajat ovat rehellisiä ja rangaistavuutta
ei tarvittaisi. Tämän tulkinnan mukaanhan Suomesta voitaisiin koko rikoslaki poistaa, kos-
ka kaikki noudattavat sääntöjä muutenkin. Eikö näin, edustaja Jaskari? Kuulemme nyt jo
kokoomuslaisilta liikemiehiltä kehuja, että tämä uusi laki mahdollistaa osakkeiden ostami-
sen ulkomailta, mutta olemmehan me voineet tehdä sitä jo aikaisemminkin. Tätä on tehty
koko ajan siis, [Välihuutoja] mutta se on ollut laitonta. — Aivan, varapuhemies Pekkari-
nen, tästä on kysymys.

20.25 Antti Lindtman sd (vastauspuheenvuoro):  Arvoisa puhemies! Perussuomalaisten
ryhmäpuheenjohtaja Kankaanniemi oli huolissaan epämääräisestä päätöksenteosta. Minä-
pä kerron, mitä se epämääräinen päätöksenteko on.

Ensiksi hallitus, jossa perussuomalaiset istuu, tuo esityksen eduskuntaan ja sanoo, että
aivan välttämätöntä on sallia hallintarekisteröinti Suomessa. Sitten se vedetään pois, ja yht-
äkkiä ei olekaan pakko. Sitten tuodaan tänne eduskuntaan esitys, jota pidetään talousvalio-
kunnassa piilossa, ja valmistellaan mietintö piilossa oppositiolta vastoin vakiintuneita ja
reiluja parlamentaarisia pelisääntöjä — tuodaan ja kahdessa päivässä viedään läpi, ja sano-
taan, että lausuma korjaa asian. Sitten seuraavalla viikolla sanotaan, että halutaan uudel-
leen valmisteluun, koska tämä lausuma ei korjaakaan asiaa, ja tuodaan uusi lausuma.

Edustaja Kankaanniemi, tämä on epämääräistä päätöksentekoa ja tämä on sitä hämärää
päätöksentekoa, jonka olisi suonut olevan tässä prosessissa paremmin.

Mutta, edustaja Kankaanniemi, onko teillä nuo allekirjoitukset myös niihin kahteen
muuhun ponteen, joita täällä mietinnössä on esitetty? Onko myöskin niihin olemassa alle-
kirjoitukset? [Toimi Kankaanniemi: Oletko tosissasi?]

Vielä kerran: [Puhemies koputtaa] Äänestetään tämä kumoon. Sillä se menee uudelleen
valmisteluun.

Puhemies Maria Lohela: Nyt jatketaan puhujalistaa, ja palataan debattiin, jos vielä tar-
vetta ilmenee.
22



Pöytäkirjan asiakohta PTK 51/2017 vp
20.26 Jari Myllykoski vas: Arvoisa rouva puhemies! On hienoa, että perussuomalaisten
ryhmäpuheenjohtajalla on vakuutus siitä, että kahden muun hallituspuolueen nokkamiehet
ovat allekirjoittaneet sitoumuksen edistääkseen jotain, mutta se ei kylläkään tarkoita sitä,
että sitä voitaisiin sisällyttää eduskunnan päätöksentekoon. Me teemme täällä päätöksiä,
mikä tarkoittaa tämän lausuman mukaan, että velvoitamme hallituksen "viipymättä". Se,
onko siellä jossain kirjeessä päivämäärä, on aivan eri asia. Me voisimme varmasti uskoa
tuohon enemmän, jos se olisi tässä lausumassa. [Toimi Kankaanniemi: Se onkin!] — Se on
siellä lausumassa, mutta ei ole täällä eduskunnan päätöksenteossa mukana tämmöiset päi-
vämäärät.

Siinä mielessä, jos ajatellaan tätä kokonaisuutta, niin kyllä valtaosa asiantuntijoista, ku-
ten poliisi, syyttäjälaitos ja muut oikeusviranomaiset, ovat sitä mieltä, että hallintarekiste-
röinnin salliminen lisää rahanpesun ja rikollisen toiminnan mahdollisuutta nykyistä va-
paammin. Eli asiantuntijoiden mukaan tämä mahdollistaa harmaan talouden ja rikollisuu-
den toimintaa, ja se ei kaiketi ole meidän suomalaisten tahtotila. Me kuulimme tässä edus-
taja Skinnarinkin käyttämän perustellun puheenvuoron siitä, että EU:n tahtotila on toiseen
suuntaan, ja jos jossakin asiassa, niin kyllä meidän pitää olla juuri tässä asiassa se päänrai-
vaaja ja esimerkin näyttäjä, että Suomi ei suvaitse sitä, mitä me nyt tällä hetkellä olemme
hallituksen esityksellä mahdollistamassa. Me olemme juuri toiseen suuntaan menossa Eu-
roopassa, mutta ei meidän pidä ruveta pakittamaan nyt tässä kohtaa. [Olavi Ala-Nissilän
välihuuto]

Täytyy todeta, että jatkan vielä, nyt kun tuli löylynheittäjä saliin. [Puhuja siirtyi puhuja-
korokkeelle]

Arvoisa rouva puhemies! Meinasin jo lopettaa, mutta erään edustajan kommentti kir-
voitti minun viivyttämään tätä keskustelua vielä hetken.

Minä haluan todeta, että kyllä parlamentaarikko Sirpa Pietikäinen on suhtautunut tähän
myös erittäin negatiivisesti eikä pidä tätä hyvänä. [Mauri Pekkarinen: Hän ei ole meidän
auktoriteetti! — Toimi Kankaanniemi: Varsinainen asiantuntija!] — Niin, minä en aina-
kaan halua täällä ruveta halveksumaan europarlamentaarikkoa omassa puheenvuorossani
ja arvostelemaan, etteikö hänellä olisi asiantuntijuutta esittää mielipidettä Helsingin Sano-
missa, ja siinä mielessä kyllä uskallan siteerata sitä. Arvostan myös edustaja Sari Essay-
ah’n näkemyksiä, joka myös oli europarlamentaarikko, emmekä me täällä ole myöskään
häntä arvostelleet, vaan kunnioitamme hänen mielipidettään ja siinä mielessä arvostamme
täällä jokaisen omaa näkemystä. [Olavi Ala-Nissilä: Sijoittajat on pahoja!] — Sijoittajat
ovat hyviä tälle maalle, sijoittajat ovat hyviä suomalaisille yrityksille. Kysymys ei olekaan
nyt sijoittajista eikä ulkomaalaisista, jotka tulevat tänne sijoittamaan suomalaiseen teolli-
suuteen. Kysymys on aivan muusta.

Kun tätä keskustelua käydään, niin toivon todellakin, että edustaja Lindtmanin esityk-
sen mukaisesti äänestämme nyt tämän kumoon. Kerkiämme kyllä vielä tämän tekemään.
Kun nyt on oikein kahden ministerinkin allekirjoitus siitä, että valmistelu saadaan tehtyä,
niin mikä ongelma tässä nyt sitten on? Niin että lykätään tätä nyt siihen päivämäärään,
mikä tuossa ryhmäpuheenjohtaja Kankaanniemen paperissa on. Me kerkiämme silloin en-
nen syksyä tämän asian täällä vielä nuijimaan, eikä ole mitään kiirettä sen suhteen, että tar-
vitsisi pelätä EU:n toimia. Meillä on nyt niin vankat paperit täällä edustaja Kankaannie-
men osalta, että aivan avoimin mielin ja hyvällä omallatunnolla voimme äänestää tämän la-
kiesityksen kumoon ja tehdä Kankaanniemen paperin mukaisten päivämäärien mukaan uu-
den esityksen ja nuijia sen täällä hyvässä yhteisymmärryksessä eduskunnan päätökseksi.
23



Pöytäkirjan asiakohta PTK 51/2017 vp
20.31 Timo Harakka sd: Arvoisa puhemies! Joudun toteamaan, että en saanut keneltä-
kään hallituspuolueen edustajalta vastausta yksinkertaiseen kysymykseen, joka oli se, että
kuinka kauan arvioitte, että tämä ison possun mentävä porsaanreikä olisi auki. Mutta ehkä-
pä se on liikaa vaadittu, kun on tapahtunut näitä käänteitä päivittäin.

Jo eilen tämä surkuhupaisa hallintarekisterisaaga sai kaksi lisäkäännettä. Ensin esityk-
sen käsittely vedettiin viime tingassa pois eduskunnasta. Tällä kommervenkillä vältettiin
se nolo tilanne, jossa esitys olisi mahdollisesti äänestetty kumoon, kun näytti siltä, että osa
perussuomalaisten kansanedustajista olisi vastustanut hallituksen omaa esitystä. Mutta sit-
ten illalla kuitenkin tiedotettiin, että takki oli kääntynyt, tosiaan laskujeni mukaan toisen
kerran niin, että se on nyt myöskin edustaja Kankaanniemellä alkuperäisessä asennossa
niin, että kukaan ei huomaa mitään tapahtuneen. Hallitus olisi ratkaisemassa tätä ongelmaa
perimällä 50 prosentin sakkoveroa osingosta, jos suomalainen sijoittaja hallinnoi pörssi-
osakkeita hallintarekisterin suojissa. Jossakin väläyteltiin jopa 60:tä prosenttia, ja viimeksi
täällä eduskunnassa oli vielä vähän epäselvää, mitä nämä prosenttiluvut ovat. Kyse on mitä
ilmeisimmin hätäratkaisusta, koska tarkemmat yksityiskohdat jäivät hämärän peittoon.

Mutta katsotaan sitä isoa kuvaa eli sitä, mikä riesa ja mikä syöpä maailmantaloudelle
nämä hallintarekisterit ovat. Hallintarekistereiden ongelma on niiden suojissa harjoitettu
veronkierto ja muu talousrikollisuus, kuten rahanpesu, korruptio ja sisäpiirikaupat. Ne ai-
heuttavat Suomelle ja muille maille satojen miljoonien eurojen veromenetykset. Esimer-
kiksi poliitikot voivat salata niiden suojassa jääviytensä yrityksiä koskevissa päätöksissä.

Luettelen nyt kuusi syytä, miksi tämä sakkovero ei pelasta tilannetta eikä saa tätä hallin-
tarekisterin aiheuttamaa ongelmaa korjattua. Hallitus, olkaa hyvä.

1) Sakkovero ei lisää omistuksen läpinäkyvyyttä. Se vain lisäisi kannustinta ilmoittaa
piilotetut tulot verottajalle. Verotustiedot ovat salaisia, ja vaikka ne määrättäisiin julkisik-
si, ei läpinäkyvyyttä voitaisi varmistaa, sillä Verohallinto saa tiedot vasta seuraavana vuon-
na osingon maksusta. Omistusten läpinäkyvyys edellyttää ajantasaista tietoa.

2) Sakkoverolta voi välttyä tekeytymällä ulkomaalaiseksi. Hallintarekisteriosingoista-
han peritään jo nyt 15 prosentin lähdeveroa, jos osingonsaajaa ei ole tunnistettu. Suoma-
laisia sijoittajia on piilottautunut hallintarekisterien taakse, jolloin osingoista on peritty 15
prosentin vero eikä myyntivoittoja ole verotettu lainkaan, ellei niitä ole ilmoitettu verotta-
jalle vapaaehtoisesti. Hallintarekisterien käyttö on ollut laitonta mutta mahdollista.

Tässä valossa hallituksen esitys on suorastaan absurdi. Miten osingonmaksaja voi tie-
tää, onko sen saaja Suomesta, jos häntä ei ole tunnistettu? Yhtä hyvin voisi pyytää sokeaa
valitsemaan pimeässä kahdesta kissasta tai kymmenestä kissasta sen, jolla ei ole raitoja. Si-
ten sakkovero voi toimia ainoastaan, jos se koskee kaikkia tuntemattomia osakkaita tai
osingonmaksaja velvoitetaan tunnistamaan osakas. Mutta tällaista hallitus ei ole esittänyt,
päinvastoin valtiovarainministeriöstä kiirehdittiin vahvistamaan, että vero jollakin ihmeen
konstilla koskee vain suomalaisia. Ja jos osakas tunnistettaisiin, niin helpointahan olisi sit-
ten periä osingosta suoraan se oikea vero ja toimittaa niistä tieto verottajalle.

3) Tulikin jo mainittua, että lähdevero ei koske luovutusvoittoja, myyntivoittoja. Käy-
tännössä osakas voi myydä tai vuokrata osakkeet juuri ennen osingonmaksua, jolloin tulot
muuttuvat myyntivoitoiksi osinkojen sijaan, ja kas, verottaja ei tiedä niistä mitään. Jo nyt
on hyvin yleistä, ja tämä ongelma on tunnistettu yli 10 vuoden ajalta, että osakkeita siirre-
tään juuri ennen osingonmaksua muun muassa brittien nimiin, sillä Suomen ja Ison-Britan-
nian verosopimus estää veron perimisen näistä osingoista.
24



Pöytäkirjan asiakohta PTK 51/2017 vp
4) Ulkomaalaiset voivat edelleen vältellä veroja. Hallintarekisterit antavat ulkomaisille
sijoittajille mahdollisuuden kotimaansa verojen välttelyyn, sillä Suomen verottaja ei voi
välittää tietoja heidän saamistaan osingoista tai myyntivoitoista heidän kotimaansa viran-
omaisille. [Mauri Pekkarinen: Kyllä!] — Kyllä, kyse on siis veroparatiisilainsäädännöstä,
jolla Suomi auttaa ulkomaalaisia talousrikollisia välttämään kotimaansa verot. Ainakaan
hallituksen sakkovero ei auttaisi tähän perusongelmaan millään tavoin, joka perusongelma
on hallintarekisterit.

5) Sakkoverolla lisätään byrokratiaa ja veropetosten riskiä. Talousrikollisten tarkoituk-
sena on usein pysyä piilossa, ja verovälttely on vain toissijainen tavoite. Rikollisen rahan-
pesussa jokainen käteen jäänyt euro on voittoa puhtaana käteen. Edes korkea lähdevero tai
ennakkoperintä saisi tuskin rikollisia ilmoittamaan omistuksiaan, eikä heidän tarvitsisi siis
sitä edes tehdä. Kuten todettu, talousrikolliset voivat muuntaa osingot luovutusvoitoiksi,
jolloin omistus pysyy piilossa myös veroviranomaisilta.

Ja nyt se avainkysymys: Miten hallintarekisterin ongelmat poistettaisiin? Hallituksen-
han tulisi ratkaista hallintarekisterien ongelmat ennen kuin niitä laajennetaan uudella lail-
la. Miten se onnistuu?

Omistusten julkisuus ja oikea verotus varmistettaisiin paljon tehokkaammin kuin tällai-
silla sakkoveroilla laajentamalla osakkeiden liikkeellelaskijan velvollisuuksia seuraavasti:
Sillä tulisi olla 1) velvollisuus periä oikeansuuruinen lähdevero osingoista, 2) velvollisuus
toimittaa vuosi-ilmoitukset viranomaisille sekä osingoista että luovutusvoitoista, jolloin
viranomaiset voisivat valvoa, että vero on oikea, ja 3) velvollisuus tunnistaa osakkaansa ja
toimittaa tiedot niistä reaaliaikaiseen julkiseen rekisteriin.

Tämä vaatimus on kohtuullinen. Itse asiassa EU:ssa hyväksyttiin viime kuussa 3.4.2017
osakkeenomistajan oikeuksia koskeva direktiivi, joka antaa yhtiölle oikeuden tunnistaa
kaikki osakkaansa riippumatta siitä, miten osakkeita hallitaan, hallintarekistereissä vai
muuten. Siten hallituksen tarvitsisi vain varmistaa, että yritysten hallinnoimat tiedot osak-
kaista saadaan jatkossa julkiseen rekisteriin ja verottajalle.

Tämän direktiivin tarkoituksena on parantaa piensijoittajien oikeuksia. Tämä näkökul-
ma unohtuu usein hallintarekistereistä puhuttaessa. On piensijoittajan etu, että osakastie-
dot ovat julkisia. Siten estetään, etteivät yritysjohto, poliitikot tai suuromistajat käytä oi-
keuksiaan väärin. Direktiivi on saatettava Suomen lakiin kahden vuoden kuluessa. Toivoa
sopii, että hallitus panee sen toimeen kunnianhimoisesti eikä sorru samanlaisiin kommer-
venkkeihin kuin tämän säälittävän hallintarekisterivenkoilunsa kanssa.

20.39 Mauri Pekkarinen kesk: Arvoisa puhemies! Edustaja Lindtman on oikeassa: vara-
puhemiehet eivät kovin monesti täällä puheenvuoroja käytä. Ollessaan varapuhemies tei-
dän edustajatoverinne Johannes Koskinen käytti 31 kertaa puheenvuoron eduskuntakäsit-
telyssä, ja eräät muutkin varapuhemiehet ovat käyttäneet suurin piirtein saman verran, jot-
kut huomattavasti vähemmän. Olen ennen tätä teemaa puhunut täällä energiasta, ja tämän
kerran puutun tähän asiaan, joka vielä muutama viikko sitten näytti siltä, että eihän nyt ke-
nenkään kannata sotkeutua tuohon kysymykseen, koska se kaatuu hallituksen päälle siinä
julkisuudessa, jota tämän asian tiimoilta käytiin. Kun näin, kuinka totaalisen väärä oli se
kuva, mikä koko tästä asiasta oli julkisuudessa, ja millä tavalla eri suunnilta annettiin,
myöskin poliittiselta puolelta, vääriä väitteitä siitä, mitä tämä esitys pitää sisällään, minä
katsoin asiakseni, ajattelin, että sen kokemuksen perusteella, mitä viime vaalikaudella
asiasta talousvaliokunnan puheenjohtajana sain, ja sen kokemuksen perusteella, mitä sain
25



Pöytäkirjan asiakohta PTK 51/2017 vp
siitä, kun hallituspuolueitten eduskuntaryhmien puheenjohtajien toimesta tätä asiaa osalta-
ni selvitin talven aikaan, minun on syytä tulla myöskin tässä salissa kertomaan oma näke-
mykseni siitä, miten koen koko tämän hankkeen, mikä nyt on tässä toisessa käsittelyssä.

Ensinnäkin suoran omistuksen järjestelmä, mikä Suomessa on, on verrattomasti parem-
pi järjestelmä kuin EU-asetuksella Eurooppaan yleiseksi nyt säädetty järjestelmä, 2014
säädetty järjestelmä. On, aivan ehdottomasti. Hallintarekisterijärjestelmä on paljon huo-
nompi järjestelmä. Se ei ole läpinäkyvä sillä tavalla kuin suoran omistuksen järjestelmä on.
Se antaa mahdollisuudet erilaisille rikollisille menettelyille, paljon suuremmat mahdolli-
suudet. Siinä on monta muuta tässä luettelematonta seikkaa, joiden vuoksi sellaista järjes-
telmää... Jos Suomi saisi määrätä koko Euroopan unionille, että pitäisi ottaa suoran omis-
tuksen järjestelmä, olen ihan varma, että Suomi sen mieluusti olisi tehnyt jo kauan aikaa
sitten.

Mutta väite siitä, että Euroopan unioni kulkee tässä asiassa avoimempaan suuntaan, mitä
sieltä väitettiin useassa puheenvuorossa, eihän se nyt meinaakaan pitää paikkansa. Asetus
merkitsi huononnusta monen eurooppalaisen maan kohdalla, kun se 2014 tuli voimaan,
muun muassa Suomen kohdalla, edustaja Harakka, ja monen muun maan kohdalla. Ei Suo-
mi ole tässä ainut maa, minkä kohdalla se oli huononnus avoimuudelle, [Timo Harakan vä-
lihuuto] se oli huononnus avoimuudelle monen muunkin eurooppalaisen maan kohdalla.
Mutta se asetus säädettiin, se asetus säädettiin, vaikka me emme sellaista halunneet — va-
litettavasti näin se säädettiin.

Suomi lähti tätä hanketta viemään liikkeelle sillä tavalla, että eri hallitusten ja viime kä-
dessä myöskin tämän hallituksen edustajan, ministeri Stubbin, toimesta tähän jo kertaal-
leen valmisteltiin esitys, jossa sitä Suomi-poikkeusta, mikä 2014 täällä jo monesti kerro-
tulla tavalla saatiin aikaiseksi, ei oltu ajettu sisään sillä tavalla, miten se voitiin ajaa. Itse-
kin vastustin sitä monessa käänteessä julkisesti, myös televisiokeskustelussa — hallintare-
kisteriä sillä tavalla, kuinka se oli siihen lakiesitykseen kirjattu, ei tule hyväksyä Suomeen
— ja onneksi se esitys vedettiin pois. Sipilän hallitus antoi tämän uuden esityksen, joka nyt
on ollut eduskunnassa ja joka on maannut kyllä ihan liian pitkään, olen siitä monen teistä
kanssa samaa mieltä.

Tässä esityksessä on nyt se kohta, joka ensi vaiheessa herätti julkisuudessa suurinta kes-
kustelua, se kohta, josta julkisuudessa tuli se käsitys, monien poliitikkojenkin piirissä taisi
olla se käsitys, että Suomeen nyt tulee hallintarekisteri. Ei tule. Ei tule. Suomalaisen yri-
tyksen Suomessa liikkeelle laskemat osakkeet on aina suomalaisessa arvopaperijärjestel-
mässä kirjattava nimenomaan yksilöeritellylle elikkä henkilökohtaiselle arvo-osuustilille.
Näinhän tämä Suomen systeemi rakennettiin, mutta julkisuudessa — kyllä te olette jokai-
nen nähneet sen — oli ihan toisenlaisia kirjoituksia, ihan toisenlaisia sisältöjä siitä. [Väli-
huutoja vasemmalta]

Toinen ongelmakohta, mikä tässä näyttää edelleenkin olevan kuitenkin se kohta, josta
ollaan eri mieltä, on se, miten voidaan menetellä siinä tapauksessa — minkä asetus kirjaa
oikeudeksi yrityksille, kaikille yrityksille Euroopan unionin alueelle — että "liikkeellelas-
kijalla on oikeus valita käyttämänsä arvopaperikeskus Euroopan unionin alueella hyväksy-
tyistä arvopaperikeskuksista". Tämä on asetuksen sanoma — tämä on asetuksen sanoma.
Koskeeko se Suomi-poikkeus, mikä tuossa äsken sanotussa asiassa on selvästi kirjoitettu,
tuota kohtaa? Ei koske, ei koske. Tästä kaikki keskeiset juristit, joilta on lausuntoa pyydet-
ty, oikeusministeriö mukaan lukien, sanovat tämän yksiselitteisen selvästi: ei se Suomi-
poikkeus tuota kohtaa koske.
26



Pöytäkirjan asiakohta PTK 51/2017 vp
Täällä vielä viime viikolla väitettiin moneen kertaan... Nyt minä huomasin, että edustaja
Niinistö jo kohdisti sen väitteensä ihan toiseen kohtaan, ei enää väittänyt tästä mitään, pu-
hui niistä sijoittajista, jotka sijoittavat siellä ulkomaalaisessa arvopaperikeskuksessa liik-
keelle laskettuihin suomalaisen yhtiön osakkeisiin ja niin poispäin. Niiden sijoittajien, jot-
ka sijoittavat ulkomaalaisessa arvopaperikeskuksessa rekisteröityyn suomalaiseen yrityk-
seen, niiden suomalaisten sijoittajien on Suomen verolainsäädännön mukaan syytä ilmoit-
taa ja velvollisuus ilmoittaa saamansa osingot Suomessa, asuinvaltiossaan, kotivaltios-
saan. Tämä ei aina tapahdu välttämättä näin, kaikki eivät välttämättä sitä ilmoita.

Mutta sitä yleisöjulkisuutta tuo asetuksen pykälä ei pidä sisällään. Me emme saa valitet-
tavasti — kuka tahansa meistä ei saa — mennä ranskalaiseen arvopaperikeskukseen ja saa-
da sieltä selville, kuka omistaa ja niin poispäin, mutta verottaja sen tiedon sieltä nyt saa.
Verottaja sen tiedon saa. Verottajan tiedonsaantioikeus varmistui viimeistäänkin siinä ra-
portointistandardissa, jonka Suomi osaltaan hyväksyi muutama vuosi sitten — en ihan
tarkkaan muista, milloin se hyväksyttiin. Ensimmäisen kerran tänä vuonna kaikissa Euroo-
pan unionin maissa jokainen tilinhoitaja joutuu ilmoittamaan omassa maassaan valtiolle,
siis oman maansa valtiovarainministeriölle, ketkä omistavat heillä minkäkinlaisesta yrityk-
sestä kuinkakin paljon. Ja jos Ranskaa pidetään esimerkkinä, Ranska joutuu sen jälkeen ra-
portoimaan siitä asiasta Suomen vastaavalle viranomaiselle elikkä valtiovarainministeriön
alaiselle Verohallinnolle. Tämä tapahtuu nyt ensimmäisen kerran vuonna 2017 vuoden
2016 tietojen perusteella.

Jos ollaan vähänkin epäileviä sen suhteen, että tämä ei välttämättä toimi parhaalla mah-
dollisella tavalla, niin tätä epäilyä voidaan hälventää sillä, mitä nyt ollaan tässä tekemässä.
Alun alkaen ajateltiin menettelyä, jossa käyttöön otettaisiin tämmöinen lähdevero, joka
asetettaisiin niille osingoille, jotka nyt siellä Ranskassa maksettaisiin, jotka välttämättä ei-
vät tulisi täällä Suomessa verottajajulkiseksi, eli alun perin ajateltiin lähdeveroa. No, nyt
on hovissa tämä homma vähän muuttunut, ja nyt on päädytty siihen, että otetaan käyttöön
tämmöinen ennakonpidätysjärjestelmä ja niin poispäin.

Tässähän ei sen aiemman kiistan kannalta mikään muuttunut. Hallitusryhmien se mie-
tintö, joka oli täällä viime viikolla, etenee tässä täsmälleen samalla tavalla muutoin, mutta
nyt se tapa, jolla suomalainen verottaja päästetään kiinni niihin, jotka uhkaavat pimittää
näitä saamiansa osinkoja, muuttuu niin, että lähdeveron sijasta tulee käyttöön otettavaksi
nyt sitten tämä ennakkoperintä. Minusta tämä rehellisesti sanottuna ei ole kovin suuri muu-
tos. Kumpikin järjestelmä olisi toiminut ihan kelpo lailla, mutta kun nyt hallitusryhmien
kesken on päädytty tähän järjestelmään, että ennakkoperintä on se metodi, jolla tämä ve-
rottajan tapa käydä kimppuun nyt toteutetaan, niin hyvä niin, mennään tällä eteenpäin.
Tuskin tämä ainakaan sen huonompi on kuin se lähdeveromenettely, mutta henkilökohtai-
sesti olen sitä mieltä, ettei tämä nyt sen parempikaan ole.

On tärkeää, että tällainen järjestely joka tapauksessa on. Vaikka se raportointivelvolli-
suus tulee, niin olkoon tämä sen päälle, yhdistetään raportointivelvollisuus ja nämä vel-
voitteet, mitä kohta tänne eduskuntaan toivon mukaan tuotavalla lailla säädetään myöskin
suomalaiseen lainsäädäntöön. Yhdessä tämä järjestely, uskon näin, tuottaa sen tuloksen,
mitä tällä ollaan hakemassa.

Vielä, arvoisa puhemies, ihan lyhyesti:
Täällä edustaja Harakka äsken puhui siitä, että yleisöjulkisuus tässä ei toteudu, vaikka

tämä verovelvollisuus hoidetaan tähän tapaan kuin tässä moneen kertaan on todettu. Edus-
taja Harakka on siinä ihan oikeassa. Mutta mitenkäs sen homman hoidat? Millä säädöksel-
27



Pöytäkirjan asiakohta PTK 51/2017 vp
lä saat sen yleisöjulkisuuden hoidetuksi? Jos Eurooppa hyväksyy jonkun semmoisen eu-
rooppalaisen uuden direktiivin, joka tässä suhteessa antaa meille mahdollisuudet toimia
tällä tavalla, minä olen ihan varma, että Suomen hallitus tarttuu — ja pidän välttämättömä-
nä, että Suomen hallitus tarttuu — sellaiseen mahdollisuuteen ja ottaa hetimmiten käyt-
töön sellaisen menettelyn, sinä päivänä, kun tällainen menettely otetaan käyttöön. Ainakin
omalta osaltani tulen kaikin puolin edistämään sellaista mahdollisuutta, että se otettaisiin
käyttöön mahdollisimman nopeasti.

Mitä vielä tulee siihen, että jos eduskunta huomenna äänestää, tai milloin äänestääkään,
näistä ponsista, niin nämä ponnet, jos eduskunta ne hyväksyy, tulevat eduskunnan vastauk-
seen, ja silloin kun ponnet tulevat eduskunnan vastaukseen — täällä on ministereitä iso ka-
sa, teitä, jotka olette olleet jossakin vaiheessa ministerinä — niin silloin se on hallitusta toi-
menpiteisiin velvoittava. Hallitushan voi yrittää niskuroida ja sanoa, että tämän mukaan ei
toimita. Jos se ei niin toimi, niin sen on vähintäänkin kerrottava eduskunnalle, mistä syys-
tä, millä perusteella se ei aio näin toimia. [Vastauspuheenvuoropyyntöjä]

Puhemies Maria Lohela:  Hyvät edustajat, olen noteerannut kyllä teidän vastauspuheen-
vuoropyyntönne. Sitä varten ei tarvitse seisoa pitkiä aikoja. — Edustaja Harakka.

20.49 Timo Harakka sd (vastauspuheenvuoro): Arvoisa puhemies! Mielelläni jaloittelen
tässä aina välillä, pitkä päivä tässä on jo menossa.

Edustaja Pekkarinen oli sitä mieltä, että olen väärässä, kun sanoin, että Eurooppa on ol-
lut matkalla kohti avoimuutta. Siellä on nimenomaan tehty tukku päätöksiä, joilla on py-
ritty puuttumaan veronkiertoon, joilla myöskin on tarkoitus lisätä omistusjulkisuutta.
[Mauri Pekkarinen: Asetus vei väärään suuntaan!] Tämä on se trendi, jota vastaan Suomi
nyt tässä määrätietoisesti kulkee vastatuuleen lisäämällä tätä salailua ja omaisuuden piilot-
telua. Hallitushan esitti eilen myöskin ne keinot, joilla se seuraa ylipäätään aggressiivista
verosuunnittelua Euroopan unionissa, ja se ainoa, mikä siitä jäi käteen, oli se, että hallitus
ei sentään aio jättää toteuttamatta niitä direktiivejä.

Vastauksena tähän yleisöjulkisuuskysymykseen: EU:ssa hyväksyttiin viime kuussa
osakkeenomistajien oikeuksia koskeva direktiivi, joka antaa yhtiöille oikeuden tunnistaa
kaikki osakkaansa. Siis hallituksen tarvitsisi, jos edustaja Pekkarinen nyt voi vaikuttaa hal-
litukseen, varmistaa, että yritysten hallinnoimat tiedot saadaan jatkossa sekä julkiseen re-
kisteriin että viranomaisille.

20.51 Olavi Ala-Nissilä kesk (vastauspuheenvuoro):  Arvoisa puhemies! Kun edustaja
Harakkaa kuuntelee, niin tässä kyllä vähän hämmästyy. Totta kai me kannatamme kaikki
avoimuutta ja varmaan verojaostossa tulemme sitten käsittelemään tätä kokonaisuutta. Itse
en ole talousvaliokunnassa, mutta tulee se kuva, että annetaan ihmisille käsitys, että ikään
kuin Suomi ei olisi EU:n jäsen ja että me emme ole siinä maailmassa mukana. Toisaalta tuli
sellainen kuva täällä jo pitkin syksyn matkaa, että yrittäjät tai sijoittajat lähtökohtaisesti
ovat joitain hämärämiehiä koko ajan ja heitä pitää seurata ja rangaista. [Välihuutoja vasem-
malta] Tämä ei kyllä Suomen taloutta nosta ja innosta yrittäjiä menemään, koska se ei luo
sellaista ennakoitavuutta ja vakautta, mitä yrittäjät tarvitsevat, kun he tekevät erittäin arvo-
kasta työtä.
28



Pöytäkirjan asiakohta PTK 51/2017 vp
20.51 Antti Lindtman sd (vastauspuheenvuoro):  Arvoisa puhemies! Tässähän kuultiin
uutinen. Pekkarinen sanoi, että jos EU:sta löytyy sellaisia direktiivejä, joiden nojalla voi-
daan tätä edistää ja varmistaa, niin te olette valmis niitä edistämään. [Mauri Pekkarinen:
Aivan varmasti!] Juuri niin kuin Harakka sanoi, minäpä luen lainauksen täältä osakkeen-
omistajien tunnistamista koskevasta 3 a artiklasta: "Jos välittäjien muodostamassa ketjus-
sa on useampia kuin yksi välittäjä, jäsenvaltioiden on varmistettava, että yhtiön tai yhtiön
nimeämän kolmannen osapuolen pyyntö toimitetaan välittäjältä toiselle viipymättä ja että
välittäjä toimittaa viipymättä hallussaan olevat pyydetyt osakkeenomistajan tunnistetiedot
suoraan yhtiölle tai yhtiön nimeämälle kolmannelle osapuolelle. Jäsenvaltioiden on var-
mistettava, että yhtiö voi saada osakkeenomistajan tunnistetietoja miltä tahansa tietoja hal-
lussa pitävään ketjuun kuuluvalta välittäjältä." Juuri tämän nojalla hallitus voisi nyt tehdä,
kuten Harakka esitti, pitää huolen siitä, että nämä tiedot on tuotava jatkossa suomalaiseen
julkiseen rekisteriin. Onko tämä selvitetty? Ilmeisesti ei ole.

Arvoisa puhemies! Juuri tämän vuoksi tätä lakiesitystä ei pidä nyt hyväksyä vaan se pi-
tää palauttaa, niin kuin perussuomalaiset viime viikolla vaativat, uuteen valmisteluun, [Pu-
hemies koputtaa] jotta tämä julkisuus voidaan varmistaa.

20.53 Mauri Pekkarinen kesk (vastauspuheenvuoro): Arvoisa puhemies! Vielä kertaal-
leen: Edustaja Harakan kanssa meillä on kyllä ihan eri näkemys siitä, mihinkä suuntaan
avoimuudessa ovat Euroopan unionin viimeaikaiset, juuri tätä markkinaa koskevat uudis-
tushankkeet vieneet. Asetus vei huonoon suuntaan tätä eurooppalaista kehitystä. On aivan
turha väittää muuta. Erittäin monessa maassa tämä pimitti ihmisten suoraa omistusta yri-
tyksissä verrattuna tilanteeseen, joka oli ennen tätä asetusta. On erittäin vaikea sanoa, että
Eurooppa menee oikeaan suuntaan. Minä soitin professori Rothoviukselle, kun hän on an-
tanut televisiossa tämmöisen lausunnon pari viikkoa sitten, ja kysyin, onko professori ihan
tosissaan. Tämä varmaan menee professorille tiedoksi ja kuuloksi, ehkä hän pääsee katso-
maan. Minä luulen, että sen keskustelun jälkeen tuskin hän on ihan yhtä varma siitä kan-
nastaan kuin aikaisemmin ja niin poispäin.

Vielä mitä tulee siihen, kuinka pian tulee joku direktiivi, tällainen, joka kenties voisi täs-
sä auttaa meitä. Niin pian kuin se [Puhemies koputtaa] saadaan voimaan ja käyttöön, [Ant-
ti Lindtman: Se on voimassa!] minä olen ihan varma, että Sipilän hallitus — en ole muista
hallituksista varma, mutta Sipilän hallitus — on valmis sen käyttöön ottamaan.

20.54 Paavo Arhinmäki vas (vastauspuheenvuoro):  Arvoisa rouva puhemies! Edustaja
Ala-Nissilä käytti täällä puheenvuoron, jossa hän väitti, että totta kai me kaikki haluamme
avoimuutta. Minä ihmettelen tätä väitettä, nimittäin useampi hallitus on ajanut jo ennen
tätä asetusta ja direktiiviä tätä hallintarekisteröintiä. [Mauri Pekkarinen: Ja erilaista!] Pitää
muistaa, että tätä ajoi jo Kiviniemen hallitus, aika tuli vastaan. [Mauri Pekkarinen: Ei ollut
silloin!] Sen jälkeen hallintarekisteriä yritettiin ujuttaa Kataisen hallituksessa. Hankimme
lausunnot Euroopan unionilta, että tätä EU ei vaadi. Ja nyt te olette tämän uudestaan kai-
vaneet. Jokuhan tätä ajaa voimakkaasti, kun EU:lta on saatu selvät kirjaukset yleisöjulki-
suudesta. Ei EU vaadi sitä, että omaisuutta pitää saada piilottaa. Kun te nyt tuotte tänne esi-
tyksen tästä huolimatta, niin jokuhan haluaa salata julkisuudelta omaisuutta. Eli se, mitä
Ala-Nissilä sanoi, että totta kai me kaikki haluamme avoimuutta, ei kerta kaikkiaan vaan
pidä paikkaansa.
29



Pöytäkirjan asiakohta PTK 51/2017 vp
20.55 Timo Harakka sd (vastauspuheenvuoro): Arvoisa puhemies! Tästä jäämme edus-
taja Pekkarisen kanssa nyt erimielisiksi. On aivan selvää, että tämän arvopaperikeskusase-
tuksen tarkoitus oli lisätä avoimuutta, ja se oli edistysaskel kohti avoimempaa järjestelyä,
vaikkei niin pitkälle kuin Suomessa ja muutamissa muissa maissa jo ollut suoran omista-
misen järjestelmä. Ja OECD:n BEPS-työ, veronkierron vastainen direktiivi — jonka Suo-
mikin on tässä hyväksynyt siitä huolimatta, että Suomi on hyvin laiskasti ja vastentahtoi-
sesti siihen itse osallistunut — todistaa siitä, että Euroopassa on tällä hetkellä erittäin voi-
makas tahtotila siihen, että verot saadaan kerättyä sinne, minne ne kuuluvat, ja sillä rahoi-
tettua julkiset palvelut. Ja nyt hallitus kulkee aivan tarkoituksella eri suuntaan. Tänä iltana
on kuultu useampaankin otteeseen, että te ette usko, että Euroopassa taistellaan veronkier-
toa vastaan, aggressiivista verosuunnittelua vastaan, ja se kyllä näkyy, kuuluu ja haisee tei-
dän toiminnassanne.

20.56 Mauri Pekkarinen kesk (vastauspuheenvuoro): Arvoisa puhemies! Jos Euroopan
unioni olisi, sanotaan nyt ainakin vuoteen 2015 saakka, sallinut tuon ja edistänyt tuota,
mitä edustaja Harakka sanoo, se ei olisi työntänyt tällaista hallintarekisteriä, asetusta. Se ei
ole edes direktiivi. Direktiivi jos se olisi, me voisimme soveltaa kansallisessa käytännössä
direktiiviä. Niin kuin me tiedämme, se on puitelaki, ja kansallisesti voidaan siihen aina ha-
kea sovelluksia. Mutta asetus on asetus, ja se on suoraan kansalliseen lainsäädäntöön sel-
laisenaan tulevaa säädöstöä. Ja se vei meillä ja se vei monessa muussakin maassa tilannet-
ta huonoon suuntaan. — Edustaja Harakka puistelee päätään: Paransiko tämä Suomen ti-
lannetta jollakin tavalla? Tämä huononsi Suomen tilannetta. Ja niitä huononnuksia, mitä
tämä Suomeen toi, nyt niillä ponsilla velvoitetaan maksimaalisesti käyttämään mahdolli-
suudet hyväksi, onkimaan jok’ikinen suomalainen, joka Euroopassa omistaa osakkeita,
Suomen verottajan tietoon ja verotettavaksi. Jos ei itse ilmoita, niin sitten ennakkoverolla
häntä joka tapauksessa verotetaan. Me joudumme tällaiseen menettelyyn, kun EU tällaista
huonoa asetusta meille sisään ajoi.

Puhemies Maria Lohela:  Vielä yksi vastauspuheenvuoro, ja sitten mennään takaisin lis-
taan.

20.58 Antti Lindtman sd (vastauspuheenvuoro): Arvoisa puhemies! Minusta tämä kes-
kustelu ja käsittely täällä osoittaa, että hallitus on vienyt tätä hanketta niin sotkuisesti
eteenpäin, että tämä ansaitsisi kokonaan uuden alun. Tämän päivän keskustelu ja itse asias-
sa se prosessi, miten tätä on viety läpi, ovat sellaisia, että jos me haluaisimme kunnioittaa
avoimen ja reilun parlamentaarisen demokratian periaatteita, niin tätä ehdotusta ei vietäisi
tällä tavalla runttaamalla läpi hämärässä Kesärannassa ja sen jälkeen vielä ottamalla pois ja
viemällä eteenpäin listalle. Ei etenkään nyt, edustaja Pekkarinen, ja se on todella uutinen,
jos te olette sitä mieltä, että kannattaa katsoa tämä kortti, joka koskee osakkaiden oikeuk-
sia koskevaa direktiiviä, jonka nojalla me hyvin voisimme nämä vaatimukset kohdistaa si-
joittajiin ja liikkeeseenlaskijoihin, mitä täällä vastalauseessakin on ehdotettu. Miksi me
emme sitä tekisi? Kertokaa yksikin syy, miksi me emme sitä tekisi. Yksi syy edes vaikka
sen takia, että perussuomalaisten ei tarvitsisi niin pahasti jäädä kiinni housut kintuissa ta-
kin kääntämisestä kuin he ovat jääneet. [Puhemies koputtaa] Tämä koko soppa ansaitsisi
paremman, reilumman ja avoimemman käsittelyn kuin minkä me olemme nyt täällä näh-
neet.
30



Pöytäkirjan asiakohta PTK 51/2017 vp
20.59 Toimi Kankaanniemi ps: Arvoisa puhemies! Edustaja Skinnari puhuu jostakin di-
rektiivistä. Tuskin sellaista on edes olemassa, mutta saattehan te kuvitella. [Paavo Arhin-
mäen välihuuto]

Arvoisa puhemies! Tämä EU tuntuu hieman siltä, että jopa tässä salissa EU-säädösten
hierarkia ja laatu on hämärä joillekin. Direktiivi on ohje, jonka mukaiseksi pitää kansalli-
nen lainsäädäntö säätää. EU-asetus on sellaisenaan, kuin se on hyväksytty, pätevää lainsää-
däntöä jokaisessa jäsenmaassa, ja se ylittää kansallisen lainsäädännön. Tässä on kysymys
asetuksesta, EU-asetuksesta, ja siksi me olemme siinä tilanteessa, että meidän on nouda-
tettava tuota asetusta ja kansallinen lainsäädäntö säädettävä sellaiseksi, että se ei ole risti-
riidassa tämän asetuksen kanssa. Jos joku vie tämän EU-asetuksen puitteissa Suomen EU-
tuomioistuimeen, siellä sovelletaan tätä EU-asetusta. Kun tämmöisessä asiassa, jota nyt ol-
laan käsittelemässä, on kysymys oikeastaan, voi sanoa, yhdestä EU:n perusperiaatteesta,
pääomien vapaasta liikkumisesta ja toisaalta kilpailun vapaudesta, niin on kyllä hyvin ole-
tettavaa, että EU-tuomioistuimen tuomio tulisi Suomelle, jos me tekisimme sellaista lain-
säädäntöä, joka olisi ristiriidassa mainitun EU-asetuksen kanssa.

Me olemme siis liittovaltiossa tässä mielessä, täydellisessä liittovaltiossa, sillä poik-
keuksella, että meidän edellinen hallituksemme — oliko sitten valiovarainministeri Rinne
vai valtiovarainministeri Urpilainen, sitä nyt en ole tarkistanut, Rinteen aikana tämä asetus
tuli voimaan — oli neuvottelemassa tämän todella huonon asetuksen, joka vei Suomen sii-
hen tilanteeseen, että meidän piti salailua lisätä eikä vahvistaa. Tämä on se tosiasia. Te loit-
te sellaisen asetuksen myötävaikutuksellanne, että me olemme tässä kurjassa tilanteessa.
Meillä ei ole tässä mahdollisuutta muuhun kuin edetä tämän lainsäädännön eteenpäin vie-
miseksi.

Täällä on kuultu, edustaja Harakka ja edustaja Skinnari, kaksikin perustetta, miksi tämä
asia pitää nyt viedä. On se lupahakemus, joka tulee syyskuussa. Se on käsiteltävä tietyssä
ajassa, ja sitä varten täytyy olla lainsäädäntö valmiina. Toinen on se, että sanktiot alkavat
siitä päivästä, kun kanne lähtee Euroopan tuomioistuimeen. Ne ovat raskaat seuraukset, ja
sitä riskiä hallitus ei ota. Sain vakuuden, kun nostin esille, voidaanko palauttaa tämä uu-
delleen valmisteluun ja toisaalta kysymyksen, mikä on aikataulu. Sain selkeät, yksiselittei-
set vastaukset, että emme voi palauttaa uudelleen valmisteluun ja aikataulu ei anna myö-
den kesän tullen ruveta tätä uudelleen käsittelemään kokonaisuutena. Se olisi tuhlausta ja
järjetöntä. Siinä mielessä tämä mietintö on hyväksyttävä ja saatava tämä lainsäädäntö voi-
maan. Korjataan sitä sitten, jos ilmenee, että on mahdollisuuksia siihen, niin kuin lakeja
aina korjataan tarpeen mukaan. Tältä pohjalta siis on edetty.

Arvoisa puhemies! Täällä on noussut esille tämä uusi lausuma. Siitä eilen kävimme hal-
lituspuolueiden ryhmäpuheenjohtajien kesken pitkät neuvottelut ja lopulta myös vielä pää-
ministerin ja valtiovarainministerin kanssa. Saimme ministeriöltä ja myös muilta asiantun-
tijoilta selvyyden siitä, että me emme sillä lähdeveroprosenttikysymyksellä, mikä on mie-
tinnön ensimmäisessä ponnessa, voi edetä. Nimittäin jos lähdeveroprosentti nostettaisiin
30:stä tuntuvasti nykyistä suuremmaksi — se, että sillä olisi tehoa tämän järjestelmän si-
sällä viranomaisjulkisuuden lisäämiseksi ja varmistamiseksi, edellyttäisi, että lähdeve-
roprosenttia pitäisi nostaa tuntuvasti — se kohdistuisi ensisijaisesti ulkomaalaisiin, ja tällä
olisi vaikutuksia. Se vähentäisi ulkomaisia sijoituksia suomalaisten yhtiöiden osakkeisiin,
alentaisi niiden arvoa ja heikentäisi investointimahdollisuuksia. Tätä minä ainakaan en
missään tapauksessa halua. Meillä on nyt juuri hallitus saanut aikaan sen, että on vahva in-
31



Pöytäkirjan asiakohta PTK 51/2017 vp
vestointibuumi lähdössä ja menossa. Työllisyys paranee hurjaa vauhtia, talous kasvaa kai-
killa mittareilla. Miksi tekisimme tällaisen lainsäädännön, joka tuhoaisi tämän pohjan?

Toinen tekijä, miksi tätä lähdeveroprosenttia ei voida nostaa niin korkealle, että se estäi-
si keinottelun, on se, että lähdeveropalautuksia tulisi ruuhkaan asti. On kerrottu, että Tans-
kan verohallinnolle tehtiin noin 2 000 lähdeveron väärää palautushakemusta ja se aiheutti
Tanskan valtiolle 1,7 miljardin euron veromenetykset ja johti Tanskan verohallinnon pää-
johtajan erottamiseen viime vuonna. Eli tässä on myös tämä puoli otettava huomioon,
[Antti Lindtmanin ja Paavo Arhinmäen välihuutoja] että näillä on vakavia seurauksia, jos
teemme harkitsemattomasti. Siksi lähdeveroprosenttimenettelystä luovuttiin ja otettiin
tämä ennakonpidätysmenettely mukaan. Sillä saadaan paljon parempi vaikutus, [Paavo Ar-
hinmäen välihuuto] koska ennakkoveroprosentti voitiin nostaa 50:een, ja 50 prosenttia, lä-
hes kaksinkertaiseksi, nousee sakko siitä — tai se ei ole varsinaisesti sakko, vaan hallin-
nollinen seuraamus — jos ei anna Suomen veroviranomaisille tietoja omistuksistaan ja
osinkotuloistaan.

Tämä on aivan järkevä ja näin viisaasti tehty. Me teimme sen eilen kokonaan uusiksi, ja
tänään aamupäivällä teimme tuon lausuman, ja sitten vielä tein tuon paperin, kun arvelin,
että oppositio ei minun sanojani usko, mutta paperia se voi uskoa. Näyttää siltä, että se ei
usko sitäkään eikä hyväksy.

Mutta, arvoisa puhemies, kaikkein tärkeintä on se, että Suomeen ei tule hallintarekiste-
riä. Tämä on kieltolaki.

21.07 Ville Skinnari sd: Arvoisa puhemies! Ensinnäkin kiitos hallitukselle ja myös vara-
puhemiehelle hyvästä keskustelusta. Alamme pikkuhiljaa päästä itse asiaan eli suomalai-
seen Eurooppa-politiikkaan, siihen, miten Suomi EU-oikeutta tulkitsee ja miten ehkä pitäi-
si tulkita. [Toimi Kankaanniemi: Tuomioistuin sitä tulkitsee!] Tästä keskustelusta ehkä
unohtuu se, mitä tässä on viimeisten vuosien, oikeastaan kahden vuoden aikana tapahtunut
niin globaalisti kuin Euroopassakin. Miksi Euroopan suunta on muuttumassa? Panaman
paperit, Lux Leaks, asiat, jotka ovat tapahtuneet tämän asetuksen antamisen jälkeen — se
on se suunta, mistä Euroopassa tällä hetkellä puhutaan, ja siitä myös Suomen hallituksen
pitäisi puhua.

Minä olen oikeastaan huolissani vähän laajemmin tästä hallituksen Eurooppa-osaami-
sesta ja eurooppaoikeuden tulkinnasta. Jos katsotaan nyt tässä oikeastaan viimeisen vuo-
den aikana, miten te olette, arvoisa hallitus, tulkinneet hankintalakia, mitä te olette teke-
mässä valinnanvapaudessa Suomen sote-kenttään, viemässä sen taas toiseen suuntaan
EU:n kilpailulain piiriin, vaikka siihenkään ei ole mikään pakko, niin mistä nämä tulkinnat
tulevat? Kuka teitä ohjaa? Kuka haluaa, että Suomi näin toimii? Sen vastauksen me var-
masti tiedämme.

Edustaja Harakka puhui uudesta direktiivistä, mistä, jos oikein ymmärsin, myös edusta-
ja Pekkarinen otti kiinni. Sehän on hyvä asia. Mielestämme tässä meillä olisi yhteinen
suunta niin hallituksella kuin oppositiollakin, yhtiöille tulossa oikeus tunnustaa ja tunnis-
taa osakkaansa. Aivan loistavaa läpinäkyvyyttä. Sitähän me haluamme, vai kuinka?

Edustaja Kankaanniemi ehti jo lähteä, mutta olisin halunnut häneltä kysyä, tiesikö hän,
että esimerkiksi tämä toimilupahakemus olisi voitu tehdä vain yhden pykälän muutoksel-
la, yhden pykälän muutoksella. Siten meillä olisi ollut toimilupaviranomainen. Mihin tämä
kaikki perustuu, mistä niin perussuomalaiset, kokoomus kuin keskusta puhuvat? Monimut-
32



Pöytäkirjan asiakohta PTK 51/2017 vp
kainen asia mutta yksinkertaisia vastauksia, jos asioihin paneutuu ja selvittää, mistä todel-
la tässä asiassa on kysymys.

Arvoisa puhemies! Muutama sana vielä siitä, mitä tämä sakkovero oikeasti tarkoittaa ja
mitä se ei oikeasti tarkoita. Kuten todettu, sakkoverot lisäävät byrokratiaa, koska siitä seu-
raa aivan mieletön veronpalautushakemusten lisääntyminen. Kuka tietää, onko hakija to-
della saanut osinkoa ja onko maksettu veroa? Ainakin tällä luodaan työpaikkoja Verohal-
lintoon. Pimeää taloutta tämä ei kuitenkaan estä. Muualla Euroopasta tästä on jo kokemus-
ta, kuten tänään kuulimme esimerkiksi Tanskasta.

Puhuin viime viikolla täällä siitä, miten Suomesta voidaan oikea-aikaisella kaupankäyn-
nillä välttää sakkovero. Esimerkiksi Isossa-Britanniassa on 0 prosentin lähdevero eli pide-
tään osaketta 362 päivää ja myydään sitten ennen h-hetkeä eli osingon maksua. Tulot
muuttuvat myyntivoitoksi osinkojen sijasta. Mitä sitten, entä jos unohtuu tai sattuu unoh-
tumaan raportoida myyntivoitot verottajalle? Mitä sitten tapahtuu? Sitten voidaan ostaa ta-
kaisin, ostaa takaisin ja pitää taas se 362 päivää. Ihanaa, hallitusleijonat, ihanaa! [Naurua]

21.11 Hanna Sarkkinen vas: Arvoisa puhemies! Ilta on jo pitkällä, ja täällä on puhuttu
paljon tasokkaasti ja vähemmän tasokkaasti. Haluan vain pitää puheenvuoron, että kanna-
tan edustaja Ihalaisen tekemää lakiesitysten hylkäysesitystä, jotta pääsemme äänestämään
tästä asiasta perjantaina. Sitten mitataan, mikä on perussuomalaisten ja kaikkien muiden-
kin kanta asiaan.

21.12 Hannu Hoskonen kesk: Arvoisa rouva puhemies! Lopuksi tästä asiasta haluan sa-
noa sen verran, että kuitenkin tässä asiassa on se iso selkeys tullut, että kysymyksessä ei tie-
tenkään ole direktiivi, joka on Euroopan unionin antama velvoite jäsenvaltioille implemen-
toida direktiivin henki omiin lakeihinsa parhaaksi katsomallaan tavalla. Jos sitten men-
nään riita-asiaksi, niin se menee yhteisöjen tuomioistuimeen, mistä tulee ratkaisu. Sen si-
jaan, niin kuin edustaja, varapuhemies Pekkarinen omassa puheenvuorossaan totesi, kysy-
myksessä on EU-asetus, joka sellaisenaan on suoraan sovellettavaa oikeutta. Tässä on se
ero. Tästä jos rupeamme viisastelemaan toistemme kanssa, niin vielä ensi joulunakin olem-
me täällä samasta asiasta vääntämässä. Tärkeintä on se, että tämä asia on saamassa nyt sen
lopullisen muotonsa.

Edustaja Kankaanniemen esittämä ponsi, jota hän äsken esitteli omassa puheenvuoros-
saan, on varmasti riittävä kaikille. Me emme toisten valtioiden sisälle pääse mitenkään. Me
edustamme Euroopan unionissa noin 1,8:aa prosenttia Euroopan unionin kansantalouksis-
ta, elikkä meillä ei sinne ole kyllä mitään asiaa, eikä pidäkään olla. Jokainen itsenäinen val-
tio tehköön niin kuin hyväksi näkee.

Se, että me olemme avoimilla markkinoilla, antaa meille myös sen vastuun. Me emme
voi omia lakejamme laittaa niin hankaliksi emmekä antaa itsestämme sitä kuvaa, että tänne
ei kenenkään investoijan koskaan pidä tulla. Me olemme ulkomaisesta pääomasta riippu-
vainen valtio, meidän omat rahamme eivät tähän kerta kaikkiaan riitä. Hallitus on saanut
politiikallaan viennin nousuun, satamissa tapahtuu, ihmisiä työllistyy. Ja kuten Helsingin
Sanomien eilisessä numerossa näitte, kaikilla päätoimialoilla on kasvu lähtenyt liikkeelle.
[Jari Myllykoski: Ja se on hallintarekisterin ansiota!] Tästäkö te demarit olette katkeria? —
Samoin kuin äsken vasemmistoliiton arvokas edustaja tuossa kävellessään totesi, se on op-
position ansiosta. Sitä minä kyllä pikkusen epäilen, että se on opposition ansiota. — Mutta
tärkeää tässä on huomata se, että olemme saaneet käännöksen aikaan ja tämäkin laki saa-
33



Pöytäkirjan asiakohta PTK 51/2017 vp
daan kuntoon tällä keinoin, ja sillä sipuli. Viisastelu jätettäköön vähemmälle ja keskitytään
työntekoon.

21.14 Sami Savio ps:  Arvoisa puhemies! Hallintarekisteriä ei ole käytössä Suomessa,
eikä sitä tämänkään lakiesityksen myötä tule Suomeen. Suomessa säilyy suoran omistuk-
sen malli, kiitos tästä kuuluu myös edustaja Essayahille hänen tekemästään työstä europar-
lamentaarikkona, mikä mahdollistaa avoimuuden jatkumisen. Hallintarekisteri sisältyi hal-
lituksen vuonna 2015 antamaan lakiesitykseen, mutta onneksi se vedettiin pois perussuo-
malaisten vaatimuksesta, eikä vastaavan sisältöistä esitystä ole enää tuotu eduskuntaan. Se
on ollut oikea ratkaisu.

Arvoisa puhemies! Euroopan unionista on aiheutunut paljon painetta kotimaiseen lain-
säädäntöömme, ja siitä on esimerkkinä myös tämä EU-asetus, johon tämäkin lakiesitys nyt
pohjautuu. Talousvaliokunnan mietintöön sisältyy kolme lausumaesitystä, joilla tukitaan
merkittävä määrä veronkierron mahdollistavia porsaanreikiä ja joita edustaja Essayahin-
kin mukaan ilmenee myös nykyisessä järjestelmässä. Mietintöön sisältyvät lausumaehdo-
tukset ovat tärkeitä ja erityisesti niistä ensimmäinen, jota nyt erittäin viisaasti täydenne-
tään tämän asian käsittelyn aikana esitetyllä lausumalla 50 prosentin ennakonpidätyksestä
tunnistamattomaksi jäävälle, Suomessa verovelvolliselle osingonsaajalle.

Arvoisa puhemies! Minä, kuten muutkin perussuomalaiset kansanedustajat, pidän tätä
50 prosentin ennakonpidätystä välttämättömänä ehtona, ja nimenomaan tätä riittävän kor-
keaa veroprosenttia välttämättömänä ehtona ja lisäyksenä, jolla turvataan osaltaan rehellis-
ten veronmaksajien etua ja varmistetaan sitä, että tasapuolisuus verotuksessa toteutuu.

21.16 Sirpa Paatero sd:  Arvoisa rouva puhemies! Tämä hallintarekisterille omaisuuk-
sien piilottaminen on saanut farssinomaisia piirteitä. Aikaisempi valtiovarainministeri ker-
toi, kuinka tämä "on haudattu", ja seuraavassa lausunnossa hän kertoi, että "tämmöistä val-
mistelua ei tehdä missään muodossa". Nämä ovat suoria lainauksia Alexander Stubbin lau-
sumana. Tämä asia on ollut vuodesta 2015 tässä hallituksessa veivauksessa edestakaisin
siitäkin huolimatta, että edellisellä kaudella me saimme erityisen luvan olla osallistumatta
tähän järjestelyyn.

Varapuhemies Pekkarinen, joka täällä käytti poikkeuksellisesti puheenvuoron, niin kuin
hän sanoi, Twitterissä kertoo: "Kehtaako joku väittää, että tämä kompromissi muuttaa tätä
esitystä." Ja minun mielestäni se on rehellisesti todettu, ei muuta. Elikkä tämä parin päivän
ylimääräinen veivaus ei ole tuonut mitään uutta tähän varsinaiseen asiaan — tai tuonut
ehkä sen yhden laastarin siihen, että veroja voidaan nyt kerätä eri tavalla. Nämä ponnet,
jotka on kirjoitettu tähän nyt näiden kahden viimeisen päivän aikana, ovat tietenkin hyvät,
mutta ihmettelen, että kun tämä asia on kaksi vuotta seisonut täällä, miksi niitä lakimuu-
toksia ei ole sitten tehty sen aikana vaan niitä keksitään nyt näitten kahden päivän aikana,
kun on yhtäkkiä jollakin puolueella hätä käsissä.

Harmaan talouden toimet ovat tarpeellisia, mutta nyt ne ovat kohdistuneet ehkä enem-
män kauniiseen puheeseen kuin varsinaisiin tekoihin, sillä seuraavana tähän on tulossa
muun muassa rahanpesulaki, jossa Euroopan unionin puolelta kyllä halutaan edistää sitä,
että tiedetään ne varsinaiset viimesijaiset omistajat ja edunsaajat niin, että se raja olisi 10
prosenttia siitä omistuksesta, mutta hallituksen esityksessä ollaan rajaamassa se 25 pro-
senttiin. Minun mielestäni tämä on kummallista toimintaa. Jos Euroopan unioni on menos-
sa paljon tiukempaan suuntaan ja haluaa avoimuutta, niin tämän maan hallitus ei sitä ha-
34



Pöytäkirjan asiakohta PTK 51/2017 vp
lua, vaan haluaa pitää tässäkin rahanpesulainsäädännössä omistuksen salaamisen siellä 25
prosentin kohdalla, valitettavasti.

21.19 Paavo Arhinmäki vas: Arvoisa rouva puhemies! Varapuhemies Pekkarinen käytti
täällä väkevän puheenvuoron, jossa hän totesi, että tässä viikossa, kun perussuomalaisten
vaatimuksesta on veivattu nyt tätä hallintarekisteriä, mikään ei muuttunut. Näin hän sanoi
täältä pöntöstä. Se on rehellinen ja kova lausunto. Varapuhemies Pekkarinen kertoi rehel-
lisesti ja avoimesti, että nämä tänne rustatut ponnet, joita nyt pidetään merkittävänä poliit-
tisena saavutuksena, tosiasiassa ovat olleet pelkkää julkisuuspeliä. On yritetty piilottaa sitä
tosiasiaa, että hallintarekisteri — tai hämärärekisteri, niin kuin aivan oikein sitä ministeri,
silloinen kansanedustaja, Soini kuvasi vielä viime kaudella — tulee siitä huolimatta, että
perussuomalaiset ovat sitä niin voimakkaasti vastustaneet.

Arvoisa rouva puhemies! Jotain hyvin paljastavaa kertoi myös edustaja Kankaannie-
men puhe. Eduskuntaryhmän puheenjohtajana hän kertoi hyvin seikkaperäisesti, miten vii-
me viikolla niin loistavaksi poliittiseksi saavutukseksi, mahtavaksi kompromissiksi, kei-
noksi, jolla estetään kaikki ongelmat tässä hämärärekisterissä, luotu ponsi olikin viikossa
muuttunut täysin ongelmalliseksi, täysin epäkelvoksi, ja sitten samaan aikaan hän kertoi,
että nyt tällä viikolla neuvoteltu uusi ponsi ratkaisee kaikki ongelmat. Nyt kun edustaja
Kankaanniemi sanoi, että jos ette usko minun puhettani, niin uskokaa ainakin sitä, mitä
minä olen kirjoittanut, kysymys kuuluukin: pitääkö meidän uskoa sitä, mitä Kankaanniemi
puhui kaksi viikkoa sitten, viikko sitten, tällä viikolla, vai pitääkö meidän odottaa taas vii-
kon päähän, jolloin näkemykset muuttuvat?

Arvoisa rouva puhemies! Tällä hämärärekisterillä on pitkä historia. Tätä ajettiin voi-
makkaasti jo Kiviniemen hallituksen aikana. Silloin aika loppui kesken. Itse toimin Katai-
sen hallituksessa ministerinä, ja myös silloin tätä hämärärekisteriä ajettiin hyvin voimak-
kaasti. Silloin esitettiin väitteet siitä, että tämä on pakko laittaa voimaan, että meillä ei ole
muita vaihtoehtoja, EU sitä edellyttää. Silloin hallituksessa vasemmistoliitto, sosiaalide-
mokraatit ja vihreät kävivät tämän läpi Euroopan unionin kanssa, ja sieltä tuli selkeä näke-
mys, selkeä kannanotto siitä, että ei tämä EU:n direktiivi vaadi sitä, että me luovumme sii-
tä, mikä Suomessa on hyvä, yleisöjulkisuudesta. Tämän voi hoitaa muulla tavalla.

Tästä huolimatta hämärärekisteriä tuotiin jälleen kerran eduskunnan käsiteltäväksi tällä
kaudella Sipilän hallituksen johdolla ja samoilla perusteilla, joilla sitä yritettiin virheelli-
sesti tunkea Kataisen hallituksen ohjelmiin ja toimintaan, jonka me torppasimme yhdessä,
samalla tavalla väittäen, että EU vaatii tätä. Tämä hämärärekisteri pysähtyi yhteen onnet-
tomaan kyselytuntiin, jossa asiantuntijalausunnot — no, ne menivät vähän siihen suun-
taan, että "sori siitä".

Nyt on oleellista nähdä, mitä sen jälkeen sanottiin. Todettiin seuraavaa, edustaja, minis-
teri Soini totesi: "Hallintarekisteriä ei viedä eteenpäin. Päätös on oikea ja vastaa perussuo-
malaisten linjaa. Tämä on ollut johdonmukainen kantamme jo viime eduskuntakaudella."
Valtiovarainministeri, silloinen valtiovarainministeri, Alexander Stubb totesi: "Totesim-
me tänä aamuna hallituspuolueiden puheenjohtajien kesken, että tässä tilanteessa hallinta-
rekisterin vieminen eteenpäin ei ole järkevää. Me emme valmistele hallintarekisteriä uu-
destaan missään muodossa. Hallintarekisteri on haudattu ja kuopattu. Sitä ei tuoda tämän
hallituskauden aikana." Näin siis lupasi valtiovarainministeri Alexander Stubb. No, sen jäl-
keen ministeri Stubb toi uuden esityksen tänne eduskuntaan.
35



Pöytäkirjan asiakohta PTK 51/2017 vp
Mutta katsotaan, mitä sanoi edustaja Turunen, joka on talousvaliokunnan puheenjohta-
ja, vain vajaa puoli vuotta sitten joulukuussa 2016 tästä hämärärekisteristä: "Suomen ei tar-
vitse eikä kannata muuttaa osakeyhtiölakia niin, että omistukset voitaisiin piilottaa hallin-
tarekisteriin ulkomaille. En ole saanut kuluneen vuoden aikana selville kokoomuksen ja
keskustan motiivia ajaa omistuksien salaamisen mahdollisuutta. Ihmettelen tätä suuresti.
[Antti Lindtman: Kova lausunto!] Jos Suomi sallii hallintarekisteröinnin ulkomaiden kaut-
ta, se vaikeuttaa sisäpiirikauppojen ja muiden talousrikosten selvittämistä sekä vähentää
verotuksen varmuutta ja oikeudenmukaisuutta." Näin siis viime joulukuussa talousvalio-
kunnan puheenjohtaja, edustaja Turunen.

Oikeastaan, arvoisa rouva puhemies, nämä edustaja Turusen lausumat perustelut ovat ne
perustelut, minkä vuoksi tämä pitää palauttaa nytkin uudelleen valmisteltavaksi. Nämä
ovat juuri ne perusteet, minkä vuoksi me, kun olimme hallituksessa, emme suostuneet edis-
tämään tätä hämärärekisteriä.

Arvoisa puhemies! On irvokasta, että tämä paljon kritisoitu lakihanke — ja nimen-
omaan siitä näkökulmasta, että tämä mahdollistaa omaisuuden piilottamisen — joka on
valmiiksi jo hämärä, tuodaan yhtäkkiä täysin tyhjästä, ilmestyy valiokunnan esityslistalle,
runnotaan kahdessa viikossa läpi. Ja kaiken lisäksi keskustelu pitää käydä nyt, niinä päivi-
nä, jolloin on vuosikymmeniin yksi suurimmista sote-hankkeista ollut ensin keskustelus-
sa. Sopii tietysti hyvin hämärärekisteriin, että iltahämärässä ja toukokuisessa lumisateessa
tätä asiaa viedään eteenpäin.

Arvoisa rouva puhemies! Ne perustelut, joilla edustaja Turunen on tätä vastustanut, pä-
tevät edelleen aivan yhtä lailla, ja näillä perusteilla kannatan edustaja Ihalaisen tekemää
ehdotusta.

21.26 Satu Hassi vihr: Arvoisa puhemies! Haluan hiukan kommentoida EU-päätöksente-
on dynamiikkaa, jota tuntevat edustaja Essayah ja myös tässä keskustelussa mainittu Eu-
roopan parlamentin jäsen Sirpa Pietikäinen.

EU-päätöksentekoonhan aina, kun käsitellään mitä tahansa asiaa, joka liippaa jonkin
sellaisen elinkeinoelämän alan intressejä, jossa pyörivät isot rahat, kohdistuu hyvin inten-
siivinen lobbaus kyseisen elinkeinoalan taholta. Finanssiala on yksi niistä, jotka käynnis-
tävät ison koneiston lobbauksen silloin, kun on heidän asioistaan kyse, ja tämä näkyy
myöskin siinä EU-asetuksessa, josta tässä on sanailtu. No, kollegat ovat tässä tuoneet esil-
le sen, että tämän asetuksen säätämisen jälkeen ovat muun muassa olleet Lux Leaks ja Pa-
naman paperit, jotka ovat kiinnittäneet suuren yleisön, median ja huomattavan määrän kan-
salaisia, huomion niihin ongelmiin, joita tulee omistuksen salaamisesta, ja tämä on luonut
painetta avoimempaan suuntaan EU-päätöksenteossa. Jos nyt Suomi, joka tätä asetusta
säädettäessä kynsin hampain piti kiinni siitä, että meillä Suomessa toimitaan avoimem-
min, alistuu tähän hallintarekisterilinjaan, se puolestaan on sitten Brysselissä signaali, että
täällä ei enää haluta pitää siitä avoimuudesta kiinni, ja se puolestaan sitten myöskin on
ikään kuin vastavoimana ja sitä käytetään argumenttina niiden taholta, jotka eivät sitä avoi-
muuden vaatimusta EU-päätöksenteon kautta halua lisätä.

21.28 Antti Lindtman sd: Arvoisa puhemies! Tarkoitus oli myös käydä hieman tätä his-
toriaa ihan sitaatteineen läpi, mutta koska edustaja Arhinmäki sen jo aika oivallisesti teki,
niin en lähde sitä käymään läpi. Mutta haluan kyllä sanoa, että tästä asiasta on jo paljon sa-
nottu ja mielestäni olennaista on se, mihin tämän päivän keskustelu meni. Tämän päivän
36



Pöytäkirjan asiakohta PTK 51/2017 vp
keskustelun uutinen on se, että hallitus ei ole kääntänyt kaikkia niitä kiviä, jotka voitaisiin
kääntää, että varmistettaisiin, että tämä julkisuus säilyisi sellaisella tasolla, että voimme
olla varmoja, että talouspäättäjät ja poliitikot eivät tee hämärärekisterien suojissa sellaisia
päätöksiä, joista saattaa olla haittaa kansalaisille tai esimerkiksi pienosakkaille.

Tämä on käynyt selväksi, ja itse asiassa edustaja Kankaanniemen puhe oli oiva esimerk-
ki siitä. Viime viikolla sanottiin, että lähdevero on aivan fantastinen järjestelmä, ja tällä vii-
kolla sanottiin, että se olisikin täysin tuhoisaa. Siis se, mistä viime viikolla valtiovarainmi-
nisteri Orpo paljon puhutulla virkavastuulla tai ministerivastuulla sanoi, että nyt tätä läh-
detään valmistelemaan, onkin tällä viikolla jo täysin susi. Nyt on tuotu tämä uusi ennakko-
veromalli, ja jään kysymään: poistaako tämä pahimmat puutteet, joita tähän hallintarekis-
terin sallimiseen liittyy? No eihän se poista. Se ei poista kysymystä myyntivoittojen verot-
tamisesta. Se ei poista kysymystä mahdollisten sisäpiirikauppojen julkitulosta eikä
myöskään rahanpesurikoksista. Ja kun on monta kertaa sanottu, että viranomaisille tämä
uusi malli on ok, niin eihän se ole niin: sekä krp että poliisi ovat antaneet erittäin kriittiset
lausunnot tästä.

Eli summa summarum: Mitä on tapahtunut? Ensin tämä Sipilän hallitus sanoi, että Suo-
men on nyt aivan ehdottomasti pakko sallia hallintarekisteröinti Suomessa. Kun siitä tuli
tunnettu vastarinta vuonna 2015, hallitus taipui. Vasta julkisen paineen alla hallitus taipui,
perussuomalaiset mukaan lukien, vetämään tämän pois. Se vedettiin takaisin. Sitten tultiin
uudestaan ja sanottiin, että nyt tämä hallintarekisterilaki tulee uudelleen ja se on sallittava
ulkomailla. Sen jälkeen perussuomalaiset totesivat, että tämä ei etene, kuten Arhinmäki
täällä aikaisemmin siteerasi. Asia jumitettiin valiokuntaan. Yli vuoden ajan se siellä oli, ja
sitten kehysneuvottelujen yhteydessä Kesärannassa tehtiin päätös. Vasta jälkikäteen ker-
rottiin, että siellä on päätös tehty, ja asia vain ilmestyi eduskunnan talousvaliokunnan lis-
talle. Asia vain ilmestyi. Päätöksestä ei kerrottu, ei puhuttu, ei tiedotettu. Tämä tosiasialli-
sesti päätettiin hämärässä. Tuotiin ponnet, jotka niin kuin tunnettua on, osoittautuivat esi-
merkiksi tämän ennakkoveron osalta täydeksi sudeksi, ja nyt tuodaan uudet ponnet. Ja täs-
sä välissä vielä perussuomalaiset ilmoitti, että asia pitäisi palauttaa uudelleen valmisteluun. 

Mikäli sen jälkeen tämä asia olisi ollut eilen täällä salissa käsittelyssä, on todella suuri
mahdollisuus, että tämä asia olisi kääntynyt suomalaisten kannalta parhain päin. Tämä la-
kiehdotus olisi hylätty. Mutta mitä tapahtui tiistaina? Ilmoitettiin, että asia vain, simsala-
bim, poistuu listalta. Arvoisa puhemies, siihen on tietysti oikeus. On mahdollista poistaa
asia listalta, mutta perusteluja tähän emme ole kuulleet. Ja nyt tätä esitystä samaan aikaan
valtavan, voi sanoa ministereidenkin käyttämällä termillä historiallisen sote-paketin kans-
sa iltahämärässä yritetään runtata läpi, toisen käsittelyn keskustelua. Kun televisiouutisten
kamerat ovat jo sammuneet ja yleisölle päivän uutiset on kerrottu, nyt vähin äänin yrite-
tään ujuttaa täällä eduskunnan salissa iltahämärässä tätä läpi. Ja ne perussuomalaiset polii-
sikansanedustajat, jotka olivat ottaneet puheenvuoron, ovat vain kadonneet eivätkä ole
vastaamassa niihin kysymyksiin, joihin suomalaisilla on oikeus saada vastaus.

Arvoisa puhemies! En voi hyväksyä tätä menettelyä kerta kaikkiaan, tätä prosessia, tätä
menettelyä, jossa asiat päätetään piilossa ja niistä ei kerrota. Hallituspuolueilla on ollut
kaikki materiaali käytettävissä mietinnön osalta jo aikaisemmin, mutta kahdessa päivässä
runtataan valiokunnasta läpi, asiat poistetaan listalta ennakkoon varoittamatta ja sitten his-
toriallisen suuren sote-paketin kanssa iltahämärässä tämä nyt yritetään viedä läpi sellaisen
keskustelun kautta, että täällä eivät ole hallituspuolueiden kansanedustajat vastaamassa
37



Pöytäkirjan asiakohta PTK 51/2017 vp
niihin kysymyksiin, joihin suomalaisilla on oikeus länsimaisen parlamentaarisen avoimen
demokratian mukaan saada vastaus silloin kun lakeja säädetään.

Arvoisa puhemies! En voi hyväksyä tätä menettelyä, ja sen takia esitän, että tämä asia jä-
tetään pöydälle 16.5. pidettävään istuntoon, jotta tämä asia saa kunniallisen käsittelyn, sel-
laisen käsittelyn, joka tälle asialle kuuluu. Tämä hallituksen hanke on käsiteltävä päivän-
valossa. Esitän, että asia jätetään pöydälle 16.5. pidettävään istuntoon.

21.34 Timo Harakka sd: Arvoisa puhemies! Edustaja Lindtmanin esittämien vahvojen ja
vakavien perusteluiden pohjalta kannatan edustaja Lindtmanin esitystä pöydällepanosta.

Puhemies Maria Lohela: On tehty ehdotus asian pöydällepanosta ja ehdotusta on kanna-
tettu. Nyt on päätettävä, jatketaanko asian käsittelyä tässä täysistunnossa vai pannaanko
asia pöydälle. Halutaanko pöydällepanosta keskustella?

Sami Savio ps: Arvoisa puhemies! Esitän esityksen pöydällepanoa seuraavaan täysistun-
toon.

Keskustelu pöydällepanosta päättyi. 

Puhemies Maria Lohela: Keskustelussa on Antti Lindtman Timo Harakan kannattamana
ehdottanut, että asia pannaan pöydälle 16.5.2017 pidettävään täysistuntoon. 

Selonteko hyväksyttiin.

Asian käsittelyn jatkaminen tässä täysistunnossa "jaa", Antti Lindtmanin ehdotus "ei". Ää-
nestyksen tulos: jaa 7, ei 30; poissa 162 (äänestys 1). 

Asia pantiin pöydälle 16.5.2017 pidettävään täysistuntoon.
38


