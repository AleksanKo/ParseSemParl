















































DEM38B1.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

4. Hallituksen esitys eduskunnalle laiksi sosiaali- ja terveydenhuollon asiakastietojen säh-
köisestä käsittelystä sekä eräiksi siihen liittyviksi laeiksi

Hallituksen esitys HE 300/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.34 Arja Juvonen ps: Arvoisa rouva puhemies! Olisin toivonut, että ministeri olisi ol-
lut esittelemässä tätä lakia, mutta ilmeisesti hän ei nyt sitten — sosiaali- ja terveysministeri
varmaankin — ole paikalla. 

Tässä hallituksen esityksessähän esitetään säädettäväksi laki sosiaali- ja terveydenhuol-
lon asiakastietojen sähköisestä käsittelystä sekä tarvittaessa muutoksia muihin lakeihin.
Täällä on valtavasti erilaisia asioita, jotka liittyvät kansalaisten asiakastietoihin ja siihen,
kuka on rekisterinpitäjä ja mitkä ovat tietojenkäsittelyn edellytyksiä, ja erityisesti myös
asiakas- tai hoitosuhde on täällä tärkeänä takana. Sen tulee olla varmistettu, joten olisin ha-
lunnut ihan ministeriltä kysyä, millä tavalla turvataan se, että myös asiakkaiden henkilö-
kohtaiset tiedot ovat varmassa tallessa ja ne eivät valu minnekään vääriin käsiin, ja millä
tavalla henkilö pystyy sitten itse määrittelemään, kuka hänen tietojaan saa katsoa, mihinkä
kaikkialle hänen tietonsa kirjataan. Nämä ovat sellaisia asioita, että nämä koskettavat kaik-
kia meitä kansalaisia, erityisesti kun tämä sote-uudistus on tulossa ja kun meillä on tämä
Kanta-rekisteri. 

Tänä päivänähän, kun menet tuonne lääkärille tai saat laboratorionäytteestä tai röntge-
nistä vastauksen, niin kerrotaan, että katsopa sieltä Kannasta ne omat vastauksesi. Tämä-
hän asettaa ihan valtavan suuren haasteen meille tulevaisuudessa, erityisesti ikääntyvälle
väestölle: millä ihmeen konstilla he, joilla ei ole esimerkiksi näitä nettiyhteyksiä, saavat
näitä tietoja — ja eivät ainoastaan saa vaan sitten myös ymmärtävät sen lukemansa, koska
siellähän puhutaan diagnooseista ja sitten esimerkiksi laboratoriokokeissa myös eri arvois-
ta, ja ne pitää osata tulkita.

Eli nämä asiat minua huolestuttavat, ja näistä olisin halunnut ministeriltä kysyä. Mutta
tämä näyttäisi vähän siltä tutulta paketilta, että se varmaan sote-valiokuntaan tulee, ja siel-
lä viimeistään me saamme sitten vastauksia näihin kysymyksiin. Mutta nämä asiat minua
 Tarkistettu
4.0



Pöytäkirjan asiakohta PTK 127/2018 vp
huolestuttavat, kuinka vanhat ihmiset löytävät tietonsa ja saavat vastauksensa. [Mika Kari:
Tai nuoret!]

14.36 Sinuhe Wallinheimo kok: Arvoisa puhemies! Tämä hallituksen esitys on askel
eteenpäin ja on Sipilän hallitusohjelman mukainen. Esityksen tavoitteena on siis tukea so-
siaali- ja terveydenhuollon uudistamista ja kansalaisten aktiivisuutta oman hyvinvointinsa
ylläpidossa parantamalla tiedonhallintaa ja lisäämällä sähköisiä palveluita.

Itseäni ihmetyttää, arvoisa puhemies, miksi vasta nyt. Nimittäin esimerkiksi sosiaali-
huollon asiakastietojen sähköisen arkistoinnin toteuttamisen esiselvitystyö toteutettiin jo
vuonna 2008. Valitettavasti taas, kun puhutaan digitalisoinnista, olemme onnistuneet huk-
kaamaan vuosikymmenen. On selvää, että meidän on jatkossa pystyttävä nopeampaan di-
gitalisointiin monella eri hallinnonalalla, varsinkin sosiaali- ja terveysalalla.

Esityksessä ehdotetaan valtakunnallisten tietojärjestelmäpalvelujen sisällön laajenta-
mista siten, että asiakas itse voisi tallentaa omia hyvinvointitietojaan tai erilaisten hyvin-
vointisovellusten tuottamia tietoja kansalaisten Omatietovarantoon. On selvää, että henki-
löt, organisaatiot ja tietotekniset laitteet on tunnistettava luotettavasti, ja uskonkin, että
tämä ei tule Suomessa olemaan ongelmallista, päinvastoin. Edustaja Juvonen totesi ehkä
eripäin, että tietosuoja voi joskus olla jopa liiankin suojelevaa. Mielestäni ei ole. Tervey-
denhuollon järjestämisessä erityisesti tätä tarvitaan tuottamisen ja toteuttamisen sekä laa-
jemman näkökulman ja yleisen edun näkökulmasta.

Me olemme varmasti kaikki saaneet viestejä ympäri Suomen maata, että tieto ei valitet-
tavasti Suomessa liiku. Kuitenkin tieto- ja viestintäteknologian ratkaisut ja digitalisaatio
ovat välineitä sosiaali- ja terveydenhuollon asiakkaiden paremmalle palvelulle sekä hyvin-
voinnin ja toimintakyvyn ylläpitämiselle ja kehittämiselle. Sähköisillä palveluilla voidaan
myös tukea kansalaisten mahdollisuuksia itse ylläpitää toimintakykyään ja terveyttään.

Kaiken kaikkiaan siis kannatettava esitys, joka on pikimmiten vietävä suomalaisten ar-
keen.

14.38 Hannu Hoskonen kesk: Arvoisa rouva puhemies! Tämä hallituksen esitys on to-
dellakin tarpeellinen ja erittäin ajankohtainen. Kaikki palvelut ovat menossa tuonne säh-
köiseen maailmaan, internetin kautta tehtäviin toimintoihin. Tämä edellyttää tietenkin sitä,
että saamme jonain päivänä tässä maassa täydellisesti pelaamaan sen sähköisen potilastie-
tojärjestelmän, joka on saatavissa sitten potilaan lääkärin käyttöön. Esimerkiksi kun poti-
las on vaikka Lapissa lomalla, käy siellä ihan pohjoisessa vaikka kipeytyneen jalan takia
lääkärissä, lääkäri näkee välittömästi hänen tietonsa netin kautta, asiakkaan tiedot löytyvät
sieltä. 

Mutta tässä on monia ongelmia, jotka mielestäni pitää huomioida. Totta kai tätä hanket-
ta pitää viedä eteenpäin ja tämäkin laki hyväksyä, koska entinen, vielä voimassa oleva laki
on jo vanhentunut termistöltään ja monen muunkin asian suhteen. 

Mutta ensimmäisenä asiana tulee mieleen se, että kun palveluja kehitetään, niin tämä di-
gitalisaatiohan myös auttaa eteenpäin. Otetaan esimerkkinä vaikka röntgenkuvan ottami-
nen. Jos ihmisestä otetaan vaikka jossakin terveyskeskuksessa röntgenkuva ja ei ole var-
muutta paikallisen lääkärin asiantuntemuksesta — sanotaanko, hän ei ole vielä kokenut,
pitkään työssä ollut lääkäri — niin hän lähettää sen erikoislääkärille konsultointia varten,
että mikä tämän kuvan anti on. Sieltä kautta tulee nopeasti vastaus, elikkä potilas saa sii-
näkin tilanteessa huippuhoitoa huippulääkäriltä, vaikka kyseistä lääkäriä ei ole mailla hal-
2



Pöytäkirjan asiakohta PTK 127/2018 vp
meillakaan, hän voi olla vaikka toisella puolella Suomea. Elikkä tämän suhteen pitää näitä
järjestelmiä totta kai kehittää. Se auttaa ihmisiä saamaan palvelua ajallaan ja ennen kaik-
kea sen hoidon nopeasti ja tehokkaasti niin, että ne sairauspäivät jäävät mahdollisimman
lyhyiksi.

Sitten saatavuuden suhteen on se ongelma — pakko meidän on tunnustaa, tässä on mei-
dän suomalaisten ja varsinkin eduskunnan laiskanläksyä — että olemme mielestäni hie-
man kummallisilla sanankäänteillä perustelleet sitä, minkä tautta nopeaa laajakaistayhteyt-
tä ei voida koko maahan rakentaa, niin, että on vedottu siihen, että markkinat sen tekevät.
Kaikki me sen tiedämme, että suuret teleoperaattorit eivät ole kiinnostuneita mistään
muusta kuin suurista voitoista. Totta kai palvelujen kehittäminen siellä, missä on paljon
asiakkaita, on houkuttelevaa [Puhemies koputtaa], se on itsestäänselvyys. Mutta tässä
maassa pitää pitää huoli siitä, että kaikkialla maassa on toimivat, nopeat laajakaistayhtey-
det. Kotikunnassani Ilomantsissa ne olemme itse sinne rakentaneet ja tehneet kunnan pää-
töksellä. Nyt on täysin toimiva valokuituverkko kaikille kansalaisille, ja se on parantanut
sekä terveydenhuollon järjestelmien toimivuutta, opetusta se on parantanut, pankkien toi-
mintaa, yritysten toimintaa, koko sen yhteisön toimintaa se on ehdottomasti parantanut.
Mutta valitettavasti tämä palvelu ei ole koko valtakunnassa saatavilla, elikkä tämä on ko-
vin eriarvoistavaa, ellemme saa näitä laajakaistaverkkoja rakennetuksi koko maahan. Toi-
vonkin, että eduskunta puuttuu tähän vahvalla kädellä. Ja teen ihan tämmöisen ajatusmal-
lin eduskunnalle harkittavaksi, että jos vaikka Euroopan unionista tulee rakennerahaston
rahoja, niin se olisi oivallinen keino laittaa nämä verkot kuntoon ja saattaa kansalaiset tä-
mänkin asian suhteen tasa-arvoiseen asemaan. 

14.41 Päivi Räsänen kd: Arvoisa puhemies! Tämä lakiesitys, joka koskee sosiaali- ja ter-
veydenhuollon asiakastietojen sähköistä käsittelyä, on laaja, ja siihen sisältyy monia tär-
keitä yksityiskohtia. Itsekin olisin toivonut, että ministeri olisi täällä ollut tätä esittelemäs-
sä ja myös vastaamassa kysymyksiin. 

Yksi kysymys, joka tähän liittyy, on asiakkaan, potilaan, oikeus kieltää tietojensa luo-
vutus sosiaali- ja terveydenhuollon rekisterinpitäjien välillä, mikä on tärkeä oikeus, mutta
potilas ei välttämättä ymmärrä, minkälaisiin potilasturvallisuusongelmiin kiellot voivat
johtaa. Toivonkin, että sosiaali- ja terveysvaliokunnassa tätä nyt huolellisesti käsitellään,
vaikka tiedän, että siellä valiokunnassa on aikamoinen paine tämän syksyn jäljiltä. Mutta
esimerkiksi Lääkäriliitto on kiinnittänyt huomiota siihen, että lääkitysturvallisuuden toteu-
tumisen näkökulmasta on välttämätöntä, että hoitavalla lääkärillä on tiedossa se, että poti-
las on tehnyt kieltoja koskien esimerkiksi Reseptikeskuksen tai Potilastiedon arkiston tie-
toja. Jo pelkästään sekin, että lääkäri tietää, että joitain kieltoja on tehty, auttaisi asiassa,
vaikka ei tiedettäisi sitä alkuperäistä tietoa. Samoin Valviran näkemyksen mukaan kielto-
oikeus oli ainakin siinä luonnosvaiheessa liian laaja ja vaarantaisi potilasturvallisuuden.

Olisinkin ollut kiinnostunut tietämään, onko näitä ongelmia nyt riittävällä tavalla lopul-
lisessa lakiesityksessä korjattu, ja kun ministeri ei ole paikalla, niin toivon, että valiokun-
nassa tämä huolellisesti selvitettäisiin. 

14.43 Niilo Keränen kesk: Arvoisa puhemies! Ensin tiedoksi, että ministeri on hallituk-
sen strategiakokouksessa. Kun meillä täällä eduskunnassa ei tavallisesti ole istuntoja maa-
nantaisin, niin on tämä hallituksen strategiakokous.
3



Pöytäkirjan asiakohta PTK 127/2018 vp
Arvoisa puhemies! Sitten tähän lakiesitykseen: Minusta keskeisintä tässä lakiesitykses-
sä on se, että nyt saadaan sosiaalitoimen tiedot mukaan tuonne valtakunnalliseen Kanta-
palveluun ihan vastaavalla tavalla kuin terveystiedot ovat olleet tähän saakka. Se on erityi-
sen merkittävä asia sosiaali- ja terveydenhuollon integraation kannalta.

Sitten, arvoisa puhemies, täällä on muutamissa puheenvuoroissa aprikoitu potilaan mah-
dollisuutta kieltää tietojensa luovuttaminen. Olen tuon lakiesityksen ja sen perustelut var-
sin tarkkaan tutkinut, ja minusta siellä hyvinkin yksityiskohtaisesti monissa eri kohdin
puututaan nimenomaan siihen, että potilas voi todellakin kieltää joko tapahtuman tiedot
taikka tietylle palveluntuottajalle menevät tiedot. Se on aika yksityiskohtaista siellä laki-
esityksessä.

Arvoisa puhemies! Ihan tämmöinen pieni arveluttava kohta sieltä sattui silmiin, kun tuo-
ta lakiesitystä ja sen perusteluja tutkin. Siellä on tietyissä kohdin yhteisiä rekisterinpitäjiä,
Kela ja palvelujen tuottajat, ja siinä saattaa syntyä jonkintyyppistä ristiriitaa, mutta emme-
köhän me tätä siellä sosiaali- ja terveysvaliokunnassa sitten käsittele ja löydä siihen ratkai-
sun.

14.45 Anneli Kiljunen sd: Arvoisa rouva puhemies! Juuri aivan samoin kuten edustaja
Keränen toteaisin sen, että tämä lainsäädäntö on askel eteenpäin, ja ennen kaikkea tämä on
askel eteenpäin sosiaalipalveluiden tietojärjestelmien kehittämisessä, sillä on todettu mo-
nella tapaa, että sosiaalipalvelut ovat jääneet jälkeen meidän terveydenhuollon tietojärjes-
telmien ja varsinkin valtakunnallisten tietojärjestelmien kehittämisessä. Nyt tämä mahdol-
listaa integraation kehittämisen, ja sitä kautta tämä lakiesitys on askel eteenpäin.

Mutta tämä laki on yhteydessä myös muihin lakeihin, muun muassa sosiaali- ja terveys-
palvelu-uudistukseen sekä toisiolakiin, ja meidän yhtenä suurena ongelmana on ollut ni-
menomaan tietosuojan näkökulmasta, kuinka näitä tietosuojakysymyksiä tulevaisuudessa
kehitetään sillä tavalla, että ne ovat potilasturvallisuuden ja asiakasturvallisuuden kannalta
hyviä. Joissakin tilanteissa nimenomaan nämä tietosuojakysymykset voivat tulla kompas-
tuskiveksi tässä kehittämistyössä, minkä takia — voisiko sanoa — täytyy kiinnittää erityis-
tä huomiota nimenomaan näihin tietosuojakysymyksiin ja potilasturvallisuuskysymyk-
siin, jotka täällä on jo aikaisemminkin mainittu. 

14.47 Ville Skinnari sd: Arvoisa puhemies! Kuten eduskunnan lääkäriedustajat jo hyvin
nostivat esille esityksen hyviä puolia ja samalla toki myöskin haasteita, niin jatkaisin edus-
taja Kiljusen pohdintaa tästä integraatiosta siten, että on tietysti hyvä, että meille syntyy di-
gitaalinen alusta, jossa SO ja TE kohtaavat. Samalla toki on pakko todeta se, että tämä tie-
tosuoja-asetushan on meille eduskunnassa ja oikeastaan koko Euroopalle tällä hetkellä iso
haaste. Se liittyy aivan kaikkeen, mitä me teemme, ja meidän pitää se osata ja ymmärtää.

Mutta, arvoisa puhemies, kun tässä nyt Kanta-palvelusta on puhuttu ja ylipäätään tieto-
järjestelmistä, niin olisin myös toivonut, että ministeri olisi ollut täällä itse paikalla, koska
minulla on se huolenaihe, että tässä kaikessa sote-keskustelussa on tosi vähälle jäänyt po-
tilastietojärjestelmien yhteinen kehittäminen ja siinä ehkä pidemmän aikavälin näkemi-
nen, koska me näemme nyt jo maakunnissa, miten paljon meillä on ollut ongelmia. Toivot-
tavasti jokainen maakunta ei sitten vuorollaan nielaise sitä samaa myrkkypilleriä ja opet-
tele vuorollaan, miten asioita pitäisi tehdä, koska digitaalisuus ja teknologia kuitenkin tuo-
vat sitä tuottavuutta, mitä me sotelta haluamme ja mitä kautta me saamme säästöjä. 
4



Pöytäkirjan asiakohta PTK 127/2018 vp
Eli tästäkin syystä toivoisin, että vielä tämän eduskunnan aikana ministeri ja ministerit
ottaisivat laajemmin esille tämän tietojärjestelmien kehittämisen, koska vaikka SoteDigi
Oy ja Vimana ja muut toimijat nyt tekevät siellä asioita, niin uskallan väittää, että se koko-
naiskuva ontuu vielä, mihin Suomi on menossa, millaisilla järjestelmillä, ja etenkin se, ket-
kä niitä järjestelmiä tekevät. Pitääkö meidän aina ostaa ne ulkomailta, pääasiassa Yhdys-
valloista? Emmekö me itse pysty tekemään tietojärjestelmiä maassa, mikä on usein rankat-
tu maailman ykköseksi myös digitalisaatiossa?

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
5


