















































DEMC916.tmp.xml


Pöytäkirjan asiakohta PTK 95/2018 vp

 Tarkistettu
4.0

Pöytäkirjan asiakohta 

PTK 95/2018 vp

Täysistunto

Torstai 4.10.2018 klo 16.01—18.11

2.1. Suullinen kysymys ilmastonmuutoksen torjumisesta (Sanna Marin sd)
Suullinen kysymys SKT 147/2018 vp

Suullinen kyselytunti

Puhemies Paula Risikko: Ensimmäisen kysymyksen esittää edustaja Marin, olkaa hyvä.

Keskustelu

16.02 Sanna Marin sd: Arvoisa puhemies! Maanantaina julkaistava Kansainvälisen il-
mastopaneelin IPCC:n raportti tulee olemaan tutkijoiden vakava hätähuuto ihmiskunnan
tulevaisuuden puolesta. Pariisin ilmastosopimuksessa sovittu 1,5 asteen ilmaston lämpene-
misen raja on nykyisillä toimilla ylittymässä jo vuonna 2040. Tänä vuonna syntyneet suo-
malaiset, kuten oma tyttäreni, ovat tuolloin 22-vuotiaita, siis elämänsä alussa. Päästöta-
voitteita onkin korjattava ja päästöjä leikattava nykyistä enemmän erittäin kiireellisellä ai-
kataululla. Myös Suomen ilmastopaneelin näkemys on, että ilmastopolitiikkamme kun-
nianhimon tasoa on nostettava merkittävästi. Hallituksen nykyiset toimet eivät yksinker-
taisesti riitä. Kysynkin ministeri Tiilikaiselta: onko hallitus korjaamassa Suomen päästö-
vähennystavoitteita Suomen ilmastopaneelin suosittelemaan suuntaan, ja millaisia uusia
toimenpiteitä hallitus esittää tavoitteiden saavuttamiseksi?

16.03 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysymys on äärimmäisen tärkeä ja ajankohtainen. Todellakin
oletus tuosta IPCC:n ensi viikon raportista on, että se tulee kertomaan kohtuullisen tylyt
terveiset siitä, onko 1,5 asteen lämpeneminen edes mahdollista saavuttaa, ja sen jälkeen on
syytä käynnistää ripeästi keskustelut siitä, miten varmistaisimme, että edes tuo kahden as-
teen tavoite on mahdollinen.

Suomen hallitus on tehnyt erittäin kunnianhimoista ilmastopolitiikkaa: kansallisesti aja-
nut EU:ssa EU:n tavoitteiden tiukentamista ja osallistunut aktiivisesti kansainvälisen il-
mastosopimuksen syntymiseen. Samalla täytyy todeta, että eivät nämäkään toimet riitä.
Sen takia viestimme on sekä itseni että pääministerin suulla: Meidän täytyy tehdä lisää ja
meidän täytyy tehdä nopeammin. On aivan selvää, että ilmastopolitiikassa tulee riittämään
tekemistä tämän hallituksen hyvän pohjan jälkeen niin seuraavalle ja sitä seuraavalle kuin
aika monelle hallitukselle kymmenien vuosien ajan.


