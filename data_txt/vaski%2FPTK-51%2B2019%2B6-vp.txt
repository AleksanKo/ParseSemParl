















































DEM6010.tmp.xml


Pöytäkirjan asiakohta PTK 51/2019 vp
Pöytäkirjan asiakohta 

PTK 51/2019 vp

Täysistunto

Keskiviikko 16.10.2019 klo 14.00—20.42

6. Hallituksen esitys eduskunnalle laiksi eläinlääkärinammatin harjoittamisesta annetun 
lain 7 §:n muuttamisesta

Hallituksen esitys HE 49/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.03 Heikki Autto kok: Arvoisa puhemies! Tässähän on nyt kysymys tällaisesta EU-
lainsäädännön mahdollistamasta poikkeuksesta, tai sanotaan, että EU-lainsäädännön tuo-
masta mahdollisuudesta, eli tuolla teurastamoilla voidaan tulevaisuudessa hyödyntää myös
lain määräämät opinnot suorittaneiden opiskelijoiden palveluksia lihantarkastustoiminnas-
sa ja teurastustoiminnan valvonnassa. Näin ollen tämä on varmasti tärkeä tapa saada tätä
kriittistä työvoimaresurssia, kriittistä viranomaisresurssia sinne, missä sitä tarvitaan, eli
teurastamoille, silloin kun sitä tarvitaan, ja tässä mielessä tämä on varmasti tässä salissa ja
sitten tuolla maa- ja metsätalousvaliokunnassa sellainen lakiuudistus, jonka voimme hyvil-
lä mielin viedä eteenpäin. Ainakin näin opposition puolesta lupaan, että valiokunnassa sitä
ripeästi edistämme. Tämä on hyvä esitys hallitukselta, että tämä EU:n mahdollistama uusi
poikkeaminen tästä koulutusvaatimuksesta saadaan hyödynnettyä elinkeinon parhaaksi.

16.04 Arto Satonen kok: Arvoisa puhemies! Olen asiasta täysin samaa mieltä kuin edus-
taja Autto. Tämä on yksi pieni parannus siihen eläinlääkäripulaan, joka monissa paikoissa
Suomea vallitsee. Tässä varmaan, kun valiokunta sitten asiaa perusteellisemmin käsitte-
lee, on hyvä laajemminkin tätä eläinlääketieteeseen liittyvää problematiikkaa käydä läpi.
Sikäli kuin tietoni ovat oikeat, eläinlääketieteessä on ollut vähän sellainen trendi viime ai-
koina, että monet valmistuvat eläinlääkärit haluavat toimia pienten eläinten, lemmikkien
puolella, eikä minulla tietysti ole mitään sitä vastaan eikä varsinkaan näitä lemmikkejä ja
hoidettavia eläimiä vastaan, mutta on myös erittäin tärkeätä, että meillä on riittävästi eläin-
lääkäreitä myös niissä asioissa, joissa huolehditaan siitä, minkälaista ruokaa suomalaiset
saavat ja syövät, eli on erittäin tärkeätä, että eläinlääkäreiden saatavuus pystytään turvaa-
maan myös näille, sanoisinko, perinteisille aloille.
 Tarkistettu
4.0



Pöytäkirjan asiakohta PTK 51/2019 vp
16.05 Jari Myllykoski vas: Arvoisa herra puhemies! Edellä käytetyt puheenvuorot ku-
vaavat sitä, että asia on hyvä, mutta tähän liittyy paljon sellaista, mitä pitää ottaa huomioon
jatkossa. 

Edustaja Satonen, aivan oikein, meidän pitää turvata tässä maassa 24/7-päivystys niin,
että meillä on myös hyötyeläinpuolella mahdollisuus saada niitä palveluja, puhutaan nyt
vaikka maitotilallisista, lihakarjasta, siipikarjasta ja niin edelleen. Eli se lääkäripotentiaali,
joka meillä on, ei voi erikoistua vain pelkästään pieneläinpraktiikkaan, vaan meidän pitää
lainsäädännöllä mahdollistaa se, että meidän elinkeinonharjoittajat saavat niitä lääkäripal-
veluja. Tähän liittyy sitten varmasti sitä päivystysproblematiikkaa, ja heillä on sitten myös
oltava mahdollisuus sitä omaa päivystystaakkaansa tuoda esille. [Mika Niikko ja Olli Im-
monen keskustelevat keskenään] — Anteeksi, jos minä keskeytän.

Toinen varapuhemies Juho Eerola: Jatkakaa vain, edustaja Myllykoski. — Edustajat
Niikko ja Immonen, hissukseen!

Tähän liittyvat varmasti tässä hetkessä myös nämä työaikaan liittyvät kysymykset, ja
kaikki nämä pitää nyt uskaltaa huomioida niin, että emme vain tee jotakin pohtimatta sitä,
mikä vaikuttaa johonkin toiseen asiaan. Työaikalainsäädännön puolelta on tulossa kuiten-
kin paineita siihen suuntaan, mitkä ovat sitten näitten päivystävien eläinlääkäreitten työ-
ajat ja niin edelleen. Pidän tärkeänä, että tässä vaiheessa meillä tarkastustoiminnassakin
voidaan jos ei nyt siirtää joitakin asioita, niin kuitenkin tarjota mahdollisuus tätä kokonai-
suutta tutkia niin, että vaikka yksi palikka nyt muutetaan, niin pohditaan, miten se vaikut-
taa toisiin.

16.07 Mari Holopainen vihr: Arvoisa puhemies! Jotta ei siirrytä faktan jälkeiseen aika-
kauteen, niin on tässäkin asiassa ihan olemassa tilastoja siitä, mitkä ovat tämän alan työl-
lisyysluvut ja miten paljon koulutamme eläinlääkäreitä. Yleisesti ottaen voidaan ajatella,
että silloin kun jollain alalla vallitsee lähestulkoon täystyöllisyys, niin alalle koulutetaan
liian vähän osaajia. Toisaalta meillä on aloja, joilla on vaikea löytää työpaikkoja ja työttö-
myysprosentti voi olla hyvinkin korkea. Näitä tekijöitä tulisi arvioida silloin, kun me pää-
tämme tai meidän ministeriömme päättävät, miten paljon kunkin alan aloituspaikkoja ava-
taan. — Kiitos.

16.08 Jari Myllykoski vas: Arvoisa herra puhemies! Kysymys on tässä tavallaan siitä,
mitä omassa puheenvuorossani toin esille, ei siitä, etteikö olisi... Mutta on myös sellaisia
tehtäviä, joihinka, sanotaan nyt vaikkapa tarkastuseläinlääkärin, voimavarat alueellisesti
eivät kerta kaikkiaan riitä, ja kun sanotaan, että meillä on tämmöinen kunnan eläinlääkäri-
järjestelmä, niin se työmäärä, mikä siellä on, on välillä siihen palkkaan nähden todella huo-
no. Eli kun peruspalkka on erittäin matala, niin silloin tarvitaan sitä muutakin toimintaa,
niin kuin tätä pieneläinten hoitamista, kunhan turvataan isommankin eläimistön eli hyöty-
karjan hoito. Tätä yhdistelmää ei pitäisi nyt ainakaan sitten vaarantaa, jotta meillä on tätä
palvelua saatavilla ja jotta näillä eläinlääkäreillä on riittävä tulokehitys niin, että he todel-
lakin voivat tehdä sitä työtä.

16.10 Mari Holopainen vihr: Arvoisa puhemies! On tärkeää, että eri toimialojen muita-
kin epäkohtia korjataan, mutta se ei tietenkään poista sitä tarkastelua, jonka voimme näh-
2



Pöytäkirjan asiakohta PTK 51/2019 vp
dä, kun vertailemme eri alojen työttömyysprosentteja ja toisaalta sitä, miten hyvin niillä
työllistytään. On totta, että myös palkkakehitykseen täytyy kiinnittää huomiota. Tämäkään
ei poista sitä, että toisilla aloilla on työvoimapulaa, ja siihen tarvitaan ratkaisuja myös aloi-
tuspaikkojen osalta. Yksi tällainen esimerkki alasta, jolla on pulaa työntekijöistä, on var-
haiskasvatusala, ja sinnehän toivotaan kiireellisesti lisää aloituspaikkoja. Korostaisin, että
erityisesti tällä alalla myös palkkaus on sellainen tekijä, joka vaikuttaa pätevien työnteki-
jöiden saatavuuteen. — Kiitos. 

16.10 Mikko Kinnunen kesk: Arvoisa herra puhemies! Niin kuin tässä useassa puheen-
vuorossa on käynyt ilmi, niin on tärkeää, että meillä on eläinlääkäreitä niin lemmikkieläi-
mille kuin tuotantoeläimille, että saadaan suomalaista puhdasta ruokaa ja eläimet hoide-
taan hyvin. Tällä hetkellä ainakin tuonne harvemmalle seudulle tulee jonkin verran eläin-
lääkäreitä Virosta. Heitä siellä koulutetaan Tarton yliopistossa erittäin korkeatasoisesti.

Varmasti nyt kun mietitään aloituspaikkoja yliopistoihin, niin on tärkeää, että myöskin
tämä asia otetaan siinä keskustelussa huomioon, että meillä on eläinlääkäripalvelut katta-
vasti niin tuotantoeläimille kuin lemmikkieläimille. Eläinten hyvinvointi on meille tärkeä
asia.

16.11 Sari Sarkomaa kok: Arvoisa puhemies! Korkeasti koulutettujen aloituspaikkoja
ammattikorkeakouluissa ja yliopistoissa on tarkoituksenmukaista lisätä, ja tämä tilanne on
kyllä herättänyt hätähuutoa ammattikorkeakouluissa ja yliopistoissa, ja tarkoitan määrära-
hoja. Jo edellinen hallitus teki päätöksen siitä, että korkeakoulujen indeksit palautetaan.
Tämä hallitus teki tärkeän päätöksen, että nostetaan korkeakoulujen perusrahoitusta, mut-
ta se, mikä meidän täytyy nyt viimeistään eduskunnassa yhdessä tehdä, on se, että saadaan
määrärahoja myöskin niiden aloituspaikkojen lisäämiseen, koska jos vain lisätään aloitus-
paikkoja, niin silloin kyllä se koulutuksen laatu on todella suuressa pulassa niin ammatti-
korkeakouluissa kuin yliopistoissa. Erityisen suuri pula on varhaiskasvatuksen opettajista.
Edellinen hallitus lisäsi 28 miljoonaa euroa, ja se raha riittää vuoteen 21, mutta sekään
määrä ei missään nimessä ole riittävästi, ja onkin hyvä, että hallitus on luvannut arvioida
tarpeen kouluttaa lisää lastentarhanopettajia. Toivon, että silloin siinä yhteydessä palataan
myöskin määrärahoihin ja katsotaan se rahoitus, mikä tarvitaan aloituspaikkoihin niin am-
mattikorkeakouluissa kuin yliopistoissa.

Keskustelu päättyi.

Asia lähetettiin maa- ja metsätalousvaliokuntaan.
3


	6
	16.03
	16.04
	16.05
	16.07
	16.08
	16.10
	16.10
	16.11


