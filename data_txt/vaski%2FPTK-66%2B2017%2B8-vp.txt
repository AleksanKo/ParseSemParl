















































DEMD961.tmpSave.xml


Pöytäkirjan asiakohta PTK 66/2017 vp

 Tarkistettu
4.0

Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

8. Hallituksen esitys eduskunnalle laeiksi yleisestä asumistuesta annetun lain, yleisestä asu-
mistuesta annetun lain muuttamisesta annetun lain 29 ja 41 §:n sekä opintotukilain muut-
tamisesta annetun lain 14 §:n muuttamisesta

Hallituksen esitys HE 53/2017 vp
Valiokunnan mietintö YmVM 7/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on ympäristövaliokunnan mietintö YmVM 7/
2017 vp. Nyt päätetään lakiehdotusten sisällöstä.

Keskustelu

19.31 Pia Viitanen sd: Arvoisa puhemies! Tässähän oli kysymys näistä Ahvenanmaan ti-
lannetta koskevista muutoksista, jotka ovat lähinnä teknisluonteisia ja liittyvät aiempaan
päätöksentekoon.

Tässä on kysymys asumistuesta kaiken kaikkiaan, ja siksi haluan tässä yhteydessä tode-
ta, puhemies, sen, että nythän hiljan ilmestyi uusi tutkimus, jossa osoitettiin, että itse asias-
sa asumistuet eivät niin merkittävästi vaikuta vuokratasoon kuin ollaan yleisesti luultu. Ja
siksi käytän tilaisuutta hyväkseni tässä yhteydessä todeta hallitukselle, että oli väärin, että
nyt tässä kehysriihessä päädyttiin asumistuen leikkauksiin. Se ei vuokria alenna. Ongelma
on se, että niitä kohtuuhintaisia vuokra-asuntoja ei ole riittävästi. Siksi toivon, puhemies,
että hallitus vielä harkitsisi tätä huonoa leikkauspäätöstään, jolla toden totta kaikkein eni-
ten jälleen kerran vaikeutetaan kaikkein heikompiosaisten asemaa. Arvoisat perussuoma-
laiset, jälleen leikkaatte näiltä pienituloisilta, ja sitten laastarilapuilla yritetään siellä täällä
paikkailla. Ei sen ihan näin, puhemies, pidä olla. Toivon, että tämä asumistukeen liittyvä
aiottu leikkaus perutaan.

Yleiskeskustelu päättyi.

Eduskunta hyväksyi hallituksen esitykseen HE 53/2017 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


