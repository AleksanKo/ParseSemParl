















































DEM38D7.tmp.xml


Pöytäkirjan asiakohta PTK 21/2017 vp
Pöytäkirjan asiakohta 

PTK 21/2017 vp

Täysistunto

Perjantai 10.3.2017 klo 12.59—14.05

4. Hallituksen esitys eduskunnalle alusten aiheuttaman meren pilaantumisen ehkäisemises-
tä vuonna 1973 tehtyyn kansainväliseen yleissopimukseen liittyvän vuoden 1978 pöytäkir-
jan liitteisiin tehtyjen muutosten hyväksymisestä sekä laeiksi muutosten lainsäädännön 
alaan kuuluvien määräysten voimaansaattamisesta ja merenkulun ympäristönsuojelulain 
muuttamisesta

Hallituksen esitys HE 3/2017 vp
Valiokunnan mietintö LiVM 2/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on liikenne- ja viestintävaliokunnan mietintö LiVM 2/2017 vp. Nyt
päätetään lakiehdotusten sisällöstä.

Keskustelu

13.56 Jyrki Kasvi vihr: Arvoisa puhemies! Ihan lyhyesti tästä. Meriliikenne on yllättä-
vänkin merkittävä saasteiden lähde etenkin merialueilla, mutta esimerkiksi tämän kuului-
san rikkidirektiivin toimeenpano havaittiin jopa Tampereen mittalaitteissa ja huomattiin,
että jopa Tampereella asti hengitysilman laatu parani, kun meriliikenteen polttoaineita
muutettiin.

Erityisesti tämä on tärkeä Itämerellä, joka on tällainen pieni merialue, ja tämä korostaa
kansainvälisen sopimusjärjestelmän merkitystä, koska suurin osa Suomenkin aluevesillä
purjehtivista aluksista on ulkomaalaisia, jolloin Suomen lainsäädäntö ei välttämättä aina
suoraan pysty niihin vaikuttamaan. Itämeri on tunnetusti hyvin pieni allas, ja tässä esimer-
kiksi käymälävesien päästöjä säädellään. Yksi risteilyalus, joka vielä päästää käymäläve-
tensä Itämereen, vastaa yhtä suomalaista kaupunkia, sen puhdistettuja jätevesimääriä, ra-
vinnemäärässä. Tiedän, että suurin osa risteilyaluksista nykyään jo käsittelee jätevetensä ja
vie ne satamiin, mutta siellä ei tarvita kuin yksi, joka riittää aiheuttamaan suurta vahinkoa.

On todella hyvä, että Suomi on muun muassa tässä asiassa ollut kansainvälisessä meren-
kulkujärjestelmässä aktiivinen ja aloitteellinen, mikä muistuttaa hyvin siitä, etteivät nämä
säännökset suinkaan tule suomalaisille ja suomalaiselle merenkululle yllätyksenä, niin
kuin aina välillä on sanottu. Jos joku väittää, että joku rikkidirektiivi tuli yllätyksenä, niin
hän on ollut sitten kyllä väärässä ammatissa, jos väittää merenkulkuun liittyvällä alueella
olevansa.

Kuten liikenne- ja viestintävaliokunnan mietinnöstä käy ilmi, tämä on myös mahdolli-
suus, mitä tulee erityisesti polaariseen merenkulkuun, jota tämä esitys myös koskee. Siellä
jos missä suomalaisilla yrityksillä on erityistä osaamista, jota me voimme sitten myös maa-
 Tarkistettu
4.0



Pöytäkirjan asiakohta PTK 21/2017 vp
ilmalle viedä, ihan samalla tavalla kuin suomalainen meriteollisuus on vienyt näitä rikki-
päästöjä vähentäviä laitteita maailmalle sen jälkeen, kun tämä rikkidirektiivi tuli voimaan.

Yleiskeskustelu päättyi.

Eduskunta hyväksyi hallituksen esitykseen HE 3/2017 vp sisältyvien 1.—6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


