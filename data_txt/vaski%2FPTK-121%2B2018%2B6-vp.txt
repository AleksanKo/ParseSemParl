















































DEMEE7D.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

6. Hallituksen esitys eduskunnalle energiaverotusta koskevan lainsäädännön muuttamisek-
si

Hallituksen esitys HE 191/2018 vp
Lakialoite LA 65-66/2018 vp
Valiokunnan mietintö VaVM 22/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on valtiovarainvaliokunnan mietintö VaVM 22/2018 vp. Nyt päätetään
lakiehdotusten sisällöstä.

Keskustelu

14.54 Esko Kiviranta kesk: Arvoisa puhemies! Nyt ensimmäisessä käsittelyssä oleva
hallituksen esitys sisältää kolme energiaverotuksen asiakokonaisuutta: ensinnäkin lämmi-
tys- ja työkonepolttoaineiden valmisteveron korotuksen, toiseksi ehdotuksen, joka poistaa
kahdenkertaisen verotuksen mahdollisuuden, kun sähkö siirretään verkosta sähkövaras-
toon ja sieltä takaisin verkkoon kulutukseen luovutettavaksi, ja kolmanneksi vuotta 2018
koskevan, maataloudessa käytetyn kevyen polttoöljyn valmisteveron palautuksen korotuk-
sen, joka liittyy vuoden 2018 suuriin satovahinkoihin.

Arvoisa puhemies! Hiilidioksidiveron laskentaperustetta täsmennetään lämmitys- ja
työkonepolttoaineiden osalta siten, että fossiilisten polttoaineiden hiilidioksidipäästössä
otetaan huomioon polttoaineiden elinkaaren aikainen kasvihuonepäästö eikä pelkästään
niiden poltosta syntyvää päästöä. Tämä muutos ei kuitenkaan nosta polttoaineesta suoritet-
tavan hiilidioksidiveron määrää, koska veron laskentaperusteena olevaa hiilidioksiditon-
nin arvoa alennetaan. Verotuoton lisäämiseksi lämmitys- ja työkonepolttoaineiden veroa
kuitenkin korotetaan hiilidioksidiveroa painottaen.

Yhdistetyn sähkön ja lämmön tuotannon verotuksessa hiilidioksidiveron puolituksesta
luovutaan. Tämä kiristää yhdistetyssä tuotannossa kivihiilen verotusta ja lieventää maa-
kaasun verotusta. Kaiken kaikkiaan valtion energiaverotuotot kasvavat yhteensä 38 mil-
joonalla eurolla vuodessa.

Arvoisa puhemies! Sähkön varastointia koskevat ehdotukset ovat saaneet varauksetto-
man hyväksymisen valiokunnan asiantuntijakuulemisessa. Muutos toteutetaan siten, että
sähkön siirto sähköverkosta sähkövarastoon ja vastaavasti sähkövarastosta takaisin sähkö-
verkkoon säädetään valmisteverottomaksi. Muutos ei tässä vaiheessa koske mikro- tai pie-
nvoimaloita. Tämä on käytännössä välttämätöntä niin kauan kuin itse syötettyä ja verkosta
kulutukseen otettua sähköä ei voida erottaa mittauksessa toisistaan. Tämä tullee olemaan
mahdollista aikanaan, kun toisen sukupolven älymittarit saadaan käyttöön.
 Tarkistettu
4.0



Pöytäkirjan asiakohta PTK 121/2018 vp
Arvoisa puhemies! Esityksen kolmas asiakokonaisuus koskee maataloudessa vuonna
2018 käytetyn kevyen polttoöljyn valmisteveron palautuksen korotusta. Taustalla ovat ke-
sän poikkeuksellinen kuivuus ja sen aiheuttamat menetykset. Lisäpalautus on 7,5 senttiä
litralta ja kokonaiseuromäärä 20 miljoonaa euroa. Palautuksen maksatuksen aikaistami-
seen ei asiantuntijakuulemisessa valitettavasti löytynyt keinoa yhteisistä ponnisteluista
huolimatta. Koska EU:n komissio on hyväksynyt valmisteveron palautuksen korotuksen,
poistuu tarve saattaa se voimaan erikseen valtioneuvoston asetuksella. Mietintöön sisältyy
tätä koskeva muutos.

Valiokunta viittaa mietintönsä lopussa noin vuosi sitten laatimaansa lausumaan, jossa
kiinnitettiin huomiota siihen, ettei maatalouden energiaverojen palautusjärjestelmä koske
lainkaan nestekaasua, jonka käyttö on lisääntymässä maataloudessa. Asian käsittely ei ole
edennyt eduskunnan lausumasta huolimatta. Valiokunta uudistaa siksi vaatimuksensa ja
edellyttää, että asiaa viedään eteenpäin viivytyksettä. Neutraali suhtautuminen maatalou-
dessa käytettäviin eri energiatuotteisiin edellyttää myös nestekaasun saattamista valmiste-
veron palautuksen piiriin.

Mietintöön sisältyy vastalauseita.

14.58 Ville Vähämäki ps: Kunnioitettu puhemies! Teen vastalauseen 3 mukaisen pohja-
ehdotuksen, joka pohjautuu käytännössä vaihtoehtobudjettimme mukaiseen asumisen ja
autoilun halpuuttamisen ohjelmaan, ja lisäksi tässä on huomioitava se, että teollisuuden
osalta meidän täytyisi tukea omaa kotimaista teollisuutta eikä lisätä sinne kustannuksia.

Näin ollen tämä kolmas lakiehdotus hyväksyttäisiin mietinnön mukaisesti ja ensimmäi-
nen ja toinen lakiehdotus muutettuna vastalauseen 3 mukaisesti, ja näissä huomioitaisiin
lakialoitteet 65 ja 66 ja ne muutosehdotukset, jotka tehdään taulukoihin.

Lopuksi haluaisin todeta sen, että kyllä tämä maatalouden tilanne on hankala, koska sää-
olot vaihtelevat huomattavan paljon, ja kyllä täytyisi löytää jokin uusi satovahinkovakuu-
tusmalli, jolla tällaisiin kustannuksiin, mitä näistä poikkeavista sääoloista tulee, pystyttäi-
siin antamaan vakuutustyyppistä tukea maataloudelle joustavammin kuin niin, että sitten
täällä joka vuosi näitä joudutaan käsittelemään.

15.00 Toimi Kankaanniemi ps: Arvoisa rouva puhemies! Ensin kannatan edustaja Vähä-
mäen tekemää käsittelyn pohjaesitystä.

Totean, että asuminen ja liikenne, joita meillä on tapana käyttää valtion rahankeruukoh-
teena voimakkaasti, ovat sellaisia perustarpeita, että pitäisi löytää perusteita ja lähtökohtia
muunkinlaiselle rahoitukselle. On ymmärrettävää, että tuloverotusta pyritään keventä-
mään työnteon edistämiseksi, mutta kyllä asuminen ja liikenne ovat myös kaikkia meitä
koskevia asioita ja aina niihin iskeminen, niin kuin nytkin tapahtuu, on ongelmallista.

Näihin maatalouden satovahinkoihin tai katovahinkoihin, puhutaan kummasta tahansa:
Yhdyn myös erityisesti siihen, mitä edustaja Vähämäki totesi, eli on kyllä syytä hallituk-
sen etsiä sellainen pysyvä ratkaisu. Kun muutama vuosi sitten lopetettiin budjetin kautta
satovahinkojen korvaaminen, niin nyt on nähty kahtena vuonna heti sen jälkeen, kun tämä
lopetettiin, ensin märkä, sateinen vuosi ja sitten perään erittäin kuiva vuosi, ja viljelijät ovat
ahdingossa. Nyt on vielä odotettavissa, että EU leikkaa maatalouden tukia lähivuosina an-
karasti. Meillä ovat vaarassa koko elintarviketuotanto, perustuotanto, ja myös ne työpai-
kat, jotka tuohon elintarvikeketjuun kuuluvat. Eli kysymys on erittäin tärkeästä perustur-
2



Pöytäkirjan asiakohta PTK 121/2018 vp
vallisuuteen liittyvästä asiasta, ja jokin tällainen perussuomalaisten esittämä rahastomalli
voisi olla yksi ratkaisu, jolla tämä saataisiin pysyvästi hoidettua.

Puhemies Paula Risikko:  Kun täällä tuli kysymys siitä, missä vaiheessa näitä vastalau-
seita esitetään, niin pohjaa koskevat nyt, mutta huomenna vasta ne muut, ja siitä syystä
edustaja Yanarille tosiaan: ei tarvitse nyt esittää. Mutta perussuomalaisilta tuli, koska siel-
lä se kohdistui pohjaan.

15.02 Ozan Yanar vihr: Arvoisa rouva puhemies! Kiitos tarkennuksesta ja kiitos siitä,
että nyt hallitsemme nämä vastalauseiden esitykset.

Arvoisat edustajat! Hallitus esittää tässä lakiesityksessä turpeen veroa korotettavaksi eu-
rolla ja 10 sentillä — eurolla ja 10 sentillä. Tämän korotuksen jälkeenkään turpeen verotus
ei noudata nykyistä energiaveromallia ja jää alle sen tason, millä vero oli hallituksen aloit-
taessa. Se jää alle sen tason, mikä oli hallituksen aloittaessa.

IPCC:n tuore raportti ilmastonmuutoksesta kehotti kaikkia maita tekemään kaiken voi-
tavansa, jotta ilmastonmuutos saataisiin pysäytettyä 1,5 asteeseen, ja se edellyttää aidosti
kunnianhimoisia, ilmastonmuutoksenvastaisia toimia, suurempaa kunnianhimoa ja no-
peampaa aikataulua. Suomen on kannettava osaltaan vastuunsa ja käynnistettävä fossiilis-
ten polttoaineiden tukien alasajo, ja turpeen käytöstä pitäisi päästä eroon vuoteen 2020
mennessä, joka on ihan siis muutaman vuoden päästä. Me vihreät esitämme, että turpeen
veroon tehdään jo ensi vuonna esitettyä selvästi suurempi korotus, joka olisi 2,2 euroa, jol-
loin tämä olisi isompi korotus ja kunnianhimoisempi toimi.

Toinen asia, joka liittyy tähän lakiesitykseen, ovat nämä maatalouteen suuntautuvat tuet.
Hallitus esittää, että maanviljelijöille korvataan kuivasta kesästä johtuvia satovahinkoja.
Me pidämme perusteltuna sitä, että kannamme yhdessä vastuuta ilmastonmuutoksen hai-
toista, mutta se pitäisi tehdä kestävällä tavalla. Hallitus esittää, että osa korvauksista mak-
setaan maanviljelijöille maatalouden energiaveron lisäpalautuksena, eli samaan tapaan
kuin vuonna 2018, jolloin taustalla olivat runsaista sateista aiheutuneet satomenetykset.

Korvausten ohjaaminen maanviljelijöille energiaveron lisäpalautusten kautta ei ole kes-
tävää. Se ei kohdistu niihin tiloihin, jotka ovat eniten kärsineet kuivuudesta, eikä malli tue
myöskään ilmastonmuutoksen torjuntaa. Korvausten maksamiseen pitää rakentaa kestä-
vämpi malli, joka ohjaa rahat paremmin niille, jotka ovat vahingoista eniten kärsineet. Me
olemme aiemminkin puhuneet tästä asiasta, eli maanviljelijöitä pitää tukea, mutta se pitää
tehdä kestävällä mallilla. Tästä on monesti aiemminkin keskusteltu, että tämä malli ei ole
kestävä, se ei huomioi kokonaisuutta eikä ilmastonmuutoksen torjuntaa. — Kiitos.

15.06 Hanna Sarkkinen vas: Arvoisa puhemies! Muutama huomio mietinnöstä ja tästä
lakiesityksestä.

Satovahinkojen korvaaminen valitulla mallilla on ongelmallinen, kuten täällä ovat jo
useimmat puhujat sanoneet. Satovahinkoja sinänsä täytyy korvata, mutta siihen pitäisi löy-
tää malli, joka olisi kestävä ja joka kohdistuisi oikein. Valitettavasti tämä valittu malli ei
sitä ole. Tämä valittu tapa ei kohdistu oikeudenmukaisesti vahinkojen kärsijöille, ja se jät-
tää uusiutuvaa energiaa käyttävät maanviljelijät mopen osille, vaikka heille olisi satovahin-
koja tullutkin. Tämän tyyppinen korvausjärjestelmä, varsinkin jos sitä käytetään syste-
maattisesti ja vuosi toisensa perään, voi vaikuttaa pitkälläkin tähtäimellä haitallisesti uu-
siutuvan energian investointeihin maatiloilla. Se voi jopa estää niitä, jos nähdään, että fos-
3



Pöytäkirjan asiakohta PTK 121/2018 vp
siilisten tukien kautta näitä satovahinkoja korvataan. Sen sijaan, että me lannistamme maa-
tiloja siirtymään uusiutuvaan energiaan, meidän tulisi kannustaa niitä siihen ja löytää pa-
remmat tavat korvata satovahinkoja.

Arvoisa puhemies! Tähän lakiesitykseen sisältyy hyviäkin elementtejä, ja hyvä element-
ti on se, että kivihiilen verotusta kiristetään näillä verotuksen muutoksilla. Se on oikea
suunta, sillä saastuttavien polttoaineiden veroja täytyy nostaa. Ilmastonmuutoksen torju-
minen ei voi odottaa, ja meidän on tehtävä oma osamme.

Myös turpeen verotusta esitetään hivenen korotettavaksi. Näkisimme kuitenkin, että sitä
olisi tullut korottaa enemmän, jotta verotuksen taso vastaisi paremmin turpeen tosiasialli-
sia ilmastopäästöjä.

Arvoisa puhemies! Kotitalouksien siirtymistä uusiutuvaan energiaan tulee kannustaa ei
ainoastaan verotuksellisella elementillä ja talousohjauksella vaan myös siten, että näiden
muutosten, ympäristöystävällisten energiaratkaisujen, tekeminen olisi mahdollista myös
kotitalouksille, myös vähävaraisille kotitalouksille. Eli tarvittaisiin kepin lisäksi myös
porkkanaa ja kannusteita.

Kotitalousvähennystä tulisi muuttaa siihen suuntaan, että sen avulla olisi helpompi ja
voisi enemmän kannustaa investointeja uusiutuvaan energiaan ja energiatehokkuuteen ja
että sitä voitaisiin käyttää myös asunto-osakeyhtiöiden energiaremontteihin. Toisaalta me
tarvitsemme myös ARA-tukia erityisesti hyvin vähävaraisille kotitalouksille, jotta ne voi-
vat näitä energiaremontteja tehdä. Erityisesti ne kotitaloudet, pienituloiset ihmiset, jotka
ovat arvoa menettävillä alueilla, missä energiainvestointi ei välttämättä maksa itseään ta-
kaisin, kun asunnon arvo alenee, tarvitsisivat tukea energiaremontteihin.

15.09 Timo Harakka sd: Arvoisa puhemies! Tämä hallituksen esitys on siedettävästi ym-
päristöystävälliseen suuntaan johdatteleva. Päätarkoitus lienee fiskaalinen eli kerätä vero-
tuottoja muualta saatavien veronalennuksien rahoittamiseksi, mutta ohjausvaikutus, vaik-
kakin pieni, ei monelta osaltaan ole täysin väärä.

Kiinnittäisin huomiota siihen, että hallituksen esitystä ei ole kovin monipuolisesti pun-
nittu erilaisten ohjaus- ja tukikeinojen osalta. On selvää, että samalla rahamäärällä voisi
tehdä tehokkaampia toimia päästöjen vähentämiseksi. Ei ole oikein arvioitu, mikä vaiku-
tus muutoksilla olisi ennen kaikkea öljylämmitysjärjestelmien vaihtoihin ympäristöystä-
vällisempiin lämmitysjärjestelmiin. Tällaisiin valintoihin saataisiin ohjattua ehkä veronko-
rotuksia tehokkaammin esimerkiksi tukemalla suoraan lämmitysjärjestelmien vaihtamis-
ta. Edellisellä hallituksella oli pientalojen lämmitysjärjestelmien energiaremontteihin pie-
ni, vaatimaton 10 miljoonan euron tukiraha, joka on erittäin kaivattu edelleen tänä päivä-
näkin. Tulonjakovaikutuksiltaan voi olla, että esitys on sittenkin epäreilu.

Tässä on monta erilaista toimenpidettä yhdessä esityksessä, ja yksi toistuva murheenk-
ryynimme on tietenkin maatalouden satovahinkojen korvaamisen menettelyt. On käynyt
selvästi ilmi, että joko kuivuudesta tai kosteudesta aiheutuneita satovahinkoja ei voida no-
peasti korvata muuta kuin tämmöisellä nopealla verojärjestelmän lisätukiaisella, jonka ym-
päristövaikutukset ovat epäedulliset ja ristiriidassa ilmasto- ja energiastrategian kanssa.
Erikoista on se, että kun vielä vuosi sitten tämän kertaluontoiseksi aiotun tukiaisen osalta
kirjattiin mietintöön, että tämä on ristiriidassa kansallisen ilmasto- ja energialinjauksen
kanssa, niin nyt sitä ei voitu tehdä. Tämä osoittaa kyllä melkoista kovakorvaisuutta halli-
tukselta, joka ei myöskään ole noudattanut eduskunnan viimevuotista lausumaa siitä, että
täytyy kehittää jokin kestävä, toistuva ja oikeudenmukainen järjestelmä satovahinkojen
4



Pöytäkirjan asiakohta PTK 121/2018 vp
korvaamiseksi. Vuoden aikana emme ole kuulleet pihaustakaan tällaisesta järjestelmästä,
ja tämä kertaluontoiseksi uskoteltu menetelmä on, kuten skeptisimmät meistä ehkä osasi-
vat arvatakin, tuotu tänne nyt uudestaan. Mutta toisaalta on niin, että tällä hetkellä vaihto-
ehtoa ei ole, joten mielestäni tämän koko esitetyn pienen rahasumman hylkääminen ei ole
vastuullista, kun ei ole esittää mitään parempaakaan menetelmää.

15.12 Harry Wallin sd: Joo, kyllähän tässä tuli jälleen selväksi, mitä vihreät edustavat:
suurten kaupunkien puolue ei piittaa maaseudusta. Vihreät ehdottavat hylkyä maatalouden
satovahinkojen korvausten osalta, [Eduskunnasta: Vaalit lähenee!] ja heidän mallinsa on
selvittää uusi kompensoiva malli.

Me, jotka olemme maa- ja metsätalousvaliokunnassa ja maatalousjaostossa, tiedämme,
että pitää valita sellainen malli, jonka myöskin EU hyväksyy, ja tämä energiaveron palau-
tusmalli on EU:n hyväksymä malli. Kun halutaan äkkiä saada tukea maanviljelijöille, jot-
ka ovat kärsineet satovahinkoa, niin tämä on ainut toimiva malli, joka voidaan hoitaa nyt.
Kysyisinkin vihreiltä ja vasemmistoliitolta: mikä se teidän malli sitten on, joka voidaan
tänä syksynä hyväksyä, kun te vaaditte, että pitää olla korvaava malli tämän hallituksen
esityksen sijaan?

Mitä tulee tähän turveveroon, niin hallituksen turveveron nosto tulee jo nostamaan kau-
kolämmön hintaa kaupungeissa. Se tulee nostamaan asukkaiden vuokria, ja myöskin sitten
vuokra-asunnoissa vuokrat nousevat. Te haluatte siis, vihreät ja vasemmistoliitto, edel-
leenkin nostaa yhä lisää tavallisten ihmisten, eläkeläisten, lapsiperheiden, vuokria ja asu-
miskustannuksia.

15.13 Hannu Hoskonen kesk: Arvoisa rouva puhemies! Kiitoksia ensin edustaja Harry
Wallinille erinomaisesta puheenvuorosta. Siinäpä se oli juuri tämä vihreän politiikan ku-
vaus: seisotaan tukevasti tyhjän päällä ja pidetään ilmasta kiinni — sillähän se homma hoi-
tuu. Ainakin voi mielipiteitä muokata ja saada uusia kannattajia, mutta realiteetit ovat jos-
sakin kaukana metsien takana, missä lienevät. Minä en ole ainakaan jäljille päässyt.

Mutta jos katsotaan esimerkiksi maatalouden satovahinkotilannetta, niin kyllähän mei-
dän on pakko tunnustaa tässä salissa, että maataloutta pitää tässä maassa pystyä harjoitta-
maan aivan kuten koko EU-alueella harjoitetaan. Siitä on sovittu meidän liittymissopimuk-
sessa, ja siitä on pidettävä kiinni. Me olemme täällä 60. leveyspiirin pohjoispuolella, erit-
täin pohjoisessa. Jos me jäämme sen varaan täällä Suomessa, että meidät joku tänne ruok-
kii, kun seuraava kriisi maailmaan tulee, niin kyllä se on semmoista uskoa, jota ei ole ole-
massakaan. Jokaisen itsenäisen kansakunnan pitää pystyä hoitamaan oma elintarviketalo-
utensa itse. Muuta vaihtoehtoa ei meillä ole, ja sen tekee tässä maassa erinomainen
järjestelmä, jossa yksityiset tilat ja perheviljelmät hoitavat tämän homman. Se pelasti mei-
dät viime maailmansodassa nälänhädältä, ja se on myös meidän tulevaisuuden vahvuus:
hajautettu ruuantuotantojärjestelmä, joka tuottaa maailman puhtainta ruokaa. Kaikki muut
puheet, tällaiset vihreiden esittämät käsittämättömät sepustukset, kuvaavat vain sitä, että
asiat eivät ole ollenkaan hallussa. No, sillehän minä en mahda mitään.

Toinen asia: energiapolitiikka, turpeen verotus. Kannattaa muistaa kuitenkin tosiasiat,
miten tämä turpeen verotus menee. Jos katsotaan päästökertoimia, Tilastokeskuksen netti-
sivuilta löytyy polttoaineluokituksista, miten päästökertoimet lasketaan. Päästökertoimet-
han kuvaavat sitä päästömäärää, jonka tämä kyseinen polttoaine tuottaa, kun tuotetaan yksi
yksikkö energiaa, esimerkiksi kilowatti- tai megawattitunti. Näin ollen esimerkiksi maa-
5



Pöytäkirjan asiakohta PTK 121/2018 vp
kaasulle on sovittu kerroin, joka on 55. Puulle tämä kerroin on savupiisin päästä mitattuna
109, mutta koska kysymys on uusiutuvasta energiasta, joka kuitenkin tuonne metsiin hap-
panee, jos sitä ei käytetä, niin se on 0. Kuten edustaja Yanar hyvin tietää, turpeella se on
107. Tilastokeskuksen sivuilta nämä tiedot löytyvät.

Elikkä kun puuta ja turvetta poltetaan seospolttoaineena, niin se suhde on suurin piirtein
niin, että keskimäärin 30 prosenttia turvetta — vähän vaihtelee sen mukaan, miten märkää
se puu on — ja 70 prosenttia puuta. Siinä tilanteessa, laskemalla ihan yksinkertaisesti,
päästökerroin — se määrä päästöjä, mikä tuotetaan yhden energiayksikön tuottamisessa —
on puulla ja turpeella yhteispoltossa 32, kun se esimerkiksi maakaasulla, joka on pääasias-
sa metaania ja muita hiilivetyjä, on 55. Elikkä polttamalla puuta ja turvetta yhtäaikaisesti
tuotamme vähemmän päästöjä kuin pelkällä maakaasulla ja sitten saamme 5 prosenttia
enemmän sähköä, koska se nostaa lämpötilaa. Ja se on ihan päästötöntä, koska kun se läm-
pötila nousee, niin kaikki päästöt palavat pois ja savupiisin päästä tulee vain vesihöyryä.

Kannattaa tutustua tosiasioihin. Mielipiteenvapaus on, mutta omiin tosiasioihin ei ole
varaa.

15.17 Katri Kulmuni kesk: Arvoisa rouva puhemies! Vaikuttaa siltä, että useat puolueet
noin niin kuin periaatteellisesti kannattavat kyllä tätä hallituksen esitystä, vaikka siellä
osalla oppositiopuolueista olikin lausumia tähän liittyen. Mutta kyllähän suuressa kuvassa
meidän tietenkin täytyy päästä siihen, kuinka me pääsemme irti fossiilisista polttoaineista,
ja sikälihän tämä hallituksen esitys tulee kiristämään kivihiilen käytön verotusta suhteessa
vaikkapa kaasuun, josta täällä äsken puhuttiin, puhumattakaan siitä, miten se tulee vaikut-
tamaan sitten siihen, kun tämä hallitus on päättänyt kieltää kivihiilen käytön kokonaan. Jos
Suomi haluaa olla eturintamassa ja päästä irti fossiilisista polttoaineista, niin silloin täytyy
tehdä radikaalejakin päätöksiä, jotka antavat signaalin myös muulle maailmalle siitä, että
me myös pääsemme irti näistä fossiilisista polttoaineista.

On tietenkin myös niin, että tämä liittyy toiseenkin esitykseen, joka on tässä talossa kä-
sittelyssä, nimittäin lakiesitykseen uusiutuvien polttoaineiden tai biopolttoaineiden sekoi-
tevelvoitteesta, jossa sekoitevelvoite tulee myös jatkossa olemaan lämmityksessä, työko-
neissa, muissa kiinteissä moottoreissa vuoden 21 alusta. Kyllähän niillä päätöksillä aika-
naan, jotka itse asiassa Vanhasen kakkoshallituksessa tulivat, luotiin markkina poliittisilla
päätöksillä. Jos me haluamme nopeasti laskea fossiilisten polttoaineiden käyttöä, niin mei-
dän kannattaa lisätä silloin sen uusiutuvan osuuden käyttöä siellä. Varsin monessa EU-
maassa on jo olemassa sekoitevelvoite. Suomessa se on kyllä ihan kärkipäässä, mutta jos
miettii vaikkapa suomalaisen öljynjalostajan, Nesteen, suurinta markkina-aluetta, se taitaa
olla Kalifornia — erittäin edistyksellinen omassa energiapolitiikassaan.

Loppuun haluaisin todeta vielä sen, että tähän tietenkin liittyy myös korotus turpeelle.
Muistuttaisin tätä salia ja vaikkapa vihreitäkin siitä, että kun te viime vaalikaudella teitte
turpeen verotukseen kiristyksiä, niin ajojärjestyshän muuttuu tosiasiallisesti ja silloin kivi-
hiilen käyttö kasvaa elikkä mennään ojasta allikkoon eikä suinkaan päästä siihen, mitä var-
maan tavoittelette. Muistutan myös siitä, että nämähän on EU-komissiossa kytkytetty yh-
teen metsähakkeen tuen ja turpeen käytön osalta olevalla kiikkulaudalla. Siinä vaiheessa,
kun meillä päästöoikeuksien hinta kohoaa, totta kai turpeen käyttö vähenee. Kyllä tieten-
kin kotimaisten polttoaineiden kannalta on järkevämpää, että me käytämme metsähaketta,
me siirrämme tämänkin pääkaupungin toivottavasti uusiutuville polttoaineille sen sijaan,
että kivihiilikasat saavat täällä olla pilaamassa maisemaamme. Tukholmassa tämä on tehty
6



Pöytäkirjan asiakohta PTK 121/2018 vp
aikoja sitten. Mutta erittäin tärkeää on muistaa, että ajojärjestys ei saa muuttua, ja muistaa
myös se, että meidän sähkön ja lämmön yhdistelmä energiantuotannossa säilyy vahvana.
Se on erittäin merkittävää Suomelle.

15.20 Kari Uotila vas: Arvoisa rouva puhemies! Ensinnäkin, nähtävästi pääministeripuo-
lueen energia- ja ympäristöasiantuntija edustaja Hoskoselle: Tuo oli minulle kyllä aivan
uusi mutta toisaalta tosi toivoa antava kannanotto, kun totesitte, että kun puuta ja turvetta
oikein sopivalla lämpötilalla poltetaan, niin ei tule kuin vesihöyryä, että ei tule hiilidioksi-
dipäästöjä ollenkaan. Sehän kannattaa ehdottomasti sellainen teknologia ottaa käyttöön ja
sitten polttaa niitä sillä suhteella ja sillä lämpötilalla, että päästään tähän hiilidioksidiva-
paaseen ja vain vesihöyryä tuottavaan päästöön siellä piipun päässä.

Mitä tulee sitten tähän maatalouden ahdinkoon, se on ollut totta edellisen kesän märkyy-
den ja tämän kesän kuivuuden vuoksi, mutta kun verojaostossa tätä kompensaatiota ja tu-
kimallia on näinä kahtena vuotena käsitelty, niin kyllä on todettu, että ongelmallinen malli
on. Silloin kun oli kovin märkää, apua jaettiin sellaisille, jotka eivät pystyneet edes sinne
pelloille menemään, kun pellot olivat niin märkiä, eivät voineet polttaa polttoainetta, jotta
olisivat saaneet sitten siitä polttoaineverosta alennusta. Ne, jotka kuivattivat sitä märkää
viljaansa kotimaisella, uusiutuvalla polttoaineella, vaikkapa hakkeella, eivät sitä etua saa-
neet, mutta ne, jotka kuivasivat polttoöljyllä, saivat. Onko tämä oikein? Siihen perustuu
tämä kritiikki. 

Silloin valiokunta — ja eduskunta — oli yksimielinen, että pitää löytää malli, joka koh-
telee oikein niitä, jotka ovat kärsineet, ei palkitse niitä, jotka eivät ole kärsineet, on kestävä
malli sekä ilmaston että maanviljelijöiden tukemisen kannalta. Sitä ei ole hallitus pystynyt
esittämään. Sen takia tämä kritiikki edelleen on perusteltua. En ole ollenkaan varma, että
vasemmistoliiton eduskuntaryhmä äänestää tämän tuen hylkäämisen puolesta, mutta meil-
lä on lausuma, niin kuin vihreillä ja myöskin sosiaalidemokraateilla on, että edelleen pitää
olla oikein kohdentunut, parempi korvausmalli, mikäli tällaisia ongelmia jatkossakin, niin
kuin todennäköistä on, tulee syntymään.

Puhemies Paula Risikko:  Mennään puhujalistaan.

15.22 Ritva Elomaa ps: Arvoisa puhemies! Ilman omavaraista maataloutta Suomi on hu-
kassa. Satovahingot tulee korvata viljelijöille. Se on perussuomalaisten linja. Kyllä minä
vähän ihmettelen vihreitten linjaa tässä. Jos te meinaatte, että Suomessa vielä ruokaa tuo-
tetaan, niin teidän linjanne on kyllä virheellinen.

Sitten EU-tuista: Tämä on tullut kentältä, viljelijöiltä. Kun on palkkapäivä suomalaisel-
la, niin halutaan, että se palkka tulee 15. päivä tai 30. päivä, me tiedämme, koska se tulee, ja
siinä ei viiveitä paljon ole. Mutta kun viljelijä saa EU-tukensa, tuki tulee marraskuun aika-
na. Siinä voi olla tietokonejärjestelmävirheitä, niin että se viivästyy. Maanviljelijöilläkin
on laskuja. Miten sitten käy, jos niitten maksaminen viivästyy? Ja byrokratian määrä ei ole
suinkaan ollenkaan vähentynyt. Se on todella tuskallista viljelijöille. Sitä ei ole pystynyt
EU vähentämään tipan tippaa.

15.23 Peter Östman kd: Arvoisa puhemies! Kun me ajattelemme, miten suurissa haas-
teissa olemme ilmastonmuutoksen suhteen, olen kanssa ihmeissäni tästä vihreiden linjauk-
sesta. Kuuntelin kiitollisin mielin sosiaalidemokraattien edustaja Wallinin puheenvuoroja,
7



Pöytäkirjan asiakohta PTK 121/2018 vp
miten hän puolustaa suomalaista maataloutta. Onko niin, että kotimainen lähellä tuotettu
ruoka ei ole vihreille arvo? Kristillisdemokraattien tavoitteena on, että Suomessa pellot säi-
lyvät viljeltyinä ja että alkutuottajat saavat työstään ansaitsemansa palkan. Parasta, mitä
me voimme tehdä, on tukea ja ostaa kotimaista, mieluiten lähellä tuotettua ruokaa, ja siten
me saamme puhdasta, kaikista tuoreinta ruokaa, jossa on myös pisin säilyvyysaika. Tämä
on samanaikaisesti ympäristökysymys. Lyhyemmät kuljetusmatkat vähentävät kielteisiä
vaikutuksia ympäristöön. Siksi meidän ryhmämme antaa täyden tuen esitetylle satokor-
vaukselle.

15.24 Ozan Yanar vihr: Arvoisa rouva puhemies! Tämä keskustan turverakkaus ei tie-
tenkään ihmetytä. Siksi minä jättäisin edustaja Hoskosen puheet omaan arvoonsa. Ei
myöskään yllätä, että perussuomalaiset ja kristillisdemokraatit eivät ole millään tapaa edis-
tyksellisiä ilmasto- ja ympäristöpolitiikassa, sekään ei yllätä. [Hannu Hoskosen välihuuto]
Mutta se yllättää, että sosiaalidemokraattien edustaja Wallin on sitä mieltä, että turpeen ve-
ron korotus on huono toimi. Se aidosti yllättää. Mikä on SDP:n ilmastopolitiikka? Te tyk-
käätte puhua ilmastopolitiikasta ja ympäristöpolitiikasta kauniisti, ja nyt tulee tämmöinen
kannanotto. Ehkä puheenjohtaja Rinne voi tässä avata meille, mikä on demareiden ympä-
ristö- ja ilmastopolitiikka, jotta tulisi selväksi. Se on minusta uutinen, että demarit eivät tätä
puolla.

Liittyen tähän satovahinkokorvaukseen tähän tulevat nämä samat kuluneet argumentit
siitä, että vihreät eivät pitäisi huolta suomalaisesta maataloudesta. Voisitte ehkä jotenkin
vähän uudistua ja siirtyä seuraaviin argumentteihin. Meillä on muutama kritiikki tähän tu-
keen:

Ensimmäinen on, että sen piti olla kertaluonteinen, mutta se ei olekaan. Toinen on se,
että malli on epätäydellinen, ja hallituksen piti selvittää parempi malli, mutta siitä ei ole
kuulunut. Eli mennään edelleen epätäydellisellä mallilla, ja mikä tekee tästä epätäydelli-
sen? Muutama asia:

Tämä kohdennus on ongelma. He, jotka toimivat uusiutuvalla, eivät saa tästä mitään tu-
kea. Siis ei tueta heitä, jotka ovat ympäristöystävällisiä. Mahtuuko tämä kenenkään oikeus-
tajuun? Miettikää nyt tilannetta: ihmiset, jotka uusiutuvaa polttoainetta käyttävät — heitä
ei auteta, heitä ei tueta. Onko heidän ahdinkonsa jotenkin vähemmän arvokasta? Ilmeisesti
on. Kun olitte äsken paasaamassa, niin vastatkaa näihin kysymyksiin. Tavallaan me ha-
luamme, että malli on oikeudenmukainen, että se ottaa näitä asioita huomioon, ja sitten te
tulette tänne ja puhutte jostain epätäydellisestä mallista ja sitten puhutte samalla siitä, että
me mukamas olisimme jotenkin suomalaisia maanviljelijöitä vastaan. Emme missään ni-
messä ole. Mutta te joudutte perustelemaan, kun te teette näitä isoja päätöksiä, onko näissä
mitään järkeä vai ei — ja me kritisoimme. Maataloutta pitää auttaa, ihmiset ovat ahdingos-
sa, mutta me emme voi auttaa maataloutta sillä tavalla, että me kannustamme fossiilisten
ylimääräiseen käyttöön. Sehän sitä ilmastonmuutosta aiheuttaa, että fossiilisia käytetään.
Te kannustatte ihmisiä siihen, ja nyt ilmastonmuutoksen tuomia haasteita yritetään kom-
pensoida sillä, että fossiilisia lisätään. Tässä ei ole mitään järkeä. [Puhemies koputtaa] Vas-
tatkaa näihin kysymyksiin. Te tykkäsitte äsken paasata siitä, kuinka vihreät vihaavat maa-
taloutta. [Puhemies: Aika!] Nyt vastauksia kehiin, nyt vastauksia kehiin.

Puhemies Paula Risikko: Täällä on yksi vastauspuheenvuoro, otetaan se tähän, edustaja
Wallin Harry. Sen jälkeen puhujalistalle ja Hoskonen.
8



Pöytäkirjan asiakohta PTK 121/2018 vp
15.28 Harry Wallin sd (vastauspuheenvuoro): Arvoisa puhemies! Kerrataanpa hieman
kaukolämmön tuotantoa. Se on CHP-laitoksilla, joilla on monikäyttö: turve ja yleensä puu.
30 prosenttia turvetta, niin kuin edustaja Hoskonen tuossa totesi, ja 70 prosenttia puuta.
Tällä valtaosaltaan Suomessa tuotetaan kaukolämpö lukuun ottamatta Helsinkiä, jossa teil-
lä se on kivihiili, ettekä te aio siitä muuttaa [Hannu Hoskonen: Erinomainen vihreä vaih-
toehto!] käyttötapaa muuten kuin jos lakitiede pakottaa. [Ozan Yanarin välihuuto] Kuten
totesin, sosiaalidemokraatit kannattavat hallituksen esitystä, joka nostaa turpeen hintaa,
muttemme kannata vihreiden esitystä, joka nostaa vielä lisäksi turpeen hintaa, koska se tu-
lee vaikuttamaan nimenomaan asumiskustannuksiin. Ja kun tiedetään, että näitten CHP-
laitosten polttoaineiden korvaavien järjestelmien tulossa menee vuosia, niin ei tämä vaan
automaatti ole, että joka vuosi nostetaan ihmisten asumiskustannuksia. Hyväksymme siis
hallituksen esityksen.

15.29 Hannu Hoskonen kesk: Arvoisa rouva puhemies! Ensimmäisenä edustaja Yanari-
lle maataloudesta: Muistan, että tässä joku aika sitten te olitte mukana innokkaasti esittä-
mässä, että maataloustuista on luovuttava kokonaisuudessaan, koska ne ovat ympäristöhai-
tallisia. Sitten ei mennyt kuin pari kuukautta, niin allekirjoititte välikysymyksen, jossa olit-
te huolissanne maatalouden kannattavuudesta. Missä teidän politiikkanne uskottavuus on?
Kimpoilette kuin superpallo käytävällä edestakaisin. [Ozan Yanarin välihuuto] En tiedä,
mistä tulee, minne menee. Esityksiä tulee, mutta niissä ei ole päätä eikä häntää. Logiikkaa
ei ole koskaan ollutkaan.

Sitten te täällä salissa puhutte siitä, mitä edustaja Wallin äsken kuvasi — CHP-laitok-
sella poltetaan puuta ja turvetta yhteispoltossa, jossa saavutetaan ehdottomasti paras hyöty
— ja sitäkin te vastustatte, ja sitten oma pesänne hehkuu. Viime vuonna teitte Suomen en-
nätyksen Suomen itsenäisyyden juhlavuonna. Vihreät tekivät uuden ennätyksen Suomen
itsenäisyyden kunniaksi: poltitte uuden ennätyksen kivihiilen käytössä tässä maassa.
[Ozan Yanar: Ai minä?] — Te johdatte tätä kaupunkia, teillä on muistamani mukaan yk-
köspaikka kaupungissa, enkä ole kuullut, että olisitte kovin aktiivisia olleet tämän uuden
ennätyksen jälkeen. Varmaan teette tänä vuonna vielä uuden ennätyksen. En tiedä vielä,
mutta sehän nähdään, kun vähän aikaa eletään.

Mutta, arvoisa puhemies, sitten kiitän edustaja Uotilaa erinomaisesta tittelistä. Liitän tä-
män ylpeänä CV:heni ja vanhana miehenä muistelen sitä sohvatuolissa, että kyllä se oli
hieno. Kiitos oikein lämpimästi. Mutta se tilasto on ihan rehellinen tilasto, jonka on Tilas-
tokeskus tehnyt, ja suora lainaus viestistä, jonka sain tältä tiedemieheltä: ”Ohessa linkki Ti-
lastokeskuksen polttoaineluokitukseen ja erikseen taulukko kyseiseltä sivulta, missä näky-
vät polttoaineiden päästökertoimet eli se, kuinka paljon hiilidioksidia tulee ilmaan tuotet-
tua energiayksikköä kohti.” Sehän se on se ratkaiseva tekijä, jos me kerran ilmastonmuu-
tosta vastaan tappelemme: hiilidioksidin määrä, hyvät veljet ja sisaret. Ja maakaasulle se
tässä Tilastokeskuksen tilastossa laskettu tarkka kerroin on 55, turpeelle 107, puulle se on
savupiisin päästä mitattuna 109, mutta koska puu on uusiutuva, on sovittu, että se on siis
nolla. Ja nyt kun otetaan tämä äsken mainitsemani suurin piirtein oikea polttosuhde elikkä
turvetta 30, puuta 70, kuten sanoin, riippuen hieman siitä, miten märkää se puu on — jos
puu on märempää, sitten hieman enemmän turvetta, jos puu on kuivempaa, sitten vähän vä-
hemmän turvetta, mutta ehkä keskimäärin 30 prosenttia — niin tällä polttotavalla laskettu-
na päästö on pienempi. Se menee noin 30:een, kun se maakaasulla on 55. Eli aivan selvästi
tulee päästöjä vähemmän.
9



Pöytäkirjan asiakohta PTK 121/2018 vp
Ja sitten mitä tulee niihin pienhiukkasiin: Kun puuta ja turvetta poltetaan yhtä aikaa, niin
polttolämpötila kattilassa nousee reippaasti yli pelkän puunpolton ja se tuhoaa kaikki pien-
hiukkaset siellä palon aikana ja savupiisin päästä todella tulee vain vesihöyryä. Totta kai
sieltä hiilidioksidiakin tulee, kun poltetaan tavaroita tai mitä tahansa poltetaan, aina syntyy
hiilidioksidia. Se on kiistämätön tosiasia. [Kari Uotila: No, se oli hyvä täsmennys!] Ja sit-
ten se toinen hyvä puoli puun ja turpeen yhteiskäytössä on, että saadaan 5 prosenttia enem-
män siitä kattilasta sähkötehoa ulos, kun paine kattilassa nousee korkeammalle, elikkä sii-
tä on selkeää hyötyä. Ja muistakaa, hyvät ystävät, myös huoltovarmuus. Jos tässä maassa ei
pidetä huolta siitä, että me pystymme kaikissa olosuhteissa kattilat pitämään lämpiminä...
Kuten olemme viime päivinä huomanneet, maailmanmarkkinoilla on levottomuutta. Eivät
nuo markkinat aina toimi. Meidän pitää itse pitää itsestämme huoli.

15.32 Johanna Karimäki vihr: Arvoisa rouva puhemies! Kansainvälinen ilmastopaneeli
IPCC antoi meille hälyttävää tietoa siitä, mihin planeettamme tila on menossa, jollei pääs-
töjä leikata nopeasti, ja Suomi on osana EU:ta ja varakkaita länsimaita toki eturintamassa
päästöjen vähennystalkoissa. Sen takia ehdotammekin omassa varjobudjetissamme tur-
peelle huomattavasti korkeampaa veroa kuin mitä hallitus esittää. Kivihiilestä on luovutta-
va hyvin nopeasti, mutta myös turpeen verotusta on nostettava ja siitäkin luovuttava 2030-
luvun kuluessa.

Mitä tulee kotimaiseen ruokaan ja maatalouteen, on erittäin tärkeää, että meillä on omaa
lähiruuan tuotantoa, koska lähiruoka on turvallista ja terveellistä meidän kansalaisillem-
me. Maaseutu on myös erinomainen paikka lähienergian tuotantoon, kuten esimerkiksi
biokaasu, ja täytyy todeta, että hallitus on todellakin vitkutellut uusiutuvan energian edel-
lytysten parantamiseksi maaseudulla, esimerkiksi tuki maatilakokoluokan biokaasulaitok-
sille. Tällaista ette ole saaneet aikaiseksi, vaikka se olisi kovinkin tarpeellinen.

Se, että meidän maataloutemme on nyt ahdingossa, on todella huolestuttavaa, ja meidän
täytyy tehdä kaikkemme uudistaaksemme maatilatuotantoa kestävämmälle pohjalle. Huo-
menna Kansalaisinfossa on muun muassa vihreiden maaseutupoliittinen ja maatalouspo-
liittinen ohjelma esittelyssä — lämpimästi tervetuloa sinne kuulolle.

Mitä tulee sitten maatalouden energiaverojen palautukseen, niin näistähän on muun
muassa valiokunnan mietinnössäkin todettu: ”Energiaverojen palautusjärjestelmä ei ole
tarkoitukseen täysin sopiva, koska korvauksen ja viljelijäkohtaisen menetyksen välinen
yhteys on siinä epäsuora. Lisäpalautusta voi saada siten sellainenkin viljelijä, jolla ei ole
ollut menetyksiä. Korvaus ei kata toisaalta sitä käyttöä, jossa kevyt polttoöljy on korvattu
hakkeella tai biokaasulla.” Elikkä hallitus tukee suoraan kevyen polttoöljyn käyttöä, mutta
ette anna mitään tukea esimerkiksi hakkeen tai biokaasun käytölle tai kannusta uusiutuvan
energian lisäämiseen.

Vihreät tulevat esittämään toisessa käsittelyssä lausumaa, jossa esitämme, että satova-
hinkojen kompensointi on tehtävä kestävällä tavalla. Korvausten maksamiseen pitää ra-
kentaa kestävämpi malli, joka ohjaa rahat niille, jotka ovat vahingoista eniten kärsineet, ja
tuen tulee kohdentua oikein ja kannustaa ympäristöystävällisten energianlähteiden käyt-
töön. 

15.35 Harry Wallin sd: Joo, varmaan on hyvä kerrata sekä edellisen vuoden satokorvaus
että nyt tämä kuluneen vuoden kuivuudesta johtuva korvaus. 
10



Pöytäkirjan asiakohta PTK 121/2018 vp
Ministeri Leppähän selvitti hyvin perusteellisesti tämän, kuinka mahdollisesti voitaisiin
mahdollisimman nopeasti saada palautusta niille kärsineille viljelijöille, joita on kohdan-
nut satomenetys, ja ainut malli oli tämä energiaveron palautusmalli, joka pystyttiin nopeas-
ti toteuttamaan. Siinä on puutteita, niin kuin on tässä todettu, ja sen takia siinä on lausuma,
että pitää miettiä pitkällä aikavälillä, mikä on parempi malli, mutta kuitenkin jos halutaan
hädän hetkellä auttaa ihmistä, niin pitää valita sellainen malli, joka tukee silloin, kun hätä
on, eikä kahden vuoden päästä, kun saat EU-komissiosta jonkun hyväksynnän jollekin tu-
kimallille. Tämä on maa- ja metsätalousvaliokunnassa käyty monta kertaa läpi. En tiedä,
kuinka teidän asiantuntijanne, Halmeenpää, on tätä teidän ryhmässänne tuonut julki, mutta
kysymys on siitä, että kohdentuminen on varmaankin joiltakin osin epäoikeudenmukainen
mutta keskimäärin se kohdentuu niille, jotka ovat kokeneet tappioita.

Sitten ihmettelin hieman perussuomalaisten kansanedustaja Elomaan tietämystä EU-tu-
kien maksatuksista, koska EU:n — niin kuin tiedätte, kun olette maa- ja metsätalousvalio-
kunnan varajäsen — ainut pysyvä aikataulu pysyville tuille on kesäkuun loppuun mennes-
sä. Kaikki muut tulevat sen mukaan, kuinka hallitus asettaa aikamääreen, ja siinä Suomi on
ollut erittäin hyvä, paras Euroopan unionissa, tässä maksuaikataulujen pitämisessä. Meil-
lähän on ollut ongelmana se, että Mavi eli Maaseutuvirasto ei ole saanut paikkatietoja, kun
ne ovat Maanmittaushallituksesta tulleet, ja ne ovat olleet myöhässä ja sen takia on ollut
osa korvauksista myöhässä. Nyt tässä Ruokavirasto-uudistuksessa, joka tehtiin ja jossa
Evira ja Mavi yhdistyvät, sinne tulee myöskin sitten Maanmittauslaitokselta tämä paikka-
tietoyksikkö, jolloin voidaan varmistaa se, että saadaan ajanmukaisesti EU-tuet maksettua
tulevaisuudessa. 

Mutta hieman ihmettelin teidän tietämättömyyttänne näistä tuista.

Puhemies Paula Risikko:  Mennään puhujalistaan.

15.37 Jari Myllykoski vas: Arvoisa rouva puhemies! Mielenkiintoista keskustelua. Toi-
set puhuvat äideistä ja toiset tyttäristä, sillä kesät eivät ole nyt veljiä keskenään, jos verra-
taan viime vuotta ja tätä vuotta. Viime vuonna ehkä se kohdentumisongelmia oli räikeä —
vielä räikeämpi kuin tänä vuonna — jolloin ne, jotka uusiutuvaa energiaa käyttivät viljan
kuivatukseen, eivät saaneet yhtään tukia, vaikka joutuivat ihan yhtä lailla käyttämään lisä-
energiaa, että viljat kuivuivat. Tänä vuonna meillä on hätä ollut kuivuuden takia, mutta
emme ole pystyneet kohdentamaan satolukujen mukaisesti näitä korvauksia, vaan nyt niitä
kohdennetaan polttoaineen kulutuksen perusteella. Meillä on viljojen vuoksi tiettyjä maa-
tyyppejä, joissa tänä vuonna on saatu aivan samanlaisia satoja kuin normaalistikin, ja vil-
jan maailmanmarkkinahinta on kasvanut voimakkaasti, joten siellä osassa viljelystiloista
ollaan tienattu enemmän kuin keskimäärin juuri maailmanmarkkinahintojen vuoksi. Pitäi-
si osata huomioida näitä asioita. 

Tässä on ollut hallituksella vuosi aikaa katsoa ja tehdä, että tuki, minkä nytkin tänä
vuonna maanviljelijät tarvitsevat, kohdentuisi niin, että se jakautuu niille, jotka ovat eniten
kärsineet todellisuudessa, eikä niin, että se tulee polttoaineen kulutuksen myötä palautuk-
sena. Pitää huomioida uusiutuvan käyttö ja ne tilalliset, ja tässäkin kohtaa olisi pitänyt vie-
lä katsoa, onko minkälainen kannattavuus tilalla. 

En lähde täällä kenenkään osaamista ja tietämystä arvioimaan, mutta toivoisin, että sa-
likeskustelussa arvostetaan toisiamme ja niitä mielipiteitä, joita tässä vihreätkin ovat esit-
täneet. Mielestäni edustaja Yanar on perustellusti, niin kuin Karimäkikin, tuonut niitä
11



Pöytäkirjan asiakohta PTK 121/2018 vp
asioita esille, joita pitäisi huomioida, niin että myös uusiutuvan energian tilalliset, ne
maanviljelijäyrittäjät, jotka ovat suuntautuneet uusiutuvan energian käytön puolelle, olisi-
vat myös jossakin kohtaa tasavertaisessa asemassa, eikä niin, että vain he, jotka käyttävät
kevyttä polttoainetta, ovat niitä edunsaajia. Niiden, jotka käyttävät esimerkiksi oman tuo-
tantonsa sivutuotteista tulevaa biokaasua omissa työkoneissaan, tulisi olla siellä yhtä lailla
sitten mukana, kun sitä energiaa myös niissä laitteissa kuluu enemmän kosteina vuosina,
niin kuin esimerkiksi viime vuonna oli.

15.40 Jani Mäkelä ps: Arvoisa puhemies! Tämä keskustalaisten väite, että vihervetoinen
Helsinki polttaa kivihiiltä, on sinänsä tietysti aivan totta ja omaa oman retorisen viihdear-
vonsa, mutta muistuttaisin kuitenkin, että tällaisia lausuntoja antaessa olisi myös syytä pi-
tää omakin pesä puhtaana. Nimittäin Keskustanuoret tuossa hiljattain tekivät sellaisen
aloitteen, että turve rinnastettaisiin kivihiileen ja sen käytön lopettamiselle tehtäisiin aika-
taulu. Tätä siis esittää keskustan nuorisojärjestö, eli sieltäkin varmaan tulevia keskustan
kansanedustajia nyt sitten jatkossa tulee turvetuotantoa Suomessa ajamaan alas. Eli vähän
rehellisyyttä näihin puheisiin peräisin.

Eduskunnan tehtävänä on valvoa ja vaalia Suomen taloutta ja työllisyyttä, ja tätä taustaa
vasten kummastelenkin näitä erityisesti punavihreästä oppositiosta tulevia vastalauseita tä-
hän esitykseen. Missä on teidän vastuunne näistä asioista? Hallitus jo valmiiksi ennestään-
kin korottaa asumisen ja liikennepolttoaineiden hintoja liikaa. Perussuomalaisten linjaus
on se, että näitä kustannuksia sen sijaan pitäisi alentaa. Koko maa on pidettävä asuttuna, ja
asumisen ja työnteon edellytykset on turvattava.

Kannatankin lämpimästi ryhmämme valiokunnan mietintöön esittämiä muutosesityk-
siä. Kun näistä aikanaan äänestetään, sitten näemme, millä puolueilla täällä salissa todella
on halu turvata Suomen talous ja työllisyys.

15.41 Ozan Yanar vihr: Arvoisa rouva puhemies! Ensinnäkin Keskustanuorten kanta
turpeenpolton lopettamisesta on erittäin tervetullut. Se on hieno aloite, ja toivottavasti kes-
kustalaiset pohtivat, miten he sitten tätä lähestyvät. Eli on hyvä, että nuoret ovat edistyk-
sellisiä. Vaikka tässä pidetään ihmeellisiä palopuheita keskustan suunnalta, on hyvä, että
Keskustanuoret tietävät, missä mennään.

Nyt tähän loppuun, liittyen tähän keskusteluun: Meidän kantamme on se, että maatalout-
ta ja maanviljelijöitä pitää totta kai tukea ja auttaa, mutta tämä malli on huono. Äsken pe-
rustelin sitä monessa kohtaa. Jos te avaatte mietinnön sivun 7, siellä on kokonainen sivu
tästä asiasta, minkä takia tämä on ongelmallinen. Ne kaikki argumentit, mitä olen itse käyt-
tänyt, ovat siis myös mietinnön argumentteja. Edustaja Hoskonen, tämän keskustalaiset
ovat myös allekirjoittaneet. Tämä ei ole minun keksimäni retoriikka, vaan tämä on valio-
kunnan tekstiä. Eli te keskustalaiset olette allekirjoittaneet, että tässä on huono malli. En-
nen kuin kritisoitte, lukekaa näitä lakiesityksiä ja mietintöjä. Niin voitaisiin käydä älylli-
sempää ja parempaa keskustelua — sivu 7.

15.43 Katri Kulmuni kesk: Arvoisa rouva puhemies! Suosittelen edustajia tutustumaan
myös siihen työhön, mitä edeltävät kolleganne parlamentissa ovat tehneet vaikkapa viime
kaudella, kun tässä kyseenalaistettiin keskustan suhdetta turpeeseen. Parlamentaarinen
energia- ja ilmastokomitea on tässä talossa viime vaalikaudella yhteistyössä linjannut sen,
että ensin luovutaan ulkomaisista fossiilisista polttoaineista ja sen jälkeen tullaan kotimai-
12



Pöytäkirjan asiakohta PTK 121/2018 vp
siin polttoaineisiin. Siellä paperissa on kaikkien eduskuntapuolueiden nimet alla, myös tei-
dän vihreiden nimi, joten toivon, että myös vihreät edustajat kunnioittaisivat sitä parlamen-
taarista linjaa, jonka kaikki puolueet ovat yhdessä päättäneet: luovutaan ulkomaisista fos-
siilisista ensin ja sen jälkeen tullaan kotimaisiin.

Arvoisa rouva puhemies! Täällä on kritisoitu tätä maatalouden energiaveron lisäpalau-
tusjärjestelmää. Niin kuin valiokunta itse toteaa, siihenhän liittyy ongelmia sen takia, että
järjestelmä on monimutkainen, se vaatii EU-komission hyväksynnän, kuten täällä on tullut
esille. Kun hätä on suurin, silloin kun se kesä on mitä on, ei siinä hallituskaan pysty ihmei-
tä tekemään, vaan silloin täytyy tehdä niiden elementtien ja toimien mukaan, mitä on käy-
tettävissä.

Muistutan myös siitä, että suurin osa, valtaosa, niistä maatiloista kuitenkin käyttää edel-
leen kevyttä polttoöljyä. Totta kai me toivomme, että me pääsisimme tekemään bio-
kaasuinvestointeja ja laittamaan koneita hakkeelle, mutta ei se ole edes kaikkien koneiden
osalta vielä tänä päivänä teknisesti mahdollista, puhumattakaan toimialasta, joka on me-
nettänyt monin paikoin 25 prosenttia vuotuisista tuloista. Miettikääpä, että teet satojentu-
hansien eurojen investoinnin semmoisella palkkakuitilla — ei ole kovin monelle tilalle va-
litettavasti ollut mahdollista. Joten silloin täytyy, totta kai, se tuki kohdistaa niille tiloille,
jotka tänä päivänä vielä käyttävät kevyttä polttoöljyä, joilla se hätä on myös varsin suuri
olemassansa.

Ehkä tähän loppuun haluaisin kuitenkin vielä todeta sen, että yhteinen huoli liittyy tie-
tenkin siihen, miten me voimme tehdä meidän energiajärjestelmästä vielä entistä hajaute-
tumman. Sähkön varastoinnin osaltahan täällä on tiettyjä elementtejä siihen, tai jos puhu-
taan vaikka eurooppalaisista tasoista, niin useilla maatiloilla Keski-Euroopassa iso siivu
siitä maatilan tulosta jo tulee uusiutuvan energian järjestelmistä, mutta se on vaatinut erit-
täin merkittäviä panostuksia ja yritystukia — niitä samoja yritystukia, joita täällä opposi-
tiopuolueet varsin usein kritisoivat. Täytyy siis päättää, kannattaako niitä tukia vai vastus-
taako niitä. Minun mielestäni niitä voi olla niin kauan, että me pääsemme markkinaehtoi-
siin malleihin, ja kuten me olemme nähneet tuulivoiman osalta tai kaasuvoimalaitosten
osalta, on aivan selkeää, että valtiovallan puuttumista ja tukea, ohjausta myös siihen suun-
taan on tarvittu.

15.46 Ritva Elomaa ps: Arvoisa puhemies! Edustaja Wallinille sanoisin, kun hän kyseen-
alaisti EU-tukituntemukseni, että käsittääkseni kansanedustaja on täällä, jotta hän myös
tuo kansalaisten huolia esille täällä keskusteluissa. Viljelijä, joka otti yhteyttä noin kuukau-
si sitten, sanoi, että hänellä nämä tuet olivat myöhässä. Osa viljelijöistä on saanut myöhäs-
sä tukirahansa, ja sen käsittääkseni edustaja Wallinkin myönsi, että sitäkin tapahtuu. Tämä
kritiikki, minkä esitin, oli sitä, että näiden tukimaksujen pitäisi tulla vähän niin kuin pal-
kankin, että sen tietää tarkalleen, koska rahat saa. Ja ehkä minä jotain tiedän maanviljelijän
tyttärenä myös maataloudesta.

15.47 Esko Kiviranta kesk: Arvoisa puhemies! Harvoin varmaan tässä salissa on näin
paljon keskusteltu näinkin pienestä summasta kuin tässä kevyen polttoöljyn palautuskoro-
tuksessa on, ja harvoin on näin pienessä summassa nähty näin paljon oikeudenmukaisuus-
kysymyksiä.

Kyllähän tilanne on se, että traktoreissa ja leikkuupuimureissa tullaan varsin kauan käyt-
tämään kevyttä polttoöljyä, joka on fossiilista. Pääosa, muistaakseni noin neljä viidesosaa,
13



Pöytäkirjan asiakohta PTK 121/2018 vp
tästä kevyen polttoöljyn käytöstä kohdistuu nimenomaan traktoreitten ja leikkuupuimu-
reitten käyttöön. Viljan kuivatuksessa on siirtymää hakkeen käyttöön, mutta vaikka näitä
siirtymisiä tuetaan, niin siinä on kysymys niin suurista investoinneista, että kun vanha jär-
jestelmä, joka perustuu kevyeen polttoöljyyn, edelleen toimii hyvin, niin ei monikaan vil-
jelijä pysty lähtemään näin suuriin uusinvestointeihin, mutta suuntahan on kyllä hakkee-
seen viljan kuivatuksessa.

15.48 Harry Wallin sd: On totta, että maanviljelijät ovat kritisoineet EU-tukien maksa-
tusta, ja tässä tapahtui 2016 jopa traktorimarssi tänne Helsinkiin, ja se syy, minkä takia sil-
loin tuet olivat myöhässä, johtui Maanmittauslaitoksen paikkatietojärjestelmästä. Mavi eli
Maaseutuvirasto ei ollut ajoissa saanut näitä tietoja, eli syy oli Maanmittauslaitoksessa
eikä Mavissa. Nyt on tehty uudistus ensi vuoden alusta. Mavi ja Evira tulevat yhdeksi Ruo-
kavirastoksi ja sinne tulee Maanmittauslaitoksen paikkatieto-osasto yhdeksi osaksi jatkos-
sa. Mutta niin kuin minä sanoin, ainut EU:n määrittelemä aikaraja pysyville tuille on kesä-
kuun loppuun mennessä. Kaikki muut tuet tulevat sen mukaan kuin tiedot valmistuvat, ja
Suomi on ollut tässä Euroopan unionin ykkönen. Mutta totta kai arvostan edustaja Elomaa-
ta ja sitä, että teille tulee palautetta, koska kyllä maanviljelijällä on tänä päivänä kova huoli
siitä — nämä käydyt keskustelut tästä energiaveronpalautuksesta — että silloin kun rahat
eivät riitä, niin kaikki aikataulunmukainen, tai sanotaan niin sanotun aikataulun mukainen,
tuki tulee ajallaan.

Yleiskeskustelu päättyi ja asian käsittely keskeytettiin.
14


