















































DEMAC45.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

15. Hallituksen esitys eduskunnalle laiksi Ruokavirastosta ja eräiksi siihen liittyviksi laeiksi
Hallituksen esitys HE 8/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 15. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

18.34 Maa- ja metsätalousministeri Jari Leppä  (esittelypuheenvuoro):  Herra puhe-
mies! Tässä siis ehdotetaan perustettavaksi uutta Ruokavirastoa. Keskushallinnon raken-
teen, virastorakenteen, kehittäminen kuuluu Sipilän hallituksen rakennepoliittisiin uudis-
tuksiin. Samalla me haluamme myöskin uudistaa toimintatapoja valtionhallinnossa, ja sii-
hen pohjautuu tämä ehdotus.

Tässä siis yhdistettäisiin Elintarviketurvallisuusviraston, Eviran, ja Maaseutuviraston,
Mavin, tehtävät sekä virastojen tietohallintopalvelujen tuottamiseen liittyvät tehtävät
Maanmittauslaitoksesta. Virastoon siirrettäisiin lisäksi Turvallisuus- ja kemikaalivirastos-
ta kasvinsuojeluaineiden käytön valvontaan liittyvät tehtävät. Viraston nimeksi esitetään
tuota Ruokavirastoa, ja se aloittaisi toimintansa ensi vuoden elikkä vuoden 2019 alusta.

Maa- ja metsätalousministeriö käynnisti virastojen yhdistämishankkeen helmikuussa
2017. Hankkeen tavoitteena on yhtenäistää ja selkeyttää hallinnon rakenteita, tehostaa toi-
mialan kokonaisohjausta sekä tukea tietohallinnon kehittämistä. Tavoitteena on myös, että
elintarvikeketjun toimijoiden näkökulma — siis elintarvikeketjun toimijoiden näkökulma
— tulisi nykyistä vahvemmin huomioiduksi viranomaistoiminnassa.

Esityksen mukaan Ruokaviraston tehtävänä on edistää, valvoa ja tutkia elintarvikkeiden
sekä maa- ja metsätalouden tuotantopanosten turvallisuutta ja laatua, eläinten terveyttä ja
hyvinvointia sekä kasvien terveyttä. Lisäksi virasto vastaa Euroopan unionin maataloustu-
kien ja maaseuturahaston varojen käytöstä Suomen maksajavirastona ja hallinnoi EU- ja
kansallisia tukia. Yhä tärkeämpi tehtävä virastolla tulee olemaan myös viennin edistämi-
nen ja siihen liittyvät viranomaistehtävät.

Eduskunnalle tänään annettavassa esityksessä lakkautettavien virastojen sekä Maanmit-
tauslaitoksen tietotekniikan palvelukeskuksen Ruokavirastoon siirrettävien osien henki-
löstö siirtyisi uuteen virastoon ensi vuoden alusta. Yhteensä muutos koskee noin tuhatta,
vähän vaille tuhatta, henkeä. Esityksessä säädetään, että maa- ja metsätalousministeriö voi-
si perustaa ennen lain voimaantuloa uuden viraston pääjohtajan sekä hallintojohtajan virat.
Näillä varmistetaan juoheva siirto nykyisistä, toimivista virastoista yhdistämisen yhteydes-
sä.
 Tarkistettu
4.1



Pöytäkirjan asiakohta PTK 15/2018 vp
Viraston päätoimipaikka on Seinäjoki, ja henkilöstö jatkaa nykyisillä toimipaikoillaan
ympäri Suomen. Noin kahdellakymmenellä paikkakunnalla on virastolla toimintaa ja tulee
olemaan edelleenkin.

Vielä kerran: lakien voimaantulon on tarkoitus olla kaikilta osin ensi vuoden alussa. —
Kiitos.

18.37 Susanna Koski kok: Arvoisa puhemies! Ruokavirastouudistuksen tavoitteeksi on
muotoiltu ruoka-alan laaja-alaisen osaamisen kehittäminen, joka pitkällä aikavälillä paran-
taa palvelukykyä ja alkutuotannon kehittämisen toimintaedellytyksiä. Parasta ruokaviras-
touudistuksessa on sen sijaintipaikka, ja lakeuksilla toivotamme sen tervetulleeksi.

Lakiluonnoksen lausunnoissakin korostuvat erilaisten hallinnollisten järjestelmien yh-
distämiseen liittyvät haasteet, sähköisten palvelujen kehittämisen tarve sekä elintarvike-
vientiin liittyvien tehtävien tärkeys ja niiden rahoitus. Ruokavirastouudistus on monella ta-
holla odotettu uudistus, se on nimittäin mainio mittari osoittamaan, mitä hallitus ja hallinto
ovat ottaneet onkeensa kahden vuoden takaisesta traktorimarssista. Ainakaan viljelijöiden
keskuudessa ei ole unohtunut, miten viraston toimimattomat tietojärjestelmät koituivat
monen viljelijän kohtaloksi taloudellisen ahdingon kurjistajana.

Ruokavirastouudistuksessa ollaan yhdistämässä ainakin kahta toisistaan poikkeavaa or-
ganisaatiokulttuuria. Kuten lausunnoissakin todetaan, virastojen tehtäviin liittyviä merkit-
täviä synergiaetuja on vaikea hahmottaa. Eviran ja Mavin yhteyteen on tarkoitus liittää
Maanmittauslaitoksesta entisen Tiken tietohallintopalvelut uuteen virastoon.

Vaikka yhdistämiseen liittyy aivan oikea ja hyvää tarkoittava tavoite, ei yhdistäminen
sellaisenaan tee uudesta virastorakenteesta asiakaslähtöisempää tai vähemmän byrokraat-
tista. Kahden pääorganisaation, Eviran ja Mavin, toisistaan oleellisesti poikkeavat tavat
esimerkiksi omien tietojärjestelmäpalveluidensa hallinnassa ja tuotannossa asettavat tieto-
hallinnolle ja sen kehittämiselle ennennäkemättömät haasteet. Valtiovarainministeriö on-
kin todennut, että esitystä täsmennetään virastojen viranomaisten yhdistämisestä saatavis-
ta synergiaeduista, niiden perusteista, resurssisäästöistä ja niiden toteutumisen ajoittumi-
sesta.

Todellakin, traktorimarssiin kiteytyi viljelijöiden tyytymättömyys Mavin tietojärjestel-
mien toimimattomuuteen ja siitä aiheutuviin haittoihin. Mavin toiminta laastaroitiin, ja sit-
temmin Mavi on tehnyt jopa hyvää tulosta — ja hyvä niin. Ruokavirastouudistuksessa on
vaarana tartuttaa tuo Mavin tauti myös muualle yhtenäistämällä hallinnonalan ict-arkkiteh-
tuuri ottamalla käyttöön yhteinen tietohallintojärjestelmä siihen liittyvine palveluineen.
Miten siis varmistetaan, että vanha toimintamalli ei siirry uuteen organisaatioon?

Hallinnollisen taakan ja kustannusten kasvu on todennäköisempää, kun yhdistyvät tahot
ottavat käyttöönsä yhtenäisen tietojärjestelmän. Uudistus ei näillä näkymin myöskään luo
kannusteita trimmata tai tehostaa viraston omaa tietohallintopalvelujärjestelmää. Se ei vi-
rastossa myöskään jousta toimintaympäristössä tapahtuvien väistämättömien muutosten
myötä, ohjelmistopalveluiden ja niihin liittyvien ratkaisujen kilpailutus markkinoilla on ni-
mittäin ainut keino suitsia kustannuksia ja saada käyttöönsä tarkoituksenmukaisesti toimi-
via työkaluja. Sitä paitsi ydintehtäviin eli maksatustoimintaan liittyvä automatiikka on
kiistatta lähitulevaisuudessa tekoälyn hommaa. Tarvitaanko tällöinkin tekoälynä tai osto-
palveluina hankituille ratkaisuille niitä hallinnoiviin palveluihin toistasataa henkilöä?

Huomionarvoista on, että laki ei kuitenkaan velvoita tietohallinnon palveluja ostaville
muille virastoille asiakkuusvelvoitetta, vaan tuottavista palveluista sovittaisiin asiakkai-
2



Pöytäkirjan asiakohta PTK 15/2018 vp
den kanssa tehtävissä palvelusopimuksissa. Entä jos ostajia ei ole? Entä jos potentiaaliset
asiakkaat löytävät markkinoilta soveltuvammat ratkaisut kustannustehokkaampaan ja kil-
pailukykyisempään hintaan? Mitä tälle hallinnoivalle palveluorganisaatiolle tapahtuu, jos
asiakkaat löytävät nämä tarkoituksenmukaisemmat ratkaisunsa muualta?

Arvoisa puhemies! Toinen puute liittyy viraston vientiasioiden hoitamiseen liittyvän
vastuun kirjaamisesta lakiin. Kuten tiedämme, Eviran toimesta tehty viranomaistyö elin-
tarvikeviennin saralla on maailmanmarkkinoilla luotettavaksi tunnettua ja arvostettua.
Kyse on viranomaistoimintamme kruununjalokivestä. Vienninedistämiseen liittyvät tehtä-
vät tulee kirjata lain tasolle ja pysyvinä tehtävinä, ja siten ne on myös huomioitava budjet-
tirahoituksessa. Eduskunta on selkeästi ja ministeriä velvoittavasti ilmaissut kantansa
muun muassa ruokapoliittisessa selonteossa ja sen toimeenpanosuunnitelmassa.

Maatalouden kriisirahasto on toiminut vientitoimintojen rahoituslähteenä viimeisen kol-
men vuoden aikana. Viimeistään nyt on selvää, että vientitoimintoja ei voi rahoittaa enää
määräaikaisesti, vaan on pyrittävä kestävämpään ja pitkäjänteisempään ratkaisuun. Elin-
tarvikekaupan kansainvälistymisen myötä kohdemaat tulevat asettamaan yhä enenevissä
määrin uusia vaatimuksia, siis kaupan esteitä, ruuan liikkuvuudelle. Tulevaan kysyntään ei
kyetä vastaamaan ilman nykyistä ja hyväksi todettua panostusta. Esimerkiksi yksittäisen
tuotekategorian pääsy uusille markkinoille voi kestää vuosia. Kriisirahasto hoitaisi asian
lyhyeksi ajaksi, ei pitkäjänteisesti. Vientityössä rakennetaan myös suhteita kohdemaitten
viranomaisiin, ja näiden suhteitten avulla on mahdollista saada asioita tehokkaammin
eteenpäin. Jos siis nykyiset panostukset häviävät, myös nykyiset suhteet häviävät.

Arvoisa puhemies ja hyvä ministeri! Myöskin johtoon ja aikatauluun liittyy monia ky-
symyksiä, joita nostan vielä myöhemmin esille. Olen itsekin hieman harmissani, ettei tässä
vaiheessa asian käsittelyä ole perusteita tämän positiivisempaan puheenvuoroon. Toivon
kuitenkin, että uudistuksen lopputulos on aikanaan sellainen, että tehdystä työstä voi antaa
kiitosta.

18.43 Antti Kurvinen kesk (vastauspuheenvuoro): Arvoisa puhemies! Itse en olisi yhtä
kriittinen kuin suuresti arvostamani edustaja Koski, joka äsken käytti varsin kriittisen pu-
heenvuoron nostaen kyllä hyviä näkökohtia esille. Uskon kuitenkin, että tämä uudistus,
jossa yhdistetään Maaseutuvirasto, Evira ja heidän tietohallintotoimijansa, on sellainen,
joka kuitenkin reipastaa ja keventää meidän maataloushallintoamme ja yksi luukku tulee
vähemmän. Lisäksi en ihan hirveästi vähättelisi näissä yksiköissä toimivien osaajien työ-
panosta. Pidän itse erittäin tärkeänä sitä, että tämä ratkaisu vahvistaa Seinäjoen asemaa
ruuan osaamiskeskuksena, maataloushallinnon osaamisyksikkönä. Uskon edelleen siihen,
että kyllä viljelijälle enemmän löytyy ymmärrystä ja luottamusta keskellä lakeutta kuin
Etelä-Helsingissä, mitä jotkut ovat toivoneet.

Haluan kiittää myös ministeri Leppää siitä ratkaisusta, että uskallettiin laittaa pääpaikka
jonnekin muualle kuin Kehä kolmosen sisäpuolelle. Se oli kyllä näyttö keskustataustaisen
ministerin rohkeudesta ja Sipilän hallituksen hyvästä työstä alueellistamisessakin.

18.44 Sari Essayah kd (vastauspuheenvuoro): Arvoisa puhemies! Edustaja Kosken pu-
heenvuoro ehkä todellakin oli melkein paremmin tänne opposition suuhun sopiva. Kuiten-
kin itsekin ajattelen näin, että tämä tavoite siitä, että keskushallinnon virastorakennetta ha-
lutaan kehittää, on sinällänsä kyllä arvostettava. Mutta toisaalta ymmärrän kyllä: Edustaja
Koski toi esille niitä huolia, jotka oikeastaan, voisi sanoa, viljelijäväestöllä tai tänä päivänä
3



Pöytäkirjan asiakohta PTK 15/2018 vp
melkeinpä kenellä tahansa suomalaisella ovat. Kun kuulee sanan Maaseutuvirasto, niin en-
simmäisenä tulee mieleen valtavat tietohallintosotkut ja ne maksatusten viivästykset, joi-
hinka monet viljelijät sitten todellakin polttivat päreensä, ja traktorimarssi oli varsin ai-
heellinen.

Olisinkin nyt halunnut kysyä ministeriltä: Millä tavalla on varauduttu siihen, että näin
massiivisia ja suuria tietojärjestelmiä lähdetään nyt ajamaan ikään kuin yhteen virastoon,
jotta mitään vastaavan tyyppistä ei tule? Ja erityisesti, kun tässä mainitsitte, että siellä on
todellakin nämä EU-tukien maksatukset edelleenkin, niin ne ovat asioita, joissa viivästyk-
siä ei pystytä sallimaan. [Puhemies koputtaa] Ja toisaalta Eviralla on paljon sellaista raja-
pintaa, muun muassa erilaisten yhdistysten ja vastaavien, [Puhemies koputtaa] ruokajako-
yhdistysten kanssa ohjeistamista, että myöskin tämä asiakaskunta sitten säilyy.

Ensimmäinen varapuhemies Mauri Pekkarinen:  Jaaha, edustaja Essayah, teille varattu
aika on käytetty. Olen havainnut vastauspuheenvuorotarpeita vielä edustajilla Savola, Ees-
tilä ja Koski, havaitsinko oikein, edustaja Pakkanen myöskin. — Vastauspuheenvuoro,
edustaja Savola.

18.46 Mikko Savola kesk (vastauspuheenvuoro): Arvoisa herra puhemies! Kyllähän
maatalousbyrokratian purku on ollut se yksi keskeinen tekijä, mitä on haluttu tällä hallituk-
sella, tällä vaalikaudella viedä eteenpäin. Ja se, että nyt Ruokavirasto perustetaan ja siinä
yhdistetään näitä keskeisiä virastoja, antaa myös mahdollisuuden tähän byrokratian keven-
tämiseen. Kannustan kyllä myöskin siinä, että tätä asiaa tullaan seuraamaan ja että kiinni-
tetään huomiota siihen, että tämä virasto alkaa hyvin toimia.

Ensi vuoden alusta aloittava Ruokavirasto tulee kyllä aivan oikeaan paikkaan. Se tulee
ruokamaakuntaan Seinäjoelle, Etelä-Pohjanmaalle, [Antti Kurvinen: Maailman parhaa-
seen paikkaan!] missä elintarvikeklusteri on vahva. Siellä on osaamista koulutuksen suh-
teen, siellä on jalostusta elintarviketeollisuuden suhteen, siellä on suuri osa alkutuottajista
niin ikään. Siitä haluan kiittää ministeri Leppää. Tämä oli rohkea ja hyvä ratkaisu, että se
tuli Etelä-Pohjanmaalle.

18.47 Markku Eestilä kok (vastauspuheenvuoro): Arvoisa puhemies! Edustaja Kosken
puheenvuoro oli sillä tavalla hyvä, että hän toi esille tiettyjä asioita, mitä tämmöisessä vi-
rastouudistuksessa pitäisi oikeasti ottaa esille.

Itse tunnustan kyllä, että en ole hallintouskovainen, olen enemmän toimintauskovainen.
Nyt kun näitä tämmöisiä isoja virastoja perustetaan, niin se on hyvä, että se tulee Seinäjo-
elle. Mutta kyllä se oikeasti taitaa niin olla, että kun erilaisia toimintoja ja virastoja yhdis-
tetään, niin siinä saattaa mennä monta vuotta, ennen kuin ihmiset oppivat sen uuden toi-
mintakulttuurin. Kun sinne tulee vielä tietohallinto sisälle, niin täytyy oikeasti katsoa, että
viraston johto sitten huolehtii siitä, että sitä käytetään asianmukaisesti. Totta kai, kun uusi
virasto perustetaan, pitää olla uudet toimintatavat, ja esimerkiksi tietohallinto minun käsit-
tääkseni menee entistä enemmän siihen, että tilataan se suoraan markkinoilta. Eli se, kuin-
ka paljon siinä tarvitaan omia erikoisihmisiä ja ikään kuin tämmöistä kolmatta pyörää, jää
sitten johdon arvioitavaksi, että se ei ole sitten meidän tehtävä arvioida.
4



Pöytäkirjan asiakohta PTK 15/2018 vp
18.48 Susanna Koski kok (vastauspuheenvuoro): Arvoisa puhemies! Toden totta pu-
heenvuoroni oli kriittinen, mutta niin on myös huoleni täysin aito ja perusteltu siihen, että
kun näin massiivista virastouudistusta tehdään, niin se on tehtävä harkiten ja huolella.

Tässä vaiheessa haluaisin vielä nostaa ristiriitaisuuden koskien viraston toiminnan aloit-
tamista. Maa- ja metsätalousministeriö itse vastusti valtion lupa- ja valvontaviraston Luo-
van perustamista vuoteen 2019 vedoten riskeihin koskien maakuntauudistuksen ja siihen
liittyvän virastouudistuksen eriaikaisuutta. Nyt Ruokaviraston osalta riskit liittyvät ensisi-
jaisesti maksajaviraston akkreditointimenettelyyn, viljelijätukien maksuun liittyvien riski-
en ja haittojen parempaan hallintaan. Valtiovarainministeriö on todennut, että Ruokaviras-
to juuri maksajavirastotehtävien vuoksi on suurempi uudistus kuin tämä Luovan perusta-
minen. Ei siis käy esityksestä ilmi, miten nämä mahdolliset riskit ja haitat ja lisäkustannuk-
set on analysoitu, sillä tämä akkreditointimenettely joudutaan joka tapauksessa tekemään
maakuntamallin yhteydessä uudestaan. Haluaisinkin nyt, että ministeri [Puhemies koput-
taa] ottaa myös tähän asiaan kantaa, millä tavalla tämä säästää tätä hallinnon tärkeää uu-
distusta.

18.49 Markku Pakkanen kesk (vastauspuheenvuoro): Arvoisa herra puhemies! Hiukan
kriittisin korvin kuuntelen tätä kriittistä keskustelua tuolta alueelta, jolle Ruokavirasto on
sijoittumassa ja jolla aloittaa toimintansa. En kiistä ollenkaan, sen sijoituspaikka on aivan
oikea, ja varmaan maakunnasta löytyy osaamista, mutta sitä maaseudun ja elintarviketeol-
lisuuden osaamista löytyy kyllä vahvasti myös omasta kotimaakunnastani Kymenlaaksos-
ta. Toivoisinkin, että ministeri miettisi, koska tuntee Kymenlaaksonkin kovin hyvin, onko
mitään muuta alueellistamista, mitä voisi Kymenlaaksoon tuoda. Meillä on siellä yksityis-
tä meijeritoimintaa, on erittäin hyvin elintarviketeollisuutta. Kymenlaakso tunnetaan myös
vahvana maaseutualueena. Kyllä siellä tätä osaamista ainakin maakunnasta löytyisi ja si-
jainti on noin alta tunnin matkan päästä Helsingistä, niin että uskoisin, että myös pääkau-
punkiseutu pääsisi nauttimaan siitä.

Ensimmäinen varapuhemies Mauri Pekkarinen:  Vielä viimeinen vastauspuheenvuo-
ro, edustaja Kurvinen.

18.50 Antti Kurvinen kesk (vastauspuheenvuoro): Herra puhemies! Kyllä minä nyt ru-
pean vähän ihmettelemään jo noita edustaja Kosken puheita. Haluaisin nyt kuulla sen, olet-
teko te, edustaja Koski, sitä mieltä, että on huono asia, että meillä vähennetään viljelijää,
talonpoikaa, valvovia viranomaisia. Pitäisikö niitä virastoja olla edelleenkin enemmän eril-
lään, ja onko se huono asia, että tämä uusi virasto sijoittuu, sen pääpaikka tulee Seinäjoelle
meidän yhteiseen vaalipiiriimme? [Keskustan ryhmästä: Hyvä kysymys!] Ihmettelen nyt
kyllä kovasti näitä tilastoja. Onko perustavoite näitten tilastojen läpi lukemisella se, että ei
saisi tulla Ruokavirastoa Seinäjoelle? Ihmettelen.

Ensimmäinen varapuhemies Mauri Pekkarinen:  Myönnän vielä vastauspuheenvuoron
edustaja Koskelle. Periaatteessa tässä keskustelussa on pyydettyjä puheenvuoroja aika pal-
jon tässä ja tämä ei ole pelkästään Kosken ja Kurvisen välistä keskustelua. Nyt vielä Kos-
kelle, ja sen jälkeen palataan puhujalistaan.
5



Pöytäkirjan asiakohta PTK 15/2018 vp
18.51 Susanna Koski kok (vastauspuheenvuoro): Kiitos, puhemies! Edustaja Kurviselle
tiedoksi, että minä olen isänmaan tyttäriä. Ei se, että joku virasto sijoittuu kotivaalipiiriin,
tarkoita sitä, ettei voisi ajatella koko isänmaan viljelijöitten ja hallinnonkin etua ja parasta.

Kun otin tämän [Antti Kurvisen välihuuto] valvontatehtäviä suorittavien viranomaisten
määrän vähentämisen, niin haluaisin lisäksi ministeriltä kysyä, miten tämän uuden perus-
tettavan viraston johdon tehtävät nyt tarkemmin aiotaan määritellä, sillä pääjohtajalle on
muotoiltu otto-oikeus. Tarkoittaako tämä nyt sitä, että tulevalla pääjohtajalla [Antti Kurvi-
sen välihuuto] on mahdollisuus ottaa mikä tahansa asia, myös valvontoihin liittyvä, omaan
käsittelyynsä?

Ensimmäinen varapuhemies Mauri Pekkarinen:  Puhujalistaan.

18.52 Pekka Puska kesk: Arvoisa puhemies! Esillä on hyvin järkevä hallinnollinen uu-
distus. Esityksen perusteella hallinto tulee sujuvoitumaan. Samalla alalla toimivat Evira ja
Maaseutuvirasto ja eräät muut osat pannaan yhteen.

Mutta pyysin puheenvuoron asiasta, joka on aivan erilainen kuin mistä äsken keskustel-
tiin ja ei varmaan tule kovin suurena yllätyksenä sen vuoksi, että ruualla ja elintarvikkeilla
on erittäin tärkeä merkitys meidän ihmisten terveyden kannalta. Asiantuntijat ovat yleensä
sitä mieltä, että ruoka kokonaisuutena on meidän fyysisen terveytemme kannalta tärkein
asia, ja se koostuu elintarvikkeista. Evirahan on Elintarviketurvallisuusvirasto. Se on teh-
nyt erittäin hyvää työtä elintarviketurvallisuusasioissa ja myöskin elintarvikelainsäädän-
nön asioissa. Mutta ruoka ja terveys on muutakin kuin pelkkää elintarviketurvallisuutta.
Elintarviketurvallisuus on tärkeää, ja siihen liittyy valtava julkinen huomio, mehän kaikki
haluamme syödä turvallista ruokaa, mutta väestön terveyden kannalta se ei kyllä kuiten-
kaan ole se tärkein asia, paljon isompi asia on ruokavalion koostumus, on kysymys esimer-
kiksi suolasta, sokerista, kuidusta, rasvan laadusta, ja tämä jää hallintokuvioissa helposti
vähemmälle. No, tässähän toki sosiaali- ja terveysministeriö on mukana ja maa- ja metsä-
talousministeriön ja sosiaali- ja terveysministeriön yhteistyö on sinänsä hyvä, mutta ravin-
to koostuu elintarvikkeista, jotka siis ovat Eviran ja uuden viraston toimialaa. Meillä on
tässä yhteistyössä myöskin valtion ravitsemusneuvottelukunta, joka on historiallisesti teh-
nyt paljon hyvää työtä. Takavuosina oli kysymys muun muassa erilaisten puutostautien
torjunnasta mutta nykyään yhä enemmän ravinnon laadusta. Mutta se on vain neuvottelu-
kunta.

Nyt siis olemme perustamassa tätä Ruokavirastoa maataloushallinnon yhteyteen, kuten
Evira on, ja tähän on paljon perusteluja. Kysymys on terveyden kannalta siitä, että voidaan
edistää terveysnäkökohtia maataloustuotannossa ja ruokaketjussa. Olen kuullut, että pal-
jon puhutaan siitä, että pellolta pöytään kaikki pelaa hyvin, ”from farm to fork” englannik-
si, ja se on erittäin tärkeä asia. Mutta on muistettava myöskin mitalin toinen puoli, jota ter-
veyspuoli korostaa, ja se on ”from fork to farm” elikkä se, että kyllä pitää myöskin muistaa
se, minkälaisia toiveita tutkittu tieto, terveysnäkökohdat antavat tuotannolle. Elikkä myös-
kin niinpäin, että maatalouspolitiikka ei suoraan saa jyrätä terveysnäkökohtia, joista tietys-
ti on myöskin historiallisia kokemuksia. Suomihan on ymmärtääkseni kansainvälisesti
aika ainutlaatuinen tai aika poikkeuksellinen maa siinä suhteessa, että elintarviketerveys-
hallinto on maataloushallinnon alainen, ja se antaa suuren vastuun, niin kuin sanoin.

Mitä tulee suomalaiseen ruokaan ja maatalouteen, niin varmaan kaikki yhdymme siihen
toiveeseen, että suomalaisten ruoka olisi entistä enemmän kotimaista ja että sen tuotantoon
6



Pöytäkirjan asiakohta PTK 15/2018 vp
olisi hyvät edellytykset, mistä äskeisessä asialistan kohdassa puhuttiin, ja myöskin — se,
minkä joku mainitsi aiemmassa keskustelussa — että julkisissa hankinnoissa voitaisiin
mahdollisimman paljon käyttää terveellisiä ja turvallisia kotimaisia elintarvikkeita. Ja tä-
hän on siis kansantalouden ja työllisyyden lisäksi hyvin paljon perusteita myöskin tervey-
dessä ja elintarvikkeiden turvallisuudessa. Suomalainen ruokahan on keskimääräisesti ot-
taen selvästi puhtaampaa. Mutta on muistettava myöskin se ja rehellisesti sanottava, että on
väärin sanottu, että kaikki kotimaiset elintarvikkeet olisivat automaattisesti terveellisiä.
Kyllä me tarvitsemme hallinnolta ohjausta terveellisempään suuntaan ja terveelliseen ruo-
kavalioon.

Arvoisa puhemies! Pyysin tämän puheenvuoron esittääkseni toiveen, että uudessa Ruo-
kavirastossa otettaisiin riittävästi ja itsenäisesti huomioon ruuan ja terveyden väliset yhte-
ydet ja siihen liittyvät asiat ja laajemminkin kuin elintarvikkeiden turvallisuuden osalta. Ja
toivon, että valtion ravitsemusneuvottelukunnan, jonka toimisto on siis Evirassa tällä het-
kellä, asemaa ja toimintaedellytyksiä tuetaan ja että asiassa hyvä yhteistyö maa- ja metsä-
talousministeriön ja sosiaali- ja terveysministeriön välillä jatkuisi ja vielä vahvistuisi.

18.58 Esko Kiviranta kesk: Arvoisa puhemies! Minusta on erinomainen asia, että Maa-
seutuvirasto ja Elintarviketurvallisuusvirasto yhdistetään. Tuo uusi nimi "Ruokavirasto"
kuulostaa tällaisesta tavallisesta ihmisestä aika hyvältä ja luontevalta.

Tärkeää on se, mikä on tässä hallituksen esityksessäkin todettu, että henkilöstön siirtä-
mistä pakolla uudelle paikkakunnalle tultaisiin välttämään niin pitkälle kuin mahdollista.
Silloin, kun Maaseutuvirasto perustettiin, oli vähän huonoja kokemuksia.

Seinäjokihan on tietysti tavattoman viehättävä paikka minunkin mielestäni, mutta esi-
merkiksi poikani pitää Seine-joen ympäristöä paljon viehättävämpänä. Kaikki eivät ehkä
halua siirtyä Seinäjoelle. On hyvä toteuttaa joustavia järjestelmiä tässä suhteessa.

Tämä virastojen yhdistäminen tarjoaa tietysti aikaa myöten nykyistä parempia valtion-
talouden säästömahdollisuuksia. Voidaan vähentää virkamiehiä siitä päästä, joka ei ole ai-
van kaikkein tarpeellisin, ja ehkä sama johto pystyy tekemään enemmän eli hoitamaan
koko virastoa. Tämä on tietysti erittäin merkittävä mahdollisuus ja nimenomaan sillä taval-
la, että eläkkeelle siirtymisiä käytetään hyväksi.

Sitten vielä yksi asia. On tietysti erittäin tärkeää, että toimintojen joustava hoitaminen
turvataan tässä muutostilanteessakin, ja huomaan, että siihenkin on hallituksen esityksessä
kiinnitetty erityistä huomiota.

19.00 Markku Eestilä kok: Arvoisa puhemies! Arvoisa ministeri! Tämä hallituksen esi-
tys koskee Ruokavirastoa, ja tämä on hallinnollinen laki, eli perustetaan uusi virasto. Minä
yritän pitäytyä puheenvuorossani siinä tai siihen rinnasteisissa asioissa.

Tänä päivänä me paljon puhumme eduskunnassa ja sen ulkopuolella sotesta, ja jokainen
on ilmeisesti asiantuntija sotessa. Hallintomalli on se kaikkein keskeisin, mistä jutellaan, ja
niin se on tässäkin hallintomalli. Niin kuin äsken sanoin, itse en ole hallintouskovainen,
olen toimintouskovainen, koska se perustuu omaan elämänkokemukseeni, jota itse työelä-
mässä olen saanut ja joidenkin yhtiöiden hallituksissa.

Kuten sotessa, niin myös tässäkin kaikkein tärkeintä tulee olemaan prosessien hallinta ja
johtaminen. Ne ovat ne kaikkein tärkeimmät kysymykset, ei se, että perustetaan uusi viras-
to ja pannaan yhteen eri näköisiä virastoja, joissa on oma kulttuuri toimia. Aina kun perus-
tetaan uusi työyhteisö, johon pannaan eri osia eri paikoista, nämä kulttuurit väistämättä tör-
7



Pöytäkirjan asiakohta PTK 15/2018 vp
määvät, ja ei se ole hetken asia, että ne asettuvat kohdalleen. Siinä saattaa mennä useita
vuosia.

Yritän pitää tämän puheenvuoron rakentavana, koska kokoomus kannattaa tätä Ruoka-
virastoa ja on sen takana ja Seinäjoki on erinomainen sijaintipaikka, ei siinä mitään. Joskin
Itä-Suomessa on hyvin paljon tilaa, niin että jos ministeri keksii vielä jonkun viraston tässä
loppumatkalla, niin otamme mielellämme sen Itä-Suomeen vastaan — sovimme juuri näin
edustaja Essayahin kanssa.

Sen verran tähän johtamiseen, että minun mielestäni kaikkein tärkein tehtävä tulee ole-
maan pääjohtajan ja, oliko tämä nyt, hallintojohtajan valinta. Ne ovat ne keskeiset asiat,
jotka määrittelevät sen, miten tämän viraston toiminta tulee käytännössä sujumaan, miten
siellä toteutuvat asiat ja kuinka nopeasti ne saadaan läpi virtaamaan. Ei tämä sen kummem-
paa ole, mutta siinä se onkin, että mistä me löydämme varmasti semmoisen johtajan, joka
kykenee sen muutoksen ja kulttuurin muutoksen viemään läpi. Sen takia tässä pääjohtajan
ja hallintojohtajan valinnassa pitäisi kiinnittää erityisesti kyvykkyyteen huomiota, ei muu-
hun.

Mutta jos mennään hieman näihin asioihin, mitä tämä uusi Ruokavirasto pitää sisällään,
niin kyllä minäkin olen sitä mieltä, minkä edustaja Koski täällä hyvin nosti esille, että kyl-
lä tämä tietohallinnon nyt tavallaan mukaan tuominen tähän virastoon tekee tästä uudesta
Ruokavirastosta — koska tämä henkilöstömäärä, mikä sinne siirtyy, on käsittääkseni sen
verran suuri — osittain jo eräännäköisen tietohallintoviraston. Sen takia täytyy uuden joh-
tajan arvioida, monen vuoden tähtäimellä tietenkin, millä tavalla tämä tietohallinto tule-
vassa yhteiskunnassa hoidetaan ja minkä näköisiä reittejä myöten sitten tämä tilaus tulee
tapahtumaan ja miten mennään markkinoille ja mikä on tekoälyn rooli. Emme me voi van-
halla kulttuurilla viedä näitä virastoja eteenpäin. Kyllä keskushallinnonkin pitää pitää te-
hokkuudesta ja tuottavuudesta huolta. Siinä mielessä edustaja Kosken esiin nostamat nä-
kökulmat on ainakin tässä valmistelussa otettava vakavasti ja vahdittava koko ajan, millä
tavalla tämä virasto sitten käytännön asioita hoitaa.

Yksi semmoinen — olen siinäkin samaa mieltä kuin mitä edustaja Koski nosti esille —
on Eviran vientitoimintojen jatko. Ainakin itse olen tullut siihen käsitykseen — ja minis-
teri voi vielä sitten korjata, jos olen saanut väärän käsityksen — että tällä hallituskaudella
olemme satsanneet juuri vientitoimintoihin. Tästä on hyvin monta kertaa ollut myös valio-
kunnassa puhetta, että on tärkeätä, että suomalaisia elintarvikkeita viedään maailman
markkinapaikoille. Sinne maailman markkinapaikoille mennään olemaan läsnä. Nyt täällä
Evirassa on hyvä nyrkki, joka näitä vientitoimintoja tukee ja on mennyt neuvottelemaan
näitten eri näköisten ja eri maitten edustajien kanssa. Olen siinä käsityksessä, että joillakin
on semmoinen kuva, että tulevaisuudessa ei enää tarvita näitä toimintoja siinä määrin kuin
nyt, koska ikään kuin jo saavutetaan jalansijaa. Oma käsitykseni on se, että sitä jalansijaa ei
saavuteta ikinä. Se pitää joka kuukausi ja joka vuosi ansaita uudelleen. Se vaatii ihmissuh-
dekontakteja, se vaatii sinne markkinapaikoille menemistä, ja sen takia näkisin, että jos se
vain suinkin on mahdollista, niin minun mielestäni Eviran vientitoimintojen henkilöresurs-
sien, jotka ehkä ovat jotakin vähän alle miljoona, tai mitä ne nyt mahtavat olla, 900 000, ra-
hoituksen pitäisi olla pysyvää ja se pitäisi saada Suomen eduskunnan budjettiin ja sillä ta-
valla turvata, jotta nämä henkilöt, jotka ovat kyvykkäitä, eivät sitten lähde muihin hom-
miin eikä heitä osteta sieltä pois.

Arvoisa puhemies! Tässä oli muutama asia, minkä halusin nostaa. Koska kysymyksessä
on hallinnon uudistus ja uusi virasto, niin kyllä tässä salissa pitää kiinnittää huomiota ni-
8



Pöytäkirjan asiakohta PTK 15/2018 vp
menomaan niihin tiettyihin kipukohtiin, jotka ovat elintarvikkeiden viennin kannalta tär-
keitä ja elintarviketurvallisuuden kannalta tärkeitä. Ja nimenomaan on varmistettava, että
tulee hyvät johtajat, jotka saavat tämän kulttuurien väistämättömän törmäyksen mahdolli-
simman pian hoidettua, ja sillä tavalla viraston henkilökunta puhaltaa yhteen hiileen ja sii-
hen toimintaan menee kaikki energia eikä siihen, mikä paikka ihmisellä on.

19.05 Mikko Savola kesk: Arvoisa puhemies! Ruokaviraston perustaminen, merkityksel-
linen asia. Se, että yhdistetään useampia virastoja, Elintarviketurvallisuusvirasto, Maaseu-
tuvirasto, osa Maanmittauslaitoksen tietotekniikan palveluista sekä Turvallisuus- ja kemi-
kaaliviraston palveluista osa, kasvinsuojeluaineiden käyttöön liittyvien tehtävien osalta ja
niin edelleen yhteen virastoon. Tässä on erittäin hyvät mahdollisuudet saada tätä paljon
parjattua byrokratiaa kuriin. Tietysti niissä kriittisissä puheenvuoroissakin, mitä täällä on
käytetty, varmasti on huolessa aiheensa, ja niihin pitää kiinnittää huomiota. Uskon aina-
kin, että se ei meidän osaavasta ministeristämme jää kiinni, etteikö sinne ohjausta sitten
pystytä antamaan, ja kun näitä henkilöitä valitaan, niin sinne katsotaan sellaisia ihmisiä,
jotka haluavat nimenomaan saada kitkettyä byrokratiaa pois ja keskittyä siihen ydintoimin-
taan, mikä Ruokavirastolla tulee olemaan.

Tässä kaikessa pitää muistaa pitää huolta nimenomaan asiakaspalvelutehtävästä, kuka
se asiakas on, mikä on se keskeinen asiakas täällä taustalla. Se on tietysti viljelijä ja se, että
viljelijän työhön ei tuoda ylimääräistä kuormaa byrokratian kautta. Sitä on aivan riittämiin
kaikessa siinä paperityössä, minkä viljelijät joutuvat tekemään. Tietohallintoon liittyvissä
tehtävissä tässä varmasti tulee kompastuskiviä, mutta ne ovat voitettavissa, kun ne hyvin
suunnitellaan. Tässä on hyvin aikaa ensi vuoden alkuun, kun näitä virastoja yhdistetään.

Haluan vielä todeta, että olen hyvin tyytyväinen tästä sijoituspaikasta, mikä tulee. Me
Etelä-Pohjanmaalla kiitämme tästä asiasta. Elintarvikeklusteri on hyvin vahvaa Etelä-Poh-
janmaalla Seinäjoen ympäristössä, koko maakunnassa. Siellä on koulutukseen panostettu,
siellä on elintarvikejalostukseen panostettu. Siellä on hyvin paljon viljelijöitä, siellä on
osaamista tämän asian ympärillä, ja uskon, että Ruokavirasto tulee saamaan parhaat mah-
dolliset osaajat myös jatkossa, ja siihen myös maakunta kantaa oman panoksensa.

19.07 Katri Kulmuni kesk: Arvoisa herra puhemies! Tämä Ruokaviraston perustaminen
on erittäin merkittävä asia byrokratianpurkamisen kannalta ja viljelijöille parempien, toi-
mivampien palveluiden kannalta. Erityisesti tietenkin haluan onnitella pohjalaisia kolle-
goitani siitä, että tämän viraston päätoimipaikka tulee minunkin mielestäni lappilaisena
kansanedustajana kyllä ihan oikeaan paikkaan, jos mietitään sitä, miten vahva ruuantuo-
tannon maakunta on kyseessä. Toki niitä on monia Suomessa, mutta varmasti on tärkeää,
että maakunnat profiloituvat aivan erityisesti, ja Etelä-Pohjanmaalla on tähän hyviä ele-
menttejä.

Oikeastaan tämä on myös se puheenvuoroni sisältö, mitä ajattelin hakea. Oli erittäin tär-
keää, vaikkapa kun Metsähallitus-laki oli käsittelyssä — joka oli aika kontroverssikin mei-
dän pohjoisten ihmisten kannalta — että kuitenkin sen Metsätalous Oy:n kotipaikka sijoi-
tettiin Rovaniemelle, sinne missä ovat ne suurimmat Metsähallituksen luonnonvarat. Kyl-
lä sillä on erittäin tärkeä symbolinen merkitys koko Suomelle ja niille alueille, joiden va-
raan tämä maa on rakennettu, että ne voivat profiloitua omilla tyyleillään.

Toivottavasti tämä alueellistaminen hallituksen toimesta jatkuu, ja kyllähän nyt näillä
maakunnilla on kova paikka näyttää, mihin ne pystyvät erikoistumaan. Jos mietitään vaik-
9



Pöytäkirjan asiakohta PTK 15/2018 vp
kapa tuomioistuinvirastoa, Rovaniemi tarjoaa sillekin erinomaiset sijoittautumispaikat. Ja
kyllä minusta meidän kannattaa kansainvälisessä ja globaalissa maailmassa katsoa, mitä
tapahtuu muissa maissa, ja onhan se aika poikkeuksellista, miten naapurimaat huomatta-
vasti vahvemmin ovat lähteneet liikkeelle siitä, että aluekehityksen täytyy olla tasaista, ja
ovat jopa alueellistamassa merkittäviä toimintoja — Ruotsissa, Norjassa, Tanskassa ja
jopa eteläisessä naapurissamme Virossa. Nimenomaan näiden alueiden omien maakuntien
ja voimavarojen varaan se täytyykin rakentaa, ja kyllä tuosta ruuan viennistä olen samaa
mieltä, mitä täällä on aikaisemmin tullut puheenvuoroissa: Suomella on siinä vielä paljon
tekemistä.

19.09 Juha Pylväs kesk: Arvoisa puhemies! Hallituksen yhtenä keskeisenä tavoitteena
on normien ja sääntelyn keventäminen. Tämä Eviran, Mavin ja joidenkin Maanmittauslai-
toksen osien yhdistäminen yhdeksi Ruokavirastoksi tavoittelee myös tätä tavoitetta, kuten
olemme täällä jo useasti kuulleet. Elintarvikesektori on tulevaisuudessa myös Suomelle
entistä tärkeämpi. Siksi myös sektorin toimivuus ja viranomaistehtävien asiakkaita palve-
leva asenne paranevat merkittävästi entisestään. Perinteisesti Suomessa alkutuotanto ja
elintarviketalous on ollut viranomaisten tiukan ohjauksen ja pikkutarkan valvonnan koh-
teena, jonka moni alan yrittäjä on kokenut suoranaisena kiusaamisena. On hyvä, että näillä
merkittävillä organisaatioilla myös näihin tsaarin vallan aikaisiin hallintotapoihin haetaan
merkittäviä muutoksia. Organisaation uudistaminen mahdollistaa myös palvelevan asiaka-
sotteen lisääntymisen entisestään. Se, jos jokin, on koko alalle ja sillä toimiville hyvä mah-
dollisuus.

Arvoisa puhemies! Hyvänä tässä esityksessä on myös sijoituspaikka Seinäjoki. Monis-
sa Pohjois-Euroopan maissa on lisätty merkittävästi alueellisten työpaikkojen lisääntymis-
tä valtionhallinnon virastojen hajauttamisella. Vihdoin meilläkin on päästy naapurimaiden
linjoille edes jossakin alueellistamisasiassa. Tämä Ruokavirasto on esimerkillinen alueel-
listamiskohde, sillä ruoka, jos jokin, tuotetaan maakunnissa.

19.11 Eerikki Viljanen kesk: Arvoisa puhemies! 10.3.2016 traktorit vyöryivät Helsin-
kiin. Massiivisen mutta rauhallisen mielenilmauksen kylteistä kävi selväksi, että viljelijät
eivät lähteneet liikkeelle huvikseen, traktorimarssille lähdettiin syvenevän ahdingon vuok-
si. Yksi marssin keskeisimpiä viestejä oli, että viljelijöiden oikeusturvaa pitää vahvistaa.
Syyttävä sormi osoitti silloin maataloushallintoon, etenkin Maaseutuvirastoon, virastoon,
joka oli ilmoittanut lykkäyksistä maataloustukien maksatuksiin hallinnollisista ja teknisis-
tä syistä. Jo tuolloin oli täysin selvää, että oikeusvaltiossa ei voida toimia niin, että viljeli-
jät joutuvat sitoutumaan tukiehtoihin ja toteuttamaan ne pilkulleen ja ajallaan mutta hallin-
toa tämä sama menettely ei sitoisi.

Ymmärrän, että hallinnossa on haasteita etenkin EU-rahoituskausien taitekohdissa tai
tietojärjestelmien muutostilanteissa, mutta tuolloin näytti myös melko lailla selvältä se, et-
tei osittain päällekkäinen hallinto ollut kaikilta osin tehtäviensä tasalla. Maa- ja metsäta-
lousministeri Tiilikainen tarttui tuolloin asiaan, ja nyt asia on ministeri Lepän toimesta
edennyt tähän pisteeseen, jossa maataloushallintoa tehostetaan yhdistämällä Maaseutuvi-
rasto ja Elintarviketurvallisuusvirasto lisättynä muutamilla Maanmittauslaitoksen toimin-
noilla. Tämän hallinnon tiivistämisen tavoitteena on tehokkaampi ja nopeampi toiminta,
joka osaltaan myös vahvistaa viljelijöiden oikeusturvaa. Tämä muutos on tervetullut muu-
10



Pöytäkirjan asiakohta PTK 15/2018 vp
tos, jota on ehditty jo odottaa ja joka nyt pitää saada mahdollisimman nopeasti täytäntöön
pantua tämän lain hyväksymisen jälkeen.

Arvoisa puhemies! Hieman keventäen voin todeta, että jos uuden viraston perustaminen
ja akkreditointi on niin vaikea prosessi Etelä-Pohjanmaalle kuin edustaja Koski täällä ker-
toi, siis etenkin sen rytmittäminen yhteen maakuntahallintouudistuksen kanssa, jonka val-
mistelut Etelä-Pohjanmaalla ovat jo pitkällä, niin voin antaa ministeri Lepälle ilmaisen
vinkin, että meillä Uudellamaalla tätä rytmittämisongelmaa ei ole. Kiitos tästä kuuluu pää-
kaupunkiseudun suurten kaupunkien muutamille keskeisille poliitikoille, jotka ovat vii-
meiseen asti jarruttaneet maakunta- ja sote-uudistuksen valmistelua Uudellamaalla. Vaik-
ka Etelä-Pohjanmaa on hyvä paikka viraston sijoituspaikaksi, niin jos tämä osoittautuu
liian vaikeaksi, niin vaihtoehtoisia paikkoja varmaan löytyy, kuten täällä jo esimerkiksi
edustajat Pakkanen ja Eestilä ovat todenneet.

Mutta kiitos vielä entiselle maa- ja metsätalousministeri Tiilikaiselle, joka sysäsi muu-
toksen liikkeelle, ja nyt ministeri Lepälle, joka on saanut sen tähän asti.

19.14 Hannu Hoskonen kesk: Arvoisa herra puhemies! Hallituksen esitys Ruokaviras-
ton perustamisesta on hyvä ja perusteltu. Tämä esityshän on ihan selkeästi Sipilän hallituk-
sen linjauksen mukainen byrokratian purkamiseksi, ja byrokratian purkua pitää tietenkin
aina tervehtiä suurella ilolla.

Nyt kaksi virastoa, Elintarviketurvallisuusvirasto ja Maaseutuvirasto, laitetaan yhteen,
jolloin syntyy tämä Ruokavirasto, ja tälle virastolle tulee sitten vielä tehtäviä, jotka liitty-
vät tähän tietokonepuoleen elikkä tietohallinnon palvelujen tuottamiseen tälle perustetta-
valle uudelle virastolle, ja sitten jonkun verran noita Turvallisuus- ja kemikaalivirastosta
tulevia kasvinsuojeluaineiden käytön valvontaan liittyviä tehtäviä. Kaikki nämä olkoot yh-
dessä virastossa nyt. Se on erittäin hyvä asia.

Pidän kuitenkin erittäin tärkeänä sitä, että nyt kun uusi virasto perustetaan, niin pyritään
tällä integraatiolla ihan oikeasti madaltamaan hallinnon kynnyksiä, niin etteivät toistu ne
näytelmät, joita oli tässä taannoin, kuten edustaja Eerikki Viljanen puheenvuorossaan to-
tesi, eli oli näitä päiviä, jolloin maanviljelijät tulivat traktorimarssilla tänne osoittamaan
mieltään, ihan perustellusti, siitä, kun maataloustukien maksatukset viipyivät, viipyivät ja
viipyivät, ja perusteena olivat tietokonevaikeudet — vai mitä oikeasti ne perusteet olivat-
kaan, en jaksa kaikkia muistaa. Kuitenkin tällaisena aikana, kun Suomessa eletään nyt di-
gitalisaation jonkunasteisessa luvatussa maassa, niin pitäisi nyt tällaisten perusasioiden
edes olla kunnossa: että kun maksatuksia tulee, niin ne todella hoidetaan nopeasti. En us-
ko, että tietoteknisiin vaikeuksiin tai ohjelmavaikeuksiin mikään maksatus jää. Kyllä täl-
laiset asiat pitää hallita, ja jos ei joku tietokoneohjelmoija sitä osaa, niin pitää hankkia sel-
lainen osaaja, joka laittaa sen maksatusohjelman kuntoon. Maatilojen ahdinko tänä päivä-
nä on jo niin raju, että minkäännäköisiin maksuviivästyksiin ei ole varaa. Monelle tilalle
ajoissa maksetut rahat ovat pelastus sille, että tila yleensä pystyy jatkamaan toimintaansa.

Ja mitä tulee sitten vielä tähän byrokratiaan purkuun: Se on erittäin tärkeä asia, ja Sei-
näjoki on tälle virastolle varmasti se ainoa ja oikea paikka. Se on maataloutemme keskipis-
teessä, suurinta tuotantoaluetta aivan varmasti kaikilla mittareilla mitattuna. On meillä
Suomessa totta kai monia, monia alueita, joilla tehokasta maataloutta harjoitetaan, se on
totta. Sanotaan nyt vaikka, että Savosta löytyy, esimerkiksi jostakin Kiuruveden kunnasta,
valtavan isoja maitotiloja. Se Maito-Suomi on siellä, ja monta muuta keskittymää löytyy
tästä maasta. Mutta Seinäjoki periaatteessa on aivan varmasti paras vaihtoehto. Siellähän
11



Pöytäkirjan asiakohta PTK 15/2018 vp
on jo perinteitäkin, tätä olemassa olevaa virastoa vahvistetaan, minkä takia se integraatio-
hyöty minun mielestäni on tässä erittäin tärkeä ja huomionarvoinen seikka.

Lopuksi, arvoisa puhemies: Mitä tulee näihin keskusteluihin hajasijoittamisen autuudes-
ta tai heikkoudesta, niin totean vain sen, että minä olen hieman ihmetyksellä seurannut täs-
sä vuosien saatossa sitä keskustelua, että ei voida Helsingin ulkopuolelle mitään yleensä
viedä, kaikki pitäisi tuoda tänne. Otetaan nyt esimerkiksi vaikka Metsähallitus. Muutamia
pikkutiloja lukuun ottamatta Metsähallituksella ei ole täällä mitään metsiä. Metsähallituk-
sen eli valtion metsät alkavat suurin piirtein, kun karkeasti kuvataan, kotikuntani Ilomant-
sin korkeudelta, itärajan pinnasta leviten kohti pohjoista niin, että ne ovat tuolla Lieksan
korkeudella jo iso osa koko kunnan pinta-alasta. Ilomantsin pinta-alasta valtio omistaa yh-
den kolmasosan, Lieksassa suurin piirtein samaa luokkaa, ja kun pohjoiseen mennään, niin
lähes kaikki maat ovat sitten valtion maita. Siitä huolimatta keskusvirasto on Helsingissä.
Sekään ei voi olla tänäpänä peruste, että asioita ei osata tai että tietotekniikka ei toimi. Esi-
merkiksi kotikunnassani löytyy 100 megabittisekunnin valokuituyhteydet. Kotona istues-
sani tietokoneen ääressä minulla on käytettävissäni ihan yhtä nopea, jopa nopeampi, valo-
kuituyhteys kuin täällä eduskunnassa. Eli sekään ei ole enää mikään ongelma. Toivottavas-
ti tässä hajasijoittamisessa ja alueellistamisessa, niin kuin nykyisin sanotaan, päästäisiin
jonain päivänä aidosti eteenpäin, koska minä en jaksa uskoa sitä, että keskittämällä kos-
kaan saavutetaan suurta hyötyä. Sitä paitsi, kun niitä kriisejä kuitenkin maailmassa silloin
tällöin tulee, niin jos kaikki tärkeät toimipisteet pannaan samaan paikkaan, siinä otetaan
valtava riski. Kaikki muistamme ne ajat, jolloin oli isoja kriisejä, sellaiset keskittävät rat-
kaisut osoittautuivat silloin todella huonoiksi, kun otettiin valtavia riskejä pienellä alueella.

19.19 Markku Pakkanen kesk: Arvoisa puhemies! Hallintouudistus on todellakin ky-
seessä tässä esityksessä, ja Ruokaviraston sijoittuminen Seinäjoelle on tietenkin hyvä asia.
Kriittinen keskustelu varmaan johtuu siitä, että salissa on eri puolilta Suomea paljon polii-
tikkoja, jotka haluaisivat Ruokaviraston tai yleensäkin viraston omalle alueelleen. Siinä on
monta perusteltua syytä. On toki se, että onko maakunta tai alue, mistä tulee, tyypillinen
tässä tapauksessa ruuantuotantoalue, mutta siinä on myös tämä näkökulma, että aika pal-
jon henkilöstöä yleensä siirtynee virastojen muutoksien mukana alueelle töihin. Itse aina-
kin toivoisin, koska olemme muuttotappiomaakunta, että myös Kymenlaakso, Kaakkois-
Suomi, saisi jotain tällaista alueellistamista. Sillä olisi aina alueen elinkeinon ja elinvoi-
man kannalta myönteinen vaikutus.

Tämä Eviran ja Maaseutuviraston yhdistyminen — ja sinne muutamia toimintoja Maan-
mittauslaitokselta ja kemikaaliasioita — on tärkeä hallinnon uudistus maaseutuväestölle ja
maatalouden parissa toimiville ihmisille. Siksi lämpimästi sitä kannatan, ja toki Seinäjoki
on hyvä paikka sille virastolle. Voisikin sanoa, että ruokaa maakunnista tarkoittaisi myös,
että virastoja maakuntiin, koska alueella, missä ruokaa tuotetaan, on myös vahvaa muuta
elinvoimaa, on teollisuutta, joten voisi näitä virastojakin tässä alueellistamisen hengessä
siirtää sinne maakuntiin. Toivonkin, että ministeri Leppä, vielä jos löytää, tässä vaalikau-
den loppuvaiheessa saisi tuonne maakuntiin vielä jotakin toimintoja, ja toki Kymenlaakso
siinä osoitteena on hyvä paikka.

19.21 Katja Taimela sd: Arvoisa herra puhemies! Hyvät kollegat! Ruokavirasto Suo-
meen — tekisi mieli ruokaihmisenä sanoa, että vau, vihdoinkin. Tämä esitys on kaiken
kaikkiaan hyvin järjellinen ja kannatettava, koska tämän esityksen tavoitteenahan on yhte-
12



Pöytäkirjan asiakohta PTK 15/2018 vp
näistää ja selkeyttää hallinnon rakenteita, tehostaa toimialan kokonaisohjausta sekä edis-
tää toimintakulttuurin ja tietohallinnon kehittämistä ja elintarvikeketjun toimijoiden näkö-
kulman vahvempaa huomioon ottamista viranomaistoiminnassa. Kaikki äärettömän hyviä
ja kannatettavia asioita.

On ajateltu, että virastojen yhdistäminen edistäisi sähköisten palvelujen kehittämistä ja
yhden luukun palveluperiaatteen toteutumista. Uuden Ruokaviraston perustamisen arvioi-
daan johtavan ylimmän johdon ja hallintotehtävien määrän vähenemiseen. Lisäksi virasto-
uudistukseen liittyvät toiminnalliset muutokset oletettavasti poistavat päällekkäisyyksiä ja
tehostavat tehtävien hoitamista. Nämäkin ovat kaikki sellaisia asioita, joista uskallan aja-
tella, että tässä salissa niitä ei varmasti kukaan edustaja millään tavalla vastusta.

Mutta sitten, mitä tulee tämän esityksen haasteisiin, esityksen lausuntokierroksella eräät
lausunnonantajat ovat olleet huolissaan siitä, että maaseutupolitiikka ja taloudelliset näkö-
kohdat voivat saada virastossa ylikorostuneen aseman suhteessa elintarviketurvallisuuteen
ja eläinten hyvinvoinnin tavoitteisiin. Lisäksi toinen haaste on se, että lausuntokierroksella
ihmeteltiin viraston perustamisen ajankohtaa vuoden 2019 alussa, vaikka sillä on merkit-
täviä yhtymäkohtia perustettavien maakuntien kanssa. Muun muassa nämä huolenaiheet
on tarkkaan selvitettävä valiokuntatyöskentelyssä, mutta muuten kaiken kaikkiaan tämä
esitys on varsin kannatettava lajissaan.

19.23 Sari Essayah kd: Arvoisa puhemies! Kiitoksia ministerille, että on jaksanut täällä
olla pitkän illan ja kuunnella näitä puheenvuoroja.

Debattipuheenvuorossani nostin esille sen keskeisen kysymyksen, mikä täällä aika mo-
nien muittenkin kollegojen huolenaiheena on noussut esille, elikkä miten nyt tällaisessa
isossa virastoremontissa ja yhdentymisessä voidaan huolehtia siitä, että nämä Maaseutuvi-
raston tunnetut tietojärjestelmäongelmat eivät seuraa tuonne uuteen virastoon, ja erityises-
ti, kun täällä vielä todetaan, että nimenomaan tietojärjestelmien kehittäminen paremmin
kokonaisuutena on nyt tavoitteena, niin tässä on varmasti valtavasti haastetta.

Täällä on monessa puheenvuorossa lobattu erilaisia virastoja omiin maakuntiin. Täytyy
sanoa, että olen äärimmäisen tyytyväinen, että nimenomaan Maaseutuviraston, voisiko sa-
noa, ikään kuin seurannaisena on päätetty pitää maakunnassa tämä tuleva Ruokavirasto. Ja
ylipäätänsä jos katsotaan, niin kun meillä Suomessa välillä käydään semmoista hyvin kum-
mallista, värittynyttä keskustelua siitä, että tämä alueellistaminen olisi jotenkin kamalaa, ja
tämmöistä jonkinlaista siltarumpusävyä aina näissä puheissa käytetään, niin ihan vasta nyt
oli pohjoismainen vertailu, jossa todettiin, että muissa Pohjoismaissa tehdään paljon enem-
män tätä alueellistamista kyseisten valtiovaltojen toimesta kuin mitä meillä Suomessa. Ja
siinä mielessä kyllä pidän tärkeänä, että meillä koko Suomi huomioidaan silloin, kun mie-
titään näitä valtionvirastojen sijoituspaikkoja.

Ihan debattipuheenvuoroni loppupuolella nostin huolena esille — ehkä saattoi jo mennä
vähän yli ajankin siinä vaiheessa — Eviran roolin. Evira on tunnettu sellaisena virastona,
joka nimenomaan palvelee aika paljon erilaisia järjestöjä, yhteisöjä, muun muassa ruoka-
apua Suomessa tekeviä yhteisöjä. Se käsitys minulla on, mikä on tullut näitten järjestöjen
kautta, että se on ollut hyvin palvelualtis virasto, ja toivon, että tämä henki, mikä Evirassa
on, nyt leviäisi tähän uuteen virastoon [Puhemies koputtaa] ja tällä tavalla voitaisiin pitää
huolta siitä, että asiakasrajapinta saa nämä tietonsa.
13



Pöytäkirjan asiakohta PTK 15/2018 vp
Ensimmäinen varapuhemies Mauri Pekkarinen: Keskustelu asiasta on... päättymäisil-
lään, kunnes ministeri Leppä haluaa käyttää 2 minuuttia paikan päältä — tai puhujakorok-
keelta, totta kai. [Jari Leppä: Komeampaa on!]

19.25 Maa- ja metsätalousministeri Jari Leppä: Kiitoksia, herra puhemies! Kiitoksia
hyvästä keskustelusta ja hyvistä evästyksistä ja hyvistä huomioista ja myöskin niistä kriit-
tisistä äänenpainoista, mitkä ovat myöskin olleet koko ajan tämän Ruokavirastoa koske-
van lain valmistelun yhteydessä esillä.

On erittäin tärkeää, että eduskunta nyt valiokunnissa käy tämän lävitse huolella, jos siel-
tä löytyy jotakin sellaista, mitä täytyy korjata, koska on se iso tavoite siitä, että meillä hal-
linto helpottuu, yhtenäistyy, modernisoituu, uudistuu ja että se on entistä enemmän asia-
kaslähtöistä, ja jos se ei jostain syystä toteutuisikaan, niin sellaisiin muutoksiin ilman muu-
ta haluan jo nyt ilmoittautua, eli olen, totta kai, niihin aina valmis, se on ihan päivänselvä
asia. Tämän pitää onnistua, se on myöskin yhtä päivänselvää. Ja yksi keskeinen viesti, joka
itselläni oli tämän valmistelun yhteydessä, oli se, että maksatusviivästyksiä ei enää saa tul-
la — on ihan totta, että niitä on ollut, ja ne on nyt saatu paremmalle tolalle varsinkin Maa-
seutuviraston osalta — ja siksi on tärkeää, että on otettu opiksi, mitä aikaisemmin on ta-
pahtunut.

Eräs tärkeä asia on viennin edistäminen, jonka asian te monet otitte esille. Se on ilman
muuta yksi päätehtäviä, yksi niistä lukuisista päätehtävistä, joita tällä tulevalla virastolla
on, ja on aivan selvää, että sillä pitää olla pitkä sihti ja pitää olla pitkäjänteinen sekä hallin-
non että rahoituksen osalta. Ja meillä vain on maailmalla markkinoita, joiden osalta me
emme pääse sinne markkinoihin käsiksi ilman virastoja, ilman meidän hallinnollista avus-
tusta ja hallinnollisia säädöksiä ja määräyksiä, jotka sitten joudutaan identifioimaan noille
asiakkaille maailmalla. Se on todella tärkeää, että se tulee huomioiduksi.

Ruokaturvasta ei tingitä. On ihan päivänselvää, että tasapainon Ruokaviraston eri tehtä-
vien välillä, niin kuin täällä esille tuli, pitää olla hyvä ja sen pitää olla koko ajan hoidossa,
se on päivänselvää. Viraston substanssi ei muutu nykyisestä, elikkä sen — näiden kolmen
eri tahon, jotka tähän yhdistyvät — tehtävät säilyvät nykyisenlaisina, samanlaisena. Eli sii-
hen ei tule muutosta.

Mutta sen sijaan sen modernisoinnissa meillä on vielä paljon, paljon tehtävää. Ja kun
täällä ollaan oltu huolissaan tietohallintojärjestelmistä, siitä on syytäkin olla huolissaan.
Siinä otetaan ja on otettu koko ajan mukaan myös yksityisiä toimijoita, ja olen nyt jo ha-
vainnut sen, että tietohallintoklusteri on selvästi maaseutuhallinnon eri alueilla kasvattanut
myös yksityistä palvelutarjontaa, ja sehän on vain positiivinen asia. Sieltä tulee myöskin
paljon sellaista uutta, mitä julkiseen hallintoon tarvitaan. Tämä ala on erittäin tietointensii-
vinen ala, ja sille pitää antaa iso painoarvo.

Puhemies! Ihan lopuksi. Tämä virasto tulee toimimaan jatkossakin 20:llä eri paikkakun-
nalla. Se on merkittävästi toimiva ympäri Suomen. Se kuuluu tähän lajiin, että se toimii
ympäri Suomen, se on järkevää myöskin. Mutta se koordinaatio, joka tulee uuden viraston
myötä, on äärimmäisen tärkeää, ja siksi tässä laissa ehdotetaan, että nämä kaikki edellä
mainitut asiat toteutuisivat, että me saamme valita sekä viraston pääjohtajan että hallinto-
johtajan ennen kuin tämä laki astuu voimaan. Se on tärkeätä jatkuvuuden osalta, niin että se
vaiheittainen uudistuminen yhdeksi virastoksi tapahtuu mahdollisimman juohevasti ja jou-
hevasti.

Kiitoksia keskustelusta!
14



Pöytäkirjan asiakohta PTK 15/2018 vp
Keskustelu päättyi.

Asia lähetettiin maa- ja metsätalousvaliokuntaan.
15


	15
	18.34
	18.37
	18.43
	18.44
	18.46
	18.47
	18.48
	18.49
	18.50
	18.51
	18.52
	18.58
	19.00
	19.05
	19.07
	19.09
	19.11
	19.14
	19.19
	19.21
	19.23
	19.25


