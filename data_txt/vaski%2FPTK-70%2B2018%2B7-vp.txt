















































DEM8B5C.tmp.xml


Pöytäkirjan asiakohta PTK 70/2018 vp
Pöytäkirjan asiakohta 

PTK 70/2018 vp

Täysistunto

Keskiviikko 20.6.2018 klo 14.10—21.12

7. Hallituksen esitys eduskunnalle laiksi maantielain muuttamisesta ja eräiksi siihen liitty-
viksi laeiksi

Hallituksen esitys HE 45/2018 vp
Toimenpidealoite TPA 63/2017 vp
Valiokunnan mietintö LiVM 15/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 7. asia. Käsittelyn pohjana on liikenne- ja viestintävaliokunnan mietintö LiVM
15/2018 vp. Nyt päätetään lakiehdotusten sisällöstä.

Keskustelu

19.26 Markku Pakkanen kesk (esittelypuheenvuoro): Arvoisa rouva puhemies! Tämä
hallituksen esitys 45 koskee maantielakia, ja tässä pieni esittelypuheenvuoro siitä, mitä se
sisältää ja miten asiaa on valiokunnassa käsitelty.

Maantielain muuttamista koskeva hallituksen esitys liittyy keskeisesti maakuntauudis-
tukseen. Koska esitykseen sisältyy tähän uudistukseen liittymättömiä, aikataulullisesti kii-
reellisiä ehdotuksia, liikenne- ja viestintäministeriö on ehdottanut valiokunnalle, että esi-
tyksestä poistetaan tässä vaiheessa kaikki maakuntauudistukseen liittyvät säännökset. Mi-
nisteriön antaman selvityksen mukaan maakuntauudistukseen liittyvät ehdotukset tuotai-
siin uudelleen valiokunnan käsittelyyn erillisellä hallituksen esityksellä syksyn 2018 aika-
na.

Esitettyjen muutosten myötä maanteiden luokittelua ja runkoverkkoa, tienpidon yleisiä
vaatimuksia, palvelutasoa, kunnossapitoa sekä valtakunnallista liikennejärjestelmäsuun-
nittelua koskevat säännökset voisivat tulla voimaan mahdollisimman pian. Valiokunta pi-
tää hyvänä, että liikenneverkon rahoitusta pohtineen parlamentaarisen työryhmän ehdotuk-
sia pitkäjänteisestä liikennejärjestelmäsuunnittelusta ja rahoituksesta saadaan tätä kautta
vietyä eteenpäin. Esityksen keskeisenä tavoitteena on tienpidon laadun varmistaminen
suunnittelua tehostamalla, maanteiden palvelutason ja kunnossapidon tason määrittelyllä
sekä valvontaa tehostamalla.

Valiokunta pitää hyvänä, että esityksen perusteella valtioneuvoston päätöksellä määri-
teltäisiin valtakunnallisesti merkittävä liikenteen runkoverkko. Valiokunta toteaa mietin-
nössään, että runkoverkon määrittely ei saa johtaa siihen, että muiden väylien rahoitustaso
jää liian matalaksi niille säädetyn palvelutason toteuttamiseksi. Esityksen mukaan tavoit-
teena on, että korjausvelka ei kasva runkoverkolla tai muilla valta- tai kantateillä ja että se
pysyy hallinnassa myös seutu- ja yhdysteillä. Valiokunta toteaa, että selkeänä tavoitteena
tulee olla, että korjausvelkaa saadaan pidemmällä aikavälillä pienennettyä.
 Tarkistettu
4.1



Pöytäkirjan asiakohta PTK 70/2018 vp
Valiokunta pitää parlamentaarisen liikenneverkon rahoitusta arvioineen työryhmän esi-
tystä vähimmäistasona, josta rahoitusta tulee kehittää tulevaisuudessa ylöspäin. Saadun
selvityksen mukaan esityksessä asetettava palvelutaso ja kunnossapidon taso vaativat jat-
kossa lisärahoitusta vähintään tällä hallituskaudella perusväylänpitoon osoitettujen lisäpa-
nosten verran. Lisärahoitustarve vastaa parlamentaarisen liikenneverkon rahoitusta arvioi-
neen työryhmän yksimielisesti loppuraportissaan esittämää 300 miljoonan euron lisärahoi-
tustarvetta perusväylänpidolle.

Valiokunta pitää hyvänä ehdotusta valtakunnallisen ja pitkäjänteisen, 12 vuoden aika-
jänteen, kaikki liikennemuodot kattavan liikennejärjestelmäsuunnitelman laatimisesta.
Valiokunta on pykälämuutoksella lisännyt maakunnan liitot niiden kuultavien joukkoon,
joilta valtakunnallisesta suunnitelmasta tulee pyytää lausunto. Valiokunta pitää tärkeänä
myös, että liikennejärjestelmäsuunnittelussa ja suunnitelmissa otetaan huomioon myös yk-
sityistiet keskeisenä osana liikennejärjestelmää.

Esityksessä säädetään myös tienvarsimainonnasta ja -ilmoittelusta. Valiokunta on lisän-
nyt pykälän 4 momenttiin säännöksen siitä, että elinkeino-, liikenne- ja ympäristökeskuk-
sen on ennen rajoittavan tai kieltävän päätöksen antamista tehtävä yhteistyötä ilmoituksen
tekijän ja asianomaisen kunnan kanssa. Valiokunta pitää tärkeänä, että yhteistyön kautta
pyritään löytämään tienvarsimainontaan tai -ilmoitteluun liittyvän toiminnan kannalta kus-
sakin tilanteessa toimiva ratkaisu. Sääntelyä pyritään uudistamaan nykyisten ongelmien
välttämiseksi siten, että monenlaiselle paikalliselle toiminnalle käytännössä elintärkeää
tienvarsimainontaa ja -ilmoittelua voidaan hyödyntää asianmukaisesti ja valtakunnallises-
ti yhtenäisesti.

Arvoisa puhemies! Valiokunta on käsitellyt teiden talvikunnossapitoa koskevaa toimen-
pidealoitetta maantielain käsittelyn yhteydessä. Saadun selvityksen mukaan aloitteessa eh-
dotetut toimenpiteet ovat hyvin pitkälle käynnissä, ja näin ollen valiokunta ehdottaa, että
toimenpidealoite hylätään.

Arvoisa puhemies! Vielä lopuksi haluan mainita, että tämä mietintö on yksimielinen.

19.31 Katja Taimela sd: Arvoisa rouva puhemies! Kiitos valiokunnan varapuheenjohta-
ja Pakkaselle erittäin selkeästä esittelypuheenvuorosta.

Itse tästä lain sisällöstä voisi sanoa sen, että kun kaikki maakuntauudistukseen liittyvä
poistettiin, niin muutokset koskevat maanteiden luokittelua ja runkoverkkoa, tienpidon
yleisiä vaatimuksia, palvelutasoa, kunnossapitoa sekä valtakunnallista liikennejärjestelmä-
suunnittelua. Nämä kaikki ovat pitkälti niitä asioita, joita myös parlamentaarisessa työssä
on käsitelty: pitkäjänteisyys liikennesektorin tekemisessä, 12-vuotiset suunnitelmat teiden
ja ratojen kunnostamiseen ja näiden kautta paremmat mahdollisuudet myös EU-rahoituk-
sen saantiin.

Yleisesti voisi todeta, että valiokuntakuulemisissa tuli esiin, että tämä laki on sujuvasti
kirjoitettu ja valmisteltu aidosti vuorovaikutteisesti. Haluan myös täällä salityössä erik-
seen todeta sen, että kun ministeriö päätti poistaa esityksestä kaikki maakuntauudistuk-
seen sisältyvät säännökset, mikä sinällään oli ainut oikea vaihtoehto, niin valiokunta kiin-
nitti yksimielisesti vakavaa huomiota siihen, että on poikkeuksellista, että näin suurimittai-
sia muutoksia toteutetaan hallituksen esitykseen ilman hallituksen täydentävän esityksen
tekemistä. Tästä yksimielisestä vakavasta huomiosta ja hyvästä valiokuntayhteistyöstä on
hyvä myös täällä salissa kiittää hallituspuolueiden kollegoita.
2



Pöytäkirjan asiakohta PTK 70/2018 vp
Mitä sitten tapahtuu käytännössä? Jotta lain tavoite toteutuu, keskeisintä tulee olemaan
rahoituksen riittävyys, uudet investoinnit ja tiestön korjausvelka kun lähes huutavat uusia,
erilaisia rahoitusvaihtoehtoja budjettirahoituksen lisäksi. Syytä on myös huomioida, että
parhaillaan on vireillä äärettömän monta liikenteeseen liittyvää isoa uudistusta. Saumaton
yhteistyö ja kokonaisuuksien hallinta vaativat tiukkaa seurantaa, jotta nämä yhteiset tavoit-
teemme tulevat tulevaisuudessa toteutumaan.

19.34 Sinuhe Wallinheimo kok: Arvoisa rouva puhemies! Heti alkuun on paikallaan kiit-
tää liikenne- ja viestintävaliokuntaa hyvästä mietinnöstä ja toki myös venymisestä poikke-
uksellisessa tilanteessa. Ymmärrän valiokunnan esittämän kritiikin sote- ja maakuntauu-
distuksen valmistelun venymisestä aiheutuneista poikkeustoimista, mutta samalla olen kii-
tollinen siitä, että sote-uudistukseen liittymättömien kiireellisten liikennepoliittisten hank-
keiden osalta päästään vihdoin eteenpäin. Näitä ovat erityisesti maanteiden luokittelua ja
runkoverkkoa, tienpidon yleisiä vaatimuksia, palvelutasoa, kunnossapitoa sekä valtakun-
nallista liikennejärjestelmäsuunnittelua koskevat säännökset. 

Näistä erityisen hyvä muutos on liikennejärjestelmäsuunnittelussa siirtyminen 12 vuo-
den valtakunnallisen aikajänteen hyödyntämiseen. Muun muassa Ruotsissa tällaisesta
useamman vaalikauden kattavasta suunnittelusta on saatu hyviä kokemuksia. Pitkäjäntei-
sellä suunnittelulla on monia isojakin hankkeita voitu toteuttaa kustannustehokkaasti. Tar-
vettahan tällaiselle meillä riittäisi. Runsas kolme kuukautta sitten me juhlistimme Suomen
pisimmän ja vanhimman moottoritiehankkeen Turku—Vaalimaa valmistumista 62 vuo-
den jälkeen. Vastaavasti me Keski-Suomessa saimme odottaa Kirri—Tikkakoski-välin
valtatie 4:llä siirtyvää toteutusta yli 30 vuotta.

Toisaalta, arvoisa puhemies, kuten valiokunta mietinnössään toteaa, lain toimeenpanon
ja tavoitteiden toteutumisen kannalta keskeistä tulee olemaan rahoituksen riittävyys. Tässä
hyvä tavoite on parlamentaarisen työryhmän suosittelema taso. Jos rahoitusta puolestaan
halutaan viedä ylöspäin, silloin keskusteluun pitää ottaa vaihtoehdot, joissa voitaisiin jul-
kisen rahoituksen rinnalla hyödyntää yksityisen puolen tarjoamia mahdollisuuksia isojen
ja kiireellisten liikenneinfrastruktuurihankkeiden toteuttamiseksi.

19.36 Ari Torniainen kesk: Arvoisa rouva puhemies! Hallituksen esityksellä saadaan
väyläpolitiikkaan kauan kaivattua pitkäjänteisyyttä ja ryhtiä esimerkiksi valtakunnallisen
liikennejärjestelmän suunnitteluun. Siitä tulee lakisääteistä. Lainmuutos edistää myös par-
lamentaarisen väylätyöryhmän helmikuussa 2018 yksimielisesti tekemien linjausten toi-
meenpanoa, kun niistä tehdään nyt lakisääteisiä. Maantielain muutos ei poista tosiasiallista
perusongelmaa elikkä sitä, ettei ole riittävää väylärahoituksen tasoa, eikä väylärahoituk-
sen budjettipainotteisuutta. Siksi tätä työtä väylärahoituksen uudistamiseksi on jatkettava
siinä parlamentaarisessa työryhmässä.

Mikä tässä sitten käytännössä muuttuu nyt? Jatkossa laissa säädetään maanteiden luo-
kitteluun ja runkoverkkoon, tienpidon yleisiin vaatimuksiin, palvelutasoon, kunnossapi-
toon sekä valtakunnallisen liikennejärjestelmän suunnitteluun liittyvistä asioista. Käytän-
nössä esimerkiksi 12-vuotinen valtakunnallinen liikennejärjestelmäsuunnitelma tulee laki-
sääteiseksi. Erittäin hyvä asia. Näin saadaan pitkäjänteisyyttä myöskin väyläpolitiikkaan,
niin ettei se aina vaihdu, kun hallitus ja eduskunta vaihtuvat. Esityksen tavoitteena on, että
korjausvelka ei kasva runkoverkolla tai muilla valta- ja kantateillä ja että se ainakin pysyy
3



Pöytäkirjan asiakohta PTK 70/2018 vp
hallinnassa myös seutu- ja yhdysteillä. On myöskin erittäin tärkeää, että koko liikenne-
verkkoa käsitellään kokonaisuutena. 

Edustaja Pakkanen liikenne- ja viestintävaliokunnan varapuheenjohtajana esitteli valio-
kunnan mietinnön erittäin hyvin ja otti myöskin esille tämän tienvarsimainonnan ja -il-
moittelun, joka nostettiin valiokunnan käsittelyssä hyvin esille, yksimielisesti, nimen-
omaan kaikkien valiokunnan jäsenten taholta. Haluttiin selvennystä nimenomaan siihen,
että kunnissa voidaan myöskin päättää, mitä asioita siellä halutaan tuoda esille, ja tuoda
niitä kaikille tiedoksi, että opasteet ovat kunnossa. 

Edustaja Taimela kiinnitti omassa puheenvuorossaan huomiota siihen, että liikennemi-
nisteriö toi vastineella hyvinkin muutetun hallituksen esityksen, joka oli alkuperäisestä esi-
tyksestä paljon poikkeava. Sieltä oli karsittu kaikki maakuntauudistukseen liittyvät asiat.
Omasta mielestäni on erittäin hyvä, että näin voitiin menetellä. Näin saadaan myöskin lii-
kennejärjestelmäsuunnittelua nopeasti lakisääteiseksi ja hyviä asioita nopeasti eteenpäin. 

19.39 Jukka Kopra kok: Arvoisa rouva puhemies! Tämä esitys maantielaiksi on valio-
kunnassa huolella käsitelty, ja siitä on paljon lausuttavaa löytynyt. Poikkeuksellista tässä
lakiesityksen käsittelyssä oli se, että se ei tosiaankaan tullut valiokunnasta ulos alkuun-
kaan sellaisena kuin se sisään silloin tuli. Siitä poistettiin nämä viittaukset maakuntiin ja
korvattiin ely-keskuksilla.

Pari kolme nostoa haluaisin tehdä tästä valiokunnan pohdinnasta ja tämän lakiesityksen
hyvistä puolista:

Ensimmäinen on tämä siirtyminen 12-vuotiseen liikennejärjestelmäsuunnitteluun. Se on
erittäin tervetullut muutos ja jäntevöittää ja tuo pitkäjänteisyyttä maamme liikennejärjes-
telmäsuunnittelutyöhön. Täytyy huomioida, että tätä 12-vuotista suunnittelua tehdään siis
alueellisella, jatkossa maakunnan tasolla ja myös sitten valtiollisella tasolla. Tämän lisäksi
meillä on vielä parlamentaarinen 12-vuotinen liikennejärjestelmäsuunnittelutyöryhmä,
joka rullaavasti tekee tätä suunnittelua. Uskon, että kun tämä menettely saadaan pyöri-
mään ja käyntiin, Suomessa pääsemme laadukkaampaan ja parempaan suunnitteluun ja
saamme parempia tuloksia ja parempia hankkeita. Kannattaa huomioida myöskin se, että
vielä ei olla luotu sitä käytäntöä, miten tämä 12-vuotinen suunnittelu toimii käytännössä, ja
siinä varmasti on syytä eduskunnankin pitää silmällä, miten tätä aletaan sitten soveltaa
sekä virastossa, ministeriössä että sitten tässä parlamentaarisessa työryhmässä.

No, edelleen erityisen ilahtunut voi olla siitä, että valiokunta suhtautui yksimielisesti tä-
hän 300 miljoonan euron lisärahoitustarpeeseen perusväylänpitoon. Tämähän on sen en-
simmäisen parlamentaarisen liikennejärjestelmän rahoitusta pohtineen työryhmän suosi-
tus, ja tämä parlamentaarinen suositus päätyi siis sellaisenaan tänne mukaan, ja se on mi-
nusta erittäin hyvä asia ja osoittaa sen, että meillä parlamentarismi täällä eduskunnassa toi-
mii.

Edelleen olen hyvin iloinen ja kiitollinen valiokunnan hyvälle hengelle ja yhteistyölle ja
yksimielisyydelle siitä, että tätä maantielain 52 §:ää saatiin muutettua. Se siis käsittelee
näitä opaste- ja mainoskylttejä. Olemme varmaan jokainen liikenneasioiden kanssa teke-
misissä ollut kansanedustaja saaneet kuulla eri puolilta Suomea tarinoita siitä, kuinka han-
kalaa erityyppisten opastekylttien asettaminen on sellaisiinkin paikkoihin, joihin talonpoi-
kaisjärkeä noudattaen niitä tarvittaisiin: kulttuurikohteisiin ja merkittäviin kauppakeskitty-
miin ja niin edelleen. Valiokunta nyt tällä omalla kannanotollaan haluaa täsmentää tätä
asiaa ja luoda sellaiset olosuhteet, että vastaisuudessa näiden opastekylttien ja mainoskylt-
4



Pöytäkirjan asiakohta PTK 70/2018 vp
tien asettaminen olisi helpompaa ja jouhevampaa. Osaltaan tämä toteuttaa myös hallituk-
sen norminpurkutavoitteita.

19.42 Jani Mäkelä ps: Arvoisa puhemies! Tätä esitystä olin itsekin käsittelemässä, ja
olen pääosin tyytyväinen tuohon mietintöön, toki mainituin huomioin siitä, miten tämä
maakuntien poisretusointi kesken lain käsittelyn oli varsin tavatonta. 

Mitä tulee tuohon 52 §:ään ja kylttibyrokratian purkamiseen, joka on tullut useissa pu-
heenvuoroissa esille, niin totta kai se on hyvä, että sitä asiaa saatiin tässä esityksessä kor-
jattua hieman parempaan suuntaan, mutta korjaantuuko se aidosti, sen suhteen itse en ole
täysin vakuuttunut, koska se sanamuoto, joka lopulta sinne pykälään saatiin, vaikuttaa hie-
man vesittyneeltä. Siellä puhutaan yhteistyöstä. Mitä se sitten käytännössä tarkoittaakaan,
se jää nähtäväksi. 

Tässä tuntuu tulevan laajemmaltakin esille sellainen tuntuma, että missä ely, siellä on-
gelma. Nyt jos maakuntauudistus ei toteutuisi, niin kyllä minun mielestäni elyjen mielival-
lalle täytyy jotain pystyä tekemään. 

19.43 Hannu Hoskonen kesk: Arvoisa rouva puhemies! On hyvä, että maantielaki saa-
daan uudistettua ja ennen kaikkea, nyt kun maakuntauudistus on tulossa, saamme lainsää-
dännön ajan tasalle. On hyvä, että runkoverkot määritellään entistä tarkemmin ja ennen
kaikkea kiinnitetään vakavaa huomiota teiden kunnossapitoon ja sen laatuun. On aivan sel-
vä asia, että tämän päivän talouselämä vaatii sen, että yhteysverkot ovat kunnossa. Tämä
tarkoittaa tietenkin rataverkkoa, maantieverkkoa. Vesiliikennekin tähän kuuluu, koska jos
pystymme jonain päivänä vesitieliikennettä kehittämään niin, että raskaita kuljetuksia siir-
retään vesiteille, niin se helpottaa välittömästi maanteiden rasitusta ja myös rataverkolle
antaa lisää pelivaraa.

Yksi huolestuttava piirre tässä maantieverkon suunnittelussa kuitenkin on, ja pidän sitä,
tuota Itä-Suomen kohtaloa, huolestuttavana. Toinen on Kuutostie ja toinen Helsingistä läh-
tevä junarata, joka kiertää kohti Lappeenrantaa, Imatraa ja sieltä Joensuuhun ja siitä poh-
joiseen. Tämä junarataverkko on jäänyt tavallaan lapsipuolen asemaan. Kesän 44 jälkeen,
rauhansopimusten jälkeen, yhteydet Viipuriin ja sitä kautta niin sanotusti suurempaan
maailmaan meiltä katkesivat sattuneesta syystä, ja sen jälkeen näiden liikenneverkkojen
kehittäminen on ollut vähän vitkaista suoraan sanoen, joskus tuskastuttavan hidasta suo-
rastaan. 

Tässä asiassa, arvoisa rouva puhemies, toivon, että kun nyt uusi liikennejärjestelmä-
suunnittelu on menossa ja tässä on paikalla liikennevaliokunnan jäseniä ja varapuheenjoh-
tajakin arvokkaasti paikalla, niin tämä viesti menee nyt perille, että Kuutostie ja myös tämä
itärajan pinnan junarataliikenne varmistetaan niin, että se merkitään ihan runkoverkoksi ja
sitä kautta saadaan sen kunnostus oikealle tasolle. Kyllä Joensuukin ja Itä-Suomi tarvitse-
vat nopean junaradan ja hyväkuntoisen Kuutostien, ja Kuutostiehän jatkuu kohti pohjoista.
Se on aivan oikein, että länsirannikolla systeemit pelaavat ja niin edelleen, mutta aivan
yhtä tärkeitä ovat itärajalla Kuutostie ja junarata, joten toivon, että tähän asiaan liikenne-
valiokunta paneutuu. Uskon, että se viesti menee nyt näin ollen perille ja ministeri Berner
ryhtyy välittömiin toimenpiteisiin. 
5



Pöytäkirjan asiakohta PTK 70/2018 vp
19.46 Markku Pakkanen kesk: Arvoisa rouva puhemies! Edustaja Hoskonen käytti hy-
vän Kuutostie-puheenvuoron, ja voin vakuuttaa, että merkittävä määrä valiokunnan jäse-
nistä asuu sen tien varrella, joten uskon, että se tulee kyllä huomioiduksi. 

Edustaja Mäkelä kiinnitti huomiota ely-keskukseen. Itse koen niin, että nykypäivän ely-
keskuksen kanssa on hyvä toimia hyvässä yhteistyössä ja neuvotteluyhteydet ovat ainakin
Kaakkois-Suomessa hyvät. Tänään meillä oli erinomainen keskustelu myös heidän kans-
saan. Kaikki edustajat olivat sinne kutsuttuina, ja uskon, että tämän pykälän 4 momenttiin
ja siinä tämä mainokseen liittyvä asia on tärkeä ja tällä saadaan hyviä ja joustavia ratkai-
suja tässä. 

Vielä haluan erityisesti kiittää edustaja Taimelaa, joka kiinnitti huomiota tähän, mihin-
kä valiokunta yksimielisesti kiinnitti huomiota, tähän poikkeukselliseen menetelmään, että
näitä poistettiin kiireellisesti näitä asioita, mutta se on todellakin näin, että kun tämä maa-
kuntauudistuspäätös ei ole vielä valmis, niin on hyvä saada nämä muut liikenneasiat ja la-
kimuutokset etenemään, jotta aikataulussa pysytään. Sitten voidaan palata maakuntauudis-
tuksen valmistumisen jälkeen näihin kohtiin. Tämä oli tärkeä huomio edustaja Taimelalta,
että aikataulusyistä otettiin tämä asia käsittelyyn. 

19.47 Jari Myllykoski vas: Arvoisa rouva puhemies! Näin liikennevaliokunnan jäsenenä
ymmärtää käsimerkkejä, joita antavat poliisit ja hyvät kollegat salista. Lyhennän siksi huo-
mattavasti puheenvuoroani.

Ensimmäisenä haluan kiittää edustaja Taimelaa, joka hyvin kuvasi... Minä en halua sa-
noa, että opposition kansanedustajat, vaan valiokunnan kansanedustajat olivat yhtä mieltä
viedessään tätä asiaa eteenpäin, ja se oli minun mielestäni lohdullista. Ja vaikka oli se oi-
kein kriittinen kanta siihen, kuinka ministeriö heittää niin sanotusti kaluamattoman luun
valiokunnalle ja me joudumme sen pureskelemaan, kunnioitan ja annan arvostuksen osoi-
tukseni meidän valiokunnan neuvoksille, jotka pystyivät siinä paineessa ja siinä kiireessä
tekemään tämän mahdolliseksi, että hallituksen toive toteutui ja tämä laki on nyt tässä vai-
heessa.

On toki todettava, että varapuheenjohtaja Pakkanen käytti kyllä hyvän puheenvuoron
esitellessään tätä mietintöä. Tästä tulee enemmän kuin papukaijamerkki. Se oli hyvä, ja sii-
nä oli nostettu oikeat asiat esille.

Sitten haluan täältä niin sanotusti pöntöstä kiittää edustaja Kopraa, joka nosti esille oli-
ko nyt 54 §:n [Jukka Kopra: 52!] — 52 §:n — joka oli vähän luiskahtaa ohitse. Nimen-
omaan kun tässä mennään mainokset edellä, niin minun mielestäni oli tärkeätä, että aina-
kin siinä vaiheessa valiokunnassa edustaja Kopra toi opasteet esille. Se oli hyvä. Siihen oli
valiokunnan helppo yhtyä. Me olimme kaikki yksimielisiä siitä, että meidän pitää saada
päätöksentekoa niin, että elinkeinoelämä ja kunnille tärkeät matkailukohteet on mahdollis-
ta opastaa niin, että ely-keskus... Emme nyt saaneet kuntaa mukaan päätöksentekoon, mut-
ta heille annettiin kuitenkin mahdollisuus kertoa mielipiteensä. Sitä me edellytimme perus-
teluissa, ja sekin on jo ensi askel siihen suuntaan, koska jossain vaiheessa kyllä yrittäjät eri
alueilla ovat kokeneet, voisiko sanoa, aika syrjivääkin kohtelua sikäli, että heidän oma
elinkeinonharjoittamisessa estyy sillä, että ei saada opasteita. Ei meidän pidäkään tietur-
vallisuuden takia tehdä värikarttaa meidän moottori- tai valtateistä tai paikallisteistä, vaan
pitää kuitenkin katsoa kohtuullisesti, mutta näkisin, että meille kaikille on tärkeätä niin
matkailullisesti kuin elinkeinonharjoittajien osalta, että saamme riittävän hyvän opastuk-
sen sinne, missä sellainen kuuluu ollakin.
6



Pöytäkirjan asiakohta PTK 70/2018 vp
Arvoisa rouva puhemies! Kaksitoistavuotinen suunnittelu, jonka suhteen parlamentaa-
risen työryhmän kantaan me tässä mietinnössä olemme yhtyneet, on ollut erittäin hyvä
suunta, ja siitä meidän tulee pitää kiinni. Täällä on kuultu tänään juuri niitä järkeviä pu-
heenvuoroja, että tämä ei saa olla poliittisesta puoluekannasta kiinni, siitä, kuka on halli-
tuksessa, vaan pitää tehdä uskaliaasti ratkaisuja, joilla tämä mahdollistetaan. Mutta täytyy
myöntää, että tämän hallituksenkaan hyvä 600 miljoonan euron rahoitus ei kuitenkaan py-
säyttänyt korjausvelkaa. Se on mielestäni hyvä mittasuhde pohtia sitä, kuinka vähän val-
tiovalta lopulta laittaa rahoitusta siihen, että meidän infra toimii ja mahdollistaa työmatka-
pendelöinnin ja opiskeluitten ja elinkeinoelämän mahdollisuudet toimia tässä maassa suju-
vasti.

19.52 Jani Mäkelä ps: Arvoisa puhemies! Totta kai on niin, että jokaisella maakunnalla
on omat liikennehankkeensa, mutta tahdon silti tukea edustaja Hoskosen näkemystä Kuu-
tostien sekä Lappeenrannan ja Joensuun suunnan radan tärkeydestä. Paljonhan sen Kuu-
tostien suhteen on tapahtunutkin. Kyllä sinne on tullut suurta muutosta, kun sitä on kaksi-
kaistaiseksi saatu, nyt viimeisimpänä Luumäen kohdan pätkä, jota pitkin tänäänkin ajoin
tänne talolle. Se on nopeuttanut matkaa oleellisesti, mutta kuitenkin on niin, että ei lähes-
kään koko matkaa pysty Helsinkiin asti ajamaan kaksikaistaista tietä pitkin, vaan kyllä siel-
lä on vielä pienenkin nopeusrajoituksen alueita, 70—80 kilometriä tunnissa. Eli siinä olisi
parantamisen varaa, että olisi poikittainen tie koko matkalta kaksikaistaisena. Se olisi ai-
nakin tavoitetila.

Mitä tulee tähän kaksoisraiteeseen, joka on itse asiassa muuttunut joksikin muuksi kuin
kaksoisraiteeksi rahoituksen tiputtua alle puoleen, sekin olisi sellainen hanke, johon tarvit-
taisiin lisää rahaa. Ei sinne kahta raidetta tule koko matkalle tällä rahalla. Ja nyt tilanne on
vielä sellainenkin, että valtio yrittää ilman mitään laillisia perusteita niistää kunnilta rahaa
miljoonatolkulla sen radan melusuojauksesta. En usko, että valtio tätä asiaa ilkeyttään te-
kee. Siinä on kysymys vain siitä, että hankkeessa ei ole tarpeeksi rahaa, eli rahoitus olisi ki-
peästi tarpeen sielläkin.

Yleiskeskustelu päättyi.

Eduskunta hyväksyi hallituksen esitykseen HE 45/2018 vp sisältyvien 1. ja 13. lakiehdo-
tuksen sisällön mietinnön mukaisena. Eduskunta yhtyi valiokunnan ehdotukseen hallituk-
sen esitykseen HE 45/2018 vp sisältyvien 2.-12. ja 14.-21. lakiehdotuksen hylkäämisestä.
Lakiehdotusten ensimmäinen käsittely päättyi.
7


	7
	19.26
	19.31
	19.34
	19.36
	19.39
	19.42
	19.43
	19.46
	19.47
	19.52


