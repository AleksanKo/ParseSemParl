















































DEM1AA.tmp.xml


Pöytäkirjan asiakohta PTK 18/2018 vp
Pöytäkirjan asiakohta 

PTK 18/2018 vp

Täysistunto

Keskiviikko 7.3.2018 klo 14.02—21.05

10. Hallituksen esitys eduskunnalle laeiksi vuokra-asuntolainojen ja asumisoikeustalolai-
nojen korkotuesta annetun lain, aravarajoituslain ja asumisoikeusasunnoista annetun lain 
16 a §:n muuttamisesta

Hallituksen esitys HE 12/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

20.07 Paavo Arhinmäki vas: Arvoisa rouva puhemies! Kun keskustelimme hetki sitten
Kela-valtuutettujen kertomuksesta, yksi esille noussut kysymys oli asumistukimenojen jat-
kuva kasvu. Kai noin 2 000 miljoonaa euroa vuositasolla jo maksetaan asumistukia, se on
aivan liian paljon. Sen näkemyksen jaamme varmasti kaikki vasemmalta oikealle. Miksi
asumistuet ovat nousseet niin paljon? Kysymys on siitä, että erityisesti suurimmissa kau-
pungeissa ja kasvukeskuksissa asumisen hinta, vuokrat ovat karanneet täysin käsistä. Ih-
misillä voi mennä helposti yli puolet käteenjäävistä tuloista asumiseen, ja asumistuella pai-
kataan taloutta.

Kysymys on siitä, että asumistuellahan ei tueta itse asiassa asukkaita, vaan niitä, jotka
omistavat vuokra-asuntoja, joissa ihmiset asuvat, ja kun kohtuuhintaisia vuokra-asuntoja ei
ole riittävästi, se johtaa siihen, että voi pyytää ylisuuria vuokria. Tämän ongelman yksi pe-
rimmäisiä syitä on se, että kun aikaisemmin ARA-lainoilla on tuettu pitkiä, 40 vuoden
omakustannevuokra-asuntoja, niin tämä päivänä näitä omakustannevuokra-asuntoja eivät
käytännössä rakenna enää juurikaan muut kuin kaupungit ja kunnat, ja nekin rakentavat
liian vähän.

Tietenkin erityisen iso ongelma tämä on Helsingissä, jossa vuokrat ovat karanneet täy-
sin käsistä sen vuoksi, että ARA-vuokra-asuntojen rakentamisen tavoite, ja ylipäätänsä ta-
voite rakentamisessa, on liian matala, ja sen lisäksi sitäkään tavoitetta, että neljäsosa olisi
ARA-vuokra-asuntoja, sisältäen myös opiskelija-asunnot ja muut erityisasumisen muo-
dot, ei saavuteta. Samaan aikaan muut toimijat ovat vetäytyneet markkinoilta kohtuuhin-
taisten omakustannevuokra-asuntojen osalta. Miksi haluan korostaa tätä omakustanne-
vuokraa? Sen vuoksi, että monilla on sellainen käsitys, että ne olisivat jotenkin sosiaalises-
ti tuettuja vuokra-asuntoja. Ei, niissä asuvat asukkaat maksavat vuokrassa jokaisen euron,
jokaisen sentin sekä pääomakustannuksia että hoitokustannuksia.

No, aikaisemmin meillä tilanne oli se, että meillä oli kaupunkien lisäksi kaksi isoa toi-
mijaa, jotka tuottivat omakustannevuokra-asuntoja näillä pitkillä ARA-lainoilla. Nyt on-
gelma on se, että kun niissä on tämä 40 vuoden ehto, niin kun se on tullut täyteen, niin ne on
 Tarkistettu
4.1



Pöytäkirjan asiakohta PTK 18/2018 vp
voitu vapauttaa niin sanotusti vapaille markkinoille. Tätä on yritetty paikata sillä, että on
tehty tällaisia lyhyempiä ratkaisuja, 10—20 vuoden puoliväliratkaisuja. Ne ovat niin kuin
ojasta allikkoon -ratkaisuja, koska tavallaan hetkellisesti se lämmittää, mutta tiedetään, mi-
ten käy talvella, kun hetkellisesti housuissa lämmittää. 10 tai 20 vuoden päästä meillä on
edessä se ongelma.

Aikaisemmin on ollut kaksi suurta, Sato ja VVO, jotka ovat tuottaneet kaupunkien rin-
nalla näitä asuntoja. Nyt ne ovat vetäytyneet siitä, eivät rakenna enää kohtuuhintaisia oma-
kustannevuokra-asuntoja. Päinvastoin, kun ne ovat vapautuneet sääntelystä, niin vuokria
on nostettu aivan kohtuuttomasti. Ihmisten, jotka ovat voineet asua samassa vuokra-asun-
nossa kymmeniä vuosia, vuokria nostetaan — huonokuntoisissa asunnoissa, joita ei ole
kunnostettu, ja asunnoissa, joissa ei ole enää ihmisillä varaa asua, tai he joutuvat hake-
maan asumistukea.

Mihin ne asumistuet menevät — kun sanoin, että niillä ei tueta itse asiassa ihmisiä vaan
omistajia? Jos katsoo Saton omistajia: Suurin omistaja, 53,7 prosenttia, ruotsalaiset pää-
omasijoittajat Balder Finska Otas AB. Toiseksi suurin omistaja, 22,6 prosenttia, Stichting
Depositary APG Strategic Real Estate Pool. Kolme neljäsosaa menee siis Suomen rajojen
ulkopuolelle niistä asumistuista, joita me verovaroilla Kelan kautta maksamme. Entä
VVO, joka VVO:na ja Lumona toimii Kojamo-brändin alla? Suurimmat omistajat eläke-
vakuutusyhtiöt ja pienempinä omistajina mutta suuremmalla potilla yhteensä eri ammatti-
liitot. Nyt nämä asumistuet, kun ne eivät käytä niitä kohtuuhintaiseen vuokra-asunto-
tuotantoon, omakustannevuokra-asuntotuotantoon, valuvat näille omistajatahoille. Koja-
mon osalta sentään jäävät kotimaahan meidän eläkkeisiin ja sitten ammattiyhdistysliik-
keen toimintaan, mutta Saton puolella ne menevät pääomasijoittajille pääasiassa Ruotsiin
ja Yhdistyneeseen kuningaskuntaan.

Arvoisa rouva puhemies! Tässä lakiehdotuksessa on joitain elementtejä, joilla pysty-
tään parantamaan tilannetta, mutta tämä ei ratkaise tätä ongelmaa. Nyt pitäisi lähteä huo-
mattavan paljon voimakkaammin sekä paremman valtion rakentamistuen kautta että myös
erilaisten maankäyttösopimusten kautta vielä voimakkaammin ajamaan sitä, että kaupun-
kien pitää tehdä tätä omakustanne- ja kohtuuhintaista rakentamista. Se on se tapa, jolla me
pystymme painamaan alas vuokria, ja se on se tapa, jolla me pystymme sitten vaikutta-
maan asumistukimenojen kasvuun, että ne pystytään ensin pysäyttämään ja toivon mu-
kaan niitä päästään laskemaan.

Eli kun puhutaan pääkaupunkiseudun ja erityisesti Helsingin asuntopolitiikasta, niin
moni voi ajatella täällä eduskuntasalissakin, että sehän nyt on vain helsinkiläisten asia,
mutta ei ole, se on kaikkien meidän asia juuri sen vuoksi, että kun ihmisillä ei ole varaa
asua täällä, he saavat asumistukia, ja tietenkin lähtökohdan pitäisi olla, että kun käyt töissä,
niin on varaa maksaa oma asuminen ja jää kohtuullisesti muuhunkin toimeentuloon rahaa.

Arvoisa rouva puhemies! Nostan sitten vielä yhden yksityiskohdan, joka on asumisoi-
keusasuminen. Siitä on hyvin paljon huolta ollut, kun ihmiset ovat ostaneet sen 10 prosen-
tin asumisoikeuden. Se on vuokralla asumisen ja omistusasumisen välimuoto, niin että si-
nulla on turvattu se, että voit asua siinä asunnossa. Ongelma on se, että se järjestelmä ei ole
toiminut niin, että se olisi erityisesti merkinnyt alhaisia vuokria. Itse asiassa monissa asu-
misoikeustaloissa voivat vuokrat olla korkeampia kuin vuokrataloissa. Mutta toinen kysy-
mys on se, että on paljon liikkeellä huhua ja pelkoa siitä, että tämä omaisuus voitaisiin vie-
dä pois näiltä ihmisiltä, ja näin ei tietenkään voi olla, ja sitä ei missään nimessä pidä hy-
2



Pöytäkirjan asiakohta PTK 18/2018 vp
väksyä. Nimenomaan kysymys on siitä, että sillä on se varmuus ja turva omaan asumiseen
hankittu.

Toinen seikka, jonka haluan nostaa esille, on näiden asumisoikeusasuntojen hallinta,
myös osaomistusasuntojen, mutta niitä on niin vähän, että se on ihan marginaalinen kysy-
mys. Näiden taloyhtiöiden hallituksessa pitäisi olla asukkailla enemmistö, jotta he pääse-
vät päättämään talon asioista aidosti ja vaikuttamaan niihin asumiskustannuksiin. Ja kun
monesti konserni hoitaa huollon ja hoitaa remontit ja hoitaa isännöinnin ja niin edelleen,
niin isännöinti pitäisi erottaa, niin että sen pitäisi olla selvästi ulkopuolinen, ettei tule etu-
ristiriitaa. Isännöitsijän tehtävänä on huolehtia taloyhtiöstä, mutta jos hän on samaan ai-
kaan omistajakonsernin palkkalistoilla, tulee eturistiriita, että kenen etua tosiasiassa aje-
taan, omistavien asukkaiden vai konsernin, joka on omistajana.

Tämäntyyppisiä muutoksia pitäisi myös saada lainsäädäntöön, jolla pystytään paranta-
maan näiden ihmisten asemaa, jotka ovat sijoittaneet omaisuuttaan kiinni näihin asumisoi-
keusasuntoihin haluten itselleen varman ja turvallisen vuokra-asumisen muodon.

Arvoisa rouva puhemies! Lainsäädännössä on hyviä piirteitä, mutta valitettavasti tämä
ei ratkaise niitä suuria asuntopolitiikan ongelmia, jotka vaikuttavat koko Suomen talou-
teen.

20.16 Martti Mölsä sin: Arvoisa rouva puhemies! Tässä hallituksen esityksessä ehdote-
taan muutettavaksi muun muassa vuokra-asuntolainojen ja asumisoikeuslainojen korkotu-
esta annettua lakia. Esityksen tarkoituksena on kehittää mainittuun lakiin perustuvaa kor-
kotukijärjestelmää kohtuuhintaisten, sosiaalisin perustein valituille asukkaille tarkoitettu-
jen vuokra- ja asumisoikeusasuntojen rakentamisen, hankinnan ja perusparantamisen tuke-
miseen siten, että tukijärjestelmä toimii nykyistä tehokkaammin. Valtion maksama tuki ja
tuettujen asuntojen käyttöön liittyvät rajoitukset olisivat paremmin tasapainossa keske-
nään, ja tukijärjestelmä kannustaisi rakennuttajia tuottamaan kohtuuhintaisia vuokra- ja
asumisoikeusasuntoja nykyistä enemmän.

Merkittävää on myös se, kun samalla kielletään vuokrilla tai käyttövastikkeilla tapahtu-
va tuleviin korjauksiin varautuminen, joka on aiheuttanut melkoisia väärinkäytöksiä aikai-
semmin. Esimerkkinä mainittakoon tämä edustaja Arhinmäenkin esiin tuoma Kojamo Oyj,
joka oli vuoteen 2017 asti VVO-yhtymä Oyj, joka on Suomen suurin yksityinen kiinteis-
tösijoittaja ja vuokranantaja. Sen suurimmat osakkeenomistajat ovat eläkevakuuttajat Il-
marinen ja Varma sekä ammattiyhdistykset Metallityöväen Liitto, Julkisten ja hyvinvoin-
tialojen liitto JHL, Rakennusliitto, Palvelualojen ammattiliitto PAM, Opetusalan Ammat-
tijärjestö OAJ, Teollisuusalojen ammattiliitto sekä Tehy — ja myös tämä Sato, minkä
edustaja Arhinmäkikin toi, jolla on samanlaisia sidonnaisuuksia olemassa.

Korkotuet, asumistuet samoin kuin ammattiyhdistysliikkeiden nostamat osingot valu-
vat jatkuvina kohoavina vuokrina muun muassa SDP:n vaalikassaan [Timo Heinonen: Oh-
hoh!] ja miksei myös edustaja Arhinmäen vaalikassaan. [Silvia Modig: Ei ole näkynyt kyl-
lä!] Edellä olevasta on pääteltävissä, että tukien varaan rakennettu yhteiskunta ei toimi
enää heikompiosaisten hyväksi. [Paavo Arhinmäki pyytää vastauspuheenvuoroa]

Niin sanottu kohtuuhintainen asuntotuotanto pääkaupunkiseudulla on yksi suurimmista
tulonsiirroista kyseessä oleville järjestöille ja puoluekoneistoille. Tätä tämä laki ei pysty
korjaamaan tässä muodossa, mitä esitetään. Miksi tällä on niin paljon väliä? Siksi, että po-
litiikassa yhteistä etua ei oikeasti tunnu olevan. On oma etu, puolueen etu tai järjestön etu,
ja kaukana tulee kunnan ja valtion etu. Siksi välillä on mahdotonta tehdä järkeviä muutok-
3



Pöytäkirjan asiakohta PTK 18/2018 vp
sia tässä meidän systeemissämme. Tästä seuraa, että hyvinvointiyhteiskuntamme rapautuu
ja korjausliikkeet ovat entistä suurempia, kun niiden aika tulee pakon sanelemana eteen.

20.20 Paavo Arhinmäki vas (vastauspuheenvuoro): Arvoisa rouva puhemies! Edustaja
Mölsä ilmeisesti luki puheenvuoron, jonka hän oli kirjoittanut etukäteen, kun sanoi, että on
vaikea arvostella esimerkiksi VVO:n, nykyisen Kojamon, toimintaa, kun juuri käytin pu-
heenvuoron, jossa nimenomaan nostin tikun nokkaan yhtenä ongelmatoimijana Kojamon
ja VVO:n. Toki ihmettelen, miksi Mölsä ei nostanut Satoa, jossa omistajat ovat vielä ruot-
salaiset ja Yhdistyneen kuningaskunnan pääomasijoittajat. Ne rahat eivät edes jää Suo-
meen vaan menevät Suomen rajojen ulkopuolelle.

Todettakoon nyt joka tapauksessa, että kun olen toiminut myös puolueen puheenjohta-
jana, tiedän jossain määrin jotain vasemmistoliiton rahavirroista sen lisäksi, että tiedän jo-
tain ainakin aikaisemmista omista vaalikassoistani. Eipä ole näkynyt juurikaan näitä tässä
mainittuja suuria rahavirtoja, ei niin vasemmistoliiton kuin omaankaan vaalikassaani. Aika
lailla omilla rahoilla nämä tehdään. Mutta vaikka olisi näkynytkin, [Puhemies koputtaa] se
ei muuta miksikään sitä, että tämä pitää korjata joka tapauksessa, koska täällä olemme puo-
lustamassa tavallisia ihmisiä ja vaatimassa heille kohtuuhintaista asumista riippumatta sii-
tä, [Puhemies: Aika!] kuka nämä yhtiöt omistaa.

20.21 Silvia Modig vas: Arvoisa rouva puhemies! Minä katson tätä kysymystä ennen
kaikkea helsinkiläisenä, niin paljasjalkaisena stadilaisena kuin helsinkiläisenä kuntapäät-
täjänä. Meidän suurin haasteemme tällä hetkellä on asumisen liian korkea hinta, ja huutava
pula meillä on nimenomaan kohtuuhintaisista vuokra-asunnoista. Se on kaupunkiköyhyy-
den suurin syy, ja se on jo este työllisyydelle, kun monella alalla työskentelevällä ei ole
enää varaa palkallaan maksaa asumista Helsingissä. Iso osa työssä käyvistä joutuukin tur-
vautumaan asumistukeen, jotta selviää asumisen kuluista, ja se tilanne on aivan kestämä-
tön. Aivan kestämätön tilanne on myös se, minkä hallitus on valinnut heikentämällä asu-
mistukea, jotta se asumistuki ei vääriin kohteisiin virtaisi. Paras tapa on luoda kohtuuhin-
taista asumista.

Kohtuuhintainen asuminen onkin se keskeinen keino saada asumisen hintaa alas. Tässä
korkotukilainat ovat aivan keskeisiä, ja nimenomaan pitkä 40 vuoden korkotukilaina, kos-
ka sitä käyttävät ne aidosti yleishyödylliset toimijat. Suurin yksittäinen korkotukilainoitet-
tujen vuokra-asuntojen omistaja on Helsingin kaupunki. Ilman korkotukea ja aidosti yleis-
hyödyllisiä toimijoita ei synny kohtuuhintaisia asuntoja, ja sen takia odotukset tätä uudis-
tusta kohtaan ovat todella korkeat. On äärimmäisen tärkeää, että eduskunta hyväksyi tä-
män ponnen 40 vuoden korkotukimallin uudistamisesta hyväksyessään 10 vuoden korko-
tukimallin, joka on esimerkki siitä, että se ei edesauta tätä ongelmaa.

Helsingissä on hyvin tarkka, puoluerajat ylittävä yhteisymmärrys ja työ sen eteen, että
me haluamme kaikin keinoin ehkäistä asuinalueiden eriarvoistumiskehitystä. Yksi keino
siinä on se, että meillä on tarkat asuntotuotannon jakaumat määriteltynä, jotta asuinalueet
rakentuvat tasapainoisesti. 10 vuoden korkotuki tekee siitä meille mahdotonta. Jos me
olemme määritelleet, että yhden neljäsosan asunnoista pitää olla kohtuuhintaista tuettua
vuokra-asumista, ja 10 vuodessa se on vapaa sääntelystä ja muuttuu, se tekee mahdotto-
maksi sen pitkäjänteisen työn, jota pitää tehdä, jotta alueet eivät eriarvoistu.

Minä näkisin, että tässä uudessa mallissa, jota meille nyt esitetään, etupainotteinen lai-
nanmaksu on erittäin hyvä asia. Se on tärkeää, että ei olla siinä tilanteessa, että kun tuki lop-
4



Pöytäkirjan asiakohta PTK 18/2018 vp
puu, niin silloin ollaan just massiivisen peruskorjauksen edessä. Tämä toivottavasti tekee
sen, ettei tule painetta valtaville vuokrankorotuksille silloin, kun on peruskorjauksen aika.
On hyvin järkevää jaksottaa lyhennykset rakennuksen elinkaaren mukaan. Tämä etupai-
notteisuus tietysti vähentäisi lainan korkomenoja ja siten myös valtion korkotukimenoja.
Tätä tuemme.

Myös mahdollisuus ylimääräisiin lyhennyksiin on erittäin hyvä, kunhan se ei johda koh-
tuuttomiin vuokrankorotuksiin. Tästä pitää pitää huoli, että sitä valvotaan tarkasti, jotta jos
tehdään ylimääräisiä lyhennyksiä, ne tehdään vastuullisesti.

Huolta minä sen sijaan kannan peruskorjauksiin varautumisesta. Järkevää kiinteistönpi-
toa on pitää kiinteistöä kunnossa pitkäjänteisesti ja varautua hyvissä ajoin isoihin korjauk-
siin, jotta ne voidaan ajallaan toteuttaa ja jotta ne voidaan toteuttaa ilman suurta vuokran-
korotuspainetta. Nykymallissahan saa kerätä 1—2 euroa per neliö varautumiseen tuleviin
remontteihin. Nyt esitetyssä mallissa tämä euromääräinen varautuminen kielletään ja kor-
jauksiin varaudutaan nyt omarahoitusosuuden enimmäiskoron muutoksen kautta ja sen
kautta, että etupainotteisuus mahdollistaa oman pääoman kasvattamisen muin keinoin.

Minä ymmärrän tämän pyrkimyksen parantaa rahoitustilannetta näissä yhtiöissä niin,
että pystytään varautumaan myös uusien korkotuettujen kohteiden rakentamiseen, mutta
kun tästä uudesta mallista kerääntyy euromääräisesti huomattavasti pienempi summa kuin
nykymallista, niin se huoli on se, riittääkö tämä raha varautua sekä tuleviin korjauksiin että
uuteen tuotantoon. Eli riittääkö tämä etupainotteisuus kompensoimaan sen? Tämä on mi-
nun mielestäni asia, josta pitää olla erityisen tarkka tulevassa valiokuntakäsittelyssä.

Minä haluan nostaa myös esiin, arvoisa puhemies, sen, että Helsingissä meillä on ARA-
tuotannon osalta tällä hetkellä erityisenä haasteena se, että Helsinki kasvaa aivan hirveätä
kyytiä, rakennusmarkkinat ovat ylikuumentuneet. Se on johtanut siihen, että urakkahinnat
ovat nousseet merkittävästi. Jo nyt meillä on vaikea päästä ARAn vaatimiin neliöhintoi-
hin, mikä johtaa siihen, että ARA-tuotantoa ei lähde liikkeelle meidän määrällisten tavoit-
teidemme mukaisesti. On tietysti todella tärkeätä, että ARA erittäin tarkasti valvoo sitä,
että sinne, minne tukea myönnetään, syntyy varmasti kohtuuhintaisia neliöitä. Mutta itse
pitäisin tässä kohtaa kyllä paikallaan sitä, että pohdittaisiin, voisiko olla järkevämpää jous-
taa hieman suhdanteen mukaan kuin jäädä jälkeen määrällisissä tavoitteissa, koska jos me
jäämme jälkeen siinä ainoassa kohtuuhintaisessa tuotannon muodossa, niin se kokonaisuu-
tena nostaa asumisen hintaa, ja siihen meillä yksinkertaisesti ei ole varaa. 

Arvoisa puhemies! Lopuksi: Asuntotuotannon lisääminenhän on aivan keskeinen keino
vaikuttaa asumisen hintaan, mutta sen vaikutukset tulevat pitkällä aikavälillä. Kuntien
maankäyttö- ja tonttipolitiikka ovat aivan keskeisiä, mutta myös niitten vaikutukset ovat ti-
lanteen vakavuuteen nähden aivan liian hitaita. Käynnistysavustukset sen sijaan on huo-
mattu nopeaksi ja tehokkaaksi keinoksi saada uutta tuotantoa lähtemään liikenteeseen.
Käynnistysavustuksissa on myös se hyvä puoli, että ne voidaan helposti kohdentaa juuri
niihin ryhmiin, joita erityisesti koetaan, että sillä hetkellä halutaan tukea, kuten esimerkik-
si tällä hetkellä nuoret. Niin kuin me ARAn viimeisimmästä raportista luimme, nuorten
asunnottomuus on huolestuttavassa kasvussa, vaikka muu asunnottomuus vähenee. Joten
kannustaisin hallitusta miettimään, olisiko paikallaan tehdä aivan uusi paketti käynnistys-
avustuksista, koska se on se nopein ja tehokkain tapa saada uutta tuotantoa liikkeelle.

20.27 Petri Honkonen kesk: Arvoisa rouva puhemies! Tosiaan valtion tuetun asunto-
tuotannon tavoitteenahan on todellakin kohtuuhintaisemman asumisen tarjoaminen suo-
5



Pöytäkirjan asiakohta PTK 18/2018 vp
malaisille, ja tämän pitkän korkotukimallin tavoitteena on tuottaa kohtuuhintaisia vuokra-
ja asumisoikeusasuntoja erityisesti pienituloisille ja myöskin keskituloisille ihmisille. Me
tarvitsemme lisää kohtuuhintaisia asuntoja, se on tämänkin keskustelun aikana tullut jo sel-
väksi. Ja niitä kohtuuhintaisia asuntoja tarvitaan kaikkialla Suomessa, vaikkakin huutavin
pula niistä lienee täällä pääkaupunkiseudulla ja muissa kasvavissa keskuksissa, joissa asu-
misen hinta pakkaa nousemaan kovaa vauhtia tänä päivänä. Tämä asumisen kalleushan voi
olla myöskin ihmisen työllistymisen esteenä, ja se voi johtaa myös kaupunginosien ja ih-
misten väliseen eriarvoistumiseen. Suomella ei tähän ole varaa.

Tämä hallituksen esitys pitkän korkotukimallin kehittämisestä edistääkin korkotukijär-
jestelmän houkuttelevuutta. Uskon, että se täten tulee myös lisäämään kohtuuhintaisten
vuokra- ja asumisoikeusasuntojen tuotantoa. Tämä uudistus edistäisi hankintakorkotuki-
lainojen hyväksymistä nimenomaan kasvukeskuksiin. Näitä vaatimuksia onkin tarkoitus
lieventää siten, että lainoja myönnettäisiin samoin ehdoin julkisille ja yksityisille toimijoil-
le. Kaiken kaikkiaan tämä esitys tämän korkotukimallin uudistamiseksi sisältää lukuisia
toimijoita helpottavia, lainsäädäntöä yksinkertaistavia ja parantavia ehdotuksia. Ennen
kaikkea tämä uudistus huomioi vahvasti asukkaan edun, ja asumismenojen kurissa pysy-
miseen tähdätään. Tämä hallituksen esitys parantaisi korkotukilainojen tukiehtoja monin
keinoin. Hallinnolliset menettelyt byrokratian purkamisen hengessä yksinkertaistuisivat ja
muuttuisivat toimijoiden kannalta helpommiksi.

Kaiken kaikkiaan tämän hallituksen esityksen tavoitteena on lisätä kohtuuhintaisen, kor-
kotuetun asuntotuotannon houkuttelevuutta kaikkien toimijoiden keskuudessa. Yhdyn sii-
hen huoleen, mitä tässä keskustelussa on esitetty, että niin sanottujen yleishyödyllisten toi-
mijoiden osuus kohtuuhintaisesta rakentamisesta on pienentynyt. Tähän todellakin tarvit-
taisiin muutos, ja tämä huoli on yhteinen.

Keskeisiä parannusehdotuksia tässä hallituksen esityksessä on todella korkotukilaino-
jen lyhennysohjelman muuttuminen merkittävästi nykyistä etupainotteisemmaksi. Se to-
dellakin helpottaisi montaa asiaa näiden asuntoyhteisöjen hoidossa. Sillä ensinnäkin pie-
nentyisi korkorasitus ja parannettaisiin sitten sitä, kun loppuvaiheessa lainaosuus on pie-
nempi, että siinä kohtaa olisi sitten jo mahdollista paremmin hakea lainoitusta perusparan-
nusten rahoittamiseen. Myöskin joustoja lainanlyhennysten tekemiseen tässä on tarkoitus
lisätä. Takapainotteiset korkotukilainat ovat tähän asti vaikeuttaneet yhteisöjen kokonais-
valtaista ja hyvää taloudenpitoa ja myöskin kiinteistönpitoa sekä ennen kaikkea kohtuuhin-
taisen vuokratason ylläpitoa.

No, sitten tämä kielto varautua tuleviin korjauksiin uusissa korkotukilainoissa: Tämä on
mielestäni hyvä uudistus, koska tämä tekee tästä tukijärjestelmästä läpinäkyvämmän, ja se
on perusteltu ennen kaikkea etupainotteisemman lyhennysohjelman kannalta. Eli jatkossa,
kun tämä perusparannusten rahoitus ei olisi ongelma, kun se lainaosuus ei ole siinä loppu-
matkalla niin suuri, uusissa asunnoissa asukkaiden ei tarvitsisi yhtä aikaa maksaa suuria ly-
hennyksiä ja varautua samaan aikaan peruskorjaukseen. Mielestäni tämä on se olennainen
logiikka tässä kohtaa. Nykyinen ongelma on ollut se, että asukkaat ovat joutuneet maksa-
maan varsin suuria summia mahdollisia tulevia korjauksia varten, ja mielestäni tämä kohta
tässä uudistuksessa on kyllä asukkaiden etu. Toisinaan nämä korjaukset ovat jääneet teke-
mättä ja valvonta on ollut puutteellista ja epäselvää. Mielestäni tämä on hyvä uudistus täs-
sä kokonaisuudessa.

No, sitten korkotukilainojen lainoitusosuuksiin: Lainoitusosuuksia nostetaan jopa 15
prosentilla. Tämä enimmäislainoitusosuus nousisi enintään 95 prosenttiin kaikissa vuokra-
6



Pöytäkirjan asiakohta PTK 18/2018 vp
asuntojen korkotukilainoissa, ja sitten näiden aso-asuntoyhteisöjen perusparannuslainojen
osaltakin tämä korotus olisi samanmoinen, jopa 15 prosenttia. Kaiken kaikkiaan tässä uu-
distuksessa mielestäni huomioidaan hyvin se olennaisin tavoite eli tämän korkotukijärjes-
telmän ja tämän kohtuuhintaisen asuntotuotantojärjestelmän tekeminen houkuttelevam-
maksi kaikille toimijoille.

Näiden kasvukeskuksien ohella on myös muita näkökohtia, joita haluan tuoda tässä esil-
le. Väestöä menettävillä alueilla on monenlaisia asuntopoliittisia haasteita ja ongelmia.
Elinkeinorakenne muuttuu, ja muuttoliike, ikärakenne aiheuttaa sen, että väestö vähenee
tälläkin hetkellä aika nopeasti tietyissä kunnissa. Näissä väestöä menettävissä kunnissa
asuntojen tarjonta ylittää niiden kysynnän ja asuntoja jää varsin paljon tyhjilleen. Se on täl-
lä hetkellä aika laaja ongelma. Erityisen paljon vanhaa vuokra-asuntokantaa on monissa
kunnissa, ja tämä vuokra-asuntokanta on usein kuntaomisteista. Nämä tyhjät asunnot ai-
heuttavat ongelmia ennen kaikkea näille kunnille ja myöskin sitten asukkaille. Haluan nos-
taa tässä varsinkin nämä seutukeskukset, seutukaupungit esille, joidenka kehittämiseen
tämä asuntopoliittinen haaste aiheuttaa isoja ongelmia.

Mielestäni olisi erittäin tärkeää, että tähän korkotukilainakantaan ja siihen liittyviin ris-
keihin, joita näillä alueilla on, reagoitaisiin nykyistä enempi ja pyrittäisiin sellaiseen yhtei-
seen vastuunkantoon koko tämän järjestelmän piirissä. Kilpailukykyisen ja houkuttelevan
asuntotuotannon mahdollistaminen myöskin kasvukeskusten ulkopuolella on todella tär-
keää. Sillä on merkittäviä aluepoliittisia vaikutuksia.

Esimerkiksi tuolla omalla alueellani Keski-Suomessa on paikkakuntia, kuten Äänekos-
ki, Jämsä, myöskin oma kotikuntani Saarijärvi, joissa meillä on aika merkittäviä määriä ai-
kanaan ARA-tuella tai aravajärjestelmän puitteissa rakennettuja kaupungin omistamia
vuokra-asuntoja, joidenka kunnossapito on laiminlyöty tai jäänyt jälkeen. Tämä asunto-
kanta ei houkuttele huonokuntoisuudestaan johtuen uusia asukkaita. Nyt näillä kunnilla on
kuitenkin vahva halu kehittää omaa elinkeinotoimintaansa ja saada uusia yrityksiä ja
myöskin saada sitten niihin meidän kasvaviin teollisuusyrityksiin uusia työntekijöitä, mut-
ta tämä asuntokanta aiheuttaa sen, että paikalliset asuntomarkkinat eivät toimi. Kun sinne
tulee myyntiin paljon näitä huonokuntoisia vuokra-asuntoja, asuntojen hinnat väkisinkin
laskevat entisestään. Tämän johdosta grynderit eivät kiinnostu uuden vuokra-asuntokan-
nan tuottamisesta näillä alueilla. Tämä aiheuttaa sellaisen ikävän tilanteen, että sitten sitä
työikäistä väestöä on vaikea saada sinne, vaikka meidänkin alueen teollisuusyritykset sitä
kipeästi tällä hetkellä tarvitsisivat.

Eli huomaamme, että asuntopolitiikassa meillä on maan eri osissa kovin erilaisia haas-
teita, mutta kaikkiin näihin kuitenkin tulisi pyrkiä tasapainoisesti vastaamaan. Uskon, että
tämä hallituksen esitys on yksi askel kohti parempaa asuntopolitiikkaa Suomessa.

20.36 Eeva-Maria Maijala kesk: Arvoisa puhemies! Meillä ympäristövaliokunnassa
käydään hyvin paljon keskustelua asumis- ja rakentamisasioista. Käsittelyssä ovat halli-
tuksen esitykset mutta myöskin meidän omia asioitamme, joina on otettu muun muassa
tämä asumisterveys. Mutta kuitenkin minä odotan, että yhä enempi saisimme, jopa omina
asioina tai muuten, esille puurakentamiseen liittyviä asioita. Niitä on aivan liian vähän. Sii-
nä on pelkkää puhetta muttei tekoja tällä hetkellä.

Tämän esityksen tarkoituksena on hallituksen ohjelman mukaisesti lisätä asuntoraken-
tamista. Tavoitteena on kannustaa rakennuttajia tuottamaan kohtuuhintaisia vuokra- ja
asumisoikeusasuntoja. Se on tosiaankin tavoitteemme.
7



Pöytäkirjan asiakohta PTK 18/2018 vp
Sitten erillisenä, silti tähän asiaan liittyen, otan esille sen, että Suomessa on, kuten edus-
taja Honkonenkin äsken otti esille, koko ajan yhä enemmän ja enemmän tyhjilleen jääviä
asuntoja. Kannustammeko me ihmisiä tällä hetkellä luopumaan liian helposti muualla ole-
vista asunnoistansa? Tulisiko meidän rohkeasti ottaa myös tämä asia esille, kun nyt näyt-
tää, ettei tästä saisi edes puhua? Kenenkään etu ei ole, että kasvukeskusten vuokrat nouse-
vat huippuun, asumistukien määrä vain lisääntyy ja muun alueen hyvät rakennukset jäävät
vapaa-ajanasunnoiksi, kun moni silti haluaisi siellä asua ja tehdä töitä muuallakin kuin kas-
vukeskuksissa.

20.38 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Asuminen ja rakentaminen nostettiin 2015 hallitusohjelmaneuvotteluissa yh-
deksi kärkiteemaksi. Edustaja Mölsä, joka hetki sitten täällä tästä asiasta puheenvuoron
käytti, oli kanssani tekemässä tätä asumisen ja rakentamisen osuutta hallitusohjelmaan.
Yksi tavoite ennen muuta oli se, että halusimme etsiä sellaisia keinoja, joilla pystymme
vauhdittamaan talouskasvua, mutta toisaalta myös etsimään keinoja vastataksemme asu-
misen erilaisiin haasteisiin Suomessa.

Tässä keskustelussa on tullut esille hyvällä tavalla, tai toisaalta surullisella tavalla, se,
miten erilaisia haasteita meidän asumisessa ja rakentamisessa tällä hetkellä on. Meillä on
alueita, joilla ei löydy itse asiassa rahaa peruskorjata vaikkapa vanhoja kerrostaloasuntoja.
Kerrostaloyhtiöt eivät saa lainaa näihin remontteihin, ja toisaalta tilanne on monesti sellai-
nen, että kertaalleen maksettu asunto tulee käytännössä niin suuren peruskorjauksen pii-
riin, että asunto joudutaan maksamaan tietyllä tavalla toiseen kertaan, ja se on tietysti vai-
kea ja monelle käsittämätön tilanne.

Mutta sitten se toinen pää on nämä alueet, jotka kaupungistumisen edessä kärsivät asun-
topulasta. Kyllä keskeisin syy siihen, että asumisen hinta nousee, on se, että ei ole riittä-
västi asuntotarjontaa. Kun asuntotarjontaa on liian vähän, niin se näkyy automaattisesti
asumisen hinnassa. Se näkyy vuokrissa, se näkyy asuntojen myyntihinnoissa, ja sen takia
yhtenä keskeisenä ratkaisuna lähdettiin hakemaan sitä, että me tarvitsemme erilaista asun-
totuotantoa myös kasvukeskuksiin. Sen takia otettiin uudelleen käyttöön asuntoministeri
Jan Vapaavuoren aikanaan käyttöön ottama ja hyvin toimiva 10 vuoden korkotuki. Se on
toiminut hyvin. Se avasi meille merkittävästi uutta rakentamista ja toi rakentamista myös
kasvukäytäville.

Toinen oli se, että halusimme etsiä keinoja tonttipulan helpottamiseen. Rakentamisen
erilaisia vaatimuksia on kohtuullistettu, esimerkiksi esteettömyysvaatimuksia, että jokai-
sen asunnon ei enää tarvitse olla välttämättä esteetön. Myös minimikokosääntelyä asun-
noissa on kevennetty ja etsitty ratkaisuja siihen, että voitaisiin tehdä moderneja pienempiä-
kin asuntoja. Ja kyllä itse kannustan kaupunkeja pohtimaan myös niitä keinoja, joita heillä
on. Esimerkiksi keskikokosääntely, joka osassa kaupunkeja on käytössä, on sellainen, joka
nostaa asumisen hintaa, vaikka sillä sinänsä ihan kaunis tavoite on olemassakin.

Väestönsuojakysymys on ollut yksi, josta on keskustelua käyty pidempään. Mutta sitten
toinen, mikä on kaupunkien itse päätettävissä, on autopaikka- ja parkkipaikkavaatimukset.
Kyllä tänä päivänä alkaa olla tilanne se, että meillä on paljon sellaisiakin alueita, missä voi-
daan hyvällä omallatunnolla luopua myös yksityisautoilun parkkipaikoista, ja kun se teh-
dään uutta rakennettaessa, niin asunnon ostajat sen myös tietävät ja tuntevat.

Asuntorakentaminen onkin hyvällä tavalla toiminut veturina, se laittoi liikkeelle mei-
dän talouskasvua. Viime vuonna rakentaminen työllisti noin 185 000 rakentamisen am-
8



Pöytäkirjan asiakohta PTK 18/2018 vp
mattilaista, ja tänä vuonna on arvioitu, että kasvua on edelleen noin 2 000 työpaikkaa tai
työvuotta. Rakennusalan työllisyyskehitys onkin ollut keskeinen vetäjä maamme työlli-
syyden paranemisessa. Tämä oli yksi tavoite tämän edullisemman asumisen mahdollista-
misen rinnalla.

Viime vuonna ARA-asuntoja lähti liikkeelle pitkään aikaan ennätysmäärä, 8 560 ARA-
asuntoa, joista tällä 40:n korkotuella vajaa 3 000, erityisryhmien 40 vuoden tuella 2 610 ja
10 vuoden tuella 400 asuntoa. Tässä kasvua edelliseen vuoteen oli noin 8 prosenttia, mikä
tarkoittaa 660:tä asuntoa kaiken kaikkiaan. Näistä valtaosa, noin 85 prosenttia, lähti liik-
keelle kasvukeskuksiin, ja toisaalta sitten toisena tavoitteena on se, että olemme halunneet
panostaa maankäytön, asumisen ja liikenteen sopimuksin myös kasvukäytäville — näistä
noin 50 prosenttia tuli niin sanottuihin MAL-kuntiin. Kaiken kaikkiaan asuntotuotanto on
ollut myös hyvää, noin 35 000 kaiken kaikkiaan, ja tästä ARA-tuotannon osuus on siis ol-
lut noin 20 prosenttia.

Kun teimme tuon 10 vuoden korkotuen aiemmin, niin silloin päätettiin, että myös taval-
laan tämän 40 vuoden houkuttelevuus päivitetään ja katsotaan läpi. Tässä esityksessä on
nyt useita ehdotuksia, joiden tavoitteena on parantaa uusien korkotukilainojen ehtoja ja li-
sätä kohtuuhintaisia asuntoja.

Tässä edellä on käyty läpi näitä muutoksia, muun muassa korjauksiin varautumisen kiel-
tämistä. Tässä toki on sellainen mielenkiintoinen tilanne, että meillä syntyy tähän samaan
40 vuoden kokonaisuuteen nyt siis sopimuksia, joissa osassa saa varautua korjauksiin ja
osassa ei saa varautua korjauksiin. Tämä on sellainen kokonaisuus, mikä ehkä on syytä
käydä huolella läpi valiokunnan käsittelyssä.

Olen itse tyytyväinen siihen, että ne linjaukset ja tavoitteet on varsin hyvin saavutettu,
joita silloin hallitusohjelmaneuvotteluissa yhdessä sovimme. Tässä asumisen ja rakentami-
sen kokonaisuudessa on edelleen toimenpiteitä, eli tekemistä meidän aikaansaavalla asun-
toministeri Tiilikaisella kyllä riittää vielä viimeiseksikin hallituksen vuodeksi. Mutta pal-
jon on saatu aikaan, ja se onneksi näkyy monen ihmisen asumisenkin kustannuksissa.

20.46 Sari Essayah kd: Arvoisa rouva puhemies! Täytyy tämänkin esityksen kohdalla
harmitella tätä ajankohtaa, että lähetekeskustelussa olemme tähän aikaan illasta ja toisaalta
sitten myöskään ministeri ei paikalle pääse asiaa esittelemään. Toki tämä tukijärjestelmän
muutos sinällänsä on tärkeä mutta pieni, kun otetaan huomioon tämänhetkiset asuntopoli-
tiikan ongelmat. Ja niin kuin täällä hallituksen esityksessä todetaan, tällä tietenkin halu-
taan kannustaa rakentajia tuottamaan kohtuuhintaisia vuokra- ja asumisoikeusasuntoja ny-
kyistä enemmän.

Eilen osallistuin Kelan toimeentulotukiseminaariin. Kyllä se oli aika surullista kuunnel-
tavaa, että sen lisäksi, että meillä on asumistukijärjestelmä, tänä päivänä myöskin toimeen-
tulotukijärjestelmän kautta joudutaan tulemaan vastaan juuri näitten kohonneitten asumis-
kustannusten takia. Erityisesti tämä koskee pääkaupunkiseutua, ja vähän hirtehisesti voisi
todeta, että onhan se tietynlaista aluetukea tämäkin, kun maksamme näin valtavasti tämän
alueen asumisesta valtion rahoista tukea.

Tietysti kaiken kaikkiaan asumistukeen ja toimeentulotukeen yhteensä liittyy sellaisia
isoja ongelmia, että jos ihmisellä taustalla on esimerkiksi sosiaalisia ongelmia, niin voi ol-
la, että se tilille maksettu asumistuki menee johonkin vallan muuhun käyttötarkoitukseen,
ja sitten joudutaan tilanteeseen, jossa ennaltaehkäistään asunnottomuutta ja toimeentulotu-
en harkintapuolelta maksetaan niitä varsinaisia asumiskuluja. Kyllä jollakin tavalla tässä
9



Pöytäkirjan asiakohta PTK 18/2018 vp
meidän toimeentulotukijärjestelmän ja sosiaalityön yhdistelmässä pitäisi ehkä vielä uudel-
laan pohtia sitä, onko se sittenkään parasta, että me maksamme Kelan kautta automaatti-
sesti hakemuksen perusteella henkilön tilille sitä tukea näkemättä, kohtaamatta ihmisiä. Ne
ongelmat harvoin paranevat sillä, että niitä ongelmia ruokitaan vielä rahan kautta.

Mutta, arvoisa rouva puhemies, tähän varsinaiseen hallitukseen esitykseen:
Katsoin noita lausuntoja, joissa vastustettiin aika laajasti niitä esityksen kohtia, jotka

koskivat korkotukilainansaajilta vaadittavia 5 prosentin omarahoitusosuuksia ja toisaalta
tuleviin korjauksiin varautumisen kieltoa uusien korkotukilainojen osalta, koska niitten ar-
vioitiin vähentävän merkittävästi korkotukijärjestelmän houkuttelevuutta ja kohtuuhintais-
ten vuokra- ja asumisoikeusasuntojen tuotantoa. Sen sijaan kaikki lausunnonantajat kan-
nattivat ehdotuksia, jotka koskivat korkotukilainojen etupainotteisempaa lainanlyhenny-
sohjelmaa ja myöskin vuokra-asuntojen korkotukilainojen enimmäislainoitusosuuksien
nostamista ja harkintakorkotukilainojen myöntämisedellytysten lieventämistä sekä korko-
tukilainojen tukiehtojen parantamista.

Lausunnonantajissa mielipiteet jakautuivat selvästi siinä, kun kyse oli näistä ehdotuksis-
ta, jotka koskivat uutta, indeksisidonnaista korkotukilainaa, korkotuki- tai aravalainoitet-
tujen asuntojen luovutussäännösten muuttamista ja myöskin maksetun korkotuen takaisin-
perintää yleishyödyllisyysstatuksen peruuttamistilanteessa sekä myöskin ehdotettujen sää-
dösmuutosten voimaantuloaikataulua, joten läpi katsottuna vaikuttaa siltä, että valiokun-
nassa kuitenkin riittää vielä pohdittavaa näitten muutamien yksityiskohtien kohdalta, mi-
hin suuntaan tarvitaan mahdollisesti vielä korjauksia tähän hallituksen esitykseen.

Mutta niin kuin aluksi totesin, kaiken kaikkiaan tämä on tietysti ihan kannatettava esitys
kokonaisuutena, mutta tämä ei näitä valtavan isoja asumispolitiikkaan liittyviä ongelmia
tällä hetkellä ratkaise. Ja tässä yhteydessä ei voi olla mainitsematta, että kristillisdemokraa-
tit ovat olleet tekemässä nyt tätä kannustavan perusturvan järjestelmää, joka perustuu osil-
taan tuohon universal creditiin, mikä Isossa-Britanniassa on käytössä. Siellähän yksi osa
tätä yhdistelmätukea ovat myöskin asumiseen liittyvät tuet, ja siellä on lähtökohtaisesti se
tilanne, että asumiseen liittyvä tukiosuus maksetaan vuokranantajan tilille. Ilmeisesti sit-
ten, kun on katsottu mahdollisia sosiaalisia ongelmia tai mahdollisia väärinkäytöstilantei-
ta, niitä on myöskin sillä haluttu estää.

20.51 Petri Honkonen kesk: Arvoisa rouva puhemies! Tässä edustaja Modig — hän kyl-
lä ehti jo lähteä — aiemmin viittasi näihin vuokratalojen tuleviin korjauksiin varautumi-
seen, nyt kun se mahdollisuus tähän varautumiseen poistuu. Ihmettelen kyllä tätä kritiikkiä
siinäkin mielessä, että eihän muilla asujilla, esimerkiksi asunto-osakkeen omistajilla, ole
velvollisuutta maksaa tai he eivät käytännössä maksa varautumismaksua tuleviin korjauk-
siin, vaan käytännössä maksetaan niistä juoksevista korjauksista, niistä vuosittain tehtävis-
tä korjauksista ja juoksevista kuluista sitä yhtiövastiketta ja sitten näitä erilaisia hoito-
vastikkeita liittyen taloyhtiön lainalla toteuttamiin korjauksiin. En oikein ymmärrä, minkä
takia nyt sitten nimenomaan vuokralaisten pitäisi maksaa näitä varautumismaksuja.

Edustaja Arhinmäki tässä aikaisemmin viittasi tähän, että asukkailla pitäisi olla — ym-
märsinkö oikein? — näissä taloyhtiöiden hallituksissa edustus. Ihmettelen kyllä tätä, että
kuinka se voisi olla mahdollista. Tällä hetkellähän se on asunto-osakeyhtiölain vastaista. Ei
se suinkaan näin voi mennä. Ymmärrän kyllä tämän tarpeen huomioida vuokralaisten ase-
ma paremmin, mutta käsittääkseni se ei ole kyllä mahdollista. [Paavo Arhinmäki: Puhe oli
asumisoikeusasunnoista, ei vuokra-asunnoista!]
10



Pöytäkirjan asiakohta PTK 18/2018 vp
20.52 Antti Kurvinen kesk: Arvoisa rouva puhemies! Tämä käsittelyssä oleva niin sano-
tun pitkän korkotukilainan muutos on sellainen esitys, jolla pyritään parantamaan tätä jär-
jestelmää ja tekemään siitä houkuttelevampi, että juuri tällaista kohtuuhintaista vuokra-
asumista myös rakennettaisiin entistä enemmän. Ja asukkaan näkökulma on tässä esityk-
sessä käsittääkseni ollut se, mikä edellä on pyritty menemään.

Arvoisa puhemies! Niin kuin täällä on jo aikaisemmissa puheenvuoroissa hyvin tullut
esille, meillä on Suomessa syntynyt tässä muutaman vuosikymmenen aikana sellainen vää-
ristymä, että kun tuetaan ihmisen mahdollisuutta asua laadukkaasti ja inhimillisesti ja saa-
da se oma koti, niin ratkaisumalli on ollut viime vuosina se, että on entistä enemmän lisätty
taloudellisia panostuksia asumistukiin ja erilaisiin Kelan maksamiin asuntososiaalisiin
etuuksiin ja sen sijaan kohtuuhintaisen asuntotuotannon tukeminen on vähentynyt. Luvut
kertovat aika korutonta kieltä. Ne luvut, mitä minulla on, ovat ne, että 400 miljoonaa jopa
olisivat tällä vaalikaudella kasvaneet asumistukimenot ja ne ovat tällä hetkellä jo 2 miljar-
dia eli 2 000 miljoonaa euroa.

Juha Sipilän hallitus on pyrkinyt tätä asiaa kääntämään parempaan suuntaan. Siitä kuu-
luu erityiskiitos minusta asuntoministeri Kimmo Tiilikaiselle ja hänen esikunnalleen.
Muun muassa opiskelija-asuntotuotantoa on lisätty, ja sen lisääminen olisi varmasti perus-
teltua jatkossakin, sillä kun opiskelijat muuttavat sinne opiskelija-asuntosäätiön tai muun
opiskelijatoimijan asuntoihin, niin silloin vapautuu markkinoilta niitä asuntoja sitten esi-
merkiksi työssäkäyville ihmisille ja painetta puretaan ja hintoja saadaan alemmaksi.

Arvoisa puhemies! Meidän pitäisi löytää sellainen tapa, millä me voisimme nimen-
omaan tukea sitä kohtuuhintaisen asumisen rakentamista ja vähentää niitä asumistukime-
noja. Väitän, että tämä asumistuen kasvu uhkaa jo meidän julkisen talouden kestävyyttä-
kin.

20.54 Paavo Arhinmäki vas: Arvoisa rouva puhemies! Kun ministeri ei ole paikalla, niin
käytän tämmöisen kokoavan puheenvuoron, jossa kommentoin joitain tässä käytettyjä pu-
heenvuoroja. [Antti Kurvinen: Varjoministeri!] Helsingin kaupunginhallituksen varapu-
heenjohtajana joudun käyttämään tämän puheenvuoron.

Ensinnäkin täällä puhuttiin siitä, miten yksin markkinat hoitaisivat ja että pelkästään sen
tuloksena, että asuntorakentamista lisätään, meidän asumisen hinta putoaisi tai ei ainakaan
kasvaisi niin nopeasti. Valitettavasti se on nähty pääkaupungissa Helsingissä, että tämä ta-
lousteoreettinen malli ei yksin toimi. Ei ole vain niin, että pelkästään rakentamalla lisää
vuokrat alenevat, omistusasumisen hinta laskee, vaan oleellista on se myös, mitä rakenne-
taan, rakennetaanko kohtuuhintaisia omakustannusvuokra-asuntoja.

Tällä lakiesityksellä, niin kuin tässä on todettu myös opposition suusta, on kannatettavia
esityksiä, joilla pyritään jonkun verran tätä lisäämään, mutta niin kuin sanottu, tämä laki-
esitys ei yksin ratkaise tätä ongelmaa. Meidän pitää rakentaa enemmän kohtuuhintaisia
asuntoja. Se on ihan selvää, että jos omakustannusvuokralla asut, niin silloin sinä maksat
siinä pääomakustannukset ja hoitokustannukset, mutta siinä välissä ei ole vaikkapa ruotsa-
laista pääomasijoittajaa tai UK:ssa toimivaa asuntosijoittajaa ottamassa niitä voittoja. Ja
kuten aikaisemmin täällä toin jo ilmi, nämä voitot otetaan usein vielä meidän verorahoista
eli asumistukimenoista. Asumistuella ei siis tueta niinkään asukkaita vaan näitä omistajia,
jotka pystyvät nostamaan kohtuuttomasti vuokria. [Antti Kurvinen: Järkipuhetta!]

Täällä edustaja Heinonen puhui siitä, miten 10 vuoden korkotukiasunnot ovat olleet
hyvä ratkaisu. Se on hetkellisesti hyvä ratkaisu, hetkellisesti saadaan asuntoja liikkeelle,
11



Pöytäkirjan asiakohta PTK 18/2018 vp
mutta ongelma tulee silloin 10 vuoden päästä, kun tämä vapautuu näistä rajoituksista niin,
että ei ole rajoitettu tähän omakustanteisuuteen vaan voidaan hinata ylöspäin näitä vuok-
ria. Tämä ongelmahan on nimenomaan ollut se, että kun Satolla ja entisellä VVO:lla, ny-
kyisellä Kojamolla, ovat tulleet nämä 40 vuoden korkotuet täyteen, niin on voitu nostaa
kohtuuttomalla tavalla vuokria. Tämä on se, joka näkyy näissä asumistukikustannusten
nousussa.

Toisin kuin edustaja Kurvinen sanoi, ei ole sinänsä lisätty asumistukia. Ei meidän poli-
tiikka ollut asumistukien lisääminen, vaan se ongelma on ollut se, että ne asumistukimenot
ovat tavallaan väkisin nousseet sitä kautta, kun vuokrat ovat nousseet ja asumistuen on pi-
tänyt siihen reagoida. Sen vuoksi onkin koko yhteiskunnan etu, että me pystymme entistä
enemmän rakentamaan omakustannevuokra-asuntoja. Sen vuoksi tämä on yhteinen etu,
ihan mistä päin tahansa Suomea tullaan.

Tässä on vähän puhuttu siitä, onko ongelman syy se, että ihmiset muuttavat vaikkapa
pääkaupunkiseudulle ja isompiin kaupunkeihin. No, tietysti jos katsoo suurta kuvaa, niin ei
ole helsinkiläisten etu, että meillä on kohtuuttoman korkeat vuokrat ja asuntojen hinnat,
että meillä on päiväkodit täynnä, meillä on koulut täynnä, eikä se ole niiden alueiden etu,
joissa työikäinen väestö muuttaa kasvukeskuksiin. Se ei ole kenkään etu. Sen vuoksi me
tarvitsemme aluepolitiikkaa, aluepolitiikka on sekä suurten kaupunkien etu että pienten
paikkakuntien etu.

Mutta samaan aikaan pitää myös ymmärtää se, että me voimme vain tiettyyn pisteeseen
asti aluepolitiikalla puuttua tähän ongelmaan. Samaan aikaan on niin, että kaupungistumi-
nen on globaali ilmiö. Itse asiassa Helsinki kasvaa hitaammin kuin vaikkapa Tukholma tai
Oslo, vaikka Helsinki rakentaa hirvittävää vauhtia, ja se liittyy taas yhteiskunnalliseen
muutokseen, siihen, mitä kaupungit tarjoavat, tavallaan niin kuin yksilöllisyyttä ja yhtei-
söllisyyttä samaan aikaan, anonymiteettia yhtä aikaa, kun voi elää kuitenkin osana isoa
joukkoa. Tämä on enemmän semmoinen iso kulttuurinen kysymys.

Tätä vastaan on turha kamppailla, ei kannata kamppailla. Meidän pitää nähdä niin, että
jos haluaa asua omalla kotiseudullaan, niin pitää olla mahdollisuus ja oikeus siihen. Ke-
nenkään ei pidä pakolla muuttaa. Mutta ei pidä myöskään ajatella niin, että pyrittäisiin es-
tämään ihmisiä, jotka haluavat omatoimisesti tehdä tämän valinnan.

Ja tämä itse asiassa koskee myös helsinkiläisiä. Jopa minun lähipiirissäni on paljon ih-
misiä, jotka ovat joutuneet muuttamaan pois siitä kaupungista, jossa ovat syntyneet, jossa
ovat kasvaneet ja jossa edelleen tekevät töitä, sen vuoksi, että asumisen hinta on niin kor-
kea, ettei ole varaa enää asua omassa kotikaupungissa. Eli tämä myös vaikuttaa samalla
lailla helsinkiläisiin, tavallaan — se, kun joudutaan muuttamaan pois Helsingistä.

Arvoisa rouva puhemies! Täällä edustaja Heinonen sanoi, että tämä keskikokosääntely
on ollut ongelma. Olen siitä samaa mieltä. Itse asiassa silloin, kun Helsinki otti tämän kes-
kikokosääntelyn, ajatus oli se, että lapsiperheille tarjottaisiin enemmän asuntoja. Se johti
vain epätarkoituksenmukaiseen asuntojen rakentamiseen. Varsinkin kun Helsingissä kai
noin 40 prosenttia kotitalouksista on yhden ihmisen kotitalouksia, tällaiset 75 neliön kes-
kineliövaateet johtivat aivan väärään suuntaan. Tämän veivät kokoomus ja vihreät Helsin-
gissä läpi, mutta onneksi on tultu järkiin ja tästä on luovuttu, eli tavallaan se kritiikki, jota
tässä nyt näille esitettiin, on kritiikkiä sellaista järjestelmää kohtaan, josta on jo luovuttu.

Viimeisenä edustaja Honkoselle: Kun puhuin siitä, että pitäisi olla enemmistö asukkais-
ta hallituksessa, en puhunut näistä vuokra-asunnoista vaan asumisoikeusasunnoista, joissa
on ihmisten omaisuus kiinni. Tässä on kysymys tavallaan siitä, että isännöitsijän pitää olla
12



Pöytäkirjan asiakohta PTK 18/2018 vp
irti siitä konsernista, joka tavallaan pyörittää sitä, jolloin hän on selkeästi taloyhtiön puo-
lella eikä tavallaan ole sitä intressiristiriitaa, jos hän samaan aikaan toimii tälle konsernille.
Sitä kautta, että asukkaat ovat hallituksessa enemmistönä päättämässä, he pystyvät toisella
tavalla keskittymään siitä omasta yhtiöstään huolehtimiseen kuin silloin, jos se on suuren
konsernin yksi osa, jossa ne ovat enemmän niin kuin laskennallisia lukuja, jotka menevät
läpi konsernissa, kuin ihmisten koteja, asuntoja, joissa on omaa omaisuutta kiinni. Tämä
ajatus tässä on taustalla. Sen vuoksi tätä olisi hyvä korjata, mutta on ihan selvää, että eri
asia ovat sitten nämä vuokra-asuntoyhtiöt, joissa on ihan toisentyyppinen tämä hallinto.

21.02 Antti Kurvinen kesk: Arvoisa rouva puhemies! Täytyy sanoa, että vähän siltä kuu-
lostaa, kun kuuntelin edustaja Arhinmäen aivan oivallista ja oppinutta puheenvuoroa äs-
ken, että tässähän vähän tuntuu siltä, että keskustan ja vasemmistoliiton kannat ainakin
näissä asuntopoliittisissa kysymyksissä ja asumisessa ovat hyvinkin samanlaisia ja saman-
tyyppisiä ja on helppo yhtyä moniin edustaja Arhinmäen ajatuksiin. Ei se ole oikein, että
meidän asumistukemme käytännössä valuvat sijoittajien taskuihin. Se ei ole se tarkoitus,
mikä niillä veronmaksajien rahoilla on, tukea heikommassa asemassa olevan ja pienituloi-
simman väestön asumista. Ei ole oikein.

Arvoisa puhemies! Kun keskustalainen olen, myös asuntopolitiikassa viehättävät monet
tällaiset ikään kuin kolmannen tien ratkaisut tai tällaiset välimuodot vuokra-asumiseen ja
omistusasumiseen. Asumisoikeusyhdistykset ovat hyvin perinteinen tapa järjestää kohtuu-
hintaista asumista, mahdollisuutta päästä kiinni siihen omaan asuntoon vähän pienemmäl-
lä pääomalla. Kyllä niitä asumisoikeusyhdistyksiä kannattaisi elvyttää. Nyt viime aikoina
erityisesti tällaiseen ikäihmisten ja eläkeläisten asumiseen, niin sanottuihin senioritaloi-
hin, senioriasumiseen, on aika paljon perustettu asumisoikeusyhdistyksiä pitkin Suomea.
Myös ARA selvittää ja on selvittänyt sitä, voisivatko osuuskunnat, vanha perinteinen vuo-
sikymmenten takaa oleva malli, järjestää asumista, voisiko asumisosuuskuntia myös jäl-
leen kerran perustaa. Sekin voisi olla ihan mielenkiintoinen versio.

Kyllä keskusta on linjannut siitä, varsinkin Helsingin asuntopolitiikasta ja muustakin
metropolialueen asuntopolitiikasta, että kyllä tällaisia miniasuntoja pitäisi voida rakentaa.
Ne ovat tiettyihin elämäntilanteisiin aivan sopivia, ei tietenkään siinä vaiheessa, kun on
puoliso, lapsia. Silloin ei voi olla mikään 15 neliön asunto tai muu mikroasunto, mutta
opiskelijana ja miksei vaikka siinä vaiheessa, kun ollaan kansanedustajanakin, voisi tällai-
nen miniasunto tulla ihan joskus käyttökelpoisena tarpeeseen.

Arvoisa puhemies! Haluan lopettaa tämän hyvän asuntopoliittisen keskustelun [Puhe-
mies koputtaa] siihen, että kyllä meidän suurin haasteemme on lopettaa asunnottomuus
Suomesta. 2025:een mennessä keskusta tavoittelee asunnottomuuden lopettamista.

21.04 Petri Honkonen kesk: Arvoisa rouva puhemies! Tämä edustaja Arhinmäen pu-
heenvuoro oli todellakin kokoava, ja on vaikeaa olla eri mieltä näistä hänen esittämistään
näkökohdista. Kuitenkin sen verran, mitä tulee tähän asumisoikeusasumiseen: Olen samaa
mieltä, että näissä asumisoikeusyhteisöissä tätä läpinäkyvyyttä on parannettava. Siinä on
parantamisen varaa, ja käsittääkseni tässä asumisoikeusuudistuksessa on tarkoitus esittää,
siinä todennäköisesti tullaan esittämään, asukkaille omaa tilintarkastajaa. Mielestäni tä-
mänkaltainen uudistus olisi tärkeä ja varmasti vastaisi juuri tähän huoleen. Mutta pitää kui-
tenkin muistaa, että tämä asumisoikeusmaksu ei ole sijoitus, se ei ole pääomasijoitus siinä
mielessä kuin asunto-osakkeen ostaminen voi olla, vaan se on maksu, jolla saadaan se oi-
13



Pöytäkirjan asiakohta PTK 18/2018 vp
keus siihen kyseisessä asunnossa asumiseen. Siinä mielessä sen rinnastaminen asunto-
osakkeen omistamiseen ei kaikilta osin ihan toimi.

Keskustelu päättyi.

Asia lähetettiin ympäristövaliokuntaan.
14


	10
	20.07
	20.16
	20.20
	20.21
	20.27
	20.36
	20.38
	20.46
	20.51
	20.52
	20.54
	21.02
	21.04


