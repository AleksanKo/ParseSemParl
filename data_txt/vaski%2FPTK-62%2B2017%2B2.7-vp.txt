















































DEM4658.tmpSave.xml


Pöytäkirjan asiakohta PTK 62/2017 vp

 Tarkistettu
4.0

Pöytäkirjan asiakohta 

PTK 62/2017 vp

Täysistunto

Torstai 1.6.2017 klo 15.59—18.39

2.7. Suullinen kysymys hallituksen talous- ja työllisyystavoitteista (Antti Kaikkonen kesk)
Suullinen kysymys SKT 89/2017 vp

Suullinen kyselytunti

Toinen varapuhemies Arto Satonen: Otamme vielä yhden kysymyksen. Edustaja Kaik-
konen.

Keskustelu

16.57 Antti Kaikkonen kesk: Arvoisa puhemies! Talven ja kevään aikana monet talous-
asiantuntijat ovat kertoneet mielipiteenään, että hallitus ei tule tavoittamaan omia talous- ja
työllisyystavoitteitaan. Nyt kuitenkin, mitä pidemmälle kevät menee, niin yhä enemmän
tulee hyviä talousuutisia sieltä täältä. Tänään kuulemma Suomi on ohittanut talouskasvus-
sa Ruotsin monen vuoden jälkeen, mikä on erittäin hyvä uutinen. Ja talouskasvu tuoreiden
tietojen mukaan alkuvuonna on lähennellyt jo 3:a prosenttia — jossain sentään prosentit
varmuudella nousevat. 

Arvoisa puhemies! Näiden yhä paranevien talouslukujen valossa täytyy kysyä: mikä
hallituksen oma arvio tästä on, onko mahdollista, että hallitus sittenkin voi saavuttaa nämä
keskeiset talous- ja työllisyystavoitteensa?

16.58 Pääministeri Juha Sipilä (vastauspuheenvuoro): Arvoisa puhemies! Tuo alkuvuo-
den talouskehitys on yllättänyt kaikki ennusteet. Se on ylittänyt kaikkien ennustuslaitosten
ennusteet, lähes 3 prosentin tasolta ollaan lähdetty liikkeelle. Myöskin IMD:ltä tuli eilen
hyvin positiivinen raportti: kilpailukyvyssä Suomi on noussut viisi pykälää viime vuoteen
verrattuna, ja erityisesti ilahduttaa se, että olemme koulutuksessa edelleenkin ykkösiä ja
olemme yritysten suorituskyvyssä nousseet kahdeksan pykälää, mikä kertoo siitä, että kil-
pailukykysopimuksen vaikutukset lähtivät heti toimimaan, ja se näkyy myöskin yritysten
mielialoissa. Samoiten julkisen hallinnon tehokkuus on noussut viisi pykälää ylöspäin. 

Eli kaikki mittarit näyttävät nyt oikeaan suuntaan, ja se kyllä antaa pohjaa sille, että me
pystymme myöskin omat tavoitteemme saavuttamaan. Mutta nyt ei kärsi kintaita pudottaa,
vaan täytyy jatkaa sinnikkäästi sitä työtä sillä samalla linjalla, mitenkä tähänkin saakka.
Puolivälistä tarkasteltuna aika hyvältä nyt näyttää myöskin näitten loppujen tavoitteiden
osalta.

Kysymyksen käsittely päättyi.

Kyselytunti päättyi.


