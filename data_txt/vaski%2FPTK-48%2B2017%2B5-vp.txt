















































DEMC86F.tmp.xml


Pöytäkirjan asiakohta PTK 48/2017 vp

 Tarkistettu
4.1

Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

5. Hallituksen esitys eduskunnalle laiksi työntekijöiden lähettämisestä annetun lain 7 §:n ja 
35 §:n 1 momentin 1 kohdan voimaanpanosta

Hallituksen esitys HE 34/2017 vp
Valiokunnan mietintö TyVM 4/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on työelämä- ja tasa-arvovaliokunnan mietintö TyVM
4/2017 vp. Nyt päätetään lakiehdotuksen sisällöstä.

Yleiskeskustelu alkaa: edustaja, valiokunnan puheenjohtaja Filatov.

Keskustelu

17.29 Tarja Filatov sd (esittelypuheenvuoro): Arvoisa puhemies! Tässä lähetettyjä työn-
tekijöitä koskevassa lakiesityksessä on kyse toimeenpanon tarkentamisesta ja hyvin pie-
nestä asiasta mutta sinänsä merkityksellisestä, ja siksi haluan kertoa, mistä on kyse. Eli sil-
loin kun yritys lähettää työntekijän Suomeen, niin sillä yrityksellä on velvollisuus ilmoit-
taa tästä työsuojeluviranomaisille: siitä, paljonko työntekijöitä tulee ja missä he työskente-
levät. Toisaalta sitten yritykseltä, joka tilaa nuo palvelut, velvoitetaan sitä, että se huolehtii
siitä, että on olemassa yhdyshenkilö tähän lähettävään yritykseen. Tällä pyritään siihen,
että me paremmin pystyisimme hallitsemaan sitä, että lähetettyjä työntekijöitä ei käytetä
väärin, että palkkadumppausta tai työolodumppausta ei tapahtuisi ja jotta työsuojeluviran-
omaiset voisivat tehdä tarkastuksensa tehokkaammin kohdentaen niitä sinne, mistä vieste-
jä tai epäselvyyksiä kuuluu. Useinhan käy niin, että kun ongelmia ilmenee, niin lähettävä
yritys ikään kuin vaihtaa työntekijät ja sen jälkeen aloitetaan prosessi alusta. Mutta tämä il-
moitusvelvollisuus tuo sen, että niistä uusistakin työntekijöistä on ilmoitettava, ja jos tässä
tulee laiminlyöntejä, niin siitä tulee tietyt sanktiot. Mielestäni tämä on äärimmäisen hyvä
uudistus. Että kyllä sieltä EU:sta jotakin hyvääkin tulee.

Yleiskeskustelu päättyi.

Eduskunta hyväksyi hallituksen esitykseen HE 34/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


