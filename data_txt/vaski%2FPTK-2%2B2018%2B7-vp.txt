















































DEM3CC8.tmp.xml


Pöytäkirjan asiakohta PTK 2/2018 vp
Pöytäkirjan asiakohta 

PTK 2/2018 vp

Täysistunto

Keskiviikko 7.2.2018 klo 14.05—15.55

7. Hallituksen esitys eduskunnalle laeiksi Euroopan unionin verkko- ja tietoturvadirektii-
vin täytäntöönpanoon liittyvien lakien muuttamisesta

Hallituksen esitys HE 192/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

15.48 Kari Kulmala sin: Arvoisa puhemies! Hallituksen esityksessä ehdotetaan muun
muassa tietyille yhteiskunnan toiminnan kannalta keskeisten palveluiden tarjoajille sekä
eräille digitaalisten palveluiden tarjoajille tietoturvallisuuteen liittyvää riskienhallintaa ja
häiriöiden raportointia koskevia velvoitteita. Mielestäni tämä on erittäin ajankohtainen ja
hyvä esitys, ja voisi ajatella, että miksi tätä ei ole jo aikaisemmin tehty.

Digitalisaation myötä yhä useammat palvelut tulevat riippuvaisiksi viestintäverkkojen
ja tietojärjestelmien tuottavasta toiminnasta. Tietoturvallisuuden tason kasvattaminen on
tärkeää yhteiskunnan kokonaisturvallisuuden kannalta. Digitaalisten toimintatapojen käyt-
töönottoa voi tosin jarruttaa se, ettei niitä kohtaan tunneta luottamusta. Tähän voi tietenkin
heti sanoa, että jos Pentagonin järjestelmiin voi murtautua ja hakkeroida niitä, niin miksei
myös meillä.

Kaikki se, mitä voimme kuitenkin tehdä turvallisuuden hyväksi, tulee tehdä. Tietotur-
vallisuuteen liittyvistä häiriöistä voi aiheutua merkittäviä taloudellisia seurauksia niin yh-
teiskunnalle kuin yksittäisille kansalaisille ja yrityksille. Yksittäisten kansalaisten ja yri-
tysten kannalta erityisen merkityksellisiä ovat häiriöt, joiden seurauksena ulkopuolinen
taho voi päästä käsiksi heidän luottamuksellisiin tietoihinsa. Monet ovat jo sosiaalisen me-
diankin suhteen hyvin varovaisia, ja se on suurta viisautta. Se, minkä sinne laittaa, siellä
myös pysyy.

Hallituksen ehdotuksen tavoitteena on lisätä kansalaisten ja yritysten luottamusta digi-
taalisiin toimintatapoihin ja parantaa yhteiskunnan toiminnan sekä kansalaisten kannalta
keskeisten palveluiden tietoturvallisuutta.

Hallituksen esityksessä ehdotetaan tietoturvallisuuteen liittyvää riskienhallintaa ja häi-
riöiden raportointia koskevia velvoitteita, esimerkiksi velvoitetta ilmoittaa merkittävästä
tietoturvallisuuteen liittyvästä häiriöstä valvovalle viranomaiselle ja yleisölle. Tämän pi-
täisi olla itsestäänselvyys jo nyt, mutta ei vain ole. Onkin hyvä, jos [Puhemies koputtaa] tä-
mäkin seikka saadaan tällä muutoksella kuntoon.
 Tarkistettu
4.0



Pöytäkirjan asiakohta PTK 2/2018 vp
Keskustelu päättyi.

Asia lähetettiin liikenne- ja viestintävaliokuntaan.
2


