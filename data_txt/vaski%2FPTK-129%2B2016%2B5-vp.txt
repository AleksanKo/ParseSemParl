















































DEMB469.tmpSave.xml


Pöytäkirjan asiakohta PTK 129/2016 vp
Pöytäkirjan asiakohta 

PTK 129/2016 vp

Täysistunto

Maanantai 12.12.2016 klo 14.03—21.19

5. Hallituksen esitys eduskunnalle laeiksi perintö- ja lahjaverolain sekä tuloverolain 47 §:n 
muuttamisesta
Hallituksen esitys eduskunnalle perintö- ja lahjaverolain sekä tuloverolain 47 §:n muutta-
misesta annetun hallituksen esityksen (HE 175/2016 vp) täydentämisestä

Hallituksen esitys HE 175/2016 vp
Hallituksen esitys HE 245/2016 vp
Valiokunnan mietintö VaVM 33/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

19.13 Timo Harakka sd: Arvoisa puhemies! Perintö- ja lahjavero on se viimeinen, kol-
mas näistä rosvoista, joka vielä täällä salissa on. Kaksi aikaisempaa eli niin sanottu yrittä-
jävähennys ja metsälahjavähennys ovat jo päässeet livahtamaan käsistämme. 

Esitimme lukuisia pykälämuutoksia tähän lakiesitykseen, joista äänestettiin äskettäin.
Olen pahoillani siitä, että tässä taloudellisessa tilanteessa hallitus katsoo, että työllisyys- ja
kasvuvaikutuksiltaan olematon mutta lähinnä varakkaita suomalaisia suosiva veroalennus
on päätetty ottaa käyttöön. 

Tästä syystä, kun emme ole päässeet vaikuttamaan tämän lakiesityksen järkevämpään
sisältöön, on esitettävä sen hylkäämistä ja lisäksi lausuma, joka sisältyy vastalauseeseem-
me.

19.15 Marisanna Jarva kesk: Arvoisa puhemies! Esitän tämän hallituksen esityksen kä-
sittelyn jatkamista.

19.15 Li Andersson vas: Arvoisa puhemies! Tässä edustaja Harakka hyvin toi esille niitä
ongelmia, jotka tähän esitykseen liittyvät. Tässä on tämän illan aikana myöskin käyty pal-
jon keskustelua hallituksen veropolitiikan epäkohdista ja siitä, kuinka huonosti hallituksen
verokevennykset kohdennetaan. Tästä syystä kannatan edustaja Harakan tekemää esitystä
ja lausumaehdotusta.

19.16 Maria Tolppanen sd: Arvoisa puhemies! Siitä, mitä tässä juuri äsken lausuttiin:
Että tässä taloudellisessa tilanteessa on aivan käsittämätöntä, että me annamme tällaisia
 Tarkistettu
4.0



Pöytäkirjan asiakohta PTK 129/2016 vp
lahjoituksia niille, joilla jo muutenkin paljon on. Se, mitä edustaja Harakka äsken esitti, on
erittäin kannatettava asia, ja seison ihan tiukasti sen takana.

19.16 Heli Järvinen vihr: Arvoisa puhemies! Myös vihreät ovat sosialidemokraattien ja
vasemmiston lausumavastalauseen takana.

19.16 Mikko Kärnä kesk: Arvoisa puhemies! Kannatan edustaja Jarvan esitystä käsitte-
lyn jatkamisesta.

19.17 Hannakaisa Heikkinen kesk: Arvoisa puhemies! Myös minä kannatan edustaja
Jarvan ehdotusta asian käsittelyn jatkamisesta.

19.17 Toimi Kankaanniemi ps: Arvoisa herra puhemies! Sosialidemokraatit poistivat
varallisuusveron Suomen 40 000 rikkaimmalta kymmenen vuotta sitten. Siitä on kertynyt
valtava potti näille, jotka siitä hyödyn saivat. Myös se yhteisöveron alennus koitui rikkail-
le. Tässä nyt suomalaisille pienyrittäjille ja viljelijöille annetaan mahdollisuus perinnön
luovuttamiseen sillä lailla, että perintöverotus ja lahjaverotus ei sitä yritystä tapa. Se on mi-
nusta vastuullista toimintaa. Kateus tässä suhteessa on minusta aika sairas ilmiö.

Herra puhemies! Vielä tässä vaiheessa, kun käsitellään tätä niin sanottua kolmatta ilois-
ta rosvoa, kysyn edustaja Harakalta: Ketkä ovat todellisuudessa ne iloiset rosvot? Eihän
laki sinänsä ole mikään rosvo. Ketä te tarkoitatte? Rosvot ovat aina ihmisiä. Ketkä ovat tei-
dän mielestänne ne kolme iloista rosvoa? (Naurua)

19.18 Leena Meri ps: Arvoisa puhemies! Minua vähän nauratti tämä.
No, tästä tuli mieleeni, kun täällä puhuttiin tosiaankin siitä, minkälaista politiikkaa hal-

litus tekee, ja siitä, että meillä ei olisi tähän varaa. Otan tähän nyt yhden näkökulman: Olen
itse ollut vuosikausia töissä holhoustoimen edunvalvonnassa, jossa on alaikäisten varalli-
suuden valvonnasta kyse. Siellähän on alaikäisiä lapsia, jotka ovat saaneet perinnön.
Usein, ja pääasiassa lähes aina, kyseessä ovat tavalliset ihmiset, joilla on asunto, auto ja jo-
tain pientä omaisuutta. Toinen jää yksin, yksinhuoltajaksi, kun puoliso on kuollut. Aivan
kuten edustaja Kankaanniemi sanoi, kateus on sairas ilmiö. Kyllä se tässä yhteydessä on,
kun puhutaan perinnöstä. Siinä on aina läheinen ihminen menehtynyt lopullisesti. Se suru
on valtava. Jos siihen tulee vielä taloudellisia ongelmia päälle, niin ei siinä ketään naurata.
Olen niin monta kertaa jutellut yksinhuoltajaäidin kanssa, joka miettii: mistä minä saan ra-
hat — lapset nimittäin saavat sen perintöveron maksettavakseen tälläkin hetkellä — mistä
minä saan rahat perintöveroon, millä minä maksan hautajaiskulut, meillä on kaikki omai-
suus tässä kiinni, meillä ei ole kuin pienet henkivakuutukset, mitkä tulevat kaikille. Muis-
tetaan se asia, että tässä kevennetään lähimpien perillisten verotusasteikkoa, ja siinä yhtey-
dessä puhuisin muustakin kuin rahasta. Siinä on ihminen kuollut, kunnioitetaan sitä asetel-
maa. Sitä ei varmaan kukaan kenellekään toivo ja ajattele, että voi, kun minulta tämä lähei-
nen tässä kuolisi, niin saisin pikaisesti edullisen perinnön. Näin ei varmasti ole.

19.19 Timo Harakka sd: Arvoisa puhemies! Tähän edustaja Meren liikuttavaan puheen-
vuoroon täytyy kuitenkin heti todeta, että hallitushan nimenomaan on esittänyt kuoleman-
varavakuutusten verottoman rajan poistamista kokonaan. Eli kyllä tässä lesket ja orvot oli-
vat SDP:n alkuperäisissä pykälämuutoksissa kuitenkin paremmin huomioituina kuin halli-
2



Pöytäkirjan asiakohta PTK 129/2016 vp
tuksen alkuperäisessä esityksessä. Mutta emme nyt palaa siihen esitykseen, joka on jo
menneisyyttä.

Vastauksena edustaja Kankaanniemelle: On olemassa sellainen asia kuin kielikuva.
Tämä kielikuva tarkoittaa sitä, että nämä lakiesitykset ovat vieneet veronmaksajien rahoja
lähes 200 miljoonaa esityksiin, jotka hyödyttävät jo ennestään varakkaita mutta joiden
työllisyys- ja kasvuvaikutukset ovat täysin olemattomat.

Kiinnitän huomiota myös siihen, että tämän perintö- ja lahjaverotuksen alennuksen al-
kuperäinen ajatus oli se, että perheyritysten ja sukutilojen jatkaminen helpottuisi. Näin ei
kuitenkaan tule tämän esityksen kautta tapahtumaan. Ja miksi ei? Se johtuu siitä — ja tä-
hän liittyy se lausumaesityksemme — että perintö- ja lahjaverotuksen 55—57 § sanelevat
ne yrityshuojennusten ehdot, jotka tämän mahdollistavat. Tähän hallitus ei uskaltanut ka-
jota siinä pelossa, että miljoonien arvopaperiomaisuus ei enää siirtyisi yritysvarallisuuden
mukana täysin oikeudettomasti seuraaville polville tai lahjansaajille. Tämä on suuri sääli,
koska meidän tulisi puuttua itse ongelmaan eli siihen, että jos on tapauksia — kuten tapaus
Harvia — joissa yritys ei voi enää jatkaa, niin silloin pitäisi muuttaa näitä pykäliä, jotka
(Puhemies koputtaa) perustuslakivaliokuntaan jäivät nyt jättämättä.

19.22 Leena Meri ps: Arvoisa puhemies! En tiedä, onko tässä edustaja Harakalta jäänyt
huomaamatta, mutta hallitushan on nostanut nimenomaan tätä puolisovähennystä ja ala-
ikäisyysvähennystä, elikkä en tiedä, kuinka paljon olette ollut tekemisissä perintöverotuk-
sen kanssa, mutta kun tulee se laskennallinen osuus, niin siitä vähennetään nyt jatkossa les-
ken osalta 90 000 ja alaikäisen osalta 60 000 elikkä nämä kumpikin nousevat, alaikäisten
osalta 20 000 eurolla se osuus, josta sitä veroa menee. Monilla perheillä ei ole mittavia
säästöhenkivakuutuksia. Silloin tulevat nämä työntekijän ryhmähenkivakuutukset, ja ne
eivät ole monia tuhansia euroja. 

Minä jätän toiseen kertaan tuon mietinnän, että te toteatte, että minun puheenvuoroni oli
liikuttava. Kehotan teitä menemään joskus töihin semmoisiin paikkoihin, missä te olette
hyvin paljon tekemisissä. Minä olin kymmenen vuotta maistraatissa töissä ja olen tavannut
satoja nuoria perheitä, yksinhuoltajia, jotka ovat menettäneet puolisonsa kuoleman vuoksi,
ja minä koen hieman, että tämä on vähän vähättelyä, että liikuttavaa ja liikuttavaa. Men-
kää, tavatkaa tämmöisiä ihmisiä. Nämä ovat heille isoja rahoja ja isoja merkityksiä. (Jukka
Gustafsson: Harakka sanoi sen ihan positiivisesti! Mistä tämä tuli?)

19.23 Teuvo Hakkarainen ps: Arvoisa puhemies! Täällä jatkuvasti opposition edustajat
lietsovat vastakkainasetteluja eri tuloluokkien välille. Oppositiosta ollaan vähän väliä
moittimassa, miten hallitus ottaa köyhiltä ja antaa rikkaille. Kuitenkin esimerkiksi perin-
nön jättäjissä tai lahjan antajissa on paljon tavallisia pienipalkkaisia ihmisiä, jotka elämän-
sä varrella ovat saaneet sukanvarteen jotakin, kuka enemmän, kuka vähemmän.

Salin vasemman laidan mielestä varmasti nekin, jo moneen kertaan verotetut, eurot tu-
lisi perintö- ja lahjaverolla verottaa tappiin, siis kaikki ottaa pois, ja sitten se sama raha lii-
kuteltaisiin toiseen taskuun ja sieltä kolmanteen taskuun ja niin poispäin. Ilmeisesti teidän
mielestänne siitä syntyy talouskasvua. Se on sosialistista talouskasvuajattelua, ja se kan-
nattaa laittaa tuohon pöytäkirjaan, nyt se varmaan menee tuonne. (Naurua)
3



Pöytäkirjan asiakohta PTK 129/2016 vp
19.24 Timo Harakka sd: Edustaja Meren on ihan turha loukkaantua. Tarkoitin vain hy-
vää äskeisellä puheenvuorollani. (Jukka Gustafsson: Kyllä me sen ymmärsimme!) — Kii-
toksia edustaja Gustafssonille.

Kiinnitän huomiota vain pieneen yksityiskohtaan tässä. Kuten sanoin, se pääasia on täs-
sä koko ajan ollut se, että tässä lakiesityksessä hallituksen oli tarkoitus helpottaa alaikäisen
yritysvarallisuuden perijän asemaa mutta se olisi edellyttänyt sen 55 §:n avaamista, jossa
näistä verohuojennuksista määrätään, ja siihen hallitus ei ollut valmis. Tämä on valitetta-
vaa, ja siksi meidän täytyy mahdollisimman nopeasti puuttua yritysvarallisuuden verohuo-
jennuksiin siinä tarkoituksessa, että perheyritysten asema paranee Suomessa.

Kiinnitän huomiota vain yhteen yksityiskohtaan tässä leskien ja alaikäisten perijöiden
asiassa, ja se on se, että täysi-ikäisten lasten asema heikkenee tämän lakiesityksen johdosta
siitä syystä, että tämä kuolemanvaravakuutusten veroton osa koski myös heitä mutta sitä ei
kompensoida täysimääräisesti tässä lesken ja alaikäisten lasten perintöosuuden verotto-
man rajan nostossa.

19.26 Toimi Kankaanniemi ps: Herra puhemies! Olemme ensi vuonna viettämässä re-
formaation 500-vuotisjuhlaa, ja siihen liittyvät katekismus ja käskyt, ja käskyissä on aina
se osa, että mitä se on. Nyt kysyin edustaja Harakalta, mitä se on, kun te puhutte kolmesta
iloisesta rosvosta. Se oli kuulemma kielikuva. Hyvä niin. Mutta se ei riitä kyllä selityksek-
si, että mitä se on. Mielestäni te vihjaatte, että hallituspuolueet ja niiden puheenjohtajat
ovat iloisia rosvoja. (Naurua — Eduskunnasta: Tepä sen sanoitte!) Onko näin? Onko näin,
mitä olen kuullut? Minulle on kerrottu, että näin olisi, että tarkoittaisitte näitä? Onko näin?
Jos on, niin kertokaa, mitä se on. Mitä se tarkoittaa käytännössä? (Jukka Gustafsson: Eihän
tämän jälkeen tarvitse!)

19.27 Peter Östman kd: Arvoisa puhemies! Tässä salissa on helppo yleistää asioita, ja
ymmärrän sen, se on inhimillistä, että näin tapahtuu. Haluaisin vaan pienen korjauksen sa-
noa, kun edustaja Hakkarainen omassa puheenvuorossaan viittasi oppositioon kokonaisuu-
tena tässä asiassa. Haluan kuitenkin ilmoittaa, että kristillisdemokraattinen eduskuntaryh-
mä jo ennen eduskuntavaaleja kirjasi hyvin selkeästi meidän tavoiteohjelmaamme, että pe-
rintöverotusta on kehitettävä ennakkoperintöihin ja sukupolvenvaihdoksiin kannustavak-
si. Olen itsekin saanut osallistua tämän asian käsittelyyn sekä verojaostossa että valtiova-
rainvaliokunnassa. Edustaja Hakkarainen voi vaikka tarkistaa pöytäkirjoista, miten olem-
me toimineet. Olemme pysyneet linjassamme. Eli silloin, kun hallitukselta tulee hyviä
esityksiä, jotka ovat meidän linjamme mukaisia, niin me kannatamme, ja tämä on yksi sel-
lainen asia. Ainahan se on näin, että kun säädetään uusia lakeja, muutetaan lakeja, niin voi
tulla joitakin pieniä asioita korjattavaksi, mutta pitää katsoa se kokonaisuus, mitä tämä asia
ajaa, ja se kannustaa nimenomaan sukupolvenvaihdoksiin, ja sen takia olemme vahvasti tä-
män kannalla. 

19.28 Teuvo Hakkarainen ps: Arvoisa puhemies! En huomannut KD:tä tuossa edellises-
sä puheessani, mutta jos nyt kolme rosvoa oli viime kaudella, niin sieltähän löytyvät muun
muassa demarit, vihreät, vasemmistoliitto — ainakin tästä löytyy jo kolme semmoista
tyyppiä.

Tästä keskusteltiin ensimmäisen kerran kaksi kuukautta sitten. Täällä käytettiin silloin
monia hyviä puheenvuoroja, kaikki ne hyvät olivat hallituspuolueiden edustajien. Esimer-
4



Pöytäkirjan asiakohta PTK 129/2016 vp
kiksi edustaja Heinonen kertoi, että meillä on noin 300 000 yritystä ja niistä 78 000:een on
tulossa lähivuosina sukupolvenvaihdos. Peräti 20 000 näistä yrityksistä on ilmoittanut, että
he tulevat lopettamaan yritystoiminnan tässä tilanteessa. Elikkä mitenkä saadaan kannus-
tettua sukupolvenvaihdoksia, verottamalla vai helpottamalla? Luulisin näin, että tämä van-
ha sukupolvi vaihtuu sieltä veronkevennyksellä. 

Ruotsissa luovuttiin perintöverosta jo yli 10 vuotta sitten ja Norjassa pari vuotta sitten.
Meidän tulee liikkua samaan suuntaan.

19.30 Leena Meri ps: Arvoisa puhemies! Edustaja Harakalle totean vain, että tietysti eri-
lainen kohtelu alaikäisten osalta johtuu siitä, että alaikäiset ovat elatuksen varassa, ja se on
vähän toisentyyppinen tilanne. Täysi-ikäinen henkilö ei ole enää oikeutettu elatukseen,
eikä hän siten ole ihan samassa asemassa, eikä hän yleensä pystykään itseään elättämään.
Siitä tämä erilainen kohtelu tietysti tulee.

Yksi asia, mikä tietysti on uutuutena, mikä on hyvä huomata — uusi 52 § — on tämä,
että henkilöä, verovelvollista, ei aseteta konkurssiin eikä siitä tehdä merkintää ennen kuin 2
vuotta on kulunut veron ensimmäisestä eräpäivästä. Tämäkin auttaa monesti siihen, että
saadaan järjesteltyä elämäntilannetta ja asuntoja myytyä ja muuta. Siellä voi joskus olla to-
dellisia maksuvaikeuksia takana.

Lisäksi uusi 55 § tuo tilanteen, jossa sukupolvenvaihdoksessa olevan alaikäisen puoles-
ta toimiva edunvalvoja rinnastetaan nyt jatkajaan. Aikaisemmin tästä on ollut erityistä epä-
selvyyttä oikeuskäytännössä ja on edellytetty ja katsottu, että edunvalvoja ei välttämättä
voisi jatkaa tätä yritystoimintaa. On erittäin hyvä, että tämä todetaan nyt laissa, että edun-
valvoja voi toimia osakeyhtiössä alaikäisen lukuun. 

19.31 Timo Harakka sd: Arvoisa puheenjohtaja! Nyt joudun korjaamaan edustaja Mer-
ta, että nimenomaan tämä 55 § oli tässä alkuperäisessä lakiesityksessä, joka täydennetty-
nä, eli siis tyhjennettynä, palautettiin uuteen lähetekeskusteluun ja uudestaan valiokun-
taan. Eli 55—57 § ovat ne, joissa yrityksen verohuojennus seuraavalle sukupolvelle mää-
ritellään. Se johtaa siihen, että normaaleilla yrityksillä veroprosentti on 3,5 prosenttia efek-
tiivisesti ja maatiloilla 1,6. Tämä ero siihen, mikä on normaali perintö- ja lahjaveron taso,
on se ongelma tässä, ja siihen ei nyt pystytä kajoamaan. Juuri olisimme itsekin toivoneet,
että teidän tässä esittämänne parannus alaikäisten yritysperijöitten asemaan olisi toteutu-
nut, mutta se nyt meni sen pesuveden mukana, että pelättiin, että eräisiin epäkohtiin ja eräi-
siin täysin kohtuuttomiin omaisuudensiirtoihin — jotka liittyvät ennen kaikkea valtavan
arvopaperiomaisuuden siirtymiseen tuotannollisen yritysvarallisuuden yhteydessä — olisi
kajottu. Ei ole tietenkään varmaa, että perustuslakivaliokunta olisi näin tehnyt, mutta kun
se oli vuonna 2008 perustuslakivaliokunnan käsittelyssä ja vedettiin sieltä pois, niin nyt
hallitus edelleen pelkäsi, että nämä miljoonaedut tässä vaarantuisivat, ja näin ollen nyt hal-
litus hylkäsi nämä alaikäiset yritysperintöjen saajat.

19.33 Teuvo Hakkarainen ps: Arvoisa puhemies! Asiaa valmisteltiin valtiovarainvalio-
kunnan verojaostossa. He kuulivat muun muassa Suomen Yrittäjien veroasiantuntijaa. Lai-
naan tässä hänen lausuntoaan: "Vuodesta 2011 lähtien tehdyt perintö- ja lahjaveroasteik-
kojen kiristykset ovat painottuneet voimakkaasti veroasteikkojen yläpäähän, minkä joh-
dosta myös yritysten sukupolvenvaihdosten toteuttamiseen liittyvät verokustannukset ovat
kasvaneet. Veronkorotukset ovat osaltaan lisänneet riskiä siitä, että yritystoiminnan jatka-
5



Pöytäkirjan asiakohta PTK 129/2016 vp
jalle aiheutuva verokustannus heikentää yritysten toimintaedellytyksiä ja mahdollisuuksia
työllistää. Veronkiristysten purkaminen on siten yritysten toimintaedellytysten paranemi-
sen johdosta tervetullutta. Tehtyjen perintö- ja lahjaveron korotusten purkamista tulisi
myös edelleen jatkaa julkisen talouden tasapainottamistavoitteen asettamissa raameissa."
Tämä oli Yrittäjien veroasiantuntijan lausunto.

Keskustelu päättyi ja asian käsittely keskeytettiin.
6


