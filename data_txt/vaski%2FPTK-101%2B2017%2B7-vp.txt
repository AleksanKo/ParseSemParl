















































DEM79B9.tmp.xml


Pöytäkirjan asiakohta PTK 101/2017 vp
Pöytäkirjan asiakohta 

PTK 101/2017 vp

Täysistunto

Tiistai 10.10.2017 klo 13.59—17.18

7. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 133/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

15.03 Pia Viitanen sd: Arvoisa puhemies! Eli taiteesta veroihin. Kyseessä on kiinteistö-
veron korotusesitys ja valitettavasti jo kolmas sellainen peräkkäin tällä hallituskaudella.
Hallitushan on ohjelmassaan tavoittelemassa 100 miljoonan korotusta kiinteistöveroon.
Sitä on parina vuotena jo tehty, ja nyt viime vuonna tälle vuodelle toteutettiin esimerkiksi
50 miljoonan ylimääräinenkin korotus aiottuun nähden, mikä siis tarkoittaa, että hallitus si-
nänsä on jo saavuttanut oman 100 miljoonan tavoitteensa mutta silti, siitä huolimatta, näitä
veronkorotuksia jatketaan. SDP:hän ei ole näitä korotuksia ollut tukemassa monesta syys-
tä, ja edelleen haluan esittää huolen tästäkin eteenpäin.

Tässä esityksessähän on mukana myös se, että hallitus kompensoi kiinteistöverolla osit-
tain varhaiskasvatusmaksujen laskua. Mielestäni varhaiskasvatusmaksujen lasku on erit-
täin hyvä asia. Myös SDP on sitä ollut tukemassa ja tavoittelemassa. Meillä on myös oma
mallimme sen suhteen. Mutta se ei ole hyvä, että yksi kompensaation muoto tehdään jäl-
leen kerran korottamalla kiinteistöveroja. Olisi toimittava niin, että koko kompensaatio tu-
lisi tämän yhteisöveron kautta, mistä osa nyt tulee, ja valtionosuuksien kautta, mistä osa
nyt tulee, ja tässä suhteessa tämä kiinteistöveron korotus olisi pitänyt ehdottomasti kaiken
kaikkiaan jättää pois. Eihän tämä ole ikään kuin valtion kompensaatio kunnille päivähoi-
tomaksujen alentamisesta, vaan tämä on kuntalaisten kompensaatio, mikä tulee. [Ben Zys-
kowicz: Mitä se valtion raha sitten on? Kenen rahaa se on?] Tämä on kuntalaisten kompen-
saatio. Jälleen kerran kuntalaiset pistetään maksamaan lisääntyvinä asumismenoina kai-
ken kaikkiaan.

Tämä on ongelmallinen myös siinä, niin kuin tiedämme, jos luemme hallituksen omaa
esitystäkin, että tämähän ei ole tasapuolinen myöskään alueellisesti, vaan nimenomaisesti
valtaosa näistäkin esityksistä kohdentuu sitten esimerkiksi juuri pääkaupunkiseutuun. Sitä
kautta hallitus itsekin toteaa esityksessään, että ongelmia on muun muassa tässä tasapuoli-
suudessa. Mielestäni tässä [Olavin Ala-Nissilän välihuuto] — hyvä edustaja Ala-Nissilä,
malttakaa nyt kuunnella, tämä on tärkeä asia — ei nimittäin voi sivuuttaa sitä tosiasiaa, että
tänä päivänä asumiskustannukset ovat liian korkeat ja hallitus omilla toimillaan, kimpulla
toimia, vuosi vuodelta on myös kasvattanut näitä asumiskustannuksia. Muun muassa Oma-
kotiliitto ja Kiinteistöliitto ovat omissa asiantuntijalausunnoissaan suhtautuneet tähän hy-
 Tarkistettu
4.1



Pöytäkirjan asiakohta PTK 101/2017 vp
vin huolestuneesti kaiken kaikkiaan. Kun samaan syssyyn sitten kiinteistöveroa jälleen
kerran, kolmatta kertaa peräkkäin, tämä hallitus pakkonostaa ja samaan aikaan se nostaa
lämmityskustannuksia, samaan aikaan se leikkaa asuntolainan korkovähennysoikeutta,
niin kyllä siinä aika monelle pienituloiselle eläkkeensaajalle ja lapsiperheelle tulee vaikei-
ta aikoja. Lapsiperheiden osalta todettakoon vielä, että tämä ei edes riitä vaan sitten veroja
vielä kiristetäänkin. Ainoana ryhmänä pieni- ja keskituloisten lapsiperheiden verotus kiris-
tyy. 

Eli siksi, puhemies, kiinnittäisin vakavaa huomiota siihen, että hallitus pakkonostaa
kiinteistöveroa jo kolmatta kertaa kaiken kaikkiaan. [Hannu Hoskonen: Rajoja, rajoja!] —
Kyllä, se on pakkokorotus osalle kunnista, ja se valitettavasti vaikuttaa eniten esimerkiksi
juuri täällä pääkaupunkiseudulla, jossa muutenkin asumiskustannukset ovat aivan liian
korkeat. — Siksi tämä esitys mielestäni ei ole kaiken kaikkiaan perusteltu. Toivon myös,
hallituspuolueet, että kun tässä nyt tätä esitystä katsotte, lukekaa myös sen esityksen perus-
telut, mitä siellä sanotaan. Kyllä sielläkin nämä ongelmat tuodaan esiin kaiken kaikkiaan.

Esimerkiksi Kiinteistöliiton ja Omakotiliiton laskelmissa on muuten esitetty huoli siitä,
että kaiken kaikkiaan asumismenot kasvavat huomattavasti nopeammin kuin esimerkiksi
palkansaajien ja eläkkeensaajien nettotulot. Myös tämänkaltaisiin asioihin olisi mielestäni
syytä kiinnittää tässä yhteydessä huomiota. [Vastauspuheenvuoropyyntöjä]

Toinen varapuhemies Arto Satonen:  Otamme vielä edustaja Kankaanniemen ja Ala-
Nissilän puheenvuorot, ja sen jälkeen menemme debattiin.

15.08 Toimi Kankaanniemi ps: Herra puhemies! Kun kiinteistöverolaki 25 vuotta sitten
säädettiin, niin sillä korvattiin katumaksu, asuntotulovero ja manttaalimaksu ja sen taso
pantiin sellaiseksi, että se suunnilleen noita menetyksiä korvaa, eli vakinaisella asunnolla
alaraja oli 0,10. Nyt alaraja on nousemassa tällä hallituksen esityksellä ensi vuodelle jo yli
0,40:n, eli se on nelinkertaistunut, ja yläraja tietysti on noussut samalla tavalla, 0,40:stä
1:een on nousemassa tässä. Eli voi sanoa, että tästä kiinteistöverosta on tullut uusi varalli-
suusvero. [Ben Zyskowicz: Ja siksi demarit vastustaa sitä! — Pia Viitasen välihuuto] —
Edustaja Viitanen, sosiaalidemokraatit poistivat varallisuusveron kaikkein rikkaimmilta
kymmenen vuotta sitten, 40 000:lta Suomen rikkaimmalta. Sen jälkeen on menetetty va-
rallisuusverotuloja puolitoista miljardia. — Nyt sitten tämä hallitus korottaa yli ohjelman-
sa tätä kiinteistöveroa ja näin lisää asumiskustannuksia esimerkiksi niissä kunnissa, jotka
ovat sen alarajalla pitäneet eli ovat pitäneet sen kohtuullisena.

Oikeastaan voi sanoa periaatteena, että on helpompi maksaa veroja tuloista kuin asumi-
sesta, varallisuudesta, silloin kun on velkaa eikä ole tuloja. Ja monella ihmisellä, eläkeläi-
sellä ja muulla, on tilanne se, että heillä ehkä ei ole velkaa mutta ei ole myöskään tuloja pal-
jon ollenkaan, ja tämä kiinteistöveron jatkuva korottaminen iskee täydellä voimalla. Eli
näin ei voi kyllä pitää kohtuullisena tätä politiikkaa, että nyt jo viidennen kerran kaiken
kaikkiaan korotetaan kiinteistöveron alarajaa ja siirretään verorasitusta esimerkiksi asumi-
seen, keskeisesti juuri asumiseen. Jossakin on se kipuraja, ja mielestäni se on kyllä tullut.
[Pia Viitanen: Kankaanniemi siirtyi oppositioon!] Hallitusohjelman mukainen summa ylit-
tyy tällä esityksellä, ja tältä osin tätä voi jo kyllä pitää kohtuuttomana. Kiinteistövero ei ota
huomioon todellakaan verovelvollisen tuloja eikä velkoja, se ottaa vain tietyn prosent-
tiosuuden siitä kiinteistöverotettavasta arvosta, ja näin ollen se on varsin raaka monelle
2



Pöytäkirjan asiakohta PTK 101/2017 vp
pienituloiselle ja myös aika epäoikeudenmukainenkin silloin, kun se on näin korkea kuin
mihin se menee.

Tänään havaittiin, että pormestari Vapaavuori esittää Helsingissä 1 prosenttiyksikön
alennusta tuloveroprosenttiin. [Olavi Ala-Nissilä: Puolen!] — Puoliko se oli? [Olavi Ala-
Nissilä: Puolen prosenttiyksikön!] — Ei kun kyllä se taisi olla prosentti, mutta se siitä. —
Mutta kun samalla nämä kiinteistöverot nousevat, niin se on tietysti tietyllä tavalla siirtoa
tuloa saavilta niille, jotka esimerkiksi joutuvat käyttämään pääosan tuloistaan asumiseen.
Alarajahan on kiinteistöverossa pakottava, sitä ei voi kunta säätää toisin. Lämmityskustan-
nukset esimerkiksi nousevat ensi vuonna ja rasittavat asumista. Eli tässä on kyllä lapsiper-
heille, pienituloisille aikamoinen rasitelisäys tulossa ensi vuodelle, ja tämä on vastoin sitä
oikeudenmukaista linjaa, joka meillä pitäisi veropolitiikassa olla.

Arvoisa puhemies! Katson, että nyt olemme tulleet sille rajalle, että ei ole kohtuullista
siirtää verorasitusta asumiseen tällä tavalla, ja siksi en näe tätä esitystä perusteltuna. Näyt-
tää myös siltä, että tätä on monella taholla jo muutoinkin vastustettu kohtuuttomana. To-
dellakin tällainen siirto asumiseen on vastoin sitä politiikkaa, mikä olisi järkevää ja vas-
tuullista.

Ja sosiaalidemokraatit todellakin ovat nyt mielenkiintoisessa tilanteessa. Heidän olles-
saan johdossa, kun edustaja Heinäluoma oli valtiovarainministerinä, hän poisti varallisuus-
veron, ja nyt tekin olette olleet ainakin kaksi kertaa historian aikana korottamassa kiinteis-
töveroa. [Pia Viitanen: Montako kertaa Toimi Kankaanniemi tällä kaudella nosti kiinteis-
töveroa ennen kuin oppositio rupesi vastustamaan?] Mikä teidän linjanne on? Hallituksen
linja näkyy tässä ja ylittää sen kohtuuden, mikä olisi järkevää ja vastuullista.

15.13 Olavi Ala-Nissilä kesk: Arvoisa herra puhemies! Jos mennään vanhoja muistele-
maan, niin pitää viime vaalikaudelta todeta, että silloin verotus kiristyi, taisi joka vuosi ki-
ristyä. Nyt kokonaisveroaste kääntyy selkeästi laskuun, ja se on kansalaisten kannalta tär-
keä asia. [Pia Viitanen: Kenen pussiin?]

Suuri linjahan tässä on, että tuloverotusta kevennetään, työn verotusta kevennetään, kos-
ka halutaan edistää työllisyyttä, ihmisten toimeentuloa. Tämä on se suuri linja. Kiinteistö-
vero ei ole ongelmaton tietenkään. Nyt se nousee pakolla niissä kunnissa, joissa se on ollut
alhaalla, koska se alaraja ei muita koske. Tämä asia on kunnan päätöksenteon varassa. Ei se
tietenkään ole ongelmaton, mutta minusta on tärkeätä, että veropolitiikassa tällä hallituk-
sella on painopiste työn ja toimeentulon verotuksen keventämisessä.

Puhemies! Kiinteistövero tarvitsee uudistamista. Parhaillaan on kiinteistöveron uudista-
mishanke meneillään. On totta, että sitä kertyy täältä pääkaupunkiseudulta, koska täällä on
kiinteistöjä ja ne ovat arvokkaita. Kyllä minä todella näen ongelman enemmän tuolla vaik-
ka nyt ihan Itä-Suomessa, missä kiinteistöt eivät edes käy kaupaksi ja joudutaan maksa-
maan kovalla prosentilla kiinteistöveroa. Täällä Helsingissä todellakin verotus kevenee
nyt, kun mennään puoli prosenttiyksikköä alaspäin, ja se on tietysti hyvä asia, mutta en
minä tuota pormestari Vapaavuoren asennetta kaikilta osin hyväksy, että Helsinki on niin
kuin se napa ja täällä on kova valitus päällä, mutta kuitenkin täällä päästään selvästi pie-
nemmällä verorasituksella kuin muualla maassa.

Toinen varapuhemies Arto Satonen: Nyt on mahdollisuus pyytää minuutin mittaisia
vastauspuheenvuoroja V-painiketta painaen, ja ne aloittaa edustaja Zyskowicz.
3



Pöytäkirjan asiakohta PTK 101/2017 vp
15.15 Ben Zyskowicz kok (vastauspuheenvuoro): Arvoisa herra puhemies! Edustaja Vii-
tanen sanoi, että ei tässä kompensoida kuntalaisille päivähoitomaksujen alentumista, kos-
ka tämähän kerätään [Pia Viitasen välihuuto] kuntalaisilta kiinteistöveron korotuksilla sen
sijaan, että se kompensoitaisiin valtion rahoista. En tiedä, edustaja Viitanen, mistä te luu-
lette, että valtion verotulot tulevat, mutta voin kertoa teille, että valtion verotulot eivät tule
mistään avaruudesta, vaan ihan tavalliset suomalaiset maksavat valtiolle veroa, ja sitä val-
tion tuloa sitten käytetään muun muassa kuntien valtionosuuksiin.

Kukaan ei ole iloinen, että joudutaan asumiskustannuksia korottamaan kiinteistöveron
muodossa, mutta kuten edustaja Ala-Nissiläkin totesi, niin tämän hallituksen linjana on se,
että ennen kaikkea työnteon ja yrittäjyyden verotusta pyritään keventämään, koska se on
kaikkein tärkeintä Suomen talouskasvun kannalta.

15.16 Timo Harakka sd (vastauspuheenvuoro): Arvoisa puhemies! Eiköhän nyt voida
lopettaa se humpuuki, että kenenkään verotus ei kiristy, kuten täällä sanotaan usein salissa,
koska kyllä tämä kiristää omakotiasujien verotusta nimenomaan Helsingissä, pääkaupun-
kiseudulla. Tässä hallituksen esityksessä esitetään laskelma, että jos on 35 vuotta vanha
omakotitalo 1 000 neliön tontilla, sen kiinteistövero nousee — nyt siis jo kolmannen ker-
ran peräkkäin — ensi vuonna 100 euroa eli yli 10 prosenttia. Se on aika huomattava kiris-
tys, ja auta armias, jos siellä omakotitalossa asuu koululaisperhe, koska heidän verotuksen-
sa kiristyy vielä sitäkin kautta, että verotuksen lapsivähennys poistuu, ja sitä ei kompensoi-
da koululaisperheille milläkään tavalla. [Olavi Ala-Nissilän välihuuto] Joten jos sovitaan
näin, että ei enää jatkossa väitetä, että verotus ei kenelläkään kiristy. Kyllä se kiristyy, ja
vielä epäoikeudenmukaisella tavalla, koska tämä kiinteistövero on menossa remonttiin
kolmen vuoden päästä. Malttaisitte nyt odottaa ettekä joka vuosi korottaisi sitä, [Puhemies
koputtaa] se vääristää tätä verotusta entisestään.

15.17 Ari Torniainen kesk (vastauspuheenvuoro): Arvoisa herra puhemies! Veronkoro-
tukset eivät ole koskaan olleet miellyttäviä, ja niistä varmaan on mielipiteitä suuntaan jos
toiseenkin. Kiinteistövero kaiken kaikkiaan ei ole ongelmaton asia, siitä varmaan ollaan
yksimielisiä tässä. Kiinteistövero kaiken kaikkiaan tarvitsee sen uudistuksen, ja on erittäin
hyvä, että se toteutetaan myöskin lähivuosina. Se on hyvä asia, ja itse toivon sitä.

Tämä lakiesityshän, minkä nyt on hallitus tuonut tänne meille käsiteltäväksi, nostaa ala-
rajoja käytännössä ja ei koske kaikkia kuntia. Se, mikä tiedotusvälineissä on ollut jo esillä
ja minkä monet ovat ottaneet esille, että tämä kaikkien omakotiasujien kuluja nostaa, ei
pidä paikkaansa. Se koskee niitä kuntia, joilla on kiinteistöverot näissä asioissa siellä ala-
rajalla, ja nimenomaan alarajoja nostetaan. Se on huomionarvoista. Kaiken kaikkiaan olen
huolestunut [Puhemies koputtaa] siitä, että kiinteistöjen arvot muuttuvat huomattavasti eri
puolilla Suomea. Se on iso ongelma.

15.19 Krista Mikkonen vihr (vastauspuheenvuoro): Arvoisa puhemies! Kuntien näkö-
kulmastahan kiinteistövero on siinä mielessä hyvä vero, että tiedetään aika tarkkaan, min-
kä verran siitä saadaan verotuloja, ja toisaalta silloin veropohja laajenee myös muihin kuin
kunnassa asuviin, myös niihin, jotka omistavat kunnassa kiinteistön. Mutta se ongelma
kunnan näkökulmastakin kiinteistöverossa on, että tämä verotusarvo, mikä kiinteistöille ja
tonteille määräytyy, ei läheskään aina ole suhteessa siihen todellisuuteen, mikä se kiinteis-
tön arvo itsessään on. Tähän tarvittaisiin kyllä muutosta niin, että paremmin se kiinteistö-
4



Pöytäkirjan asiakohta PTK 101/2017 vp
vero vastaisi sitä todellista arvoa, koska nyt varsinkin laajojen kuntien alueella, missä on
erityyppistä asumista, on maaseutumaista ja kaupunkimaista, vero voi olla samanlainen
kiinteistöille, jotka todellisuudessa arvoltaan aivan [Puhemies koputtaa] poikkeavat toisis-
taan.

15.20 Sami Savio ps (vastauspuheenvuoro): Arvoisa puhemies! Edustaja Kankaanniemi
otti tässä edellä hyvin esille sen, että tämä hallitusohjelman tavoite kiinteistöveron tuoton
100 miljoonan euron lisäyksestä on jo saavutettu, ja kohtuullisuuden nimissä onkin todet-
tava, että tämän uuden esityksen myötä asumisen kustannukset nousisivat edelleen ja kos-
kettaisivat tosiaan kaikkein pienituloisimpia kansalaisia. Näissä vakituisten asuntojen kiin-
teistöveroprosenttirajat eivät sentään vielä ensi vuonna tulisi nousemaan, mutta vuodelle
2019 niihinkin on tulossa korotuksia. 

Tämä yleisen kiinteistöveroprosentin alaraja nousisi tämän esityksen myötä 1,03 pro-
senttiin, ja se on korkeampi kuin tämän yleisen kiinteistöveroprosentin yläraja oli vielä
kymmenen vuotta sitten eli hyvin korkea. Kiinteistöveron tuotto on kaksinkertaistunut
vuosikymmenen aikana, eli sen osuus verorasituksesta on varsin suuri, ja tämä yleisen kiin-
teistöveroprosentin alarajan nosto johtaisi siihen, että peräti 170 kuntaa eli yli puolet Suo-
men kunnista joutuisi nostamaan [Puhemies koputtaa] yleistä kiinteistöveroprosenttia.

15.21 Hanna Sarkkinen vas (vastauspuheenvuoro): Arvoisa puhemies! Kiinteistövero-
tuksessa on piirteitä, jotka ovat verojärjestelmän kannalta hyviä: tuotto on varma, ja veroa
on vaikea kiertää, kun veropohja on liikkumaton. Lisäksi kiinteistövero voi tehostaa maan-
käyttöä, kaupunkialueilla erityisesti. Ongelmana on kuitenkin sen asumisen hintaa nostava
vaikutus, vaikka kiinteistövero ei itsessään olekaan asumiskustannusten nousun pääsyy
mutta kuitenkin yksi osatekijä siinä. Ongelma on erityisesti pienituloisille omakotitalossa
asuville kohdistuva verorasitus suhteessa tuloihin.

Kiinteistöverojärjestelmä kokonaisuutena kaipaa uudistamista, ja nyt on pohdittava,
kannattaako korotuksia tehdä ennen kiinteistöverojärjestelmän kokonaisuudistusta. Uudis-
tuksen yhteydessä tulisi selvittää, miten kiinteistöverotus todella kohdistuu eri tuloryhmiin
ja erilaisiin ihmisryhmiin, miten se vaikuttaa tulonjakoon ja miten se kumuloituu asumis-
kustannuksiin, ja tulisi pohtia, miten kiinteistöverotusta voitaisiin kohdistaa tehokkaam-
min suureen kiinteistövarallisuuteen eikä mummonmökkeihin.

15.22 Peter Östman kd (vastauspuheenvuoro): Arvoisa puhemies! Olen samaa mieltä
edustaja Zyskowiczin kanssa siitä, että raha ei tule avaruudesta, mutta joskus tuntuu siltä,
että nämä päätökset ehkä syntyvät avaruudessa. Asiantuntijoiden lausunnoissa pääsääntöi-
sesti suhtauduttiin kriittisesti kiinteistöveroprosenttien korotuksiin ja muistutettiin koro-
tuksien vaikutuksista asumiskustannuksiin, jotka ovat viime vuosina kasvaneet keskimää-
rin käytettävissä olevia tuloja nopeammin. Kiinteistöveron korotuksen tavoitteena näyttää
siis olevan varhaiskasvatusmaksujen alentamisesta syntyneen rahoitusvajeen paikkaami-
nen. On perusteltua tässä valossa kysyä, mitä järkeä tässä on, kun kiinteistöveron korotuk-
sen maksajiksi joutuvat nimenomaan lapsiperheet ja myös yksinasuvat vanhukset. Eli en-
sin annetaan lapsiperheille sadan euron varhaiskasvatusmaksujen alennuskuponki ikään
kuin se tulisi avaruudesta, ja heti perään lyödään käteen sadan euron lisälasku kiinteistö-
veron korotuksena. Tulikohan sekin nyt sitten avaruudesta?
5



Pöytäkirjan asiakohta PTK 101/2017 vp
15.23 Markku Eestilä kok (vastauspuheenvuoro): Arvoisa puhemies! Ainakin minun
mielestäni verotuksen pitää olla oikeudenmukaista ja yhdenvertaista, ja kun täällä keskus-
tellaan ala- ja ylärajoista, niin sehän johtaa siihen, että joissakin kunnissa kiinteistövero
nousee ja joissakin ei tapahdu mitään ja joissakin kiinteistövero laskee, mikäli kunta käyt-
tää omaa harkintavaltaa. 

Mutta se suurin ongelma ei kyllä ole minun mielestäni ala- eikä yläraja, ja on hyvä, että
edustaja Mikkonen täällä otti esille saman asian, josta itse olen usein puhunut, niin kuin pu-
hun nytkin: Suurin ongelma on verotusarvo. Verotusarvossa otetaan huomioon tontti, mis-
sä päin maata se sijaitsee, mutta rakennukseen kohdistuva verotusarvo perustuu rakennus-
kustannuksiin. Onko joku kansanedustaja täällä sitä mieltä, Harakka tai Viitanen, että on
oikeudenmukaista, että kauppahinta kiinteistöllä saattaa olla pienempi kuin vuotuinen
kiinteistövero? Näin on tapahtunut, ja tämä kertoo sen suuren ongelman, että kiinteistöve-
ron verotusarvon pitäisi suurin piirtein vastata kiinteistön todellista arvoa, ja tämä on se
kaikkein suurin tekijä, mikä uudistuksessa pitää ottaa huomioon.

15.24 Krista Kiuru sd (vastauspuheenvuoro): Arvoisa puhemies! Kiinteistöverolla on
varmasti siinä suhteessa hyviä puolia, että siinä verotetaan omaisuutta, mutta toisaalta täy-
tyy todeta sekin, että hallitus aikoo verottaa omaisuutta erityisesti niiltä pienituloisilta, jot-
ka asuvat mahdollisesti vanhassa omakotitalossa, suhteessa siihen, että hallitus olisi voinut
aidosti verottaa myöskin isojen perintöjen saajien omaisuutta paljon paljon enemmän sen
sijaan, että verohelpotuksia siihen suuntaan tulee. Siltä osin voi sanoa, että tämä valittu lin-
ja ei ole kovin johdonmukainen. Toisaalta pitkä tie on ollut myös se, että ollaan haluttu pi-
tää kohtuullisemmista asuinkustannuksista huolta, ja nyt tämä hallituksen linja on ollut
paikata tärkeisiin hankkeisiin rahaa juuri kiinteistöveron alarajan korotuksella. Minusta se,
että jatkuvasti ollaan hakemassa rahaa kiinteistöveron alarajaa korottamalla, ei ole kestävä
linja. Siihen pitäisi saada täällä muutos.

15.25 Hannu Hoskonen kesk (vastauspuheenvuoro): Arvoisa herra puhemies! Kiinteis-
töveron korotus sinällään on tietenkin kuten mikä tahansa veronkorotus: siihen liittyy hy-
vin negatiivisia arvolatauksia. Mutta edustaja Eestilän puheenvuorossa oli minun mieles-
täni tämän asian ydin. Meillä on maassa valtava määrä kiinteistöjä, joilla käytännössä ei
ole enää mitään arvoa. [Timo Harakka: No, miksi te korotatte niiden kiinteistöveroa?] Mut-
ta joka tapauksessa tähänhän ollaan... — Arvoisa edustaja Harakka, kun maltatte mielen-
ne, niin asiahan selviää teille tämän puheenvuoron aikana. — Nimittäin kiinteistöveroa ol-
laan parhaillaan uudistamassa, ja siihen liittyy juuri tämä totuus, että saadaan kiinteistöjen
todelliset arvot esille ja sen mukaan määrätään sitten vero. 

Tässä asiassa totta kai käyvät ihmiset kuumana sen suhteen, pitäisikö kiinteistöjä verot-
taa vieläkin enemmän. Ei minun mielestäni, mutta pitää muistaa kuitenkin, että yhteiskun-
ta tarvitsee [Pia Viitanen: Mitä te teette?] tietyn määrän verotuloja saadakseen maksettua
nämä vaikkapa eduskunnankin kulut ja monet muut kulut. Mutta muistakaa, hyvät ystävät,
kuitenkin se, että [Timo Harakka: Kunnat! ] hallituksen linjahan on ollut, että verotuksen
määrää ei koroteta. Se on hyvä asia pitkässä linjassa, mutta [Puhemies koputtaa] uudistuk-
sen me tarvitsemme, ja se pitää tehdä oikeudenmukaisesti koko maan eri olosuhteet huo-
mioiden. 
6



Pöytäkirjan asiakohta PTK 101/2017 vp
15.26 Jani Mäkelä ps (vastauspuheenvuoro): Arvoisa puhemies! Täällä onkin jo monis-
sa puheenvuoroissa hyvin kuvattu näitä ongelmia, mitä kiinteistöveroon liittyy. Itse tuon
esille sen näkökulman, että se toimii ikään kuin sekä alueellisen epätasa-arvon tuottajana
että sen olemassa olevan epätasa-arvon kuvastajana. Meillä Ruuhka-Suomen ulkopuolel-
la, mistä itse tulen, ei aina ole sellaista tilannetta, missä voitaisiin olla siinä veron alarajalla
ja korottaa sitä pakon edessä, kun alarajaa nostetaan. Kyllä siellä on monissa kunnissa pal-
jon korkeampia kiinteistöveroja, koska kunnat tarvitsevat verotuloja. Siinä on myös se te-
kijä, joka on monesti mainittu, että niiden kiinteistöjen arvo on pienempi kuin täällä pää-
kaupunkiseudulla, ja silti niistä peritään suurta veroa. 

Mikä sitten tähän on vastaus? Se ei ole niin helppo kysymys kokonaisuudessaan. Onhan
asumisessa muitakin kustannuksia kuten esimerkiksi varainsiirtovero, joka on todella han-
kala ja epäoikeudenmukainen vero, mutta sen kääntöpuolena on se, että valtio tarvitsee ve-
rotuloja. Ehkä tässä olisi jonkinnäköisen puoluerajat ylittävän parlamentaarisen pohdin-
nan paikka, mitä tälle asialle voidaan tehdä, koska eivät nämä yhdessä hallituskaudessa rat-
kea. 

15.27 Touko Aalto vihr (vastauspuheenvuoro): Arvoisa puhemies! Tässä oikeastaan pi-
tää erottaa kaksi keskustelua. Kuuntelin edustaja Harakan ja edustaja Zyskowiczin keskus-
telua. Ensinnäkin on se, että kiinteistövero on monilta osin hyvin perusteltu ja järkevä vero
syistä, joita edustaja Sarkkinen toi jo esiin. Mutta sitten kysymyksessä siitä, nouseeko ke-
nenkään verotus, edustaja Harakka on täysin oikeassa. Kyllä ihmisten verotus nousee ni-
menomaan tämän kiinteistöveron korotuksen kautta, ja sen edustaja Zyskowiczkin voisi
myöntää. 

Isoimman ongelman toi itse asiassa esiin edustaja Eestilä täällä, aivan oikein, toi sen pih-
vin. Voisi kiteyttää sen tilanteen, sen ongelmatiikan tässä näin, että me korotamme sellais-
ten kiinteistöjen verotusta, joiden arvo on romahtanut, kuten edustaja Hoskonenkin toi
esiin. Sen takia pitäisi odottaa sitä, että me teemme tämän arvostamismenettelyuudistuk-
sen, minkä jälkeen verotusarvo vastaisi kiinteistön todellista arvoa. Se olisi järkevää sen
kannalta, missä vaiheessa mennään eteenpäin, jotta ei mennä se kuuluisa peppu edellä puu-
hun. — Kiitoksia. 

15.28 Esko Kiviranta kesk (vastauspuheenvuoro): Arvoisa puhemies! Yhdyn niitten
edustajien ajatuksiin, jotka täällä ovat tuoneet esille sen, että rakennusten kauppahinnat ja
arvo hyvin usein jäävät alle rakennuskustannusten. Kuulin äskettäin tapauksesta tuolta Ete-
lä-Karjalasta, itärajalta, missä valmistalopaketti oli äskettäin maksanut 300 000 euroa ja
kauppahinta, joka siitä sitten saatiin, oli 50 000 euroa, eli hintojen erotukset saattavat olla
tätä luokkaa. Nythän ollaan uudistamassa tätä kiinteistöjen arvostamista, ja vaatii aika pal-
jon valvontaa, että juuri tämäntyyppinen asia otetaan siinä valmistelussa huomioon. Se ei
ole kovin ongelmatonta. Suoraan sanottuna tällä hetkellä sitä ei olla ottamassa tuolla Ve-
rohallinnon valmistelussa lainkaan huomioon. Se kävi ilmi tänään valtiovarainvaliokun-
nan verojaoston kuulemisessa.

15.30 Outi Mäkelä kok (vastauspuheenvuoro): Arvoisa puhemies! Kiinteistöverotusta
varten ollaan tosiaan kehittämässä uutta maapohjaan perustuvaa arvostamismenetelmää,
joka on tarkoitus ottaa käyttöön vuonna 2020. Tämän on tarkoitus sitten parantaa verotuk-
sen oikeudenmukaisuutta ja läpinäkyvyyttä, mikä tulee todellakin tarpeeseen. Tässä on
7



Pöytäkirjan asiakohta PTK 101/2017 vp
moni ottanut esiin sen, että näitä kiinteistöveron korotuksia on ollut useampia peräjälkeen,
mutta se on ihan tästä esityksestä luettavissa, että hallitusohjelman mukaisesti kiinteistö-
veron korotus — tämä 100 miljoonaa kokonaisuudessaan — on aikomus toteuttaa portait-
tain hallituskauden aikana. Tästä on siis kyse, ja siitä johtuu se, että näitä korotuksia on
useita.

Lisäksi haluaisin ottaa vielä kantaa siihen, että monessa kunnassa kiinteistökannan in-
ventointi on puutteellinen, ja tähän haluaisin vähän korjausta. Meillä nämä rekisterit, jotka
kiinteistökantaa rekisteröivät, eivät keskustele riittävästi keskenään, ja tähän kunnat tarvit-
sisivat apua ja tukea.

15.31 Ritva Elomaa ps (vastauspuheenvuoro): Arvoisa puhemies! Kiinteistövero nousee
ja asuminen kallistuu. Kuten edustaja Kankaanniemi sanoi, tämä korotus on raaka hyvin
pienituloiselle, siis varsinkin monelle lapsiperheelle ja ikäihmiselle. Koska asuminen ja
katto pään päällä eivät ole luksusta vaan perustarve, on kustannusten nousu katastrofi mo-
nelle. Kuinkahan käy niiden ihmisten, jotka jo nyt elävät köyhyysrajalla? Kuitenkin, totta
kai, kiinteistövero on yhdenmukainen ja tavallaan oikeudenmukainen, mutta edustaja Ees-
tilä otti ensimmäisenä täällä esille todellisen probleeman eli tämän kiinteistöveron verotus-
arvon ongelman. Siihen pitää jotenkin tarttua.

15.32 Pia Viitanen sd (vastauspuheenvuoro): Arvoisa puhemies! Se olennainen kysymys
on juuri se, että kun uudistuksia joka tapauksessa ollaan tekemässä, niin miksi tällainen
pakkokorotus automaattisesti tehdään, jo kolmas vuosi peräkkäin, ja myös siitä eteenpäin
hallitus haluaa näin toimia. Paitsi näitä arvostuskysymyksiä, mielestäni täytyy katsoa myös
kaiken kaikkiaan sitä rakennetta, miten siinä pystyisi paremmin huomioimaan ikään kuin
eri tulotasoisten ihmisten asumiskustannusten kehitystä. Kaikki tämä vaatisi aivan uuden-
laista ajattelua. Puhemies, minusta on aika kuvaavaa, että täällä hallituspuolueet sanovat
melkein vuoro vuoroin, että kiinteistöveron korotus ei ole ongelmaton. Niinpä kysymys
kuuluu, miksi se juuri nyt on sitten pakko tehdä.

Kaiken kaikkiaan minun mielestäni myös toinen erittäin tärkeä kysymys on se, että kun
todetaan, että kenenkään verotus ei kiristy, niin kyllä kiristyy nimenomaan asukkaan vero-
tus, erityisesti omakotiasujan, jolla saattaa olla kouluikäisiä lapsia. [Puhemies koputtaa]
Samoin lämmityskustannukset nousevat. Kyllä tässä yhtälössä, puhemies, miinusmerkille
jäävät monet lapsiperheet ja eläkkeensaajat.

15.33 Toimi Kankaanniemi ps (vastauspuheenvuoro): Arvoisa puhemies! Varhaiskas-
vatusmaksutulo vähenee kaikilta kunnilta, joissa tällaisia tuloja nyt on ollut tältä osin, ja ne
joudutaan jollakin paikkaamaan. Kyllä tämä hallituksen viesti on, että ottakaa kiinteistöve-
ron kautta. Näin tätä kiinteistöveroa on käytetty jo aikaisemminkin melkein minkä tahansa
perusteeksi eli korvaamaan mitä tahansa, eli tällä tavalla tämä koskee kyllä muitakin kuin
vain alarajalla olevia.

Kiinteistöjen arvo on kyllä vakava kysymys. Esimerkiksi tässä talouden tilanteessa saat-
taa olla, että työpaikka olisi Uudessakaupungissa ja asuu Hyrynsalmella, Hyrynsalmella on
rakentanut talon ja on ottanut 200 000:n velan ja sitten yrittää sitä myydä. Saa siitä ehkä
20 000, jää 180 000 velkaa. Muuta sillä sitten ja hanki asunto Uudestakaupungista. Tähän
hallituksen pitää kyllä paneutua, miten tämä ongelma ratkaistaan.
8



Pöytäkirjan asiakohta PTK 101/2017 vp
15.34 Olavi Ala-Nissilä kesk (vastauspuheenvuoro): Arvoisa puhemies! Nyt on hyvä,
että tällä vaalikaudella tämä koko julkistalous käsitellään kokonaisuutena. Mutta kun
kuuntelee vihreitä ja osaa muutakin oppositiota, joka vastustaa valtiontalouden tasapainot-
tamistoimia usein lapsiin vedoten, minusta se on vastenmielistä. Mitä se velka sitten on? Se
on nimenomaan tulevaisuuden veroa. Viime vuonna me otimme 100 000 euroa jokaista
syntyvää lasta kohden lisää velkaa, tänä vuonna ehkä yli 600 000 euroa jokaista syntyvää
lasta kohden velkaa. Se on heidän niskassaan. Kyllä meidän pitää tulevaisuudessa, jos me
ajattelemme lapsiperheitä, myöskin pitää valtiontalouden tasapainottamisesta huolta eikä
kasata syntyvien lasten päälle jatkuvasti lisää velkaa. Minä ihmettelen vihreitä. Heiltä tämä
kestävä kehitys on valitettavasti vain unohtunut.

15.35 Touko Aalto vihr (vastauspuheenvuoro): Arvoisa puhemies! Edustaja Ala-Nissilä
puhuu vasten parempaa tietoaan. Nytkin, kun vaihtoehtobudjettikeskusteluun lähdetään,
pyritään rakentamaan nimenomaan finanssipolitiikkaan viritykseltään yhdenmukainen esi-
tys hallituksen kanssa. Mutta olennainen huomio on se, että budjetin sisällä jokainen euro
on arvovalinta. Kehysten sisällä jokainen euro on arvovalinta. Me haluamme tehdä oikeu-
denmukaista tulevaisuuspolitiikkaa. Sen takia satsataan nimenomaan sinne päivähoitoon,
koulutukseen, lasten ja nuorten hyvinvointiin, ja sitä ei paranneta sillä, että vaihtoehdotto-
muuden nimissä lähdetään tekemään isoja leikkauksia — sanotaan, että mitään muuta
vaihtoehtoa ei ole — koska ihan samalla euromäärällä budjettiallokaation kautta voidaan
tehdä arvovalintoja siinä, pistetäänkö ne pisteeseen A vai pisteeseen B. Tämä ei ole vai-
keata matematiikkaa, niin että voisin uskoa, että myös edustaja Ala-Nissilä, joka on koke-
nut ihminen näissä asioissa, tämän ymmärtää.

15.36 Ben Zyskowicz kok (vastauspuheenvuoro): Arvoisa herra puhemies! Edustajat Ha-
rakka, Aalto ja kumppanit pyysivät hallituspuolueita tunnustamaan, että slogan siitä, että
kenenkään verotus ei kiristy, ei pidä paikkaansa. No, ei se pidäkään paikkaansa, eikä sel-
laista pidä väittääkään eikä ole väitettykään. Hallitusohjelmassa on lähdetty siitä, että ke-
nenkään työnteon verotus ei kiristy. [Hälinää — Puhemies koputtaa] Totta kai esimerkiksi
tässä, kun kiinteistöveroa korotetaan, kiinteistöverotus kiristyy, ja kun tupakkaveroa koro-
tetaan, niin tupakoitsijan verotus kiristyy, ja niin edelleen.

Edustaja Viitanen on monta kertaa kertonut, miten viime vaalikaudella tehtiin nämä ve-
roratkaisut oikeudenmukaisesti. Hänen mielestään oikeudenmukaista oli se, että jatkuvasti
kiristettiin työnteon verotusta. Me emme pitäneet sitä hyvänä ratkaisuna, ja tulokset puhu-
vat puolestaan. Viime vaalikaudella kiristettiin jatkuvasti verotusta, saatiin 100 000 työ-
töntä lisää. Tämän vaalikauden aikana joka tapauksessa on käymässä niin, että kokonais-
veroaste laskee, mikä sekin on myönteistä kehitystä.

15.37 Timo Harakka sd (vastauspuheenvuoro): Arvoisa puhemies! Mikähän mahtaa olla
nyt hallituspuolueiden edustajien logiikka? Kun sinänsä hyvinkin kauniisti täällä olette ol-
leet huolissanne syrjäseutujen arvoaan menettävistä asunnoista, niin kuitenkin kiitätte näi-
tä vähäväkisiä korottamalla kiinteistöveroa. Loogistahan olisi alentaa kiinteistöveroa tai
vähintään pitää se ennallaan odottaen, että tuleva kiinteistövero toimii oikeudenmukaisesti
myöskin arvoaan menettäneiden asuntojen osalta. Lisäksi kuitenkin se suurin huoli liittyy
pääkaupunkiseutuun, metropolialueeseen, jonka kasvun pullonkaula ja työllisyyden pul-
9



Pöytäkirjan asiakohta PTK 101/2017 vp
lonkaula nämä kasvavat asumiskustannukset ovat, ja tätä pahennatte ja teette hallituksen
omasta työllisyystavoitteesta entistä vaikeamman.

Haluan kiittää edustaja Zyskowiczia ja edustaja Outi Mäkelää, koska viimeksi, kun
meillä oli edellinen korotus, täällä ei ollut yhtään hallituspuolueiden pääkaupunkiseudun
kansanedustajaa. Te voitte nyt perustella, edustaja Zyskowicz, tapanilalaisille eläkeläisil-
le, miksi heidän talonsa kiinteistövero nousee, ja te voitte, edustaja Outi Mäkelä, [Puhe-
mies koputtaa] perustella, miksi espoolaisten kiinteistövero jälleen nousee, [Puhemies ko-
puttaa] kun vuoden 2015 korotuksessa Espoo yksin maksoi yli puolet korotuksista.

15.38 Kaj Turunen si (vastauspuheenvuoro): Arvoisa puhemies! Seurasin tätä keskuste-
lua työhuoneesta, ja kun tämä muuttui näin mielenkiintoiseksi, halusin tulla tänne sano-
maan muutaman sanasen.

Verotus on kokonaisuus. Verotuksella on moninaisia vaikutuksia, muun muassa ohjaa-
via vaikutuksia, ja tässä yhteydessä puhutaan myöskin merkittävistä työllisyysvaikutuksis-
ta. Kiinteistöveroa korotetaan, ja kun keskustelussa on tuotu esille, että sillä kompensoi-
daan pelkästään varhaiskasvatusmaksujen alentamista ja jopa niitten poistamista koko-
naan, niin se sinällänsä on kyllä ihan totta. Mutta kyllä sellaisissa kunnissa kuin kotikau-
pungissani Savonlinnassa — jossa on maan korkein veroäyri, ja nyt Savonlinnassa on stra-
tegiaan tehty merkintä siitä, että veroäyriä pyritään laskemaan — tämä on kuntien talou-
den kokonaisvaltaista hoitamista, myöskin se, että tällä kiinteistöveron korotuksella
saadaan kunnan taloutta pidettyä kunnossa silloin, kun veroäyriä lasketaan. Ja veroäyrin,
työn verotuksen laskulla on suora [Puhemies koputtaa] yhteys siihen, että saadaan uusia
työpaikkoja ja kannustavuutta.

15.39 Krista Kiuru sd (vastauspuheenvuoro): Arvoisa puhemies! Kyllä on pysähtymi-
sen paikka siinä, että hyvin lyhyessä ajassa, muutamassa vuodessa, kiinteistöverotus on
tullut tämmöiseksi jatkuvaksi korotusautomaatiksi, josta aina hyviin hallituksen tarpeisiin
tuntuu löytyvän lisää rahaa. Ollaan tilanteessa, jossa tosiasiallisesti meidän pitäisi pysäh-
tyä siihen, onko tämä alarajan nosto se ainoa lääke vai pitäisikö tosiasiassa, niin kuin tässä
keskustelussa on jo keskusteltu, selvittää sitä, miten kiinteistöjen veroarvojen ero voitai-
siin ottaa huomioon paremmin. Nythän tämä olemassa oleva veroarvojen erilaisuus leve-
nee levenemistään sitä kautta, kun kiinteistöveron alarajaa nostetaan. Alueelliset erot eivät
ole huomioituja siltä osin. Olisi tärkeätä myös pohtia sitä, miten eri kiinteistöt suhteessa
toisiinsa verotettaisiin. Siltä osin minusta on ikävää, että varhaiskasvatusmaksujen [Puhe-
mies koputtaa] alentamiseksi on lähdetty hakemaan rahaa tällä tavalla kuntien kulujen
kompensointiin.

15.40 Esko Kiviranta kesk (vastauspuheenvuoro): Arvoisa puhemies! On mukava kuul-
la esimerkiksi edustaja Viitasen suusta toteamus, että kiinteistövero on kaiken kaikkiaan
erittäin ongelmallinen vero, kun se ei ota huomioon maksukykyä. Tehän pidätte vain kiin-
teistöveron korotusta sellaisena, että se ei ole ongelmaton. [Pia Viitanen: Sanoin juuri, että
sitä rakennetta pitäisi muuttaa!] Mutta se on erittäin ongelmallinen vero, ja tietysti kaik-
kein ongelmallisin se on hyvin pienituloisille eläkeläisille, ja se on ongelma myös maata-
louden tuotantorakennuksiin äskettäin investoineille, jotka eivät saa tuotantoa sillä tavalla
kannattamaan, että tuo kiinteistövero edes vuodesta toiseen pienenisi. He eivät pysty teke-
mään poistoja ja maksavat korkeaa kiinteistöveroa vuodesta toiseen navetastaan tai sika-
10



Pöytäkirjan asiakohta PTK 101/2017 vp
lastaan. Näiltä tuotantorakennuksilta kiinteistövero pitäisi poistaa, ja käsittääkseni se olisi
mahdollista, kun hallitus tässä asiassa ryhtyisi tositoimiin ministeri Orpon johdolla.

15.42 Sami Savio ps (vastauspuheenvuoro): Arvoisa puhemies! Edustaja Turunen äsken
totesi, että verotus on kokonaisuus, ja niinhän se tietysti onkin, se on ihan totta. Mutta hän
väitti myös, että varhaiskasvatusmaksujen aleneminen ja kiinteistöverojen alarajan nosto
eivät suoraan liity toisiinsa. No, kuitenkin tässä hallituksen esityksessä 115, joka koskee
varhaiskasvatusmaksujen alentamista, lukee, että hallitus on päättänyt kompensoida näitä
maksutuottojen menetyksiä kunnille nostamalla kiinteistöverotuksen alarajaa 20:lla ja sii-
tä tuottona on noin plus 25 miljoonaa euroa. Lisäksi tässä on tarkoituksena kohdentaa suu-
rempi osa yhteisöveron tuotosta kunnille — sitä käsittelemme myöhemmin tänään istun-
nossa — ja myös korottaa hieman kunnan peruspalvelujen valtionosuutta. No, edustaja Tu-
runen tässä toi ilmi, että jos kunnat laskevat tuloveroäyriään, mikä on sinänsä monessa ta-
pauksessa hyvin kannatettavaa, niin ne voivat kompensoida sitä kiinteistöveron nostolla.
Mutta minä kysyn: miten tämä kiinteistöverojen alarajojen nosto nyt sitten vastaa [Puhe-
mies koputtaa] kuntien tarpeisiin?

15.43 Outi Mäkelä kok (vastauspuheenvuoro): Arvoisa puhemies! Todellakin verotus on
kokonaisuus, ja tässä kokonaisuudessa äärimmäisen tärkeää on se, että työnteko on kannat-
tavaa ja työn verotusta pystytään keventämään. Tässä tärkeää on muistaa kuntien kannalta
nyt todella se, mitä edustaja Savio tuossa edellä luetteli, eli nyt kompensoidaan kunnille
tätä menetystä ja muun muassa valtionosuutta korotetaan ja yhteisöveron tuotosta noste-
taan 60 miljoonalla eurolla kuntien osuutta, ja sitten lisäksi on tämä kiinteistöveron koro-
tuksen osuus. On sellaisiakin aikoja eletty, jolloin kiinteistöveroa korotettiin ja siitä siivu
sitten napsaistiin valtiolle takaisin ja kunnat eivät siitä hyötyneet. Tämä on kuntien kannal-
ta kuitenkin tasapuolinen ja reilu [Välihuutoja sosiaalidemokraattien ryhmästä] siinä mie-
lessä, että tuotto menee suoraan kuntien kassaan.

15.44 Pia Viitanen sd (vastauspuheenvuoro): Arvoisa puhemies! Tämä on nyt aika mie-
lenkiintoista. Kun puhutaan, että kenenkään työnteon verotus ei kiristy, niin kyllä pieni- ja
keskituloisten lapsiperheiden verotus kiristyy. Se on fakta, näin käy. Mitä tulee velkaan,
SDP:n vaihtoehtobudjetti ottaa vähemmän velkaa kuin hallitus ottaa. [Välihuutoja oikeal-
ta] Edustaja Olavi Ala-Nissilä tämän tietää, mutta siitä huolimatta hän haluaa antaa ehkä
toisenlaista totuutta.

Puhemies! Mitä tulee sitten tähän reiluuteen, niin minä nyt toivon, kun edustaja Mäkelä
tässä nyt kovasti puolusteli tätä kiinteistöveroa, että voisitte puolustella sitä, että esimer-
kiksi 2015 Espoon osuus lisätuotosta oli 54 prosenttia ja vuonna 2017 toteutetun korotuk-
sen tuottotavoitteesta 70 prosenttia kohdistui pääkaupunkiseudulle. Minä muistelen ihan
samalla tavalla kuin edustaja Harakka tuossa aiemmin, että viime vuonna tähän aikaan, kun
puhuttiin kiinteistöveron korotuksesta, minä en nähnyt juurikaan hallituspuolueiden edus-
tajia täällä puolustelemassa, mutta hyvä kun heitä [Puhemies koputtaa] nyt on paikalla. Nyt
toivomme puolusteluja sitten lisää näille esityksille.

15.45 Kaj Turunen si (vastauspuheenvuoro): Arvoisa puhemies! Toisin kuin tässä kolle-
ga Savio antoi väärän todistuksen sanomisistani, en todellakaan sanonut, että näillä ei ole
mitään tekemistä keskenään, vaan sanoin, että se ei ole pelkästään sitä. Kyllä tällä kiinteis-
11



Pöytäkirjan asiakohta PTK 101/2017 vp
töveron korotuksella luonnollisesti varhaiskasvatusmaksujen alentamista kompensoidaan.
Mutta sanoin myös sen, että verotus on kokonaisuus ja kunnissahan päätetään kiinteistöve-
ron taso, ja niissä kunnissa, joissa on työtulon verotus korkealla ja halua sitä alentaa ja jois-
sa on vara, ottaen huomioon nämä varhaiskasvatusmaksujen alentamiset, tätä tukee nimen-
omaan tämä kiinteistöveron korotus, ja sitä kautta työtuloja vähemmän verotetaan.

Sitten edustaja Viitaselle sanon sen verran, että työn verotusta on vähennetty tällä halli-
tuskaudella 1,2 miljardia euroa. Siitä 450 miljoonaa on kuitenkin työtulovähennystä, [Pu-
hemies koputtaa] joka on nimenomaan kohdistettu pieni- ja keskituloisille.

15.46 Markku Eestilä kok (vastauspuheenvuoro): Arvoisa puhemies! Kyllä nämä asu-
miskustannukset ovat tietyllä tavalla ongelma, ja niitä on kyllä jokainen puolue aina vuo-
rollaan käynyt nostamassa, milloin on energiaverojen kautta tehty ja milloin on tehty kiin-
teistöveron ala- ja ylärajojen nostojen kautta, [Pia Viitanen: Mutta ei yhtä innokkaasti kuin
tämä hallitus!] niin että minun mielestäni siinä ei varmaan ole kovin paljon keskusteltavaa
sinne historiaan päin. Mutta jos katsomme tulevaisuuteen, niin tässä yhteydessä, kun me
puhumme kuitenkin verosta, joka kohdistuu valtaosin asumiseen, täytyy tuoda julki se —
mikä koskee varsinkin pääkaupunkiseutua — että kansalaisten velkaantuneisuusaste on
tällä hetkellä historiallisen korkeana, ja kun asumiskustannuksia nostetaan, niin jos meille
sattuu tulemaan vähän huonompi taloudellinen kausi ja korot nousevat, ongelmia tulee ni-
menomaan sitä kautta. Tänä päivänä pystyy nimenomaan pääkaupunkiseudulla ostamaan
asunnon yhdellä kolmasosalla siitä hinnasta, mikä se todellisuudessa on. Se perustuu sii-
hen, että asukkaat maksavat sitten hoitovastiketta ja rahoitusvastiketta, ja tämä rahoitus-
vastike saattaa hämätä sen verran, että me menemme väärällä hintatasolla kiinni sellaiseen
asumiseen, mihin meillä ei ole sitten tulevaisuudessa varaa, niin että ainut toivo tässä nyt
on, ettei korkotaso sitten lähivuosina nouse eivätkä ihmiset ajaudu velkaongelmiin.

Toinen varapuhemies Arto Satonen: Nyt tähän debattiin myönnän vielä seuraavat pu-
heenvuorot: Aalto, Krista Kiuru ja Hoskonen. Sen jälkeen puhujalistaan.

15.47 Touko Aalto vihr (vastauspuheenvuoro): Arvoisa puhemies! Edustajat Turunen ja
myös Savio toivat esiin sen, mihin yhdyn totta kai, että verotusta täytyy katsoa aina koko-
naisuutena. Verotuksen ohella olisi syytä katsoa myös tulonsiirtoja: jos haittaverojen osuus
kasvaa ja sen myötä ihmisten käteenjäävät tulot vähenevät, on syytä huomioida erotus tu-
lonsiirtojen kautta.

Mitä tulee kiinteistöveroon, niin kiinteistövero on, toisin kuin keskustan muutamat
edustajat toivat esiin, pääasiassa hyvä vero. Ongelma on nimenomaan se, että verotusarvo
ei vastaa kiinteistön todellista arvoa, ja siitä johtaa se ongelma, että nyt korotetaan sellais-
ten kiinteistöjen verotusta, joiden arvo on romahtanut. Tässä olisi vaihtoehtona nimen-
omaan miettiä se verotusarvomenettelyn uudistus ensin tai sitten vaihtoehtoisesti tehdä
niin, että pienituloisten ihmisten asumiskustannusten nostamisen sijaan katsotaan vero- ja
yritystukia, mistä saataisiin hyvin iso fiskaalinen summa, jota voidaan taas kohdentaa tu-
lonsiirtoina pieni- ja keskituloisille. Vaihtoehtoja on hyvin paljon, verotus takaa hyvin pal-
jon vaihtoehtoja. Kysymys on taas jälleen kerran arvovalinnoista.

15.48 Krista Kiuru sd (vastauspuheenvuoro): Arvoisa puhemies! Meillä on ollut muuta-
mia tärkeitä viestejä hallitukselle tänäisessä keskustelussa, ja ensimmäinen niistä on se,
12



Pöytäkirjan asiakohta PTK 101/2017 vp
että tulo- ja varallisuuserot jatkuvasti näyttävät lisääntyvän tämän hallituksen politiikan tu-
loksena, ja tässä on hyvä esimerkki siitä, miten kurimusta tietyille väestöryhmille jaetaan
enemmän. Esitimme keskustelussa, että sen sijaan että jatkuvasti tätä nostoautomaattia
käytettäisiin, tehtäisiin aidosti jotakin näille vanhentuneille verotusarvoille. Ja voin todeta
sen, että viime hallituskauden loppupuolella tämä jo päätettiin, jottei oltaisi tällaisessa ti-
lanteessa.

Lopuksi haluan todeta, että tässähän on kysymys siitä, että varhaiskasvatusmaksujen uu-
distus pitäisi saada katettua, ja tällä logiikalla 25 miljoonaa otetaan täältä, jotta saataisiin
uudistus kompensoitua kunnille. Olisi ollut paljon järkevämpää ottaa tämä raha sisään esi-
merkiksi perintöverotusta selkeästi kiristämällä, ei löysentämällä, niin kuin hallitus tekee,
ja antaa valtionosuuksina raha takaisin. [Puhemies koputtaa] Tämä olisi ollut reilua.

15.49 Hannu Hoskonen kesk (vastauspuheenvuoro): Arvoisa puhemies! Todellakin, ve-
rotushan on kokonaisuus, jota pitää tarkastella kokonaisuutena eikä vain yhtä pientä osaa
siitä ja moittia sitten muita, miten he ovat väärin aikaisemmin toimineet. Kokonaisuus on
kuitenkin ratkaiseva: kannustaako se ihmistä työntekoon ja onko verotuksen tasapaino oi-
kea nimenomaan kannustavuuden kannalta. Se on iso juttu.

Mutta yksi vääryys tässä on tapahtumassa koko ajan tällä hetkellä Suomessa, ja se on
maatalouden kiinteistöjen ja niiden arvon verottaminen. Se on nimittäin niin, että tänä päi-
vänä, kun kaikki tiedämme, mikä on suomalaisen maatalouden tilanne, ja varsinkin kun
tämmöinen katovuosi näyttää olevan tulossa, maanviljelijät ovat suorastaan säälittävässä
tilanteessa. Talous on todella tiukalla. Tähän pitäisi nyt kyllä minun mielestäni — ja us-
kon, että valtiovarainministeri ja myös maa- ja metsätalousministeri tätä debattia ovat kes-
kenään käyneet — kiinteistöveropuolella saada äkkiä helpotuksia, että ei maatalouden ti-
lanne mene sietämättömäksi. Se johtaa nimittäin sellaisiin tilanteisiin, että pian aikaa meil-
lä ei ole kotimaista leipää eikä sitä työtä, mikä maatalouden [Puhemies koputtaa] ympäril-
lä pyörii koko elintarvikeketjussa.

Toinen varapuhemies Arto Satonen:  Sitten menemme puhujalistaan.

15.51 Timo Harakka sd: Arvoisa puhemies! Kuvitellaanpa, että valtakunnassa on voi-
massa partavero. Tämän veron epäoikeudenmukaisuus olisi varmaan valjennut jo muille-
kin kuin edustaja Aallolle ja itselleni, joten se olisi poistumassa muutaman vuoden kulut-
tua. Olisiko siis tässä tilanteessa viisasta korottaa tätä partaveroa, kun sehän vain pahentai-
si tilannetta? Juuri näin ollaan tekemässä jälleen kerran kiinteistöveron osalta kolmatta ker-
taa, juuri ennen kuin koko tämä tällä hetkellä varsin ongelmallinen järjestelmä ollaan vih-
doin saamassa kuntoon, veron, jonka veropohja ja veroperuste ovat tällä hetkellä syvästi
epäoikeudenmukaisia, kuten tässä aikaisemmassa keskustelussakin on ilmennyt. Tahtoo
mennä laskuissa sekaisin, mutta taidamme olla nyt kolmatta kertaa keskustelemassa kiin-
teistöveron korottamisesta nykyhallituksen aikana. Hallitusohjelmassa ilmoitettu 100 mil-
joonaa euroahan on jo saatu, edustaja Outi Mäkelä, kasaan, eli tämä on pelkästään ylimää-
räistä korotuksen korotusta. Nyt mennään siis jo yli alkuperäisen suunnitelman.

Kuten olen moneen kertaan täällä siis jo todennut, kiinteistöveroa pitäisi käyttää viisaas-
ti. Se sopii erittäin huonosti paikkaamaan kuntien taloutta, kun vastaavasti kuntien tuloja
on tässä nyt pienennetty, kuten tällä kertaa varhaiskasvatusmaksujen alentamisessa. Pieni-
palkkaisen koululaisperheen verotus siis kiristyy kahteen kertaan, sekä lapsivähennyksen
13



Pöytäkirjan asiakohta PTK 101/2017 vp
poiston että mahdollisesti omakotiasumisen takia. Kiinteistövero sopii huonosti fiskaali-
siin tavoitteisiin siksi, että sen yhteiskunnalliset vaikutukset ovat laajat. Se vaikuttaa asu-
misen hintaan, asuntorakentamiseen, aluekehitykseen, työpaikkojen sijoittumiseen, työ-
voiman liikkuvuuteen, työllisyyden kautta koko kansantalouteen. Sillä on huomattavia tu-
lonjakovaikutuksia. Kiinteistöveron korottaminen edellyttää muita ja mahdollisesti nega-
tiivisia ulkoisvaikutuksia korjaavia toimia. 

Tämä kohtuuton korotus pakottaa 170 kuntaa nostamaan kiinteistöveroa. Miksi se on
sitten ollut etelän kunnissa niin alhainen? Siihen on kaksi syytä: Pääkaupunkiseudun suu-
ret kaupungit eivät ole tarvinneet kassaan rahoja, koska niissä on ollut kasvua, ne ovat työ-
paikkaomavaraisia. Toisekseen niissä on ennestään jo korkeat asumiskustannukset. Var-
sinkin Uudellamaalla, joka jo nyt kerää yli kolmanneksen kiinteistöveroista, jatkuvasti kal-
listuva asuminen tuhoaa hallituksen haaveet työllisyysasteen noususta ja hidastaa talous-
kasvua juuri, kun se on lähtenyt käyntiin. Kun asumismenot koko maassa ovat vuosittain
kasvaneet neljä kertaa nopeammin kuin palkansaajan käteenjäävät tulot, ero repeää vielä
räikeämmäksi kasvukeskuksissa. Se heikentää yrittäjyyttä ja työvoiman saatavuutta ni-
menomaan pääkaupunkiseudulla. Kiinteistöveron korotuksen mitoitus ja ajoitus ovat siis
äärimmäisen tärkeitä.

Pellervon taloudellisen tutkimuslaitoksen mukaan kiinteistövero siirtyy vuokriin. Tämä
lisää veron regressiivisyyttä. Nykyjärjestelmässä kiinteistöveron arvo on suhteellisesti an-
karampi pienituloisilla kuin suurituloisilla. Lisäys siirtyy vuokriin, jolloin maksajiksi jou-
tuvat vuokralla asujat, joiden enemmistöllä asumiskulut vievät jo nyt suuren osan käytet-
tävissä olevista tuloista.

Arvoisa puhemies! Edustaja Zyskowicz on eduskunnan kenties etevin puhuja ja käyttää
varsin usein tätä taitoa. Mutta tähän esittämääni suoraan kysymykseen hän ei vastannut:
Mitenkä hän perustelee kiinteistöveron noston Tapanilassa asuvalle eläkeläispariskunnal-
le, jonka maksu nousee ehkä 100 euroa vuodessa jälleen kerran? Mitä hän heille oikein sa-
noo? Edustaja Outi Mäkelä tässä puolustautui sillä, että hän ei ole Espoon edustaja, ja se
kyllä hänen puheenvuorostaan ikävä kyllä sitten huomattiinkin.

Siis nykyinen kiinteistövero on monella tapaa vääristynyt. Arvoasuntoja aliverotetaan ja
arvoaan menettäviä mummonmökkejä yliverotetaan. Jokainen tietää, miten epäoikeuden-
mukainen nykyinen malli on ja sen toteutus suorastaan mätä. Siksi odotamme innokkaasti
valtiovarainministeriössä sekä Maanmittaushallituksessa ja Tilastokeskuksessa valmistel-
tavaa kiinteistöverotuksen kokonaisuudistusta, joka on siis luvassa vuonna 2020. Kiinteis-
töveron lisäkorotus korostaa entisestään nykyisen veropohjan ja arvostustasojen puutteita
ja vääristää verotusta. Kun seuraava hyvä hallitus saa oikean tietopohjan, oikeat menetel-
mät ja tekee niiden pohjalta oikeat päätökset, pääsemme vihdoin viimein oikeudenmukai-
seen kiinteistöveroon. Siis kiinteistövero on periaatteessa hyvä vero, mutta käytännössä
nyt ongelmallinen. Siitä tulee jatkossa myös käytännössä hyvä vero. Sitä odotellessa ei pi-
täisi pahentaa tilannetta, ei pitäisi korottaa partaveroa.

15.56 Hannu Hoskonen kesk: Arvoisa herra puhemies! Käsittelyssä oleva veroasia on
herättänyt erittäin mielenkiintoista keskustelua ja tuo esille sen ikuisen ongelman, mikä on
oikea määrä verotusta ja tehdäänkö se oikein. Tärkeintä olisi kuitenkin nyt muistaa, että
kiinteistövero on yksi tapa saada julkisyhteisölle verotuloja. Kunnat tarvitsevat ne verot,
joilla se sitten maksaa varhaiskasvatusta sun muuta, monta asiaa. Kuten edustaja Toimi
Kankaanniemi omassa puheenvuorossaan mainitsi, aikanaan manttaalimaksu ja katumak-
14



Pöytäkirjan asiakohta PTK 101/2017 vp
su poistettiin ja tilalle tuli kiinteistövero, ja sen kun ymmärtää ja muistaa kun aloittaa pu-
heenvuoron, niin on pikkuisen vahvemmilla jäillä sillä hetkellä.

Tärkeää on kuitenkin nyt pitää huoli siitä, että verotuksen kokonaisaste ei nouse ja se ve-
rotus kannustaa ihmisiä ottamaan vastaan töitä. Se on se isoin linja, josta on pidettävä kiin-
ni. Aina pitää olla kannustavuutta sille, että ihminen lähtee töihin, etsii töitä ja hankkii
elantonsa ja samalla oman eläketurvansa, koska sehän on sitten pitkässä juoksussa aivan
valtavan tärkeä asia. 

Kiinteistöverossa on se ongelma tietenkin, että maaseutukuntiin se iskee salaman lailla.
Kiinteistöjen arvot ovat siellä romahtaneet, sen me tiedämme, ja etenkin maatalousyrittä-
jien elämään sattuessaan pahasti se on kamala juttu. Elikkä otetaan esimerkki, iso robotti-
navetta, jonka investointiarvo voi olla yli miljoona euroa: sille kun ruvetaan kiinteistöve-
roa sitten laskemaan, niin siinä kyllä pienen tilan nettotuotto, se, mikä sieltä ankarasta työs-
tä viivan alle jää, menee käytännössä yhdellä pyyhkäisyllä pois. Elikkä tähän meidän pitää
saada ehdottomasti eduskunnassa jokin ratkaisu, sillä maatalouden kurja tilanne, joka on
esimerkiksi tällä hetkellä luonnonolosuhteiden kärjistämä, on erittäin vakava. Tulot ovat
vähentyneet koko ajan, kustannukset ovat nousseet, ja nyt vielä tulee katovuosi. Tämä ti-
lanne on todella vakava, ja uskon kyllä, että tässä Suomen eduskunnassa löytyy ymmärrys-
tä tälle vakavalle asialle. Se kansakunta, joka ei itse pysty omia eväitään tuottamaan, ei sei-
so vahvalla pohjalla. Toivon, että tässä asiassa sekä valtiovarainministeri Orpo että maa- ja
metsätalousministeri Jari Leppä löytävät toisensa ja tähän saadaan joku järkevä esitys, kos-
ka on tärkeää, että kotimaisen ruoan tuotanto säilyy vahvalla tasolla ja ettei verotuksella —
tässä tapauksessa kiinteistöverotuksella — kanneta lisää kiviä siihen rekeen, joka on jo
ihan riittävän täysi tällä hetkellä.

Sitten, kun tässä keskustelussa on nostettu esille erilaisia mielipiteitä siitä, tekeekö joku
hallitus oikein tai joku hallitus väärin: siitä keskustelusta ei ikinä tule loppua. Tärkeää on
vain saada tässä maassa tapahtumaan se, että työn kannustavuus on työn tekeminen ja että
sen kannattaminen on tärkein asia ja aina asia numero yksi. 

Kiinteistöveropuolella odotamme kallella kypärin sitä kiinteistöverouudistusta, jota par-
haillaan valmistellaan. Siellä pitää todella nostaa esille kiinteistöjen oikeat arvot. Suomes-
sa tällä hetkellä tämä valtava keskittäminen — kun ihmiset yritetään kaikin keinoin saada
tänne etelään asumaan — aiheuttaa ihan selkeästi sen ongelman, että kiinteistöjen arvot
nousevat sellaisiin määriin, mitkä tällaisena nousukautena arvioituna ovat aivan järjettö-
män korkeat. Sitten kun seuraava lama iskee, ehkä löytyy sieltä sitä vähän todellisempaa
arvoa. Joka tapauksessa tämä nykyinen tilanne kiinteistökaupassa on aivan mieletön täällä
Etelä-Suomessa. Hinnat nousevat kohisten, ja se johtaa siihen tilanteeseen, että kun kiin-
teistöjen arvot nousevat, niin se tietenkin johtaa sitten vaikeuksiin, kun asumiskustannuk-
set nousevat. 

Näiden vaikeiden asioiden keskelle pitää löytyä järkevä yhteisymmärrys poliittisten
puolueiden välille. Ei se riitä, että me olemme tänä vuonna yhtä mieltä asiasta. Näkisin
mielelläni sellaisen kompromissin syntyvän, jolla on parlamentaarista katetta ja kannatta-
vuutta yli vaalikausien, koska verotuksen, kiinteistöverotuksen varsinkin, soisi olevan va-
kaata ja tasapainoista. Silloin pärjäämme tässä asiassa. 

16.00 Sami Savio ps: Arvoisa puhemies! Kuten edustaja Östman aiemmin tässä keskuste-
lussa jo hyvin toi esille ja korosti, monet lausunnonantajat ovat tosiaan kritisoineet voi-
makkaasti hallituksen aikeita nostaa kiinteistöveroprosenttien ala- ja ylärajoja. Varsinkin
15



Pöytäkirjan asiakohta PTK 101/2017 vp
tämä alarajojen nosto johtaisi tilanteeseen, jossa kuntapäättäjien tahdosta riippumatta esi-
merkiksi öljylämmitteisessä omakotitalossa asuvan pienituloisen eläkeläisen kiinteistöve-
ro tulee nousemaan ja nostamaan hänen asumiskustannuksiaan ja omalta osaltaan vaikut-
tamaan hänen selviytymistään arjessa. Monessa, monessa kunnassa näin tapahtuisi, eivät-
kä korotukset jäisi myöskään valumatta vuokriin, vaan nostavat ajastaan niitäkin.

Kiinteistöveron osuus kansalaisten koko verotaakasta on jo noussut hyvin merkittäväs-
ti, ja kuten edellä jo totesin, hallitusohjelman tavoitteet kiinteistöverotuoton nostamisesta
on jo saavutettu. Varsinkin se tosiseikka, että tämän hallituksen esityksen myötä jopa 170
kuntaa joutuu nostamaan yleistä kiinteistöveroprosenttia, osoittaa sen, että nämä korotuk-
set ovat varsin ylimitoitettuja. Veron yläraja oli siis vielä vajaat kymmenen vuotta sitten 1
prosentti. Nyt alarajakin nousee 1,03 prosenttiin. Erityisesti tämä alarajan nosto on erittäin
ongelmallinen kuntien itsemääräämisoikeuden ja lähidemokratian toteutumisen kannalta.
Ylärajan nosto jättää kunnille enemmän liikkumavaraa ja on siten helpommin hyväksyttä-
vissä. Kohtuus täytyy tietenkin säilyttää siltäkin osin, mutta se on kuitenkin kuntapäättäji-
en käsissä.

Ihmettelen hieman sitä, eikö talousliberaalina puolueena esiintyvä kokoomuskaan pidä
tätä alarajojen nostoa ongelmallisena, varsinkaan niissä kunnissa, joiden talous on jo nyt
hyvällä tolalla. Niitäkin kuntia kuntienkin Suomessa on.

16.02 Jani Mäkelä ps: Arvoisa puhemies! Tuossa debattikeskustelussa jäi muutama asia
sanomatta, ja palaan niihin nyt.

Kun esitettiin sellainen ajatus, että ikään kuin kuntien tuloveroprosentin korkeutta käy-
täisiin paikkaamaan sillä, että korotetaan kiinteistöveroja ja sitten alennetaan sitä yleistä
veroprosenttia, niin itse en kyllä ihan tuolle linjalle lähtisi. Tämä näkemys perustuu siihen,
että kun tätä asiaa omassa kotikunnassani tarkasteltiin, niin kyllä ne korkeatkin kiinteistö-
veron korotukset ovat suuruusluokaltaan sellaisia, että niitä vastaavat yleisen veroprosen-
tin korotukset ovat todella pieniä. Eli yleiseen veroprosenttiin saataisiin pieniä alennuksia
sillä, että nostetaan kiinteistöveroprosenttia todella paljon, eikä se ole mielestäni sen vai-
van arvoista.

Kysymys tässä enemmän kuitenkin on siitä, että kuntien velvoitteita käytäisiin tarkaste-
lemaan kriittisesti ja purettaisiin normeja. Sieltä löytyvät ne rakenteet, joilla niitä kustan-
nuksia todella voidaan alentaa, eikä sellaisia menoeriä millään kiinteistöveron korotuksilla
voida paikata.

16.03 Outi Mäkelä kok: Arvoisa puhemies! Edustaja Harakka täällä aikaisemmin teki
aika pitkälle vietyjä tulkintoja ja käytti väritettyä puhetta siitä, miten tämä verokehitys vai-
kuttaa muun muassa kaupunkiseuduille. Hän unohti samalla sen, että esimerkiksi tänne
pääkaupunkiseudulle on aikanaan osoitettu tämmöinen korotettu kiinteistövero rakenta-
mattomille tonteille, joka on ollut todella hyödyllinen myös tämän tonttivarannon liikkeel-
le saamiseksi ja joka on parantanut asuntotilannetta ja lisännyt rakentamista merkittävästi
ja on ollut täysin perusteltu toimenpide. Verotushan on siis kokonaisuus, ja sillä on monen-
laisia vaikutustavoitteita. Myöskin tällä kiinteistöveron korotuksella pyritään hillitsemään
kuntien tarvetta korottaa kunnallisveroa, joka osaltaan on merkittävä vero sitten taas toi-
saalla työn verotuksessa.

Tässä keskustelussa on hyviä huomioita esitetty muun muassa tämän arvostamismenet-
telyn uudistamiseksi. Valtiovarainministeriö on todellakin teettänyt selvityksen siitä, että
16



Pöytäkirjan asiakohta PTK 101/2017 vp
maapohjien kiinteistöverotuksen arvostamisjärjestelmä on uudistettava. Siellä on paljon
ongelmia, ja verotusarvot ovat yleisesti jääneet jälkeen.

Toinen asia, jota itse mielelläni pitäisin tässä esillä, on tämä kiinteistöverokannan inven-
tointipuoli, joka on huonolla tolalla kunnissa: Kuntaliiton arvion mukaan kiinteistöveroja
jää koko maassa näitten rekisteripuutteiden takia keräämättä jopa 300 miljoonaa euroa.
Nämä puutteet siis johtuvat Verohallinnon ja kuntien sekä Väestörekisterikeskuksen rekis-
tereitten keskustelemattomuudesta ja tietokantojen puutteesta. Tämä on asia, joka pitäisi
saada kuntoon.

16.05 Markku Eestilä kok: Arvoisa puhemies! Täällä nousi esille muutamassakin pu-
heenvuorossa maatalouden tuotantorakennusten kiinteistöveron poisto. Viitattiin valtiova-
rainministeriöönkin, että pitäisi tehdä jotakin tämänsuuntaista. Jos minun muistikuvani on
oikea, niin viime syksynä hallitus hyväksyi 50 miljoonan euron tukipaketin maataloudelle,
mikä sinänsä oli erittäin hyvä asia, ja siellä varattiin sitten 10 miljoonaa, että autettaisiin
vastainvestoineita tiloja. Kun yhtenä asiana esillä oli, että maatilojen tuotantorakennuksil-
ta poistettaisiin kiinteistövero tai sitä merkittävästi vähennettäisiin, niin se ei ollut kyllä
suomalaisesta tahdosta kiinni, että niin ei tapahtunut, koska myös kokoomus tuki sitä sel-
vitystä, vaan seinä tuli vastaan komissiossa. Ministeri Tiilikainen totesikin, että ei voi mi-
tään, komissiossa tuli seinä vastaan. Minun mielestäni meidän täytyy täällä salissakin to-
deta asioiden oikea järjestys, että jos siihen joku keino löytyy, niin kokoomus sitä kannat-
taa, koska maatalous tänä päivänä on oikeasti vaikeuksissa ja tulorakenne ja kulurakenne
eivät ole tasapainossa. Sille pitää tehdä jotakin.

16.07 Olavi Ala-Nissilä kesk: Arvoisa puhemies! Edustaja Eestilä on tuossa oikeassa,
että todella se kiinteistövero voi olla nyt maataloudessa suorastaan investointien este. Sillä
tavalla tähän liittyy näitä vaikutuksia, jotka myöskin pienituloisten osalta pitää ottaa huo-
mioon. Tuo, minkä edustaja Mäkelä totesi, että kiinteistöveroa on voitu hyödyntää, että on
saatu pääkaupunkiseudun rakentamattomia tontteja liikkeelle, on erittäin tärkeä asia.

Mutta, arvoisa puhemies, mikä on suuri kuva? Suuri kuva on se, että tällä vaalikaudella
ei ole leikattu kuntien valtionosuuksia, kuten tehtiin viime vaalikaudella. Tästä on seuran-
nut se, että paine kunnille nostaa veroja on selvästi pienempi, koska valtio on kuokkinut
oman osansa tässä julkistalouden kokonaisuudessa. Ja kun tämä kiinteistövero kuitenkin
on kuntien päätettävissä pääsääntöisesti, niin tämä linja, että kuntien valtionosuuksia ei ole
leikattu, on ollut juuri veronmaksajien kannalta hyvä asia.

16.08 Teuvo Hakkarainen ps: Arvoisa rouva puhemies! Verottajasta: Minä ymmärrän
verotuksen ja sen kokonaisuuden siinä, mutta miten tämä kohdistuu? Otetaanpa esimerkik-
si tämä nettikauppa. Nyt kun tuolta ulkomailta voi tilata mitä tahansa ja täällä kivijalkafir-
mat, jotka toimivat niitten kilpailijoina, joutuvat tämmöisen verotuksen kohteeksi, niin se
on epäoikeudenmukaista.

Ja myös toinen juttu: Maatiloilla, yrityksillä on kiinteistöjä, joilla ei ole oikeastaan mi-
tään arvoa. Elikkä jos pankkiiri antaa tietyn vakuuden siitä, niin sen vakuuden mukaan
myös sen verotusarvon pitäisi olla, eikä pitäisi katsoa täältä verottajan näkökohdasta niin,
että se lajittelee vain tuosta, että tämmöinen hinta laitetaan tuolle kiinteistölle ja maksetaan
se vero siitä, vaikka sillä kiinteistöllä ei ole mitään arvoa. Edustaja Eestilä jo varmaan mai-
17



Pöytäkirjan asiakohta PTK 101/2017 vp
nitsikin tästä asiasta. Tämä on semmoinen epäkohta, että tällä menolla maaseudut ja niit-
ten yritykset tulevat lähtemään pois sieltä. Se on yksinkertainen totuus.

16.09 Hannu Hoskonen kesk: Arvoisa rouva puhemies! Todellakin, maaseutuolosuhteis-
sa toimiva yritysten ja varsinkin maatilojen tilanne on todella todella huono.

Kuten tiedämme kaikki, niin tällä vaalikaudella kuntien rahoitusasema on parantunut
olennaisesti, kun ei ole tehty leikkauksia kuntatalouteen niin paljon, ja kuntien talous on
tervehtynyt jopa niin, että viime vuonna, jos oikein muistan, 400 miljoonaa euroa olivat
kuntataloudet plussalla. Elikkä en äkkiä muista, onko tällä hetkellä yhtään tämmöisiä krii-
sikuntia ja vakavissa vaikeuksissa olevia kuntia. Todellakin tilanne on olennaisesti paran-
tunut. Tätä taustaa vasten tarkasteltuna kiinteistöveron rajojen muuttaminen totta kai antaa
instrumentteja kunnille verotuksen lisäämiseen, mutta jokainen vastuullinen kuntapäättäjä
tietenkin tietää sen, että ei voida lähteä siitä, että verot nousevat rajusti, koska kuitenkin
tärkeää on pitää asukkaat tyytyväisinä kunnassa ja eläminen asiallisen halpana ja säilyttää
heidän työpaikkansa.

Maatalouden puolesta edelleen haluan sanoa, arvoisa rouva puhemies, että maatalous-
kiinteistöjen arvon perusteella tehtävän kiinteistöverotuksen epäoikeudenmukaisuus on
tällä hetkellä huutavan väärä. En tiedä, mistä löytyy se poliittinen yksimielisyys. Ymmär-
tääkseni se tässä talossa jo on, mutta nyt pitäisi löytyä sitä sydäntä ja tuulenhalkaisijaa, sitä
henkilöä, sitä ministeriä, joka loihe lausumaan julkisuuteen, että tämä asia pitää panna kun-
toon, koska nimenomaan maatalouden tilanne tällä hetkellä on aivan... En ihan katastrofaa-
liseksi sitä vielä sanoisi, mutta aika lähellä ollaan. 

Toivoisin, arvoisa puhemies, että eduskunta ottaisi tämän asian vakavasti. Nyt eletään
niitä aikoja, että jos emme tähän saa parannusta, meillä maatiloja rupeaa menemään kon-
kurssiin kiihtyvällä vauhdilla. Se on pois suomalaisesta työstä, koska siinähän menetäm-
me samalla koko jalostusketjun arvon, ja samalla se aiheuttaa sen, että kun ulkomailta tu-
leva elintarvike valtaa markkinoita, niin niiden valtaaminen takaisin on äärimmäisen vai-
keaa.

16.11 Sami Savio ps: Arvoisa puhemies! Aivan lyhyesti haluan tähän loppuun vielä tode-
ta sen, että edustaja Jani Mäkelä otti äsken esille sen asian, että on hyvin ongelmallista aja-
tella sillä tavalla, että kiinteistöveron nostolla voitaisiin kunnissa kompensoida niissä mah-
dollisesti tehtäviä tuloveron alennuksia, ja jaan täysin edustaja Jani Mäkelän käsityksen
siitä, että kuntien tulee kompensoida mahdollisesti — ja aivan oikein, tietyissä tapauksissa
täysin aiheellisesti — tekemänsä kunnallisveron lasku muun muassa toimintojaan tehosta-
malla ja muutoinkin kulujaan karsimalla, ja niinhän monessa kunnassa on tehtykin. Muun
muassa omassa kotikunnassani Ylöjärvellä on pyritty tehostamaan toimintaa, ja siinä on
aika hyvin onnistuttukin. Sitä vastoin, kun täällä on esitetty, että kiinteistöveron nostolla
voitaisiin sitten kompensoida tätä kunnallisveroprosentin laskua, niin mielestäni se ei voi
olla mikään automaatti, koska kyllähän siinä tulee jo se vastaan, että kunnallisveroprosent-
ti määritellään 0,25 prosenttiyksikön tarkkuudella. Jos se koko summa kompensoitaisiin
kiinteistöverolla, kyllä siinä sitten kiinteistöveroprosentit täytyisi nostaa jo pilviin.

16.12 Esko Kiviranta kesk: Arvoisa puhemies! Täällä on monissa puheenvuoroissa hy-
vin asiallisesti kiinnitetty huomiota siihen, että realisoituvat kauppahinnat ovat rakennus-
kustannuksia alempia ja myös hyvin usein kiinteistöverotusarvoja alempia, ja tämä ongel-
18



Pöytäkirjan asiakohta PTK 101/2017 vp
ma ei koske pelkästään Suomen syrjäseutuja, vaan sitä esiintyy itse asiassa koko maassa,
myöskin kuihtuvissa taajamissa eteläisessä Suomessa. Tämä on asia, joka Verohallinnon
pitäisi tunnistaa, kun se valmistelee tätä uutta kiinteistöjen arvostamisohjettaan. Tämä kos-
kee niin asuntoja, vapaa-ajanasuntoja kuin myöskin tuotannollisia rakennuksia.

Maatalouden osalta sanoisin, että oli hyvä puheenvuoro tuossa edustaja Eestilällä, kun
hän ikään kuin ojensi kokoomuksen auttavan käden tässä maatalouden tuotantorakennus-
ten kiinteistöveron poistamisessa. Oma käsitykseni on, että ei Bryssel siihen ole esteenä,
jos asiaan tartutaan.

16.13 Outi Mäkelä kok: Arvoisa puhemies! Näistä veroprosenttien korotuksista ja siitä,
että ne heijastuisivat tarpeeseen hillitä kunnallisverojen korotuksia: Kyllä täällä kuitenkin
hallituksen perusteluissa selvästi todetaan tämäkin seikka. Olen samaa mieltä siitä, että eh-
dottomasti tärkeämpää ja merkittävämpää on kulurakenteen uudistaminen kunnissa ja kus-
tannusten karsiminen terveellä tavalla niin, että kunnan talous on tasapainoisella pohjalla,
mutta kyllähän on fakta myös se, että kiinteistöveron tuotto on merkittävä monissa kunnis-
sa, varsinkin täällä kasvualueilla, ja kyllä myös sillä saatava tuotto, nyt kun se tässä uudis-
tuksessa tulee suoraan kunnille, on kunnille merkittävä tulonlähde ja kunnallisveron nos-
taminen olisi suoraan kiristys työn verotukseen ja sikäli heikentäisi työn vastaanottamista
ja työn tekemisen kannusteita ja olisi tämän hallituksen politiikan vastaista.

Keskustelu päättyi.

Asia lähetettiin valtiovarainvaliokuntaan.
19


