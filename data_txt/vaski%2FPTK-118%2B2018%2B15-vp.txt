















































DEM2D04.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

15. Hallituksen esitys eduskunnalle laiksi Syyttäjälaitoksesta sekä eräiksi siihen liittyviksi 
laeiksi

Hallituksen esitys HE 17/2018 vp
Valiokunnan mietintö LaVM 5/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 15. asia. Käsittelyn pohjana on lakivaliokunnan mietintö LaVM 5/2018
vp. Nyt päätetään lakiehdotusten sisällöstä.

Keskustelu

17.11 Kari Tolvanen kok (esittelypuheenvuoro): Herra puhemies! Tässä esityksessä on
kyse syyttäjälaitoksen organisaatiouudistuksesta. Esityksessä ehdotetaan säädettäväksi
laki Syyttäjälaitoksesta. Samalla nykyinen syyttäjälaitoksesta annettu laki kumotaan. Esi-
tyksen mukaan syyttäjälaitoksen organisaatiota uudistetaan siten, että Valtakunnansyyttä-
jänvirastosta ja sen alaisuudessa toimivista 11 syyttäjävirastosta muodostetaan yksi Syyt-
täjälaitos-niminen virasto. Syyttäjälaitos muodostuu jatkossa keskushallintoyksikkönä toi-
mivasta valtakunnansyyttäjän toimistosta ja viidestä viraston osastona toimivasta syyttäjä-
alueesta. 

Kihlakunnansyyttäjän virkanimike muuttuu aluesyyttäjäksi. Ahvenanmaalla säilytetään
maakuntasyyttäjän virkanimike. Erikoissyyttäjät toimivat vastedes erikoissyyttäjän viras-
sa. 

Kaikki virat ovat jatkossa Syyttäjälaitoksen yhteisiä, ja ne sijoittuvat syyttäjäalueelle tai
valtakunnansyyttäjän toimistoon. Syyttäjäaluetta johtaa aluesyyttäjä, joka nimitetään vir-
kaansa määräajaksi. 

Laissa säädetään edelleen syyttäjän tehtävistä, toimivallasta, tiedonsaantioikeudesta, es-
teellisyydestä, varallaolosta ja asiamiehenä toimimisesta. 

Muilta osin esityksessä tehdään voimassa oleviin säännöksiin lähinnä teknisiä muutok-
sia.

Lakivaliokunnan saaman selvityksen mukaan uudistuksen taustalla on monia syitä.
Syyttäjän tehtävät ovat viime vuosina muuttuneet aikaisempaa vaativammiksi ja monipuo-
lisemmiksi. Vaativien rikosasioiden määrä on kasvanut merkittävästi. Rikosasioissa on
yhä useammin kansainvälisiä liityntöjä, ja syyttäjien hoidettavaksi on tullut uusia kansain-
väliseen oikeudenhoitoon liittyviä tehtäviä. Nämä edellyttävät syyttäjältä erityisosaamista.

Esityksen tavoitteena on parantaa syyttäjälaitoksen toimintaedellytyksiä siten, että re-
sursseja voidaan suunnata enemmän vaativien rikosten käsittelyyn. Keskittämällä syyttä-
 Hyväksytty
1.0



Pöytäkirjan asiakohta PTK 118/2018 vp
jälaitoksen hallinnon ja tukitoimintojen ohjaamista keskusyksikköön voidaan vapauttaa re-
sursseja syyttäjälaitoksen keskeiseen tehtävään eli syyttämistyöhön.

Arvoisa puhemies! Edellä selostetun sekä saamansa selvityksen perusteella lakivalio-
kunta pitää esityksessä ehdotettua organisaatiouudistusta perusteltuna. Syyttäjän toimin-
nan ja ratkaisujen yhdenmukaisuuden lisääntyessä kansalaisten oikeusturva ja yhdenver-
taisuus lain edessä paranevat. Oikeusturvan kannalta on merkityksellinen myös tavoittee-
na oleva rikosasioiden käsittelyaikojen lyhentäminen.

Arvoisa puhemies! Muutama sana syyttäjän ja Syyttäjälaitoksen riippumattomuudesta:
Ensinnäkin Syyttäjälaitoksen riippumattomuudella on tärkeä merkitys etenkin oikeuden-
mukaisen oikeudenkäynnin takeena. Perustuslakivaliokunta on esityksestä antamassaan
lausunnossa korostanut syyttäjien riippumattomuuden merkitystä paitsi syytettä päätet-
täessä myös niiden tehtävien kannalta, joita syyttäjällä on esimerkiksi rangaistusmääräystä
annettaessa tai tuomioesitystä tehtäessä. Lausunnossaan perustuslakivaliokunta pitää tar-
peellisena, että lakivaliokunta harkitsee Syyttäjälaitoksen riippumattomuutta ja itsenäistä
asemaa selventävän säännöksen kirjaamista lakiin.

Lakivaliokunta pitää perustuslakivaliokunnan lausunnossa esitettyjä huomioita perus-
teltuina. Valiokunnan näkemyksen mukaan 1. lakiehdotuksen 10 §:ää on tarkoitus täyden-
tää siten, että siinä itsenäisen, riippumattoman syyteharkintavallan lisäksi tuodaan esiin se,
että syyttäjä tekee itsenäisesti ja riippumattomasti kaikki päätösvaltaansa kuuluvat rikosoi-
keudellisen vastuun toteuttamista koskevat ratkaisut käsiteltävänään olevassa rikosasiassa.

Sitten ihan muutama sana johtavan aluesyyttäjän määräaikaisuudesta. 
Esityksen perustelujen mukaan syyttäjäalueen johtamiseen liittyvät vaatimukset ovat

nykyisten yksittäisten syyttäjänvirastojen johtamista suuremmat, mikä edellyttää johtamis-
tehtävässä menestymistä sekä sitoutumista ja motivaaviota. Syyttäjäalueen tulee toimia
mahdollisimman tehokkaasti ja tarkoituksenmukaisesti, mitä johtavan aluesyyttäjän viran
täyttämisen määräajaksi arvioidaan edistävän. Näistä syistä esityksessä katsotaan, että teh-
tävässä onnistumista tulee määräajoin arvioida.

Lakivaliokunta katsoo, että johtavan aluesyyttäjän viran määräaikaisuutta puoltavat
muun muassa edellä esitetyt seikat. Valiokunta kiinnittää huomiota myös siihen, että val-
tionhallinnon ylimpiin johtamistehtäviin nimitetään pääsääntöisesti viiden vuoden ajaksi.

Tässä todella esitetään enintään viiden vuoden ajaksi nimitettäväksi johtavan aluesyyt-
täjän virkaan, mutta lakivaliokunnassa asiaa on pohdittu ja lähdetty myös perustuslakiva-
liokunnan lausunnosta, jossa todetaan näin: ”Perustuslakivaliokunnan lausunnossa todet-
tua vastaavasti lakivaliokunta katsoo, että käytetyn muotoilun eli ’enintään viiden vuoden
määräajaksi’ sijasta momentissa on perusteltua käyttää muotoilua ’viiden vuoden määrä-
ajaksi’. Tämän lisäksi valiokunta katsoo, että momenttiin on perusteltua lisätä virkamies-
lakia vastaava muotoilu ’jollei erityisestä syystä ole perusteltua nimittää tätä lyhyemmäksi
määräajaksi’. Viimeksi mainittu lisäys voi tulla sovellettavaksi esimerkiksi tilanteessa, jos-
sa virkaan nimitettävä on ennen viiden vuoden määräaikaa saavuttamassa eroamisiän.”

Ja sitten, arvoisa puhemies, lyhyesti virkasuhteen käsittely. 
Esityksen 1. lakiehdotuksen 27 § sisältää säännökset virkasyytteen käsittelystä. Pykälän

1 momentin mukaan valtakunnansyyttäjää ja apulaisvaltakunnansyyttäjää syytetään virka-
rikoksesta korkeimmassa oikeudessa. Syyttäjänä on joko valtioneuvoston oikeuskansleri
tai eduskunnan oikeusasiamies. Pykälän 2 momentin mukaan valtiosyyttäjää syytetään vir-
karikoksesta hovioikeudessa. Syyttäjänä on joko oikeuskansleri tai oikeusasiamies. Pykä-
län 3 momentin mukaan johtavaa aluesyyttäjää, erikoissyyttäjää, aluesyyttäjää ja apulais-
2



Pöytäkirjan asiakohta PTK 118/2018 vp
syyttäjää syytetään virkarikoksesta hovioikeudessa. Syyttäjänä on valtakunnansyyttäjä tai
hänen määräämänsä syyttäjä. 

Valiokunta kiinnittää huomiota siihen, että ehdotetun 3 momentin mukaisesti johtavan
aluesyyttäjän, erikoissyyttäjän, aluesyyttäjän ja apulaissyyttäjän osalta syyteoikeuden
käyttöön liittyvä harkinta säilyisi edelleen Syyttäjälaitoksen sisällä. Esityksen perustelui-
den mukaan, koska kaikki syyttäjät toimivat jatkossa yhdessä virastossa, määräisi valta-
kunnansyyttäjä syyttäjän näihin virkarikosasioihin lakiehdotuksen 24 § esteellisyyssään-
nökset huomioon ottaen. Edelleen perustelujen mukaan syyttäjä voitaisiin määrätä toiselta
alueelta tai Valtakunnansyyttäjänviraston toimistosta. 

Lakivaliokunta nyt kuitenkin katsoo, että syyttäjien virkasyyteasioiden käsittelyn ulkoi-
sen uskottavuuden parantamisen kannalta on perusteltua, että ehdotetusta virkasyytteen
käsittelyä koskevasta 27 § 3 momentista poiketen myös alempien syyttäjien virkasyyte-
asioiden käsittelyn osalta syyteoikeuden käyttöön liittyvä harkintavalta etäännytetään
Syyttäjälaitoksen ulkopuolelle. Tämä on erittäin tärkeää Syyttäjälaitoksen yleisen uskotta-
vuuden kannalta.

Sitten vielä tähän loppuun, arvoisa puhemies, voimaantulo. Siitä lakivaliokunta on kan-
tanut huolta, kuten monista muistakin asioista, kun on kuullut operatiivista tasoa, että jää
riittävästi aikaa varautua tähän ja valmistautua tähän muutokseen. Lakivaliokunta esittää,
että ministeriön esityksestä poiketen nämä lait tulisivat aikaisintaan voimaan syksyllä
2019. 

Lakivaliokunnan päätösehdotuksessa meillä on kolme muutosehdotusta, mutta muilta
osin tämä meidän mietintömme on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 17/2018 vp sisältyvien 1.—12. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


