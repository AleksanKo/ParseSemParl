















































DEM8CF.tmpSave.xml


Pöytäkirjan asiakohta PTK 5/2015 vp

 Tarkistettu
4.0

Pöytäkirjan asiakohta 

PTK 5/2015 vp

Täysistunto

Tiistai 19.5.2015 klo 14.00—14.07

3. Hallituksen esitys eduskunnalle laiksi ulkomaalaislain 36 §:n muuttamisesta
Hallituksen esitys HE 2/2015 vp

Lähetekeskustelu

Ensimmäinen varapuhemies Timo Soini: Lähetekeskustelua varten esitellään päiväjär-
jestyksen 3. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

14.02 Mika Niikko ps: Arvoisa puhemies! Hallituksen esityksessä ehdotetaan muutetta-
vaksi ulkomaalaislain pykälää, jossa säädettäisiin oleskeluluvan myöntämisen edellytyk-
sistä, kuten siitä, että kansanterveyden vaarantaminen ei estä jatkoluvan myöntämistä.

Viime viikolla me keskustelimme täällä Euroopan neuvoston Suomen valtuuskunnan
kertomuksesta 2014, ja valtuuskunnan kertomuksessa mainittiin tästä asiasta seuraavasti:
"Hiv-positiiviset siirtolaiset kokevat moninkertaista syrjintää verrattuna muihin, ja osalta
evätään jopa maahan pääsy. Päätöslauselma 1997 (2014) kehottaa puuttumaan tilantee-
seen varmistamalla edullisia hoito- ja ehkäisypalveluja myös paperittomille." Lisäksi tässä
mainitaan näin, että "päätöslauselma kehottaa poistamaan hiv-positiivisten siirtolaisten
maahantulo- ja oleskelurajoitukset."

Arvoisa puhemies! Ymmärtääkseni tämä hallituksen esitys on nyt tavallaan tätä näkö-
kulmaa tässä korjaamassa, koska nyt ei puhuta tästä oleskeluluvan myöntämisen asiasta,
vaan näistä jatkoluvan myöntämisessä olevista esteistä.

Arvoisa puhemies! Mielestäni aikaisemman hallituksen tekemä esitys tästä asiasta ei ole
hyvä, koska tällähän me avaamme kuitenkin mahdollisuuden, myös paperittomien osalta,
tulla Suomeen saamaan tulevaisuudessa terveyspalveluja, jotka tulevat meidän yhteiskun-
nallemme hyvin kalliiksi. Itse en ymmärrä sellaista politiikkaa, että meidän tulee tietoisesti
ottaa sellaisia riskejä, että me myönnämme jatkoluvan henkilöille, joilla on vakavia kan-
santerveydellisiä sairauksia. Meillä ei ole tällaiseen kokeiluun varaa.

Keskustelu päättyi.

Asia lähetettiin hallintovaliokuntaan.


