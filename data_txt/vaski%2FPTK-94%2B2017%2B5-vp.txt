















































DEM1008.tmp.xml


Pöytäkirjan asiakohta PTK 94/2017 vp
Pöytäkirjan asiakohta 

PTK 94/2017 vp

Täysistunto

Keskiviikko 27.9.2017 klo 14.00—19.02

5. Hallituksen esitys eduskunnalle laiksi vaalilain muuttamisesta
Hallituksen esitys HE 101/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu

17.53 Timo Heinonen kok: Arvoisa herra puhemies! Tämä on erittäin tervetullut uudis-
tus. Tästä olemme pidempään puhuneet.

Aloitan oman puheenvuoroni siitä, että haluan eduskunnan pöytäkirjaan alleviivata sen,
että en enää kannata itse tällä hetkellä ainakaan toistaiseksi sähköistä, esimerkiksi internet-
pohjaista äänestämistä. Olen aiemmin kannattanut sähköistä äänestystä ja myös esimerkik-
si Virossa käytössä olevaa internet-äänestämistä, mutta nyt en kannata tällä hetkellä näi-
den tapahtumien jälkeen, mitä maailmassa on tapahtunut.

Mutta tämä esitys on tietyllä tavalla hivenen sitä paikkaava. Itse ajattelin niin, että tämä
sähköinen äänestys tai internetissä tapahtuva äänestys olisi ollut se keino vastata siihen,
että ulkosuomalaiset asuinpaikasta riippumatta olisivat pystyneet äänestämään, mutta se ei
tällä hetkellä ole turvallista ja siihen voisivat esimerkiksi ulkovallat vaikuttaa mahdollises-
ti, ja sen takia tämä kirjeitse ulkomailta tapahtuva äänestys on erittäin perusteltua. Joka
vaalien alla tulee palautetta, että äänestäisin, haluaisin käyttää sen äänioikeuteni mutta se
tarkoittaisi minun kohdallani ensin junamatkaa sinne, sen jälkeen lentoa tänne ja sen jäl-
keen epävarmuutta ja jonottamista ja kaikkea muuta. Sen takia on hyvä, että tällainen mah-
dollisuus tarjotaan ulkosuomalaisille. Heidän äänestysaktiivisuutensa on nimittäin poikke-
uksellisen alhainen, 2011 eduskuntavaaleissa 10,6, presidentinvaaleissa viime kerralla
13,9 ja europarlamenttivaaleissa vain reilu 4 prosenttia, ja tiedän, että siellä olisi paljon ha-
lukkaita äänestäjiä lisää, ja sen takia on hyvä toimia näin. Tässä on myös tavallaan se taus-
tavarmistus, että tätä ei oteta käyttöön sellaisissa maissa, [Puhemies koputtaa] missä ei voi-
da taata varmaa postin kulkua, ja vielä, puhemies, loppuun: toisaalta tässä on myös se mah-
dollisuus jatkossakin, että voi käydä paikan päällä äänestämässä, jos haluaa tehdä sen sillä
tavalla.

17.55 Sari Sarkomaa kok: Arvoisa puhemies! Käsittelyssä oleva laki vaalilain muutta-
misesta on erittäin kannatettava ja tervetullut. Tämä esitys toteuttaa ulkosuomalaisten pit-
käaikaisen toiveen, eli tämä esitys tuo ulkomailla asuville ja tilapäisesti ulkomailla oleske-
leville äänioikeutetuille oikeuden kirjeäänestää kaikissa yleisissä vaaleissa.
 Tarkistettu
4.1



Pöytäkirjan asiakohta PTK 94/2017 vp
Tämän kirjeäänestyksen tarkoituksena on todellakin parantaa ulkomailla asuvien ääni-
oikeutettujen äänestysmahdollisuuksia. Nykyisinhän ulkosuomalaiset pääsevät äänestä-
mään Suomen edustustoissa, ja usein äänestämisen esteenä ovat todellakin pitkät ja kalliit
ja aikaa vievät matkat äänestyspaikalla, eli käytännössä käytännön syyt, useatkin sellaiset,
voivat estää äänestämisen, vaikka äänestystahtoa olisi. Edustaja Heinosen puheenvuoros-
sa todettiin jo, että äänestysaktiivisuus on ulkosuomalaisten parissa ollut varsin alhaista:
ollaan tuolla 8—12 prosentin lukemilla oltu. Tuo kirjeäänestysmahdollisuuden luominen
turvaa ulkosuomalaisille todellakin nykyistä tasavertaisemmat mahdollisuudet käyttää ää-
nioikeuttaan ja vaikuttaa myös kotimaansa asioihin. Myönteistä on myös se, että kirjeää-
nestämisen on arvioitu vähentävän kustannuksia ulkomaiden edustajistoissa.

On hyvä, että tämä esitys vihdoin Suomeen tulee, koska kuten moni meistä tietää, mah-
dollisuus kirjeäänestykseen on useimmissa muissa Euroopan maissa. Ruotsissa kirjeäänes-
tysmahdollisuuden on nähty nostavan äänestysaktiivisuutta eli todellakin äänestysaktiivi-
suus on noussut. Mielestäni tässä on kysymys eräänlaisesta tervetulleesta demokratialoi-
kasta, eli demokratian toteutumisen kannalta tässä on kyseessä erittäin tärkeä uudistus, kun
todellakin tämä kirjeäänestys saadaan vihdoin suomalaisten ulottuville. On hyvä myöskin
tässä todeta, arvoisa puhemies, että ulkosuomalaisten määrän on odotettu kasvavan jatkos-
sakin, jolloin entistä useampi hyötyy tästä uudistuksesta.

Itse Suomi-Seuran johtokunnan jäsenenä olen aktiivisesti ollut niiden kansanedustajien
joukossa, jotka ovat yhdessä ja yhteistyössä Suomi-Seuran ja ulkosuomalaisparlamentin
kanssa tätä uudistusta ajaneet. Tämä on itse asiassa tainnut olla 17 vuotta agendalla ja ul-
kosuomalaisparlamentin päätöslauselmissa istunnosta toiseen, ja hyvä, että tämä asia nyt
on täällä Suomen eduskunnan istunnossa.

Totean, että tämän lakiesityksen mukaan kirjeäänestystä haluava äänioikeutettu tilaisi
kirjeäänestysasiakirjat Suomesta ulkomaalaiseen osoitteeseensa ja ne saatuaan ihminen ää-
nestäisi ja palauttaisi äänensä postitse oman kuntansa keskusvaalilautakunnalle. Voimassa
olevan lain mukainen mahdollisuus äänestää ennakkoon tietyissä ulkomaanedustustoissa
säilyisi jatkossakin, eli ulkomailla oleva äänioikeutettu voisi vapaasti päättää, äänestääkö
hän kirjeitse vai menemällä esimerkiksi ennakkoäänestyspaikkaan. Tämän esityksen mu-
kaan tätä kirjeäänestystä sovellettaisiin ensimmäisen kerran sitten vuoden 2019 eduskun-
tavaaleissa ja laki todellakin tulisi voimaan jo 2018 marraskuussa. Pidän tätä esitystä ter-
vetulleena ja kannatettavana, mutta on hyvä, että tämä huolellisesti valiokunnassa käydään
läpi.

17.59 Joona Räsänen sd: Arvoisa puhemies! Kun joskus ehkä täältä oppositiosta anne-
taan hieman kritiikkiä näistä hallituksen esityksistä, niin nyt täytyy kyllä todeta, että tämä
on paikallaan oleva parannus siihen, miten ulkosuomalaiset pystyvät osallistumaan tähän
meidän yhteiseen demokratiaamme. Tällä esityksellähän siis mahdollistetaan tämä ulko-
suomalaisten kirjeäänestäminen. Juuri tämä äänestyksen tekninen vaikeus pitkältihän on
myös tutkitusti ollut se suurin syy ulkosuomalaisille jättää äänestämättä, kun he ovat jou-
tuneet sitten matkustamaan näihin lähetystöihin. Tiedetään, että lähetystöverkosta johtuen
jollain on sitten hieman lyhyempi matka ja jollain taas vastaavasti pidempi, ja voi olettaa,
että tämä ainakin osittain tulee lisäämään nyt sitten ulkosuomalaisten äänestysaktiivisuut-
ta.

Tämä on siinä mielessä myös mielenkiintoinen hetki tarkistella tätä vaalilakia hieman
yleisemmin, kun mehän tiedämme, että meillä on samaan aikaan pohdinnassa verkkoää-
2



Pöytäkirjan asiakohta PTK 94/2017 vp
nestyksen, niin kutsutun nettiäänestyksen, selvittäminen, jota siis selvitysryhmä työstää, ja
siinä on myös parlamentaarinen seurantaryhmä olemassa. Ja sitten on nyt myös aika paljon
muuten käyty keskustelua vaaleista viime aikoina.

Ehkä tähän puheenvuoron loppupuolelle voikin todeta, että aika paljon Suomessa ollaan
nyt mietitty sitä, miten itse äänestämistä voisi helpottaa, mutta kovin vähälle on jäänyt sen
miettiminen, voisimmeko vaalipäivissäkin hieman helpottaa ihmisten arkea ja pystyisim-
mekö yhdistämään näitä eri vaaleja. Kun tässä julkista keskustelua on seurannut, näyttää
siltä, että tämä on puoluesihteereille ollut taas ylitsepääsemätön vaikeus, ei päästä Suomes-
sa yhdistämään vaaleja, vaikka jotta pystyisimme äänestysaktiivisuutta nostamaan, peri-
aatteellisesti varmasti se olisi myös järkevä tapa edetä, että vähentäisimme vaalipäivien
määrää ja keskittäisimme useampia vaaleja samalle päivälle, niin kuin myös muissa mais-
sa toimitaan.

18.01 Simon Elo si: Arvoisa puhemies! Tämä hallituksen esitys ulkosuomalaisten mah-
dollisuudesta äänestää postitse, kirjeitse, on erittäin kannatettava.

Sen verran oma lehmäkin on ojassa, että siskoni asuu vakituisesti Israelissa ja on kak-
soiskansalainen, ja esimerkiksi hänen tapauksessaan hän ollut aktiivinen äänestäjä Suo-
men vaaleissa, ja se on vaatinut häneltä Tel Aviviin menoa kaksi tuntia yhteen suuntaan.
Eli kyllä henkilön on pitänyt nähdä tässä vaiheessa hyvin paljon vaivaa, jos todella on ha-
lunnut ottaa kantaa meidän demokraattisessa järjestelmässämme ulkosuomalaisena. Eli
tämä poistaa paljon esteitä.

Mutta viitaten hieman tähän, mitä edustaja Räsänen otti esille ylipäätään vaalilainsää-
dännöstä ja siihen liittyvistä kysymyksistä, niin jos meillä madalletaan kynnystä äänestää
ja siihen mietitään ratkaisuja, kyllä täytyy miettiä ratkaisuja myös madaltaa kynnystä aset-
tua ehdokkaaksi. Siihen tuleva puolue Sininen tulevaisuus on ottanut kantaa tämän vaali-
rahoituksen osalta niin, että pitäisi asettaa tällainen kampanjakatto, koska rahan valta on
kasvanut yhä suuremmaksi kampanjassa. Rahallinen koko on noussut, ja se on suoranai-
sesti uhka demokratialle ja yksi kynnys asettua sitten ehdokkaaksi. Eli olemme esittäneet,
että kuntavaaleissa kampanjakatto olisi 15 000 euroa, maakuntavaaleissa 30 000, eduskun-
tavaaleissa 40 000 ja sitten europarlamenttivaaleissa 80 000. Sen lisäksi olisi pakollinen
vaalirahoituksen ennakkoilmoitus, joka tällä hetkellä on vapaaehtoinen. Näin äänestäjä
varmasti tietää mahdollisimman tarkasti sen, mitä nyt etukäteen voi alustavasti tietää eh-
dokkaan vaalirahoituksesta, ja sitä kautta se palvelee sitä äänestäjän päätöksentekoa. Täs-
sä olisi riittävän — sanoisin — avoin ja läpinäkyvä järjestelmä siihen, että saadaan madal-
lettua kynnystä asettua ehdokkaaksi ja sitä kautta demokratiaa vahvistettua.

18.03 Satu Hassi vihr: Arvoisa puhemies! On tervetullutta, että ulkosuomalaisten äänes-
tämistä helpotetaan. Kuitenkin mielestäni on tärkeää tässä yhteydessä huolellisesti tutkia
myöskin tällaisen kirjeäänestyksen vaikutus vaalisalaisuuteen.

Edustaja Heinosen kanssa olen samaa mieltä siitä, että se, mitä olemme oppineet inter-
netin kautta tapahtuvasta häirinnästä, myös vaalien häirinnästä, monissa maailman maissa,
on meille tärkeä varoitusmerkki, ja juuri samojen syiden takia itsekin suhtaudun hyvin pi-
dättyväisesti siihen, että siirtyisimme sähköiseen äänestämiseen. Monet asiantuntijathan
ovat sanoneet, että sähköisessä äänestämisessä on luovuttava joko vaalisalaisuudesta tai
sitten siitä, että äänestystulos on vedenpitävästi luotettava. Mielestäni demokratiaan kuu-
luu kuitenkin se, että meillä on nämä molemmat: vaalisalaisuus ja se, että kaikki kansalai-
3



Pöytäkirjan asiakohta PTK 94/2017 vp
set voivat luottaa siihen, että se äänestyksen tuloslaskenta, joka julkistetaan ja jonka mu-
kaan valitut edustajat asettuvat tehtäviinsä, oikeasti vastaa sitä, mitä kansalaiset ovat ää-
nestäneet.

18.05 Joona Räsänen sd: Arvoisa puhemies! Vielä muutama sana kokonaisuudessaan
tästä vaalilaista ja siitä, kun tässä nousi tämä nettiäänestäminen esille: 

On juuri näin, että kaikissa tilanteissa vaalijärjestelmämme pitää täyttää kaksi asiaa. En-
simmäinen liittyy vaalivapauteen eli siis siihen, että jokainen saa oman äänestyspäätöksen-
sä tehdä itsenäisesti. Toinen tärkeä asia liittyy tähän vaalisalaisuuteen eli siihen, että ku-
kaan toinen ei tiedä, minkä äänestyspäätöksen ihminen teki, jollei tämä ihminen sitten sitä
itse kerro. Ja on pakko todeta, että kyllähän tähän kirjeäänestämiseen liittyy nimenomaan
se kysymys nyt tästä vaalivapaudesta, siitä, missä olosuhteissa se äänestyspäätös tehdään
ja ääni laitetaan tähän kirjeeseen ja lähetetään sitten maailmalle. Mutta vaalisalaisuus kyllä
pystytään hoitamaan, koska nämä kirjeet ja äänet menevät sinne yhteiseen ääniuurnaan
siellä keskusvaalilautakunnassa ja sieltä ei pystytä yksilöimään, kuka on kirjeäänestystä
käyttänyt ja kuka ei.

Yleisesti voi juuri todeta, kun nyt tästä nettiäänestyksestä paljon puhutaan ja on katsottu
vähän näitä Viron esimerkkejä, että täytyy kuitenkin muistaa, että meillä Suomessa tämä
meidän nykyinen äänestysjärjestelmämme on hyvin idioottivarma ja se mahdollistaa esi-
merkiksi sen, että mikäli puolueet haluavat, ne voivat tehdä vaikka omat tarkastuslasken-
tansa ääntenlaskun ja ääntenvahvistusten jälkeen, niin kuin esimerkiksi kunnallisvaalien
jälkeen joillakin paikkakunnilla tapahtui. Tämähän olisi siis mahdotonta, jos menisimme
kokonaan sähköiseen järjestelmään, missä äänestettäisiin netin kautta. Ja monista muista-
kin syistä, niiden esimerkkien vuoksi, mitä muissa maissa olemme nähneet, en kyllä itse-
kään kovin lämpimästi kannattaisi nettiäänestykseen siirtymistä, vaan tämä meidän nykyi-
nen hyvin tuttu ja turvallinen vaalitapamme kyllä toimii jatkossakin.

Keskustelu päättyi.

Asia lähetettiin perustuslakivaliokuntaan.
4


