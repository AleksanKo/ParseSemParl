















































DEM7C2A.tmp.xml


Pöytäkirjan asiakohta PTK 26/2017 vp
Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

5. Hallituksen esitys eduskunnalle laiksi maataloustuotteiden markkinajärjestelystä anne-
tun lain muuttamisesta

Hallituksen esitys HE 21/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Siirrytään keskusteluun. Ensimmäisenä edustaja Kalmari, ja pyydän muuta salia nyt hil-
jentymään.

Keskustelu

14.01 Anne Kalmari kesk:  Arvoisa rouva puhemies! Julkisten ruokahankintojen tulisi
puhuttaa tänä aikana enemmän kuin monen muun asian. On irvokasta, että horecan kautta
eli ravintoloittemme kautta esimerkiksi mädäntynyt brassiliha on päätynyt monen kulutta-
jan suuhun — tai ainakin sillä on ollut mahdollisuus päätyä monen kuluttajan suuhun, sillä
kerran Eurooppaan tuotu liha on sisämarkkinoilla oleva eläinperäinen tuote ja sen jälkeen
sitä ei oikeastaan valvota juuri mitenkään, minne se leviää, ja me emme edes ravintoloissa
saa tietää lihan alkuperää. Siksi vetoan tähänkin porukkaan, että nyt, kun kunnallisvaalit
ovat lähestymässä, [Hälinää — Puhemies koputtaa] tehdään siellä kunnissa niitä aloitteita
kestävistä ruokahankinnoista ja käytetään kotimaista, turvallista ja puhdasta ruokaa.

Mutta tämä esitys varsinaisesti koskee sitä positiivista asiaa, että Eurooppa haluaa kan-
nustaa terveellisen ruuan käyttöön kouluissa. Tuki, joka siellä pitkään on ollut voimassa,
on nimeltään koulumaidon ja kouluhedelmän tuki, ja siinä yksinkertaisesti julkiset ruoka-
hankkijat saavat kannustinta siihen, jos he käyttävät koulussa [Hälinää — Puhemies koput-
taa] maitoa tai hedelmiä. Suomessa tämä asia on fiksusti nyt järjestetty niin, että koska
nämä hedelmät eivät pääosin olisi kotimaisia, niin tätä on levitetty vihanneksien osalle
myöskin ja painotettu niin, että saisimme luomulle enemmän käyttöä, joten luomumaito-
tuki on 27 senttiä ja tavanomaisen maidon 9 senttiä. Meillä toki maito kouluruokaan on
kiinteästi kuulunut jo ilman tukeakin. Meidän tulee huolehtia siitä, että tämä tuki [Puhe-
mies koputtaa] kohdistetaan sesongin mukaisesti niin, että silloin kun suomalaisia vihan-
neksia saa, [Puhemies koputtaa] käytetään tätä tukea.

14.04 Timo Heinonen kok: Arvoisa rouva puhemies! Hyvät edustajakollegat! Tässä on
kyse siis koulumaitotuesta ja hedelmien ja vihannesten käytön tuesta ja lisäämisestä kou-
lulaisten ruoka-annoksiin. Maito on tärkeä osa ruokaa ennen muuta lapsille luuston ja kas-
vun kannalta, ja hedelmät ovat tietysti parempia kuin makeiset. Mutta ehkä tässä nyt on
syytä myös hieman vakavoitua yleensäkin tämän ruokakysymyksen äärelle. Onko se ruo-
 Tarkistettu
4.2



Pöytäkirjan asiakohta PTK 26/2017 vp
ka varmasti puhdasta, mitä esimerkiksi isojen keskuskeittiöiden kautta ruokalautasille an-
netaan, ja onko tämä ruokaketju läpinäkyvä ja jäljitettävä? Eli terveellisen ruuan rinnalla
on myös syytä pohtia sitä, onko ruoka myös puhdasta.

Viime viikon perjantainahan maailmalta levisi palaneen lihan käryä Brasiliasta, kun
suuret brasilialaiset lihantuottajat joutuivat epäilyn kohteeksi, että he ovat tuoneet korrup-
tion kautta, lahjonnan kautta, maailmalle mätää lihaa ja salmonellaa sisältävää lihaa, ja
myös Brasilian suurimmat lihayhtiöt BRF ja JBS joutuivat tämän tutkinnan kohteiksi
Heikko liha -poliisioperaatiossa. Viranomaisten epäillään siis Brasiliassa katsoneen läpi
sormien pilaantuneen ja jopa salmonellaa sisältävän lihan vientiä. Poliisi ratsasi kaiken
kaikkiaan 21 lihantuotantolaitosta Brasiliassa, ja Brasiliahan vei viime vuonna naudan- ja
broilerinlihaa 12 miljardin dollarin edestä yli 150 maahan, muun muassa EU-alueelle ja
myös Suomeen.

Arvoisa puhemies! Nyt jo 30 maata on kieltänyt tai kieltämässä lihan tuonnin Brasilias-
ta. Meidän pitää saada myös Suomessa vakuus siitä, että jos lihaa Brasiliasta Suomeen tuo-
daan ja jos sitä täällä ravintoloissa taikka koululaisille, mistä tässä nyt on kyse, tarjoillaan,
ne tuotteet ovat takuuvarmasti turvallisia. EU-komissio on onneksi jo pyytänyt Brasilialta
toimenpiteitä ja myös lopettamaan tämän tuonnin, ja Brasilia on vastannut lopettamalla
tuonnin kaikkiaan 21:ltä tutkinnan kohteena olevalta laitokselta.

Meillä Suomessahan muun muassa S-ketjun valikoimista löytyy brasilialaista naudan si-
sä- ja ulkofilettä, ja olen ymmärtänyt, että ketju on ryhtynyt jo selvittämään jäljitettävyyttä
ja sitä, onko mahdollista, että siellä olisi myös tätä korruption saastuttamaa likaista ruokaa.
Brasilialaiset lihantuottajat ovat siis vuosien ajan lahjoneet omia viranomaisiaan ja jopa
paikallisia poliitikkoja, jotta nämä eivät olisi puuttuneet tämän mädän ruuan ja salmonel-
laa sisältävän lihan vientiin ulkomaille. Brasilialaista broilerinlihaahan on Suomessa myös
lukuisissa ravintoloissa käytössä, ja aikanaan myös Fazer käytti sitä, mutta onneksi esimer-
kiksi siellä nyt on tehty valintoja suomalaisen ruuan puolesta ja siirrytty suomalaiseen li-
haan. Silloin ainakin välttyy tällaisilta epäilyiltä.

Itse toivoisin, että nyt tämä Brasilian tapaus viimeistään herättäisi meidät vaatimaan
myös kouluruokaan, ravintolaruokaan läpinäkyviä, yksiselitteisiä ruuan alkuperämerkintö-
jä. Minun mielestäni lapsilla on oikeus tietää, mistä se heidän ruokansa sinne tulee, ja jos ei
se lapsia vielä kiinnosta, niin aivan takuuvarmasti se kiinnostaa heidän vanhempiaan, min-
kälaista maitoa, minkälaista lihaa, mitä muita tuotteita koulussa tarjoillaan. Itse toivon, että
ahkeraksi ja aikaansaavaksi tunnettu maatalousministerimme Kimmo Tiilikainen ottaa jäl-
leen seuraavan askeleen tässä ruuan alkuperämerkintätyössä, joka nyt on tällä kaudella ot-
tanut isoja askeleita eteenpäin ja ottaa niitä myös aivan tässä lähiaikoina. Seuraava askel
mielestäni on se, että myös ravintolaruokaan tulee saada alkuperämerkinnät näkyville, sil-
lä tämä Brasilian ruokakorruptio, mädäntyneen ja salmonellaruoan levittäminen maailmal-
le, on sellainen esimerkki, missä pitäisi merkitä myös ruokalistoihin ruuan alkuperämer-
kinnät.

Arvoisa puhemies! Tietysti kaikista takuuvarminta on, kun tekee itse valintoja, eli omil-
la ostopäätöksillä voi varmimmin varmistaa sitä, että ruoka on hyvää, suomalaista ja puh-
dasta, tilalle suoraan jäljitettävää ja yleensä myös sellaista, mistä tiedetään tarkasti, mitä
eläimille on syötetty taikka minkälaisissa olosuhteissa kasvit ovat saaneet kasvaa. Se on
tietysti se varmin, mutta kun emme rajojamme pysty sulkemaan ainakaan pysyvästi niin,
että tänne ei tulisi myös ulkomaalaista lihaa ja ruuantuotantoa, niin silloin on oikeus ja koh-
tuus, että lapsilla, ravintola-asiakkailla, työpaikkaruokailijoilla on tieto siitä, mistä ruoka
2



Pöytäkirjan asiakohta PTK 26/2017 vp
tulee. On anteeksiantamatonta, jos tällaista korruption saastuttamaa, mätää ruokaa joutuisi
esimerkiksi meidän lasten broileripastaan taikka johonkin muuhun heidän suosikkiruo-
kaansa, ja sitäkään valitettavasti emme nyt voi poissulkea.

14.10 Jani Mäkelä ps: Arvoisa puhemies! Hallituksen esitys pyrkii muuttamaan pari vuo-
sikymmentä vanhaa koulumaitotukea. Tuen tarkoitus on ollut varmistaa maidon ja piimän
käyttöä kouluissa ja päivähoidossa, ja hyvä onkin näin, koska ne juomat ovat huomattavas-
ti sokerisia juomia terveellisempi ja parempi vaihtoehto.

Tuen piirissä on ollut noin 90 prosenttia päivähoidossa ja koulussa olevista lapsista, ja
esityksessä tuen piiriin ollaan lisäämässä kouluhedelmätuki, mikä aiemmin ei ole ollut
Suomessa käytössä, ja tämä on mielestäni hyvä lisäys. Erityisesti, kun viime vuosina nes-
temäisten maitotuotteiden käyttö on vähentynyt, koulumaitotuki ja kouluhedelmätuki ovat
esimerkkejä sellaisista tukimuodoista, joiden olemassaolo on erittäin perusteltua. Näiden
tukimuotojen tarkoitus on edistää terveellisiä ruokailutottumuksia nimenomaan lasten ja
nuorten keskuudessa, ja kuten tiedämme, ne tavat on parasta opetella juurikin lapsuudessa,
niin että ne jatkuvat vielä myöhemminkin.

Soisin koulujen hankinnoista vastaavien valitsevan aina mahdollisuuksien mukaan ko-
timaisia tuotteita tämän tukimuodon puitteissa. Aivan kuten edelliset puhujat jo totesivat-
kin, viime aikojen tapahtumat osoittavat suomalaisen ruuan olevan turvallista.

14.11 Mikko Alatalo kesk: Arvoisa puhemies! Tällä maatalouden markkinajärjestelystä
annetun lain muuttamisella on tärkeä tehtävä sikäli, että siinä tehdään helpommaksi käyt-
tää julkisissa hankinnoissa hedelmiä ja myös kotimaisia vihanneksia ja maitotuotteita.
Näin terveellisempiä ruokia saadaan tuen kautta kouluihin ja päiväkoteihin ja voidaan näin
päästä todellakin myös ruokakasvatukseen tässä mielessä.

Tuo brasilialaisen salmonellalihan tapaus on vakava esimerkki siitä, miten suuri elintar-
vikebisnes tekee edesvastuuttomasti rahaa välittämättä seurauksista kuluttajalle.

Sanoisin, että paitsi hyvää EU-ruokaa, ennen kaikkea tässä on mahdollisuus puolustaa
myös suomalaista lähiruokaa. Maailmallahan on sellainen trendi, että ravintoloissa esimer-
kiksi jopa kerrotaan, miltä tilalta tämäkin ruoka on peräisin, eli kyllä ihmiset osaavat jo
vaatia, ja myös meidän täytyisi vaatia hyvää kotimaista ruokaa. Tässä mielessä tämä laki-
muutos on erittäin tärkeä, jotta julkisissa hankinnoissa päästään tukemaan terveellistä ruo-
kaa lapsille ja nuorille.

14.12 Hannu Hoskonen kesk: Arvoisa rouva puhemies! Tämä hallituksen esitys laajen-
taa tätä paljon aikaisemmin käytössä ollutta koulumaitotukea myös vihannesten ja hedel-
mien puolelle, ja on erittäin hyvä asia, että Euroopan unionissa on tällaiseen kiinnitetty
huomiota ja tätä varten on saatavissa myös rahallista panosta. Tämä on positiivinen asia.
Mutta näin ruokaturvallisuuden luvattuna aikana uskaltaa rohkeasti sanoa — tänä päivänä,
kun on paljastunut tämä brasilialainen lihatapaus, jossa kelvotonta tuotetta on Eurooppaan
ilmeisesti markkinoitu ihan määrätietoisesti ja pyritty vielä peittämään jäljet, että kuluttaja
ei vain huomaisi, mimmoista moskaa sieltä tulee — että tämähän on ihan selkeästi sellai-
nen asia, johon Euroopan unionin ja Suomenkin pitää puuttua, niin että tässä maassa saa-
daan kuntoon kotimaisuusmerkinnät kotimaisille elintarvikkeille.

Ja toinen asia on sitten se, että kun esimerkiksi Etelä-Amerikasta tuodaan tänne elintar-
vikkeita, niin siellähän käytetään lähes estotta näitä erilaisia hormoneja ja antibiootteja.
3



Pöytäkirjan asiakohta PTK 26/2017 vp
Muistan kun kävimme aikanaan maa- ja metsätalousvaliokunnan matkalla Argentiinassa,
että siellä oli suuressa tavaratalossa hyllymetreittäin, valtava määrä erilaisia kasvuhormo-
neja ja antibiootteja ja jokaisella tilalla meille vakuutettiin, ettei siellä tällaisia aineita käy-
tetä. Tuli mieleeni siellä itse nähneenä ne paikat, että ilmeisesti nämä kyseiset tuotteet oli-
vat näytteillä kaupan hyllyllä, koska niitä ei kuulemma mihinkään käytetä. Varmaan se oli
sitten joku maatalousnäyttely, kun ne olivat siellä hyllyllä vapaasti ostettavissa, paikalli-
sessa K-Marketissa, joka oli tavattoman iso halli.

On hyvä asia, että Euroopan unioni kiinnittää huomiota terveellisiin ruokatottumuksiin,
mutta toivon, että kun näihin kiinnitetään huomiota, niin ihan aidosti päästäisiin siihen ti-
lanteeseen tässä maassa, että kotimaisella, puhtaalla, luonnontuotteesta valmistetulla
ruualla on kotimaisuusmerkintä, yksiselitteisen selkeä merkintä, ja tällaiselle ulkomailta
tulevalle tuotannolle löytyy myös asianomaiset merkinnät. [Hälinää]

Puhemies Maria Lohela: Pyydän edustajia siirtämään nämä muut keskustelut tuonne sa-
lin ulkopuolelle, kun tuntuu, että täällä on monta puhujaa pitämässä puhetta yhtä aikaa.

14.15 Anne Kalmari kesk:  Arvoisa puhemies! Olen mielissäni siitä, että niin monessa
puheenvuorossa tuettiin jatkotoimia alkuperämerkinnän ilmoittamisesta, nimenomaan
myös ravintoloissa. Uskon vahvasti, että tämä lähiruokakerhon pitkäaikainen vaatimus ete-
nee, kun tunnen ministerin ottautuneen tälle asialle. Meillähän pakollinen alkuperämerkin-
tä nimenomaan lihassa alkaa ensi syksystä tulla voimaan, ja sen toivottavasti voi fiksusti
merkitä joutsenlippumerkillä, jota on nykyäänkin käytetty.

Suomalaisen lihan vahvuudethan ovat eittämättömät. Meillä suomalaisen possun sapa-
roa ei typistetä, ja meillä ei käytetä antibiootteja kasvun edisteenä vaan niitä käytetään vain
sairauksien hoidossa. Itse asiassa tämä antibioottien kasvun edisteenä käyttäminen on yksi
syy siihen, että saadaan erittäin heikoissa olosuhteissa tuotettua lihaa, ja yksi syy siihen,
että sen jälkeen se liha entistä helpommin pilaantuu. Eurooppaanhan on tuotu myös lihaa,
joka on klooripestyä sen takia, että se ruho säilyy sitten kauemmin, kun se käsitellään tällä
lailla, että bakteerit siitä pinnalta kuolevat.

Moni puhuja oli mielissään myös siitä, että tämä tuki on nyt kohdistettu vihannesten
puolelle. Itsekin olen siitä mielissäni, mutta vielä haluan korostaa sitä, että meidän tulee
hoitaa tämä asia niin, että se ei sotke meidän vihannesmarkkinoitamme ja kohdistetaan se
nimenomaan sesongin alkuun.

Haluan vielä lisätä myös sen asian, että kun luomua on monesti moitittu, että meillä on
paljon peltopinta-alaa mutta ei tuotteita [Puhemies koputtaa] ja nykypäivänä esimerkiksi
meidän maidosta menee tavallisen maidon joukkoon osa, niin on ihan hyvä luoda markki-
noita tälläkin keinolla.

Puhemies Maria Lohela: Edustaja Kalmari, haluatteko jatkaa täältä edestä? — Ette. —
Edustaja Eestilä seuraavaksi.

14.17 Markku Eestilä kok:  Arvoisa rouva puhemies! Tämä hallituksen esitys on hyvä,
koska se tähtää siihen, että nuoret alkavat jo koulussa syömään terveellisesti ja monipuoli-
sesti, ja tietysti on vielä liikunnan edistäminen. Nehän eivät tunnetusti tuputtamalla edisty,
mutta tämä on askel oikeaan suuntaan ja tasapainoiseen ruokavalioon.
4



Pöytäkirjan asiakohta PTK 26/2017 vp
Sen verran tästä Brasilian lihaskandaalista, että julkiset hankinnat ja niissä lähiruuan ot-
taminen huomioon tulevat entistä tärkeämmäksi, ja sen takia tämä hallitus on nyt muutta-
nut hankintalakia niin, että hankinnat voidaan jakaa pienempiin osiin, jolloin pienemmille
tuottajille tulee mahdollisuus osallistua näihin kilpailutuksiin ja samalla myös he voivat
suunnitella ja yhdessä tilaajan kanssa pohtia, mitkä ovat ne kriteerit, mitkä pystytään to-
teuttamaan.

Mutta yhden asian huomioiden: Suomi ei voi panna rajoja kiinni, ja me emme voi lähteä
eristäytymään. Ja toinen juttu on, että hankintalakia ei pidä myöskään kunnissa käsittää
väärin, sillä siellä on pilkkomiskielto, että hankintaa ei voi sillä tavalla välttää, että pilko-
taan hankinta osiin.

14.18 Antti Rantakangas kesk: Arvoisa puhemies! Tämä brasilialaisen pilaantuneen li-
han tuonnin paljastuminen oli erittäin kova juttu ja toisaalta myös tärkeä juttu. Se kertoo
siitä, että ei pidä olla sinisilmäinen tuontielintarvikkeitten osalta, ajatella sitä, että kun siel-
lä on joku leima papereissa, niin se riittää. Mielestäni Euroopan unionin pitää olla tässä
kyllä lujana ja tiukkana, ja pelkät selitykset eivät riitä, että miksi näin on käynyt, vaan pitää
vaatia myöskin toimenpiteitä, sanktioita siltä osin, että jos tuonti jatkuu, niin se ei voi tällä
tavalla toimia, ottaen huomioon, että tässä taustalla on korruptio, jonka kitkeminen ei hel-
polla onnistu. Kun tiedetään se, mitenkä suomalaisten ja EU:n elintarvikkeitten viennillä
on kovat ehdot, niin tässä mielessä pitää olla lujana.

On hyvä, että kotimaisen ruuan arvostus toivon mukaan tästä kasvaa. Se on varmin tae
sille, että suomalaiset saavat puhtaita, terveitä elintarvikkeita, ja sen takia näitten erilaisten
alkuperämerkintöjen yleistäminen ja saaminen aikaan — myöskin ravintolaruokaan ja val-
miskeittiöitten elintarvikkeisiin — on välttämätöntä osana näitä kokonaistoimenpiteitä.

14.19 Eerikki Viljanen kesk: Arvoisa puhemies! Tälle järjestelmälle EU:n asettama ta-
voite, terveiden ruokailutottumusten edistäminen, on erittäin kannatettava, ja nyt meillä on
käsittelyssä sen yksi osa. Tuen maksaminen koulumaidolle ja -hedelmille on hyvä askel tä-
män tavoitteen saavuttamiseksi. Toki toivon ja oletan ja teen työtä sen eteen, että kotimais-
ta maitoa kouluissa on tarjolla ilman tätä tukeakin, niinä aikoina, kun tukea ei ole mahdol-
lista saada.

Pidän hyvänä, että esitetyssä muodossa tuki voidaan kohdistaa vahvasti satokausiajatte-
lun mukaisesti käytettäväksi, esimerkiksi syksyllä parhaan satokauden aikaan. Tällöin sii-
tä saadaan paras hyöty irti kotimaiselle elintarvikeketjulle ja paikallistaloudelle. Tukea
marjoille ja hedelmille lienee mahdollista käyttää esimerkiksi erityisen lähiruokapäivän
järjestämiseen vaikkapa kouluissa ja päiväkodeissa. Kannustankin kaikkia kuntia käyttä-
mään näitä mahdollisuuksia hyväkseen, nojaamaan paikallisiin, kotimaisiin vahvuuksiin ja
hyödyntämään tämänkin tuen mahdollisuudet terveiden, puhtaiden kotimaisten elintarvik-
keiden tarjoamiseksi koululaisille.

14.21 Olavi Ala-Nissilä kesk: Arvoisa rouva puhemies! On helppo yhtyä edustaja Vilja-
sen näkemyksiin koskien tätä esillä olevaa hallituksen esitystä. Todellakin ruuan laatu ja
eettisyys ovat meille tärkeitä asioita. EU-tasolla nyt on mahdollista suorittaa EU-maista
tuodun ruuan tarkastusta. Kiinnitän huomiota siihen, että se perustuu satunnaisotantaan ja
riskitarkastuksiin, se ei koskaan voi olla kattavaa, eli aina on riski olemassa, jos vaikka os-
tat jostain EU-maasta ruokaa. Sen sijaan, kun tuodaan EU:n ulkopuolelta, joudumme luot-
5



Pöytäkirjan asiakohta PTK 26/2017 vp
tamaan Tullin tarkastuksiin, ja sekään ei ole kattavaa. Näin ollen ainoa ja oikea johtopää-
tös, mikä tässä keskustelussa on tehty, on se, että meidän kannattaa, niin tähän lakiesityk-
seen liittyen kuin laajemminkin, suosia suomalaista ruokaa, ja tämä sanoma pitäisi saada
nyt laajemmin perille. Toisaalta, kun teemme sen kansainvälisten säännösten puitteissa,
suomalaisen ruuan puhtaus tarjoaa meille mielestäni myöskin lisääntyviä vientimahdolli-
suuksia, ja se on totta kai hyvin tärkeää tässä tilanteessa.

14.22 Jari Myllykoski vas:  Arvoisa rouva puhemies! Hyviä puheenvuoroja juuri siitä,
että hallituksen esitystä pitää ehdottomasti kannattaa ja viedä sitä yhdessä rintamassa suo-
malaisen parlamentarismin hengessä.

Edustajat Viljanen ja Kalmari toivat hyvin esille sen käytön sesonkituotteisiin. Meillä on
oikeastaan onnenpotku se, että meillä koulut alkavat syksyisin ja meillä sato korjataan ja on
kaikkein parhaimmillaan juuri syksyllä, niin vihannesten kuin myös kotimaisten hedel-
mien osalta. Nämä kaksi yhdessä mahdollistavat todella hyvän julkisten hankintojen ket-
jun mahdollisuuden, niin että kun se keskittyy sesonkiin, niin se on mahdollista tehdä tuot-
tajillekin kannattavasti ja sitä kautta me saamme hyvää palvelua.

Varmasti tässä eduskunnassa kansanedustajat tietävät, mitä mieltä edustaja Myllykoski
on brasilialaisen lihan osalta, kun tuli laitettua se nyt sitten kaikille jakoon, että mitä edus-
kunnan pitäisi kysyä. Joten tässä kohtaa toivon, että kansliapäällikkö Husu-Kallio erittäin
ponnekkaasti... Täältä lähetän semmoisia terveisiä nyt tämän EU-rajojen valvonnan osal-
ta, että kun meille kerran tänne rajojen sisälle pääsee joitakin tuotteita, niin ne ovat täällä si-
sämarkkinatuotteita. Kun me keskustelemme paljon siitä, kuinka Evira on toiminut — ja
varmaan siitä tuolla valiokunnassa tullaan kuulemaan, toivottavasti jo tällä viikolla — niin
nyt on tärkeää kohdistaa koko EU:hun tänne tulevan elintarvikkeen valvonnan pitävyys,
sillä nyt me emme vain tiedä, mitä on tapahtunut. Minun mielestäni — olen kyllä edustaja
Eestilän kanssa sitä mieltä — (Puhemies koputtaa) jos me meinaamme viedä täältä jotakin,
niin meidän pitää myös pystyä tänne tuomaan. Me emme ole kaikilta osin aivan riippumat-
tomia, niin etteikö meille voitaisi myös jotain tuoda.

14.24 Eeva-Maria Maijala kesk: Arvoisa puhemies! Eilen kotosalla laitoimme poron
kuivalihat suolaan ja lähipäivinä kuivumaan ja siinä sitten mietimme sitä, mitä kaikkia töi-
tä meidän pitäisi tehdä, että me saisimme tämän kotimaisen ruuan käytön ihan toiseen mit-
takaavaan kuin se tällä hetkellä on. Meillä todella turhan paljon tuodaan vieläkin ulkomail-
ta ruokaa.

Tämä hallituksen esitys on hyvä siitä, että kouluruoka olisi ainakin kotimaista ja nämä
maitotuotteet ja muut, mitä siinä esityksessä on. Tämä on hyvä alku, mutta meidän pitää
miettiä paljon uusia toimenpiteitä, miten me viemme näitä asioita myöskin eteenpäin, mui-
ta vastaavia rahoituksia, tempauksia. Meidän kaikkien rooli ja tehtävä on tehdä töitä eikä
vain puhua tämän asian eteen.

Kala on meillä Suomessa todella ongelma sen takia, että vain viidesosa Suomessa syö-
dystä kalasta on kotimaista. Kouluruokana oleva kala on lähes kaikki ulkomaalaista, koska
meillä ei ole semmoista massamittakaavaista kalatuotetta paljoakaan saatu käyttöön. Siinä
meillä olisi paljon töitä, että me saisimme kotimaisen kalan — puhutaan roskakalasta, mut-
ta se on kuitenkin käytännössä määrällisesti kala, mitä meillä on hyvinkin paljon — tuo-
tannon kunnolla liikkeelle, että me saisimme myös koululaisille ja kaikille muille kalaa
kunnolla pöytään.
6



Pöytäkirjan asiakohta PTK 26/2017 vp
Toinen tällainen asia on, että meillä on isot määrät luonnontuotteita metsissä huonolla
käytöllä. Meillä on valtavat määrät marjoja ja sieniä, eri kasveja, joita voisimme saada ko-
timaassakin hyvin paljon enemmän käyttöön ja jotka olisivat terveellisiä tuotteita meille
kaikille käytettäväksi.

Vielä sitten yksi kiitos: tämä Syödään yhdessä -kampanja on todella hyvä. Osallistutaan
kaikki näihin Syödään yhdessä -tilaisuuksiin.

14.26 Hannakaisa Heikkinen kesk: Arvoisa rouva puhemies! Tämä koulumaito- ja -he-
delmätuki on laajentunut tässä erittäin hyväksi keskusteluksi kotimaisesta ruuasta, ruuan-
tuotannosta, sen arvostamisesta ja siitä, mitä tuon asian eteen olisi tehtävissä.

Täällä mainittiin muun muassa sesonkien hyödyntäminen. En malta tässä yhteydessä
olla tuomatta esille sitä, että oma kotikuntani Kiuruvesi tuli Suomalaisen Työn Liiton puit-
teissa palkituksi siitä, että se on erityisen hyvä hankintaosaaja ja pystyy julkisia hankintoja
tekemään niin, että hankinnoissa näkyvät ja toteutuvat paikalliset tuotteet, luomutuotteet,
suomalaiset raaka-aineet. Ja nimenomaan Kiuruvedellä se on konkretisoitunut siihen tah-
totilaan, että halutaan pitäjässä, joka elää maataloudesta, tukea paikallisia yrittäjiä ja toteut-
taa se, että lasten ja vanhusten suuhun tulee tervettä ruokaa.

Tässä ei ole, arvoisa puhemies, hyvin pienestä asiasta kyse. Vuonna 2015 suomalaisissa
ravintoloissa, kahviloissa, baareissa ja hotelleissa tarjottiin 424 miljoonaa ateriaa, julkisel-
la puolella sairaaloissa, oppilaitoksissa, päiväkodeissa, hoivakodeissa 383 miljoonaa ate-
riaa. Jos nämä ateriat koostuisivat edes muutama kymmenen prosenttia enemmän kotimai-
sista raaka-aineista, niin voi vain kuvitella, mitä se merkitsisi suomalaiselle ruuantuotan-
nolle. Avaimet ovat meidän käsissämme — meillä on uusittu hankintalaki. Tuota osaamis-
ta pitää viedä. Olen toivonutkin, että oma kotikuntani Kiuruvesi tuotteistaisi tuon osaami-
sen ja kertoisi muillekin, miten se on tehtävissä Suomessa ilman uutta lainsäädäntöä, vain
painottamalla ja päättämällä, että näin me haluamme toimia. [Ben Zyskowicz: Hyvä, Kiu-
ruvesi!] — Eikö vain.

14.28 Arto Pirttilahti kesk: Arvoisa rouva puhemies! On aivan erinomainen asia, että
nuoriso opetetaan nauttimaan hevistä heti nuorena — sen minkä nuorena oppii, sen vanha-
na taitaa. Eli lautasmallissa on puhuttu siitä, ja se vanha lautasmalli meillä toimiikin, että
on sopiva määrä heviä mutta myös sitten lihatuotteita.

Tämä uusittu julkisten hankintojen hankintalaki antaa todellakin mahdollisuuden siihen-
kin, että hevi-tuottajien kanssa neuvotellaan enemmän, vaikka ryhmissä, ja että varsinkin
nämä sesonkituotteet otetaan silloin huomioon. Siinä on mahdollisuus katsoa myös ympä-
ristöasiat, työllisyysasiat ja innovaatiot. Eli on tämäkin lähtökohta, että kunnissa ja julki-
sissa toimijoissa otettaisiin vahvasti tämä uusi hankintalaki huomioon, käytäisiin se henki-
löstön kanssa ja näitten hankintatilaajien kanssa läpi, ja yhtä lailla sitten niin, että poliiti-
koilla ja tulevilla uusilla kunnanvaltuutetuilla on vahva rooli katsoa perään, että millä ta-
valla käytetään alueen omia tuotteita ja siitä ympäristöstä lähteviä tuotteita.

Tämä maitotuki koskee myös luomua, ja on erinomainen asia, että luomutuotannolle
saadaan enemmän pohjaa myös julkisten hankintojen kautta. Itse olen luomutuottaja ollut
ja varsinkin mansikanviljelijänä, ja siinä, jos missä — hedelmä-, vihannes-linjassa, mar-
joissa — maistuu se luomu, eli ne nesteet ja ravinteet tulevat suoraan maaperästä niihin
tuotteisiin. Ja sen eron kyllä huomaa, jos on vahvasti lannoitettuja tuotteita, mitä ovat tällä
7



Pöytäkirjan asiakohta PTK 26/2017 vp
hetkellä esimerkiksi meille ulkomailta tulleet mansikatkin: niissä suorastaan maistuvat
nämä lisäaineet, kasvinsuojeluaineet ja muut.

Mutta toivotaan, että näillä kahdella toimenpiteellä, mitä tässä on esillä, me saamme ter-
veellisempiä ruokia kouluille ja että myös nuoret oppivat käyttämään enemmän heviä.

14.30 Jari Leppä kesk:  Rouva puhemies! Tämä hallituksen esitys maataloustuotteiden
markkinajärjestelystä on hyvä ja kannatettava. Se, että meillä erityisesti koululaisille, mei-
dän lapsillemme ja nuorillemme, tulee kausituotteita, tulee suomalaisia tuotteita, tulee
enemmän hedelmiä ja vihanneksia, on erittäin mainio asia.

Yleensäkin on tärkeätä, että me tiedämme, mistä se ruoka oikeasti tulee. Meillä on Suo-
messakin aivan liian paljon suomalaiseksi pesua elintarvikkeissa, ja tämä ei ole reilua. Se
ei ole reilua ketään kohtaan, vähiten kuluttajaa kohtaan, joka ei välttämättä tiedä, mistä hä-
nen ruokansa on kotoisin. Tästä ollaan hyvä oppitunti saatu nyt tämän Brasilian lihakohun
myötä, lihaskandaalin myötä, että mitä tämä kaikki merkitsee kaikkein häikäilemättömim-
millään. Tämä, jos mikä, on tehotuotantoa pahimmillaan, jota suomalainen tuotanto ei ole.
Siksi on hyvä, että on valtioneuvoston periaatepäätös siitä, että kaikissa valtion julkisissa
ruokahankinnoissa pitää noudattaa sellaisia ohjeita, että ne tuotteet, joita hankitaan, täyttä-
vät suomalaisen tuotannon kriteerit, se on äärimmäisen tärkeä asia.

Tässä on nyt hyvä sauma meillä, hyvät kollegat, kun kunnallisvaalit tulevat: Tehdään
tämä kaikki sama myöskin jokaisessa Suomen kunnassa, jokaisessa joukkoruokailussa ja
vaaditaan myös julkisilta ravintolapalveluilta, että näin tapahtuu. Se on erittäin tärkeä asia
myös suomalaisen elintarvikeketjun toimivuuden kannalta, oikeudenmukaisuuden kannal-
ta, ja sen myötä, kun markkinat tulevat reilummiksi, yhteiset pelisäännöt yhteisille mark-
kinoille, myös suomalainen alkutuottaja pärjää.

Puhemies! Maa- ja metsätalousvaliokunta saa ensi torstaina elikkä ylihuomenna selvi-
tyksen tästä Brasilian lihaskandaalista. Me haluamme tietää, mitä on tapahtunut, miten mi-
käkin taho on toiminut, mikä on Euroopan unionin rooli, mikä on suomalaisten viran-
omaisten rooli, miten aiotaan tästä eteenpäin varmistaa, että tämänkaltaiset asiat eivät tois-
tu. Siksi on oleellisen tärkeää, että nyt tehdään myöskin hyvä selvitystyö ja sen myötä on
toimenpiteet siitä, mitä meidän pitää uudistaa alkuperämerkintöjen ja muiden osalta, jotta
tällaiset eivät ole tulevaisuudessa mahdollisia.

14.32 Anne Kalmari kesk: Arvoisa puhemies! Edustaja Myllykoski otti mielestäni erit-
täin tärkeän seikan esiin: sen, mitä meidän tulee tehdä EU:ssa, että tämä tilanne ei voisi
toistua. Kuten jo avauspuheenvuorossani sanoin, meillähän sisämarkkinasäännökset toi-
mivat niin, että jos vaikka liha tulee Romaniaan sieltä Brasiliasta, se on sen jälkeen sisä-
markkinoilla. Meidän tulisikin vaatia, että EU:ssa tämä raja pitää kaikilta osin ja ne peli-
säännöt ovat samat koko EU:ssa. Tiedämme, miten tarkkaa elintarvikevalvonta on, kun se
koskee meidän omia pieniä ja isoja toimijoita, ja on todella väärin, jos koirat eivät perään
hauku, vaikka minkälaista vilunkituotetta tänne Eurooppaan tulisi.

Haluan vielä muistuttaa tätä porukkaa siitä torstain tilaisuudesta, minkä lähiruokakerho
järjestää. Se koskee julkisia ruokahankintoja. Jälleen kerran kerrataan se, miten julkiset
ruokahankinnat voi kilpailuttaa niin, että ne kestävät hankintalain kriteerit. Sieltä saatte
valmiita valtuustoaloitepohjia kestävien ruokahankintojen tekemiseksi, sillä kaikkihan
lähtee siitä, että valtuusto on antanut selkänojan ruokahankkijoille, ja sen jälkeen hankkijat
voivat niissä keittiöissä toimia ja kilpailuttaa niin, että tuloksena on kestävää ruokaa. Ku-
8



Pöytäkirjan asiakohta PTK 26/2017 vp
ten edustaja Pirttilahti mainitsi, nyt hankintalainsäädäntö antaa hyvät eväät sille Kimmo
Tiilikaisen valtioneuvoston periaatepäätökselle, joka koskee julkisia ruokahankintoja val-
tiolla, mutta se antaa nyt myös kunnille hyvän mahdollisuuden toimia samoin kunnissa.
Kuntiahan me emme voi holhota, heillä on itsemääräämisoikeus, mutta esimerkiksi avoin
neuvottelumenettely on erittäin varteenotettava keino näissä hankinnoissa.

14.34 Jari Myllykoski vas: Arvoisa rouva puhemies! Itse asiaan vielä palatakseni: nyt-
hän tässä on todella tärkeätä, että kun se kotimainen ruoka kaiken kaikkiaan on gmo-va-
paata, meillä kasvinsuojeluaineita käytetään vähemmän jopa tuotettuihin määriin tai heh-
taarikohtaisesti, niin terveys on kuitenkin tässä nyt avainasemassa. Minun mielestäni
EU:ssa on tehty oikeita johtopäätöksiä siitä, ja juuri nyt on se hetki, että ei tavallaan huku-
teta tätä brasilialaiseen lihaan, vaan puhutaan siitä, että nyt on meillä kouluihin mahdolli-
suus tuoda kasviksia enemmän, tehokkaammin ja paremmin, ja se on tärkeätä.

Meidän kouluruokailut ovat keskittyneet siihen ja välillä vähän riitelyyn siitä, pitääkö
olla yksi kasvisruokapäivä viikossa, mutta nyt on tärkeämpää kyllä se, että tämä antaa
mahdollisuuden laajamittaiseen keskusteluun siitä, olisiko aina, jokaisena päivänä, myös
kasvisvaihtoehto. Nyt tämä tulee tälle sesonkikaudelle mahdolliseksi niin, että siinä voi
kohdata terveydellisyys sen, että eittämättä sitä kautta kotimaisen lähiruuan tuottajille tu-
lee mahdollisuus tehdä yhteisöjä niin, että useampi viljelijä takaa sen vaikkapa sitten tässä
maakuntauudistuksessa. Minä kehottaisinkin, kun ehkä tehdään kunnissa näitä, nyt ulotta-
maan tämän meidän viestimme sinne sote- ja maakuntauudistukseen niin, että alueella pys-
tytään keskittymään siihen, että meillä tämä terveellinen ruokakulttuuri edistyy. Tämä on
yksi askel siihen, joka mahdollistaa tämän kaiken, sillä kyllä terveyden pitää olla myös täs-
sä maakuntauudistuksessa ja sotessa kärjessä.

14.36 Pekka Puska kesk:  Arvoisa rouva puhemies! Tässä on tärkeästä asiasta käytetty
tärkeitä puheenvuoroja.

EU:n aikaisempien vaihtelevien koulumaitotoimien sijaan on hyvä, että nyt on yhtenäi-
sempi säädös koulumaidosta sekä -hedelmistä ja -vihanneksista. Ja on muistettava, että kun
puhutaan hedelmistä kansainvälisesti ja EU:ssa, niin ne sisältävät myös meidän kotimaiset
arvokkaat marjat.

Kouluruokailu on todella, niin kuin täällä on sanottu, erittäin tärkeää lasten sekä tämän-
hetkiselle että tulevalle terveydelle ja hyvinvoinnille. Pyysin puheenvuoron korostaakseni
tämän lakiehdotuksen 33 §:n säädöstä siitä, että koulujakelutukeen kelpoisista tuotteista
annetaan asetuksella säännökset ravitsemussuositusten huomioon ottamisesta. Eli toivon,
että tässä pohjana ovat valtion ravitsemusneuvottelukunnan suositukset — maa- ja metsä-
talousministeriön ja sosiaali- ja terveysministeriön yhteinen neuvottelukunta, jonka suosi-
tukset pohjautuvat laajaan kansainväliseen tutkimustietoon ja pohjoismaisiin suosituksiin.
Koululaisten terveyden kannalta on tärkeää, että ruokavalion pohjana on vahva, tutkittu
tieto.

14.38 Eerikki Viljanen kesk: Arvoisa puhemies! Viitaten edellä käytyyn keskusteluun
saastuneesta brasilialaisesta lihasta totean, että yksikin epäily ruuan turvallisuudesta on lii-
kaa. Meidän pitää tehdä kaikkemme, jotta suomalaiset kuluttajat voivat nauttia ruuastaan
ilman huolta sen turvallisuudesta. Kohu saastuneesta brasilialaisesta lihasta on valitettava.
9



Pöytäkirjan asiakohta PTK 26/2017 vp
Samalla se on taas yksi osoitus siitä, että tällä hetkellä varmin vakuus, minkä voit ruokasi
turvallisuudesta saada, on sen kotimaisuus.

Tietääksesi mitä ostat, tarjoat tai syöt on siis syytä varmistaa ruuan kotimaisuus. Jotta
tämä olisi mahdollista, on erittäin tärkeää, että kuluttajilla on aina käytettävissä kiistaton
tieto ruuan alkuperästä. Alkuperä on saatava helposti selville niin ruokien raaka-aineiden
kuin jalosteidenkin osalta. Siksi on erittäin hyvä, että ministeri Tiilikainen on tarttunut kol-
men keskustalaisen kansanedustajan aloitteeseen ruuan alkuperämerkintäpakon laajenta-
miseksi myös liha- ja maitojalosteisiin — siis koskemaan myös jalosteita, joihin ulkomai-
set lihat pitkälti Suomessa käytetään.

Arvoisa puhemies! Tämä valitettava ulkomaista lihaa koskeva kohu osoittaa myös sen,
että laatu maksaa, emmekä ruuassakaan voi olettaa, että maailman puhtain suomalainen
ruoka olisi myös maailman halvinta. Tässäkään asiassa Mersua ei voi saada Mossen hin-
nalla.

14.39 Antti Rantakangas kesk:  Arvoisa puhemies! Voi hyvin pitkälle yhtyä edellisen
puhujan johtopäätöksiin, ja tämä brasilialaisen saastuneen lihan tuonnin paljastuminenhan
on todennäköisesti vain jäävuoren huippu. Se kertoo siitä, että valitettavasti kaikkien mait-
ten viranomaisten toimintaan ei pystytä luottamaan, ja kun se luottamus puuttuu, niin se-
hän tässä huolestuttavaa onkin. Niin kuin edellä sanoin, ei riitä, että leimat ovat olemassa,
kun niihin ei voi luottaa. Tämän takia tämä on todella vakava asia koko Euroopan unionille
siinä, millä tavalla pystytään toimimaan siinä, että ainakin omalta osalta pannaan painetta
siihen, että tällainen toiminta ei voisi jatkua. Voi olla vielä paljon muitakin maita, joissa sa-
malla tavalla toimitaan.

Minusta oli erittäin hyvä, että maa- ja metsätalousministeriön lisäksi maa- ja metsäta-
lousvaliokunta puheenjohtaja Lepän johdolla on ottanut tämän asian erittäin vakavasti,
koska lihantuottajien palaute on ollut todella huolestuttavaa. He ovat sanoneet, että he toi-
mivat täysin eettisesti ja kaikkien lainsäädännön säädösten ja ohjeitten mukaisesti ja tuot-
tavat puhtaita, kotimaisia elintarvikkeita, ja sitten tulee näitä vilunginpelaajia tänne sa-
moille markkinoille, polkevat hintoja ja antavat ymmärtää, että kuluttajaa voidaan suoraan
sanottuna huijata. Tässä mielessä tämän parlamentin yhtenäinen kanta, mikä nyt on tulossa
— ymmärrän näin — on erittäin tärkeä viesti myöskin meidän lihantuottajille ja viljelijöil-
le laajemminkin. Ja se on meille kaikille myös viesti siitä, että meidän on huolehdittava ko-
timaisen tuotannon kannattavuudesta ja siitä, että meillä on edellytyksiä sille, että meidän
omavaraisuus päätuotteissa pystytään turvaamaan jatkossa. Siinä tarvitaan myöskin sitä
kansallista itsekkyyttä huolehtia huoltovarmuudesta ja tulevaisuudesta, puhtaista elintar-
vikkeista.

Kaupan merkitys korostuu, ja toivon kyllä, että kauppakin ryhdistäytyy ja ottaa entistä
vahvemman kotimaisuutta suosivan linjan, vaikka siltä ei aina näytä.

14.41 Peter Östman kd: Arvoisa rouva puhemies! Yhdyn edustaja Viljasen näkemyksiin
ja sanon vielä kerran, että me suomalaiset emme tarvitse brasilialaista lihaa, kun meillä on
omasta takaa Mersun laatuista lihaa. Siitä hintatasosta voitaisiin varmaan käydä pitkä kes-
kustelu — minun mielestäni suomalaisten ei edes tarvitse maksaa suomalaisesta hyvästä,
laadukkaasta lihasta Mersun verran. Löytyy nimittäin kuusi hyvää syytä, miksi valita ruo-
kaa Suomesta: Suomen elintarviketeollisuus työllistää yli 300 000 ihmistä. Eläinten hyvin-
vointi on hyvällä tolalla täällä Suomessa. Kuluttajat tietävät yleensä aika hyvin, mistä ruo-
10



Pöytäkirjan asiakohta PTK 26/2017 vp
ka tulee, miten se tuotetaan. Sitten me myöskin kannamme vastuuta ilmastonmuutoksesta.
Ja niin kuin tässä monessa puheenvuorossa on tullut esille, me valmistamme puhdasta ruo-
kaa, puhtainta ruokaa, mitä maailmassa voidaan tehdä, koska me käytämme vähiten anti-
biootteja.

Det finns åtminstone sex goda orsaker att välja mat från Finland: det är ett av de länder som
använder minst antibiotika i världen, vi har världens renaste mat, det är bättre för klimatet,
konsumenten vet varifrån maten kommer, djuren mår bra och den finländska matkedjan
skapar över 300 000 jobb. Välj mat från Finland, valitse ruokaa siis Suomesta.

14.43 Johanna Karimäki vihr: Arvoisa puhemies! On tärkeää, että kunnat suosivat han-
kinnoissaan kotimaista lähiruokaa muun muassa korostamalla ruuan turvallisuutta, terveel-
lisyyttä ja lyhyitä kuljetusmatkoja, niin että saamme lapsillemme ja vanhuksille parasta.
Kotikaupunkini Espoo on tiedottanut, että Espoossa ei käytetä brasilialaista lihaa. Kanna-
tan lämpimästi sitä, että ruuan alkuperämerkinnät ovat selkeästi näkyvillä.

Mutta haluan nostaa esiin sen, että edustaja Myllykoski nosti esiin tärkeän seikan: nimit-
täin terveellisyyden ja myös kasvisruoan. Sen osuutta onkin todella syytä lisätä jo ilmasto-
syistäkin kotimaisissa hankinnoissa. Kasvisruokapäivä olisi tähän hyvin kestävä keino.
Esimerkiksi Espoossa on nyt juuri se tilanne, että meillä ei ole kasvisruokapäivää kouluis-
sa mutta on kasvisruokavaihtoehto sitä toivoville. Se tarkoittaa sitä, että jos on valinnut li-
havaihtoehdon, ei voi koskaan edes maistaa kasvisvaihtoehtoa, vaikka näin haluaisi. Sen
takia olisi järkevää totuttaa lapsia uusiin, hyviin makuihin — Härkikseen, Nyhtökauraan
— ja sallia kaikille yksi kasvisruokapäivä viikossa.

Sitten vielä mitä tulee eläinten hyvinvointiin ja oikeuksiin, niin eläinsuojelulaki pitää
uudistaa, jotta tuotantoeläimillä on enemmän tilaa liikkua ja mahdollisuus lajityypilliseen
käyttäytymiseen, ja myös luomutuotanto takaa eläimille paremmat olot. Että kyllä meillä
on kotimaassakin toki vielä asioita parannettavana.

14.45 Aila Paloniemi kesk: Arvoisa puhemies! On todellakin korkea aika nostaa suoma-
laisen ruuan ja koko ruokakulttuurin arvostusta. Ruoka tulee liian läheltä — monet eivät
huomaa sen laatua ja sitä, että se on maailman puhtainta. Mutta miten tuota voitaisiin edis-
tää? Minusta meidän ruokapoliittisessa selonteossa kerrotaan aika olennainen asia, että pi-
täisi sisällyttää ruokakasvatusta, ruoka- ja ravitsemusnäkökulmaa ja kestävän kehityksen
näkökulmaa vahvemmin koulutukseen, jopa varhaiskasvatukseen, peruskoulun ja lukion
oppiaineisiin, opettajankoulutukseen ja toisen asteen ammatilliseen koulutukseen ja oppi-
laitosten käytäntöihin. Ehdottomasti olen myös sitä mieltä, että tuetaan kuluttajaosaamis-
ta, josta tässäkin keskustelussa on puhuttu, erilaisin ruoka- ja ostotietoisuutta lisäävin kam-
panjoin ja paitsi nostetaan ruuan arvostusta myös ymmärretään kotimaisen talousveden ar-
vostus, brändätään se ja tehdään siitäkin kunnon kampanjoita. Kyllä se siitä lähtee.

14.46 Harry Wallin sd: Arvoisa puhemies! Olen seurannut tätä keskustelua ihan tarkoi-
tuksella tänne loppuvaiheeseen asti, ja on todella hienoa, että täällä on ollut tämä yksituu-
maisuus kotimaisten elintarvikkeiden puolesta. Tämä jatkaa sitä samaa eduskunnan mieli-
pidettä, mitä kesällä käytiin keskusteluja välikysymyskeskustelussa. Olen myöskin samaa
mieltä kuin Myllykoski ja Eestilä, että rajoja emme voi sulkea, vaan kyllä tänne jatkossa-
kin tuotetaan elintarvikkeita ja mahdollisesti lihaakin. Se on tärkeätä sen takia, että meiltä
11



Pöytäkirjan asiakohta PTK 26/2017 vp
viedään, ja tämä Atrian päänavaus Kiinan-vientiin sianlihan osalta on hieno asia, myös
HK-broilerit Japaniin, niitä emme saa unohtaa.

Oikeastaan tämä, minkä edustaja Paloniemi lainasi ruokapoliittisesta selonteosta: Minä
uskon, että nyt tämä ruokapoliittinen selonteko, joka on meillä vireillä oleva asia maa- ja
metsätalousvaliokunnassa, saa aivan uuden asetelman sen käsittelyssä. Kyllä tämä Brasi-
lian lihan kriisi tulee jättämään selvästi jälkensä meidän hallintoomme ja ajatustapaamme,
ja sen takia ruokapoliittisen selonteon käsittelyn siirtyminen vielä keväämmälle on ollut
hyvä asia.

Tästä hankintamenettelystä sanoisin sen, että Etelä-Pohjanmaan sairaanhoitopiiri, jossa
on 200 000 asukasta, teki päätöksen — siis hallituksen päätöksellä hankinnan osalta — että
hankimme vain sellaisia elintarvikkeita, jotka täyttävät suomalaisen tuotannon kriteerit.

Lopuksi sanoisin tähän hallituksen esitykseen liittyen, että kotimaisen, hyvän pihvin li-
säksi sopii aina yksi kolmasosa hyviä kotimaisia vihanneksia.

14.48 Riitta Myller sd:  Arvoisa puhemies! On tärkeää, että tätä keskustelua käydään,
vaikkakin ehkä vähän ohi tuon hallituksen esityksen.

Ilman muuta on tärkeää, että vihannesten ja marjojen käyttöä kouluruokailussa lisätään
ja tätä kautta myös opetetaan lapsia käyttämään niitä ruoka-aineita, jotka ovat meillä lähel-
lä. Tämä tarkoittaa silloin myöskin sitä, että kouluihin hankitaan lähiruokaa.

Täällä on puhuttu ruokaturvallisuudesta — se on tärkeä osa koko elintarvikeketjun tur-
vallisuutta — ja myöskin kysytty sitä, pitäisikö Suomeen tuoda ja Suomesta viedä elintar-
vikkeita. Suomi on todellakin EU:n sisämarkkina-alue. EU:n lainsäädännössä ruokaturval-
lisuudella on erittäin iso merkitys. Senhän olemme huomanneet esimerkiksi näissä vapaa-
kauppaneuvotteluissa, joissa on ollut äärimmäisen tärkeätä se, että eurooppalainen ruoka
on turvallista ja että tänne ei tuoda myöskään kauppasopimusten kautta muuta kuin turval-
lista ruokaa. Suomen pitää myös vaikuttaa Euroopan unionin ruokaturvallisuuslainsäädän-
töön, tuoda sinne sisälle niitä asioita, jotka ovat meille tärkeitä, jotta me pystymme myös-
kin entistä paremmin viemään omia elintarvikkeitamme — ajattelenpa vaikka metsissä
olevia sieniä, marjoja. Tällä hetkellä näyttää, että naapurimaamme Ruotsi on se, joka brän-
dää mustikan, ja toivottavasti ei nyt kuitenkaan tatteja brändää, koska toivottavasti se on
vielä kuitenkin suomalainen tuote. Mutta on todellakin tärkeätä, että me ymmärrämme, että
olemme myöskin Euroopan unionin sisämarkkinoilla, me saamme sieltä myöskin hyviä
elintarvikkeita, mutta meidän pitää entistä enemmän viedä omia elintarvikkeitamme ja ni-
menomaan jalostettuina.

14.50 Pauli Kiuru kok: Arvoisa rouva puhemies! Jaoston puheenjohtaja Wallin nosti täs-
sä ruokapoliittisen selonteon esille, ja haluan siitä poimia yhden faktan, ja se koskee suo-
malaista vettä. Todellakin Suomeen tuodaan pullotettua vettä enemmän kuin me viemme
pullotettua vettä Suomesta ulkomaille. Se tuntuu aivan käsittämättömältä, koska kuten se-
lonteossakin sanotaan, suomalainen kraanavesi monissa kunnissa, kuten esimerkiksi Hel-
singissä, on parempilaatuista kuin pullotettu tuontivesi. Toivoisin esimerkiksi Panimolii-
ton, jolla on erinomaiset lobbauskoneistot ja erinomainen tuotekehitys, panostavan tähän
asiaan ja kiinnittävän huomiota kotimaisen pulloveden vientiponnisteluihin.
12



Pöytäkirjan asiakohta PTK 26/2017 vp
14.51 Sari Essayah kd: Arvoisa rouva puhemies! On erittäin tärkeää, että tämä kouluja-
kelutuki nyt yksinkertaistuu ja että meillä Suomessakin otetaan tämä kouluhedelmätuki tä-
män jo aiemmin käytössä olleen koulumaitotuen rinnalla käyttöön.

Silloin kun olin Euroopan parlamentissa, niin keskustelua käytiin koulumaitotuesta ja
todettiin, että se on omalla tavallaan byrokraattinen ja kankea. On ollut todellakin tärkeää,
että nyt tätä järjestelmää on muutettu sillä tavoin, että tämä tulee helpommaksi käyttää, ja
erityisesti niin, että Suomenkin kannattaa nyt tämä kouluhedelmätuki ottaa käyttöön, kos-
ka tämä kouluhedelmätuki on aiemmin — muistelen niin — vaatinut myöskin kansallisen
rahoitusosuuden, ja se on myöskin lisäksi ollut varsin byrokraattinen, ja Suomessa sitä ei
sen tähden aiemmin haluttu ottaa käyttöön. Nyt, kun nämä kaksi tukimuotoa on pystytty
yhdistämään, tämä varmasti kannustaa ja järkevöittää tämän tuen käyttöön ottamista.

Erityisen hyvää on myöskin se, että täällä on otettu selkeästi kantaa siihen, että lähiruo-
kaa ja myöskin alueellista ruokatuotantoa pystytään suosimaan. Toivotaan, että se näkyisi
näissä hankinnoissa, joita kouluihin tehdään. Siinä mielessä täytyy sanoa, että on hyvä, että
tätä tukimuotoa on tosiaankin saatu siellä EU-tasolla järkevöitettyä ja sitä kautta se on tul-
lut paremmaksi käyttää myöskin kansallisella tasolla. Muistelen juuri sitä keskustelua,
mitä käytiin, että vaikka sinällänsä tämä tavoite on aina ollut hyvä, niin tämä oli hyvin tyy-
pillinen EU-tuki, eli sen käytöstä oli tehty niin kankea ja vaikea, että monet jäsenmaat ovat
senkin takia olleet sitä käyttämättä.

Mutta hyvä, että on saatu parannuksia aikaiseksi, ja erityisesti tärkeää on se, että lasten ja
nuorten ruokavalioon pystytään tätä kautta vaikuttamaan, että se muuttuu terveellisem-
pään suuntaan. Toivon mukaan jo koulussa saadaan oikeat opit terveelliseen ruokavalioon
ja sitä kautta se näkyy omassa ravitsemuksessa.

14.53 Jari Leppä kesk: Rouva puhemies! On hyvä, että tässä keskustelussa nousivat esil-
le myöskin kansanterveysvaikutukset, joita meidän ravinnollamme on. Olkoon se ravinto
mitä tahansa laatua, se on äärimmäisen tärkeä terveyden lähde myöskin. Maailmalla on
kriisejä kriisin perään erilaisista asioista, nousevia sellaisia. Suomalainen tapa tuottaa ruo-
kaa on nimenomaan sellainen — laaja yhteistyö koko ketjun välillä, luotettava viranomais-
toiminta ja niin edelleen — joka tukee kansanterveystyötä myöskin tältä osin.

Se avaa myöskin sen toisen tärkeän näkökulman, joka sekin tuli esille, ja se on se vien-
timahdollisuus, elikkä meillä ruoka-ala kasvaisi. Siihen ei ole viime aikoina oikein näky-
mää ollut. Nyt siihen on avautumassa sellainen, ja tähän meidän pitää tarttua. Se on myös-
kin mainittu hallituksen ohjelmassa: 500 miljoonalla eurolla meidän ruokatasettamme, vi-
noa ruokatasettamme, halutaan oikaista, ja siihen meillä kaikki mahdollisuudet on — se on
selvä.

Mutta kaikki lähtee siitä, että meillä täällä tuotanto on kannattavaa. Ja halpuuttaminen ei
kyllä tue millään tavalla tätä asetelmaa. Se ei tue myöskään sitä, että eläinten hyvinvointia
voidaan kohentaa, se ei tue sitä, että otetaanpa entistä paremmin ympäristöasiat huomioon,
se ei tue sitä, että me pyrimme yhä pienempään ruokahävikkiin, puhumattakaan siitä kan-
nattavuudesta.

Eli kyllä meidän pitää myös uudelleen miettiä koko ketjun kanssa nyt sitä, miten tämä
asia hoidetaan niin, että kaikki nämä hyvät asiat, mitä tässäkin keskustelussa esille on tul-
lut, saadaan hoidettua meidän yhteiseksi hyväksemme.

Keskustelu päättyi.
13



Pöytäkirjan asiakohta PTK 26/2017 vp
Asia lähetettiin maa- ja metsätalousvaliokuntaan.
14


