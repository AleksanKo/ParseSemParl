















































DEM3C99.tmp.xml


Pöytäkirjan asiakohta PTK 69/2018 vp
Pöytäkirjan asiakohta 

PTK 69/2018 vp

Täysistunto

Tiistai 19.6.2018 klo 14.10—18.52

11. Hallituksen esitys eduskunnalle laiksi Liikenneviraston liikenteenohjaus- ja hallintapal-
veluiden muuttamisesta osakeyhtiöksi ja eräiksi siihen liittyviksi laeiksi

Hallituksen esitys HE 34/2018 vp
Valiokunnan mietintö LiVM 14/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on liikenne- ja viestintävaliokunnan mietintö LiVM 14/2018 vp. Nyt
päätetään lakiehdotusten sisällöstä.

Ensiksi esittely, valiokunnan puheenjohtaja, edustaja Jalonen, olkaa hyvä. Sen jälkeen
keskustelu.

Keskustelu

17.28 Ari Jalonen sin (esittelypuheenvuoro): Arvoisa puhemies! Tässä hallituksen esitys
liikenteenohjaus- ja hallintapalveluiden muuttamisesta osakeyhtiöksi lähtee siitä perusaja-
tuksesta, että tämä liittyy toiseen Liikennevirastosta annettuun hallituksen esitykseen, ja
tosiaan tämän alle tulee meri-, rautatie- ja tieliikenneohjaus. 

Valiokunnan mietintö on kohtalaisen kriittinen sävyltään, ja pohja on se, että nämä kriit-
tiset tulkinnat jakavat oikeastaan sekä hallitus että oppositio. Johtopäätelmä on eri, koska
tässä on hylkyvastalause. 

Mutta tähän itse mietintöön:
Liikenne- ja viestintäministeriön mukaan Liikenneviraston liikenteenohjaus- ja hallinta-

palveluiden yhtiöittämisellä tuetaan digitaalisen ja automaattisen liikenteen ekosysteemin
kehittymistä ja parannetaan liikenteenohjauksessa kerättävän tiedon hyödynnettävyyttä.
Samalla todetaan, että tässä taataan edelleen viranomaisyhteistyö, ja todetaan, että tämä
tieto saadaan tehokkaammin käyttöön ja edesautettua uusia liiketoimintoja.

Valiokunta pitää yhtiöittämisen perusteita ja tavoitteita periaatteessa kannatettavina.
Tämä yhtiömuoto on rakenteeltaan nopeampi, ketterämpi ja niin edespäin. Mutta sitten tu-
lee se mutta, eli omistajaohjaus ei välttämättä ole kuitenkaan niin tehokasta tähän yhtiö-
muotoon, ja tähän yhtiömuotoon liittyen valiokunta kiinnittää ainakin seuraavan kappa-
leen verran huomiota: ”Valiokunta kantaa huolta siitä, että yhtiömuotoinen toiminta ei ole
demokraattisessa valvonnassa siten kuin virastomuotoinen. Tämän vuoksi valiokunta pai-
nottaa, että valtionhallinnon on myös pystyttävä kehittymään ja vastaamaan uusiin haastei-
siin, eikä yhtiöittäminen saa olla ainoa vaihtoehto kehitettäessä valtion toimintoja.” Eli täs-
sä nostetaan esille tämä yhtiöittämiskehitys, mikä on jo vuosien ajalta, aikaisempienkin
hallituksien ajalta tuttua.
 Tarkistettu
4.1



Pöytäkirjan asiakohta PTK 69/2018 vp
Edelleen oy-muodossa, koska siellä osakeyhtiölainsäädäntö tekee tiettyjä ongelmia, tä-
hän tiedonkulkuun pitää erityisesti kiinnittää huomiota, siihen, että tieto liikkuu eri toimi-
joiden välillä. Sitä on kehitettävä ja lisättävä erityisesti.

Valiokunta pitää tärkeänä, että uuden yhtiön muodostamisella ei heikennetä viranomais-
yhteistyötä eikä viranomaisten koordinointia.

Sitten on muitakin viranomaisia — itseäni lähellä nämä pelastusviranomaiset — elikkä
uudistus ei saa heikentää yleistä turvallisuutta, ja tässä muutoksessa tulee huomioida yh-
teiskunnan kaikki mahdolliset tilanteet, mukaan lukien varautuminen kriisitilanteisiin. 

Tässä yhteydessä, vaikka pyritään avoimuuteen, on kiinnitettävä myös huomiota siihen,
että osa näistä tiedoista, mitä tälläkin osakeyhtiömuodolla tulee olemaan, on sitten kuiten-
kin salassa pidettävää, ja se pitää asianmukaisesti käsitellä.

Edelleen valiokunta on huolissaan siitä, mikä tämän taloudellinen tilanne on, ja siihen
kiinnitetään huomiota ja painotetaan seuraavanmuotoisesti: ”Valiokunta kantaa huolta yh-
tiöittämisen kustannuksista ja kiinnittää valtioneuvoston huomiota siihen, että yhtiöittämi-
sen seurauksena asiakasmaksuja ei tule korottaa eikä kustannustaso saa nousta.” Eli jos toi-
minta ei menekään toivotulla ja ajatellulla mallilla, niin tämän yhteiskunnan pyörittämi-
seen tarvitaan kuitenkin esimerkiksi logistisia tilanteita, jotta päästään sitten merellä, rai-
teilla tai tiellä liikkumaan. Sieltä ei saa ottaa sitä syntyvää aukkoa pois, vaan se pitää joten-
kin muuten korvata.

Mutta kuten sanottu, kriittisen mietinnön johtopäätelmä on eri. Elikkä tämä on perustet-
tavissa osakeyhtiönä siihen virastouudistukseen, ja johtopäätelmä on oppositiolla — suu-
rella osalla oppositiosta — se, että tämä pitäisi hylätä. Elikkä tässä on johtopäätelmäero. —
Kiitos.

17.34 Katja Taimela sd:  Arvoisa rouva puhemies! Nyt käsittelemme Liikenneviraston
liikenteenohjaus- ja hallintapalveluiden muuttamista osakeyhtiöksi. Laaja kuuleminen lii-
kenne- ja viestintävaliokunnassa oli hengeltään sen kaltainen, että noin periaatteessa esi-
tystä tuettiin, mutta samassa lauseessa oli se henki, että sitä tuetaan, kun mikään ei vain
muutu. Varsinaisesti uudistuksen puolesta puhuvia/hehkuttavia lausuntoja ei kauhean
montaa tässä käsittelyssä ollut. 

Vähän samanhenkinen on valiokunnan mietintö. Yleisperusteluja lukiessa voisi saada
jopa sellaisen käsityksen, että valiokunta olisi esittänyt lopussa vaikka lain hylkyä. Valio-
kunta pitää yhtiöittämisen perusteita ja tavoitteita periaatteessa kannatettavina mutta to-
teaa, että omistajaohjaus ei ole kovin kiinteää ja että yhtiömuotoinen toiminta edellyttää
myös liiketaloudellisten periaatteiden noudattamista. Valiokunnan yleisperusteluissa va-
liokunta painottaa, että valtionhallinnon on myös pystyttävä kehittymään ja vastaamaan
uusiin haasteisiin eikä yhtiöittäminen saa olla ainoa vaihtoehto kehitettäessä valtion toi-
mintoja. Valiokunta on myös huolissaan valiokuntakuulemisissa useasti nousseesta huo-
lesta, ettei tällä yhtiön muodostamisella heikennettäisi viranomaisyhteistyötä eikä viran-
omaisten koordinointia. Varautuminen kriisitilanteisiin on turvattava, kuten myös salassa
pidettävän aineiston asianmukainen käsittely.

Yleisperusteluissa on myös kirjattu se huoli, että esityksessä ei mainita, mitä lisäkustan-
nuksia yhtiöittämisestä syntyy — tämä kaikki kun helposti käytännössä tarkoittaa sitä, että
kustannustaso tulee nousemaan, ja sen seurauksena myös asiakasmaksujen korottaminen
on valitettavasti totta. Lakiesitys ei myöskään pysty perustelemaan, mikseivät hallituksen
toiminnan tehostamisesta hakemat säästöt ole saavutettavissa virastomuodossa.
2



Pöytäkirjan asiakohta PTK 69/2018 vp
Arvoisa rouva puhemies! Valiokuntatyön aikana selkeät perustelut jäivät puuttumaan
muun muassa siitä, miksei toimintaa voi kehittää, parhaita käytänteitä jalostaa ja yhteisiä
tukitoimia hyödyntää nykyisellään, miksi se vaatii yhtiöittämisen. Yhtiöittäminen on näen-
näinen myös siinä mielessä, että yhtiö perustettaisiin liikenne- ja viestintäministeriön oh-
jaamaksi erityistehtäväyhtiöksi. On äärimmäisen huonoa hallintoa, että sektorin lainsää-
dännön valmistelija ohjaisi samalla sekä yhtiötä että sen ainoaa asiakasta Liikennevirastoa.

Kuten edellä olevasta saattaa käydä ilmi, me sosiaalidemokraatit, perussuomalaiset, vih-
reät ja vasemmistoliitto jätimme tähän esitykseen hylyn sisältävän vastalauseen, ja sen
esittelemme lain toisessa käsittelyssä.

17.37 Markku Pakkanen kesk:  Arvoisa rouva puhemies! Tässä on aika mielenkiintoi-
nen tilanne syntymässä, kun vasemmistopuolueet kovasti vastustavat valtionyhtiön perus-
tamista. Se on vähän sillä tavalla ideologisesti hauskaa, mutta näinhän tässä on käymässä.

Itse pidän tärkeänä, että tämmöistä uutta ajatusta tuodaan tänne, koska digitaalisen lii-
kenteen ja liiketoimintaympäristön kehitys on totta ja sitä pitää pystyä hyödyntämään mah-
dollisimman hyvin. Siinä mielessä näkisin, että tämmöinen osakeyhtiömuoto on perustel-
tua tässä. Tällä toimialallahan, rautatie-, tie- ja meriliikenteenohjauksessa, digitaalisuus on
erittäin pitkälle vietyä, mutta sen eteen tietenkin pitää tehdä paljon vielä töitä.

Tärkeäähän tässä on, niin kuin yleisperusteluissa mainitaan, parantaa liikenteenohjauk-
sessa kerätyn tiedon hyödynnettävyyttä. Se on se asia, mistä tulevaisuudessa varmaan saa-
daan kaikkein eniten hyötyä, että kun me keräämme kovasti tietoa, miten sitä pystyttäisiin
hyödyntämään niin, että saataisiin sääntelyä sujuvoitettua, viranomaisen tehtävät selkeäm-
miksi ja näin ollen pystyttäisiin myös turvallisuutta lisäämään. 

Mielestäni hyviä esimerkkejä tämäntyyppisestä toiminnasta Suomessa kuitenkin on, ja
ne on mainittu täällä. Esimerkiksi Finavia on toiminnallaan osoittautunut mielestäni hyvin-
kin toimivaksi ratkaisuksi. 

Tässä pelastustoimen osalta — valiokunnan puheenjohtaja nostikin sen jo esille — on
tärkeää tietenkin, että turvallisuuteen liittyvät asiat pitää tässä pystyä turvaamaan. 

Täällä on myös ollut asiana taloudelliset hyödyt ja lisäkustannukset, ja tässä perustelu-
tekstissä on kysytty, mitä lisäkustannuksia syntyy. Itse haluaisin mieluummin kysyä niin
päin, että syntyykö tässä mitään lisäkustannuksia. Ei välttämättä, koska kun monta toimin-
toa yhdistetään, niin voi olla, että päästään jopa edullisemmin. Haluaisin ehkä tämmöiseen
asiaan ministerin vastauksen: syntyykö edes välttämättä lisäkustannuksia?

17.39 Jari Myllykoski vas:  Arvoisa rouva puhemies! Edustaja Pakkanen kuvasi, että
kummallinen tilanne, että vasemmistopuolueet vastustavat valtionyhtiön muodostamista.
Kysymys ei nyt taida olla ihan noin suoraviivainen. Saattaisi olla, että jos meillä olisi yri-
tystoimintaa, joka toimisi, ja valtio hakisi niistä yrityksistä osuuksia ja perustaisi valtion-
yhtiön niistä, ehkä tuo kuvaamanne tilanne olisi juuri sen kaltainen. 

Kysymyksessähän on vastaava tilanne kuin silloin, jos kunnassa on kuntatyöntekijöitä,
jotka tekevät vaikka lapiolla tai kaivurilla töitä, ja kunta perustaa kuntayhtiön, johonka
nämä työntekijät siirtyvät, eli siirtyvät niin sanotusti yksityiselle sektorille. 

Me olemme nähneet, kuinka valtion omistusohjaus prakaa, valitettavasti. Meillä on ko-
kemuksia esimerkiksi Finaviasta, mihinkä me emme pystyneet valtion omistusohjauksella
tarttumaan. 
3



Pöytäkirjan asiakohta PTK 69/2018 vp
Kun olen yksityiseltä puolelta leipäni saanut osakeyhtiössä töitä tehneenä, tiedän, että
kannattava liiketoiminta perustuu siihen, että kannattavan liiketoiminnan elementit ovat
yhtiön omaa omaisuutta eikä niitä voida edellyttää minkään valtion omistusohjauksen tai
viranomaistoimintojen kautta vapautettavaksi niin, että se edistää yksityisen liiketoimin-
nan muuta kasvua. Ja kysymys on tästä.

Se, mitä tämän osakeyhtiön yhtiömuotoon kirjoitetaan, on sitten se seuraava askel, jota
pitää ehdottomasti tarkkaan katsoa, jos ei tämä esitys tule hylätyksi, sillä se on se toimin-
tatapa määritellä, onko se esimerkiksi voittoa tavoittelematon osakeyhtiö, ja sinne yhtiö-
muotoon voi tulla kirjatuksi, että yhtiön toimintaan kuuluu kaikki mahdollinen, uusien lii-
ketoimintojen synnyttäminen tähän maahan. Toivon ja uskon, että se tulee niin kirjatuksi. 

Mutta kun jo täällä lähetekeskustelussa käytin sellaisen puheenvuoron, että nyt tulee
osakeyhtiö tähän sisälle, niin se torjuttiin, ettei näin ole käymässä, mutta kyllähän nyt kui-
tenkin meillä on siellä osakeyhtiö yksi osa sitä toimintaa. Sen toiminnan hallinnointi ja yh-
teensovittaminen mielestäni toimisi ja olisi mahdollisempaa joustavammin ja kehittäväm-
min siten, että se olisi edelleen virastoa eikä meillä olisi tällaista osakeyhtiömallia. 

17.42 Markku Pakkanen kesk: Arvoisa rouva puhemies! Edustaja Myllykoski ihan osu-
valla tavalla kuvasi osakeyhtiömuotoista ja virastomuotoista. Tässä meidän näkemyksem-
me ehkä hieman poikkeavat siinä mielessä, että eivät välttämättä yksityinen omistus ja osa-
keyhtiömuoto tai joku muu yhtiömuoto ole yhtään sen huonompia. Hyvinä etuina siinä on
ainakin, että se on ketterämpi toiminnaltaan. 

Täällä kovasti perätään sen perään ja kuulutetaan, onko se demokraattisessa valvonnas-
sa, ja se demokraattinen valvonta on varmasti monessa julkisen hallinnon tehtävässä tär-
keää, mutta tämmöisessä toiminnassa, mitä tämä yhtiö alkaa tekemään, on kyllä enempi
semmoista tekniikkaa ja teknistä toimintaa, ja minun mielestäni siinä on paljon muitakin
tärkeitä asioita huomioitava kuin pelkkä demokraattinen valvonta. Siinä mielessä tämä yh-
tiömuotoinen toiminta voi olla hyvinkin perusteltua.

Puhemies Paula Risikko: Ministeri Berner, paikalta enintään 3 minuuttia.

17.43 Liikenne- ja viestintäministeri Anne Berner: Arvoisa rouva puhemies! On aivan
totta, että hallinnonalaa tulee kehittää niin viraston näkökulmasta kuin myöskin sitten kau-
pallisten toimintojen näkökulmasta. Siksi onkin niin, että liikenne- ja viestintäministeriö
on esittänyt eduskunnalle laajaa kehittämistä virastojen osalta ja huolehtii siitä, että nimen-
omaan viranomaistoiminnot kehitetään virastojen kautta. Mutta tässä ei ole kysymys ni-
menomaisista viranomaistoiminnoista, ja meillä on myöskin jo sekä raideliikenteen osalta
että lentoliikenteen osalta ollut käytössä osakeyhtiömuotoja — raideliikenteen puolella jo
vuodesta 2014 itsenäisenä yhtiönä ja sitten lentovarmistus osana Finaviaa, ja nyt viime
vuoden keväästä lähtien se on ollut itsenäisenä yhtiönä. Eli tämä on osoittautunut kuiten-
kin järkeväksi, että myös tieliikenteen ja merenkulun osalta toimitaan siten, että nämä
muodostavat yhden kokonaisuuden, jolloin tietoa voidaan hyödyntää järkevästi ja samalla
myöskin huolehtia siitä, että saadaan palveluita laajemmin ja nopeammin kehitettyä ja pa-
remmalla synergialla. 

Tämän osalta päätökset ovat todellakin edelliseltä hallitukselta, ja nyt jatkamme samaa
polkua eteenpäin. Me olemme saaneet erittäin hyviä kokemuksia ANS Finlandin osalta,
jonka palvelut ovat merkittävästi kehittyneet, ja voimme myöskin todennäköisesti vain
4



Pöytäkirjan asiakohta PTK 69/2018 vp
näin turvata pienten lentokenttien tulevaisuuden Suomessa. Tämä on kuitenkin mahdollis-
ta vain erityistehtäväyhtiön näkökulmasta, jonkalaisia, niin olemme sopineet, nämä yhtiöt
olisivat. 

Omistajaohjauksesta sen verran, että eduskunta päättää Liikenneviraston budjetista ja
näin ollen myöskin vaikuttaa palveluiden kehittämiseen. Ehkä meidän on myöskin hyvä
muistaa, että meillä ei tieliikenteessä ole minkäänlaisia maksuja tälläkään hetkellä. Näin
ollen ei voida myöskään ajatella, että tämän muutoksen myötä maksutaso voisi nousta tai
että tähän olisi suunnitteilla maksuja. 

Viranomaisyhteistyö on ollut nimenomaan lentoliikenteessä erinomaista kaikkien viran-
omaisten kesken, eikä siinä voimassa ollut yhtiö ole vaikuttanut palvelutasoon tähän men-
nessäkään. Sen lisäksi on myöskin tärkeää huomioida, että monella tasolla on kehitetty toi-
mijoiden välillä yhteistyötä, joka perustuu sopimuksiin, ja nämä sopimukset sopivat edel-
leen tulevaisuudessakin myös yhtiöiden muotoon. 

Haluan kiittää valiokuntaa siitä, että se on tehnyt hyvää työtä tämän osalta. Ymmärrän,
että nämä ovat aina haasteellisia ideologisistakin syistä. Itse toivon, että tässä katsotaan pit-
källe tulevaisuuteen. Uskon myöskin, että jonain päivänä huomataan se, kuinka merkittä-
västi meidän liikenteemme tulee muuttumaan ja kuinka tärkeää siinä on se, että liikenteen-
ohjaus pysyy tässä kehityksessä myös mukana. — Kiitos. 

Puhemies Paula Risikko: Edustaja Taimela vielä.

17.47 Katja Taimela sd: Arvoisa rouva puhemies! Tähän ideologiakysymykseen nyt sit-
ten viitattiin jo kaksi kertaa tämän keskustelun aikana, ja varsinkin kun edustajakollega
Pakkanen epäili, että vasemmistosta tätä nyt sitten vastustetaan pelkästään ideologisista
syistä, niin haluan todeta vain sen, että me olisimme halunneet tämän valmistelun lähtevän
niistä perusteluista ja me olisimme halunneet nähdä selkeitä perusteluja, miksei tätä toi-
mintaa voi kehittää ja näitä parhaita käytänteitä jalostaa, yhteisiä tukitoimintoja hyödyntää
nykyisellään, ja miksi tässä nähtiin ainoana vaihtoehtona tämä yhtiöittäminen.

Minä haluan todeta myös sen, että kun tätä yhtiöittämistä perustellaan nyt kustannusten
läpinäkyvyyden parantamisella, niin me olemme tästä jyrkästi eri mieltä, koska yhtiömuo-
dossa taloudellisilla yksityiskohdilla on tapana muuttua yritysten liikesalaisuuksiksi eikä
yhtiömuoto parantaisi näin ollen läpinäkyvyyttä valtio-omistajan ylintä päätösvaltaa käyt-
tävälle eduskunnalle. Meidän mielestämme tämä on aika merkittävää, koska yhtiölle ol-
laan siirtämässä julkisen vallan tehtäviä ja yritys on Liikenneviraston sopimuksen kautta
käytännössä myös budjettirahoitteinen. Me siis näemme, että virastomallissa taloudellinen
läpinäkyvyys voitaisiin varmasti saavuttaa myös sisäistä kirjanpitoa kehittämällä eikä niin,
että automatic lähdetään tälle yhtiöittämisen tielle.

Mitä sitten tulee näihin talousvaikutuksiin tai mahdollisiin maksukorotuksiin, niin ha-
luan myös muistuttaa hallituspuolueiden kansanedustajia, että kun nyt ollaan salissa sitä
mieltä, että ei tästä mitään maksutason korotuksia ole tulossa, niin kuitenkin valiokunnan
yleisperusteluissa on ihan yhtenä kohtana, lainaan suoraan tämän täältä sivulta 3: ”Halli-
tuksen esityksessä todetaan välittömissä vaikutuksissa käsiteltävän itse muutoksen kohtee-
na olevien organisaatioiden talouden lisäksi uudistuksen aiheuttamia valtiontaloudellisia
säästöjä, lisäkustannuksia ja määrärahojen siirtoja. Kuitenkaan esityksessä ei mainita, mitä
lisäkustannuksia yhtiöittämisestä syntyy. Valiokunta kantaa huolta yhtiöittämisen kustan-
5



Pöytäkirjan asiakohta PTK 69/2018 vp
nuksista ja kiinnittää valtioneuvoston huomiota siihen, että yhtiöittämisen seurauksena
asiakasmaksuja ei tule korottaa eikä kustannustaso saa nousta.”

Viimeisen lauseen viimeiset sanat ovat tärkeitä, ja me olemme ihan yksissä tuumin ol-
leet tekemässä tätä mietintöä siellä valiokunnassa — paitsi että tähän on jätetty hylkyeh-
dotus — eli joka tapauksessa myös hallituspuolueitten kansanedustajat ovat ottaneet aidos-
ti tästä huolen, että nämä kustannustasot voivat nousta ja niitä ei ole tutkittu ja niistä ei ole
selvityksiä. Elikkä sinänsä mielestäni on harhaanjohtavaa tänään täällä ajatella, että kus-
tannustaso ei tule nousemaan tai muuttumaan kenties niin, että se myös heijastuu asiakas-
maksuihin.

17.50 Liikenne- ja viestintäministeri Anne Berner:  Arvoisa rouva puhemies! Toistai-
sin vielä muutaman näkökulman.

Ensinnäkin siis raideliikenteen ohjaus on yhtiöitetty jo vuonna 2013 VR:n tytäryhtiöksi
ja vuonna 2014 Sirpa Paateron johdolla eriytetty omaksi yhtiökseen. Lentoliikenteen osal-
ta lennonvarmistus on yhtiöitetty jo silloin, kun Finavia on perustettu, ja nyt eriytetty
omaksi yhtiökseen. Tässäkään näkökulmassa kumpikaan ratkaisu ei ole vaikuttanut sii-
hen, että kustannustasoa olisi nostettu.

Sen sijaan haluaisin kysyä, kuinka hyvin tunnistatte tai tiedätte virastojen sisällä tapah-
tuvan kustannusrakenteen tasearvojen arvot. Me olemme nyt virastouudistuksen yhteydes-
sä käyneet tätä juurta jaksaen läpi, ja on pakko todeta, että huomattavasti selkeämpää on
hallinnoida yhtiön tasearvoja ja saada sitä kautta aidosti läpinäkyvyyttä. Meillä on kaksi
liikenteenohjausta tällä hetkellä yhtiömuodossa ja kaksi virastomuodossa. Me emme ole
siirtämässä nyt sellaista viranomaistoimintaa yhtiömuotoon, vaan olemme nimenomaan
huolehtimassa, että sitä kehitetään virastoissa edelleenkin tulevaisuudessa. Nyt ollaan siir-
tämässä ne, joissa voi olla potentiaalista synergiaa jo olemassa olevien yhtiöiden kanssa.
Siitä näkökulmasta jatkamme sellaista työtä, jota jo edeltävät hallitukset ovat käynnistä-
neet ja joka myöskin vastaa tähän aikaan, jossa automaatio ja tiedolla johtaminen tulee
muuttamaan merkittävästi mutta myös mahdollistamaan huomattavan määrän uutta liike-
toimintaa niin lentoliikenteessä, pienilmailussa, raiteiden puolella, tieliikenteessä kuin
myös merenkulussa. Toivon, että tässä [Puhemies koputtaa] nähdään myöskin se pitkäjän-
teisyys, jolla tässä tähdätään, ja se, että tämä on osa sitä liikenteen kokonaisuudistusta, jota
ollaan myöskin viemässä eteenpäin. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 34/2018 vp sisältyvien 1.—9. sekä 11. ja
12. lakiehdotuksen sisällön mietinnön mukaisena. Eduskunta yhtyi valiokunnan ehdotuk-
seen hallituksen esitykseen HE 34/2018 vp sisältyvän 10. lakiehdotuksen hylkäämisestä.
Lakiehdotusten ensimmäinen käsittely päättyi.
6


	11
	17.28
	17.34
	17.37
	17.39
	17.42
	17.43
	17.47
	17.50


