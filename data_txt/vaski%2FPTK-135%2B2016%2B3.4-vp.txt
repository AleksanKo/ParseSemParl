















































DEM72F5.tmpSave.xml


Pöytäkirjan asiakohta PTK 135/2016 vp

 Tarkistettu
4.0

Pöytäkirjan asiakohta 

PTK 135/2016 vp

Täysistunto

Torstai 15.12.2016 klo 10.02—21.54

3.4. Suullinen kysymys sikaruton torjumisesta (Pertti Hakanen kesk)
Suullinen kysymys SKT 140/2016 vp

Suullinen kyselytunti

Ensimmäinen varapuhemies Mauri Pekkarinen: Ehdimme käydä vielä kaksi lyhyttä
kysymystä läpi. Seuraava kysymys, edustaja Hakanen.

Keskustelu

16.59 Pertti Hakanen kesk: Arvoisa herra puhemies! Joulu lähestyy ja samoin myöskin
kinkunpaistoaika. Tulevien joulukinkkujen paistolle on kuitenkin iso uhka olemassa, var-
sinkin kotimaisen kinkun paistolle. Nimittäin afrikkalainen sikarutto, virus, joka ei ole vaa-
rallinen ihmiselle mutta on sikojen tauti, on levinnyt laajasti tuolla Baltian maissa ja myös-
kin Venäjän puolella. Viruksen tulo meille tänne Suomeen — joko matkailijoitten kautta,
kestomakkaroitten, säilykkeiden, metsästysvarusteitten kautta tahi sitten liikkuvien eläin-
ten elikkä villisikojen kautta — olisi tuhoisaa meidän kotimaiselle sianlihantuotannolle. Se
riski kasvaa päivä päivältä, että tuo tauti tänne Suomeen saattaa tulla. Kysynkin vastuumi-
nisteri Tiilikaiselta: Millä tavalla tähän riskiin on valmistauduttu? Minkälaisia toimenpitei-
tä on valmistelussa, ja minkälaisia taloudellisia riskianalyysejä on tehty myöskin taudin
torjumiseksi, mikäli sellainen tänne tulee?

17.00 Maatalous- ja  ympäristöministeri Kimmo  Tiilikainen  (vastauspuheenvuo-
ro): Arvoisa puhemies! Tuo afrikkalaisen sikaruton uhka on erittäin iso meidän elintarvi-
keteollisuudelle ja tietysti erityisesti sianlihantuotannolle, koska jos tauti meille leviäisi, se
vaikeuttaisi merkittävällä tavalla, ellei peräti kokonaan lopeta, sianlihan vientiä Suomesta
ulkomaille, mikä juuri on käynnistymässä. Sen takia täytyy tehdä kaikki voitava taudin tor-
jumiseksi. Villisikakantaa, joka on mahdollinen taudin levittäjä, täytyy vahvasti harven-
taa. Villisian metsästystä on monilla tavoin helpotettu, lisäuudistuksia on tulossa. Sen li-
säksi on estettävä mahdollisten villisikojen pääsy kosketuksiin tarhattavien sikojen tai ai-
van normaaleitten possujen kanssa, ja tässä tehdään toimenpiteitä: tupla-aitauksia ja ulkoi-
lutuksen kieltämistä. Mutta se kaikkein suurin riski on se, että huolettomat matkailijat va-
hingossa, tietämättään, kuljettavat meille noita taudinaiheuttajia, ja tässä esimerkiksi tuon
metsästysmatkailun (Puhemies koputtaa) alueille, missä tautia esiintyy, täytyy loppua ko-
konaan, ja myös muitten matkailijoitten (Puhemies koputtaa) on oltava valppaana.

Kysymyksen käsittely päättyi.


