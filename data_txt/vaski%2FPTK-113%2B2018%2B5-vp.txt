















































DEMC98F.tmp.xml


Pöytäkirjan asiakohta PTK 113/2018 vp

 Tarkistettu
4.0

Pöytäkirjan asiakohta 

PTK 113/2018 vp

Täysistunto

Tiistai 13.11.2018 klo 14.01—18.14

5. Hallituksen esitys eduskunnalle laeiksi ympäristönsuojelulain ja rikoslain 48 luvun 3 §:n 
muuttamisesta

Hallituksen esitys HE 94/2018 vp
Valiokunnan mietintö YmVM 11/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on ympäristövaliokunnan mietintö YmVM
11/2018 vp. Nyt päätetään lakiehdotusten sisällöstä.

Keskustelu

17.52 Satu Hassi vihr (esittelypuheenvuoro): Arvoisa puhemies! Ympäristövaliokunta
yksimielisesti esittää hallituksen esityksen hyväksymistä muutamin teknisluontoisin kor-
jauksin. 

Tässä hallituksen esityksessä varsinainen pääpointtihan on se, että tietyt ympäristölupa-
asiat pienemmissä kysymyksissä siirretään lupamenettelystä ilmoitusmenettelyyn. Suurin
sellainen luparyhmä, jota tämä koskee, ovat eläinsuojat, ja muiden määrä on sitten aika pie-
ni. Siinä on elintarvike- ja rehuteollisuuden toimintoja, vähäisiä kemikaalivarastoja, vähäi-
siä ampumaratoja, sahalaitoksia, varikkoja ja pienimuotoista kullankaivuuta.

Sinänsä se, että tiettyjen asioiden aloittamislupa siirtyy varsinaisesta lupamenettelystä
ilmoitusmenettelyyn, keventää niin sanotusti byrokratiaa ehkä vähän vähemmän kuin äk-
kipäätään saattaisi kuvitella, koska viranomaisten on kuitenkin noudatettava asiasisällön
puolesta sitä lainsäädäntöä, jota lupamenettelyssäkin, ja myös samoja menettelytapoja lau-
suntojen pyytämisessä. Asian käsittelyä voi nopeuttaa se, että ilmoitusmenettelyssä vähäi-
nen ilmoitusasia voidaan antaa tiedoksi muullakin tavalla kuin kuuluttamalla, ja silloin,
mikäli viranomainen ei ole lisätietoja vaatinut, toiminnanharjoittajalla olisi oikeus aloittaa
toiminta 120 vuorokauden kuluttua ilmoituksen jättämisestä. 

Tiettyä väärinkäsityksen mahdollisuutta kenties sisältyy siihen, että luettelo asioista, jot-
ka siirtyvät tähän kevennettyyn menettelyyn, sisältää myöskin pienimuotoisen kullankai-
vuun. Ympäristövaliokunta kuitenkin tähdentää, että sillä ei ole mahdollista käynnistää
pienimuotoistakaan koneellista kullankaivuuhanketta valtion omistamilla mailla, koska
niillä kaikki hankkeet edellyttävät kaivoslain mukaista lupaa.

Yleiskeskustelu päättyi.

Eduskunta hyväksyi hallituksen esitykseen HE 94/2018 vp sisältyvien 1. ja 2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


