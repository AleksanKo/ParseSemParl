















































DEM4D10.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

2.5. Suullinen kysymys kielellisten oikeuksien turvaamisesta maakuntauudistuksessa (Tho-
mas Blomqvist r)

Suullinen kysymys SKT 150/2017 vp

Suullinen kyselytunti

Puhemies Maria Lohela: Seuraava kysymys, edustaja Blomqvist.

Keskustelu

16.54 Thomas Blomqvist r:  Värderade fru talman! Det finns en uppenbar risk att de
språkliga rättigheterna hamnar i skymundan i landskapsreformen. Regeringen har, åtmins-
tone hittills, hållit fast vid att landskapen ska ha ett så kallat påverkansorgan för den språk-
liga minoriteten och inte en regelrätt nämnd.

Arvoisa puhemies! Maakuntauudistuksen yhteydessä kielelliset oikeudet ovat jäämässä
varjoon. Aikaisemmassa lakiluonnoksessa ehdotettiin perustettavaksi kielivähemmistön
vaikuttamistoimielin, ja tämä olisi neuvoa-antava toimielin, jonka asema todennäköisesti
jäisi vähäiseksi ja jolla ei olisi keinoja turvata kielellisiä oikeuksia. Perustuslakivaliokunta
piti lausunnossaan tärkeänä, että vaikuttamistoimielin pitäisi muuttaa lautakunnaksi. Ky-
synkin hallitukselta, aikooko hallitus ottaa nämä perustuslakivaliokunnan huomautukset
vielä huomioon ja millä tavalla.

16.55 Oikeusministeri Antti Häkkänen (vastauspuheenvuoro): Arvoisa puhemies! Täs-
sä sote- ja maakuntauudistuksessa on tarkoitus hyvin laaja-alaisesti turvata kansalaisten
perusoikeudet, myös kielelliset oikeudet. [Antti Rinne: Markkinoille!] Se, että saadaan so-
siaali- ja terveyspalveluja riittävästi, on turvattava jokaiselle omasta kielestä riippumatta,
omasta asuinpaikastakin riippumatta, eli kaikkien perusoikeudet tulee ottaa huomioon.

Nyt pohjaesityshän lähti siitä, että on näitä kysyjän mainitsemia vaikuttamistoimielimiä
kielellisten oikeuksien tarkkailussa siellä maakuntatasolla. Lähtökohta on se, että valtio-
valta vastaa siitä, että sääntely on kunnossa ja että kielelliset oikeudet toteutuvat, mutta nyt
tässä maakuntauudistuksessa tullaan antamaan maakunnalle selkeä vastuu kielellisten oi-
keuksien tosiasiallisesta toteutumisesta. Eli maakuntavaltuutetuilla on lähtökohtaisesti vel-
vollisuus siihen, että kielelliset oikeudet toteutuvat. Ja nyt pohjaesityksessä on tämä vai-
kuttamistoimielin, ja perustuslakivaliokuntakin on käsitellyt lausunnossaan tätä asiaa, ja
tämä tullaan hallituksen piirissä tarkastelemaan, että tuleeko tästä jonkinlaisia muutoksia
tähän toimielimeen.
 Tarkistettu
4.1



Pöytäkirjan asiakohta PTK 111/2017 vp
16.57 Thomas Blomqvist r (vastauspuheenvuoro): Värderade fru talman! I utkastet till
valfrihetslag som vi fick se förra veckan har det skrivits om kundsedlar och personlig bud-
get. I regeringens papper utgår man från att landskapen i mån av möjlighet ska se till att det
finns service på landskapets språk.

Arvoisa puhemies! Hiljattain julkaistussa valinnanvapauslakiluonnoksessa on kirjoitettu
asiakassetelistä ja henkilökohtaisesta budjetista. Hallituksen esityksessä sanotaan, että
maakunnan on mahdollisuuksien mukaan huolehdittava siitä, että palveluja on saatavilla
maakunnan kielillä. Haluan kysyä, tarkoittaako tämä esimerkiksi sitä, että Varsinais-Suo-
messa voidaan katsoa, jääkö rahaa yli niin, että se riittää myös rahoittamaan ruotsinkielisiä
palveluja. Ja haluan vielä kysyä hallitukselta ja vastaavalta ministeriltä, onko tämä "mah-
dollisuuksien mukainen huolehtiminen" mielestänne kielellisten oikeuksien toteuttamista.

16.58 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä äskeisessä kysymyksessä ikään kuin käytiin läpi sitä pohjaa, johon tuo
valinnanvapaus kuuluu ikään kuin työkaluna erilaisten palveluiden tuottamiseen ja asiak-
kaiden oman äänen kuulemisen vahvistamiseen. Se oleellinen osuus on maakunta ja sen
vastuulla oleva palveluiden järjestäminen yhdenvertaisesti — myös kielelliset oikeudet
huomioiden.

Mitä tulee tähän valinnanvapauteen, ensinnäkin esitys on nyt siis lausuntokierroksella,
ja pidän oletettavana, että myös kielellisten oikeuksien näkökulmasta siitä tullaan lausu-
maan. Itse kuitenkin ajattelen valinnanvapautta oikeastaan äärimmäisen positiivisena asi-
ana kielellisten oikeuksien kannalta. Voi muodostua sote-keskus tai yksittäisiä asiakasse-
telin palvelutuottajia, jotka pitävät itse asiassa erityisenä vahvuutenaan vaikkapa aina, kai-
kissa tilanteissa, kaksikielisellä alueella ruotsinkielisten palveluiden saatavuutta, esimer-
kiksi. Minä ajattelen niin päin, että kysymys on pikemminkin siitä, että valinnanvapaus tar-
koittaa myös vapautta valita palvelut nykyistä paremmin omalla äidinkielellään [Puhe-
mies koputtaa] sellaiselta palveluasemalta, joka ikään kuin tarjoaa yli sen, mitä laissa
minimissään määritellään.

Puhemies Maria Lohela: Ja vielä ministeri Häkkänen täydentää.

16.59 Oikeusministeri Antti Häkkänen (vastauspuheenvuoro): Arvoisa puhemies! Vie-
lä tähän täydennyksenä se, että jo nyt kunnilla on selkeä vastuu omalla alueellaan siitä, että
kielilainsäädäntöä noudatetaan. Jatkossa tulee leveämmät hartiat — laajemmat resurssit ja
toimintamahdollisuudet — näille maakunnille hoitaa kansalaisille perusoikeuksien mukai-
set palvelut heidän omalla kielellään. Ja nyt täytyy myös luottaa siihen, että maakunnan tu-
levilla päättäjillä ja virkamiehillä on tästä vastuu ja meille rakennetaan valvontajärjestel-
mä ja myös tämä vaikuttamiselinjärjestelmä minimissään, jossa valvotaan sitä, että tosiasi-
allisesti palveluja saadaan.

Nyt täytyy muistaa myös se, että kansalaisilla on myös oikeus vaihtaa huonoa palvelu-
tuottajaa, eli myös jos kielipalvelut eivät jostain syystä toteudu, niin tämmöinen palvelu-
tuottaja hyvin todennäköisesti karsiutuu pois sieltä maakunnasta joko kansalaisten oman
valinnan takia tai sitten sen takia, että he eivät noudata kielilainsäädäntöä.

Kysymyksen käsittely päättyi.
2



Pöytäkirjan asiakohta PTK 111/2017 vp
Kyselytunti päättyi.
3


