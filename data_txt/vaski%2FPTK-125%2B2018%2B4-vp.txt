















































DEM43C2.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

4. Hallituksen esitys eduskunnalle kansallisen turvallisuuden huomioon ottamista alueiden 
käytössä ja kiinteistönomistuksissa koskevaksi lainsäädännöksi

Hallituksen esitys HE 253/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään puolustusvalio-
kuntaan, jolle perustuslakivaliokunnan, liikenne- ja viestintävaliokunnan, talousvaliokun-
nan ja ympäristövaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.34 Puolustusministeri Jussi Niinistö (esittelypuheenvuoro): Arvoisa puhemies! Hal-
lituksen esitys koostuu kahdeksasta lakiehdotuksesta sekä kolmesta uudesta laista. Lakieh-
dotukset on valmisteltu laajapohjaisessa valtioneuvoston kanslian johtamassa työryhmäs-
sä, jossa olivat edustettuina aiheen kannalta keskeiset ministeriöt ja viranomaiset. Työryh-
mä laati ehdotukset säädösmuutoksista, joita valtion kokonaisturvallisuuden parantaminen
kiinteän omaisuuden siirroissa edellyttää. Työryhmä antoi viime kesäkuussa yksimielisen
ehdotuksensa asiassa. Siinä arvioitiin muuttuneen turvallisuustilanteen merkitystä yhteis-
kunnan kokonaisturvallisuuden kannalta ja päädyttiin ehdottamaan uutta sääntelyä sen var-
mistamiseksi, että viranomaisilla on riittävän luotettava, kattava ja ajantasainen tilanneku-
va kiinteistönomistuksesta kansallisesti strategisten kohteiden läheisyydessä. Laki on tar-
koitettu tulemaan voimaan vuoden 2020 alusta.

Arvoisa puhemies! Kiinteistöjen omistus ja käyttö on yksi kokonaisturvallisuuteen vai-
kuttava osatekijä. Kiinteää omaisuutta on myös mahdollista hyödyntää osana hybridivai-
kuttamista kansallista turvallisuutta vaarantavalla tavalla. Hankkimalla kiinteistöjä strate-
gisilta sijainneilta voi vieras valtio pyrkiä esimerkiksi hakemaan jalansijaa Suomessa tai
heikentämään turvallisuusviranomaisten toimintaedellytyksiä. Strategisesti merkityksel-
listen kohteiden lähistöllä sijaitsevia kiinteistöjä on mahdollista käyttää myös laittomaan
tiedustelutoimintaan tai muulla tavoin tukemaan vieraan valtion tavoitteita. Tästä syystä on
tärkeää, että turvallisuusviranomaisilla on riittävä tilannekuva kiinteistöjen omistuksesta ja
käytöstä Suomessa. Valtiolla tulee myös tarvittaessa olla mahdollisuus puuttua sellaiseen
kiinteistönomistukseen tai -käyttöön, jonka arvioidaan vaarantavan Suomen kansallista
turvallisuutta.

Esitykseen sisältyy yhteensä kahdeksan lakiehdotusta, joista olennaisin koskee kansal-
lisen turvallisuuden huomioonottamista alueiden käytön suunnittelussa. Kansallisen tur-
 Tarkistettu
4.0



Pöytäkirjan asiakohta PTK 125/2018 vp
vallisuuden tarpeiden huomioimisella jo kaavoitusvaiheessa voitaisiin ennaltaehkäistä on-
gelmia, joita kiinteistönomistukseen voi liittyä, ja siten vähentää viranomaisten tarvetta
puuttua yksittäistapauksiin. Esityksessä ehdotetaan lisäksi säädettäväksi kolme uutta la-
kia, jotka yhdessä mahdollistaisivat kiinteistönomistuksen nykyistä kattavamman seuran-
nan ja tarvittaessa myös puuttumisen kansallista turvallisuutta vaarantavaan kiinteistön-
omistukseen tai -käyttöön. 

Esityksessä ehdotetaan ensinnäkin säädettäväksi laki eräiden kiinteistöhankintojen lu-
vanvaraisuudesta. Lakiehdotuksen mukaan Eta-alueen ulkopuolisten ostajien kiinteistön-
hankinta Suomen valtion alueella säädettäisiin luvanvaraiseksi. Lakia sovellettaisiin vain
Eta-alueen ulkopuolisen valtion kansalaisiin sekä sellaisiin yhteisöihin, joiden kotipaikka
tai merkittävä määräysvalta on Eta-alueen ulkopuolella, eikä lupamenettely siis koskisi
suomalaisten välisiä kiinteistökauppoja. Lupaviranomaisena toimisi puolustusministeriö.
Lakiehdotuksen mukainen lupamenettely vastaisi pääosin ulkomaalaisten kiinteistönhan-
kintoja koskenutta lupamenettelyä, joka Suomessa oli voimassa vielä 90-luvulla.

Toiseksi, luvanvaraisuutta koskevaa lakia ehdotetaan täydennettäväksi lailla valtion
etuosto-oikeudesta, joka olisi voimassa strategisten kohteiden välittömässä läheisyydessä.
Etuosto-oikeus ei olisi riippuvainen kiinteistönostajan kansalaisuudesta, eli se mahdollis-
taisi puuttumisen myös sellaisiin kiinteistökauppoihin, joihin luvanvarausuus ei soveltuisi.
Puolustusministeriö seuraisi lakiehdotuksen mukaan etuostolain soveltamisalalla tapahtu-
via kiinteistökauppoja, ja etuosto-oikeuden käyttämisestä päättäisi valtiovarainministeriö. 

Kolmanneksi, luvanvaraisuuden ja valtion etuosto-oikeuden lisäksi esityksessä ehdote-
taan säädettäväksi uusi laki kiinteän omaisuuden ja erityisten oikeuksien lunastuksesta
kansallisen turvallisuuden varmistamiseksi. Lailla korvattaisiin voimassa oleva puolustus-
lunastuslaki. Siinä missä puolustuslunastuslaki kattaa suhteellisen suppeasti vain Puolus-
tusvoimien kiinteistötarpeita, ehdotettu uusi lunastuslaki vastaisi kattavammin kokonais-
turvallisuuden tarpeisiin. Lakiehdotuksen mukaan kiinteistö tai siihen kohdistuva erityi-
nen oikeus voitaisiin lunastaa maanpuolustuksen, alueellisen koskemattomuuden, valtion
johtamisen, rajaturvallisuuden, rajavalvonnan, huoltovarmuuden, yhteiskunnan kannalta
välttämättömän infrastruktuurin toiminnan varmistamisen tai muun näihin rinnastettavissa
olevan yhteiskunnallisen edun turvaamiseksi.

Arvoisa puhemies! Lupamenettelylaki, valtion etuosto-oikeuslaki ja kokonaistuvalli-
suuden tarpeet kattava lunastuslaki on valmisteltu toisiaan täydentäviksi, ja ne yhdessä
mahdollistaisivat turvallisuusviranomaisille kattavan kiinteistökauppojen seurannan ja tar-
vittaessa myös puuttumisen ei-toivottuun omistukseen. Lakiehdotukset on samalla valmis-
teltu siten, että niistä aiheutuva hallinnollinen taakka ja vaikutus normaaliin kiinteistön-
vaihdantaan jäisi mahdollisimman pieneksi. Esityksen tarkoituksena ei siten ole laajamit-
taisesti puuttua kiinteistönomistukseen Suomessa tai vaikeuttaa toivottuja kansainvälisiä
investointeja Suomeen, vaan tarkoituksena on ensisijaisesti luoda nykyistä kattavampi
kiinteistönomistusten seurantajärjestelmä ja siten parantaa viranomaisten tilannetietoisuut-
ta kiinteistöjen omistuksesta ja käytöstä. Tällä itsessään arvioidaan olevan ennalta ehkäise-
vä vaikutus ei-toivotun kiinteistönomistuksen syntymiselle. [Vastauspuheenvuoropyyntö-
jä]

Ensimmäinen varapuhemies Mauri Pekkarinen: Näyttäisi olevan tarvetta lyhyeen de-
battiin, ja sellainen aloitetaan.
2



Pöytäkirjan asiakohta PTK 125/2018 vp
15.39 Ilkka Kanerva kok (vastauspuheenvuoro): Arvoisa puhemies! Hieman tämä
problematiikka on tullut lähelle, koska satun asustamaan Saaristomeren tuntumassa ja siel-
lä löytyy useitakin tämäntyyppisesti identifioitavia tapauksia, joissa odotetaan valtion vi-
ranomaisen toimenpiteitä.

Hyvään hallitusohjelmaan kirjattu tavoite tulee tässä nyt lunastetuksi tavalla, jota on
huolella valmisteltu moninaisen lainsäädäntöuudistuksen merkeissä, varsinaisesta paketis-
ta on kysymys, ja on tärkeää valtion kokonaisturvallisuuden kannalta, että nämä instru-
mentit nyt tulevat käyttöön, koska tällä hetkellähän viranomaisilla ei ole mahdollisuuksia
puuttua tämäntapaiseen toimintaan, jota varsinkin Saaristomerellä ja myöskin Itä-Suomes-
sa esiintyy.

Mikään viranomainen ei tätä valvo, nyt ne mahdollisuudet tässä tulevat, ja pidän tätä tär-
keänä, sillä nykymaailmassa hybridivaikuttamisen keinot ovat moninaisia, ja on tärkeää,
että Suomella on tässä itsesuojautumisen mahdollisuus käytössään.

15.40 Mikko Savola kesk (vastauspuheenvuoro): Arvoisa herra puhemies! On hyvä, että
tämä lainsäädäntö nyt myös tulee meille käsittelyyn ja päätettäväksi.

Oikeastaan yksi ainut kysymys ministerille tähän liittyen: uskotteko, että tämä lainsää-
däntö pystyy nyt ehkäisemään niin sanottuja bulvaanikauppoja, sitä, että ei-toivotut omis-
tajat välittäjien välityksellä ovat kuitenkin lonkeroidensa kautta omistamassa näitä strate-
gisilta alueilta olevia maa-alueita ja sitä kautta uhkaavat turvallisuuttamme?

Toinen kysymys liittyy siihen, että kun näitä selvityksiä tehdään ja tämä lupa pitää anoa
— on näitä eri metrimäärärajoja, on puolesta kilometristä kilometriin — niin milloin tämä
erillinen lupa pitää anoa. Näitä on laitettu kahteen eri portaaseen, mutta olisiko nämä ken-
ties hyvä laittaa suoraan yhden kilometrin rajaan ja tältäkin osin ottaa asiassa varman pääl-
le?

15.42 Mika Kari sd (vastauspuheenvuoro): Arvoisa herra puhemies! Kahden hallituspuo-
lueen puheenvuorojen jälkeen toistan itsekin samaa, tätä bulvaanikysymystä olisin kysy-
nyt. Kysyin sitä jo joku viikko sitten myös tuolla median puolella. Kun tätä tämän päivän
aikana olen yrittänyt vähän kahlata läpi, niin ihan en ole vastausta itselleni saanut, että mil-
lä tavalla tämä hallituksen esitys vastaa siihen kysymykseen, että jos joku vieras toimija
haluaa kotimaisen toimijan välityksellä hankkia maaomaisuutta vahingoittaakseen suoma-
laista yhteiskuntaa jollain katalalla keinolla, niin millä tavalla se asia kampataan.

Niin kuin aikaisemmassa laissa puhuimme kaksoiskansalaisista, nytkin puhumme vie-
raasta maasta, mutta sellainen kategorinen ajattelu, että kaikki omistus olisi pahaa, jos se
ulkomailta tulee, ei tietenkään ole myöskään hallituksen ajattelua. Mutta jos ajatellaan
niin, että kaikki mahdollinen paha [Puhemies koputtaa] kohdistuu vain ulkomaiseen omis-
tukseen, niin onko, ministeri, niin, että kotimainen puoli on katsottu [Puhemies koputtaa]
loppuun asti?

15.43 Seppo Kääriäinen kesk (vastauspuheenvuoro): Arvoisa puhemies! Näistä kiinteis-
töasioista on ollut hälyuutisia jo vuosia. On hyvä asia, että tällä tavalla, ministerin kerto-
malla tavalla, nyt lainsäädännölläkin pyritään saamaan tämäkin mahdollinen ongelma hal-
lintaan, ja tässäkin pätee tämä sinisilmäisyysnäkökulma: näissäkään asioissa ei pidä olla si-
nisilmäisiä. [Kimmo Kivelä: Eivät siniset ole!] Ne ovat turvallisuuteemme liittyviä olen-
naisia asioita.
3



Pöytäkirjan asiakohta PTK 125/2018 vp
Minä pidän tärkeänä sitä, että katsotaan lupalakia, etuostolakia ja kokonaisturvallisuu-
den lunastuslakia suhteessa toisiinsa, koska ne ovat toisiansa täydentäviä lakeja. Ne on val-
misteltu kokonaisuutena ja täydentävät toisiansa. Kuitenkin siihen liittyy tämä kysymys
bulvaaneista, mikä täällä oli jo esillä.

Tässä halutaan muuttaa myös maankäyttö- ja rakennuslakia ja tietyllä tavalla ohjailla
myös maakuntakaavaa, ja olen huomannut sen, että kyllä maakunnissa on erittäin lämmin
suhtautuminen Puolustusvoimien tarpeisiin, se otetaan huomioon maakuntakaavoissa. Ky-
synkin, herra ministeri: onko tämä tullut erityisenä ongelmana vastaan teidän ministeriös-
sänne?

15.44 Jani Mäkelä ps (vastauspuheenvuoro): Arvoisa puhemies! Tämäkin hallituksen
esitys, niin kuin edellinen, on erinomainen ja tarkoittaa siirtymistä perussuomalaisten jär-
kilinjalle. Ja tämänkin ainoa huono puoli on se, että tämä tulee aivan liian myöhään sekä ai-
van liian suppeana.

Perussuomalaiset ovat ajaneet laajempaakin maan myynnin kieltoa EU:n ulkopuolisille
jo vuosikymmenen ajan. [Suna Kymäläinen: Vuosikymmenten?] Tämä oli meillä itärajal-
la ongelmana, ja silloin kiinnitettiin huomiota siihen, kun kiinteistöjä alkoi mennä niin sa-
notusti rajan taakse. Silloin tälle asialle tässä salissa käytännössä naurettiin, nyt on eri ääni
kellossa.

Mielestäni ei ole ylipäänsäkään mitään syytä siihen, että ulkomaalaiset voisivat omistaa
Suomessa maata. Tämä esitys käsittelee tätä asiaa tärkeästä näkökulmasta, kansallisen tur-
vallisuuden näkökulmasta, mutta olisi myös huomioitava talousrikollisuuden ja rahanpe-
sun torjunta juurikin näiden aiemmissa puheenvuoroissa mainittujen bulvaanien kautta ja
yleensäkin perua kaikkiaan tämä harkitsematon päätös sallia maan omistus Suomessa Eta-
alueen ulkopuolisille. Se olisi selkeintä ja kansan tahdon mukaisinta.

15.45 Suna Kymäläinen sd (vastauspuheenvuoro): Arvoisa herra puhemies! On erikois-
ta, kun tämä lainsäädäntökään ei ole vielä vuosikymmeniä ollut puutteellinen, vaan vasta
18 vuotta, mutta 18 pitkää vuotta.

Tämä hallituksen esitys ja puolustusministeri ansaitsevat kyllä tässä kiitoksen, että tämä
täällä salissa on ja pääsemme tätä käsittelemään. Allekirjoittaneena tiedän hyvin pitkän
matkan, jonka tämän aloitteen äärellä olemme kulkeneet.

Tässä laissa otetaan oikeita askelia oikeaan suuntaan. Tietoisuus on selkeästi kasvanut
tämän asian äärellä. Jo 27. päivänä helmikuuta 2014, kun esittelin viime kaudella lakialoit-
teeni, joka tähän samaan problematiikkaan puuttui, toin esille Airiston Helmen, nuo kiin-
teistökaupat tuolla syväväylän äärellä, ja onneksi olemme nyt vuonna 2018 tässä oikeasti
hallituksen esityksen äärellä.

Hyvää on, että viranomaisten välinen tietojenvaihto selkiytyy ja paranee ja että näitä
kiinteistökauppoja pystytään [Puhemies koputtaa] paremmin selvittämään.

Kysyisin vielä ministeriltä: [Puhemies koputtaa] kun on esitetty hallintotöiden minimoi-
miseksi, että tulisi tällainen viranomaisten nettitieto, josta voisi kiinteistötunnuksen perus-
tella katsoa tämän paikan, [Puhemies koputtaa] niin eihän näin tapahdu ja kartta piirry
verkkosivuille?

15.46 Ari Torniainen kesk (vastauspuheenvuoro): Arvoisa herra puhemies! Lämmin kii-
tos hallitukselle ja puolustusministerille tämän hallituksen esityksen tuomisesta tänne sa-
4



Pöytäkirjan asiakohta PTK 125/2018 vp
liin. Tätä on kauan odotettu, monia vuosia, ja nyt kiitos, että hallituksen esitys on täällä.
Tätä hallituksen esitystä on huolella valmisteltu ja odotettu. Tosiasia on, niin kuin tässä jo
useammassa puheenvuorossa on tullut esille, että kyllä tämä olisi pitänyt tuoda jo paljon ai-
kaisemminkin, ja olisi toivonut, että viime kaudella tämä olisi jo ollut esillä.

Oikeastaan haluaisin kysyä ministeriltä sitä — tietysti tätä on toivottu nimenomaan tuol-
la Kaakkois-Suomessa ja myöskin saaristoalueilla — että nyt kun on valmisteilla tämä
kiinteistöomistuksen seurantajärjestelmä, niin minkälaiseksi tämä seurantajärjestelmä on
aiottu tehdä. Onko se julkinen vaiko kenen käytössä?

15.47 Kimmo Kivelä sin (vastauspuheenvuoro): Puhemies! Minäkin yhdyn näihin kiitok-
siin, joita ministeriä kohtaan on osoitettu. Se jälleen kerran osoittaa, että meillä on aikaan-
saava ja asiantunteva puolustusministeri, joka nauttii paitsi kansan laajojen kerrosten kes-
kuudessa arvostusta myös arvostusta ulkomailla. Annan kiitoksen, kun muistellaan viime
vaalikauttakin, myös edustaja Kymäläiselle. Hän on ollut hyvin aktiivinen tämän asian ym-
pärillä.

Mutta ikävä henkilökohtainen muisto viime vaalikaudelta on se, että kun kyselytunnilla
nostin tämän asian esille, niin keskustelu haluttiin torpata, keskustelua ei haluttu jatkaa.
Tämä oli varsin omituista silloisen puhemiehen toimintaa.

15.48 Mika Niikko ps (vastauspuheenvuoro): Arvoisa puhemies! Tämä hallituksen esi-
tys on tervetullut ja lisää suomalaisten oikeuksia päättää, millaiset tahot täällä omistavat
kiinteistöjä strategisilta paikoilta. 

Tässä esityksessä mainitaan, että näistä vuosittaisista 60 000 kiinteistökaupasta vain
noin 500 sijoittuu alueille, joilla valtion etuosto-oikeus olisi voimassa. Kuitenkin täällä sit-
ten arvioidaan, että etuosto-oikeuteen käytettäisiin lunastuskorvauksen osalta noin
200 000—1 000 000 euroa vuodessa ja että joka vuosi tätä ei tarvitsisi edes käyttää.

Olisinkin kysynyt: Onko tämä tarkoitus nyt edeltä käsin jollakin tavalla korjata, koska
tarvitaan sitten lupa näihin kauppoihin, noin 500—800 kohteeseen vuosittain? Tällä lupa-
menettelylläkö tämä estetään, ettei niitä tarvitse lunastaa, vai miten tämä on aiottu toteut-
taa käytännössä?

Ensimmäinen varapuhemies Mauri Pekkarinen: Viimeinen vastauspuheenvuoro tässä
debatin vaiheessa, edustaja Kymäläinen, ja sitten hänen jälkeensä siirrytään puhujalistaan. 

15.49 Suna Kymäläinen sd (vastauspuheenvuoro): Arvoisa puhemies! Kysyisin ensim-
mäiseksi, vähän jatkoksi ehkä tähänkin kysymykseen: mitä tapahtuu niille jo toteutuneille
kaupoille, joissa tällaista selkeää turvallisuusuhkaa voidaan luokitella?

Sitten kysyisin vielä: Nyt meillä on uusi lainsäädäntö tässä esityksenä. Kuitenkin tuossa
selvitystyöryhmän raportissa todettiin yksiselitteisesti, että paras ja riskit parhaiten mini-
moiva ratkaisu olisi palata täyteen luvanvaraisuuslakiin, joka siis oli meillä vielä vuoden
2000 alkuun voimassa. Miksi siis uusi lainsäädäntö, johon edelleenkin sisältyy näitä tällai-
sia riskejä vuodoista ja bulvaanien käytöistä ja muuta? Miksei voitaisi palata tähän hyvin
toimineeseen lakiin kiinteistöjen luvanvaraisuudesta ja valvonnasta ja siten torpata näitä
syntyviä aukkoja?
5



Pöytäkirjan asiakohta PTK 125/2018 vp
Ensimmäinen varapuhemies Mauri Pekkarinen: Puhujalista, edustaja Niikko. — Meil-
lä on aikaa tässä aikaikkunassa, mikä on varattu, kello 16.03:een saakka. Muutama varsi-
nainen puheenvuoro, ja lopuksi ministerille vielä pari kolme minuuttia.

15.51 Mika Niikko ps: Arvostettu puhemies! Tämä hallituksen esitys on tarpeen, sillä täs-
sä ehdotetaan lainsäädännön avulla valtiolle mahdollisuutta puuttua sellaiseen kiinteistö-
omistukseen, joka vaarantaa Suomen kansallista turvallisuutta. Tämä hallituksen esitys tu-
lisi voimaan vuoden 2020 alusta, ja sitä taustaa vasten muutama huomio.

Tämä lakitarvehan nousi selkeästi esiin Airiston Helmi -yhtiön omistamien alueiden ja
tilojen johdosta. Nämä tilat olivat pääasiassa Turun saaristossa, ja tämä yhtiö perustettiin jo
vuonna 2007. Jo vuonna 2008 perussuomalaiset kysyivät venäläisten maakaupoista Van-
hasen toisen hallituksen aikana oikeusministeri Tuija Braxilta. Tällöin oikeusministeri ei
nähnyt tätä uhkana, että venäläiset omistavat kiinteistöjä strategisista paikoista. Kun histo-
riaa katsotaan vielä eteenpäin, niin vuonna 2011 krp alkoi selvittämään näitä maakauppo-
ja. Samanaikaisesti 2011 perussuomalaiset vaativat maakauppojen kieltämistä tällaisten
alueiden osalta.

Vuonna 2014 puolueemme puheenjohtaja Jussi Halla-aho silloin eduskunnassa edusta-
jana ollessaan jätti hallitukselle kirjallisen kysymyksen samasta aiheesta. Hän kysyi, voi-
siko hallitus harkita ulkomaalaisten kiinteistökauppoja koskevan lainsäädännön tarkista-
mista. Samoin 2014 perussuomalaiset nostivat tätä asiaa yhä enenevässä määrin esille eri
puolilla. Esimerkiksi perussuomalaisten ajatuspaja Suomen Perusta julkaisi teoksen ”Ve-
näjä: uhka vai mahdollisuus? Avointa keskustelua Suomen Venäjä-suhteesta”. Samaan ai-
kaan perussuomalaiset järjestivät erilaisia keskustelutilaisuuksia siitä teemasta, ovatko va-
ruskuntien ja muiden strategisten kohteiden lähellä tehdyt maakaupat turvallisuusriski. Ja
vielä vuonna 2015 perussuomalaisten Suomen Uutiset kuvautti helikopterilla erään ranta-
tontin ja nosti asian esille, etteikö vieläkään ala tapahtumaan mitään.

Näillä esimerkeillä haluan sanoa sen, että perussuomalaiset ovat tätä asiaa pitäneet esil-
lä [Suna Kymäläisen välihuuto] jo sieltä vuodesta 2008 lähtien, pian Airiston Helmi -yhti-
ön perustamisen vuonna 2007 jälkeen. Siitä huolimatta, vaikka kymmenen vuotta on men-
ty eteenpäin, hallituksen esitys tulee vasta nytten. Toivoisin toki, että eduskunnassa ei ta-
vallaan väheksyttäisi niitä esityksiä, jos varoitetaan jo hyvissä ajoin tämmöisistä turvalli-
suusriskeistä ja lainsäädäntötarpeista, vain sen perusteella, että esittäjä on ollut väärä. Täl-
laista samanlaista asennoitumista todella näkyy muussakin lainsäädännössä tässä talossa.
Me olemme monesti nähneet sen, kuinka esimerkiksi perussuomalaiset tekevät hyviä esi-
tyksiä monelta osalta parantaa esimerkiksi ikäihmisten tai nuorten hyvinvointia ja perhei-
den hyvinvointia, ja sitten niitä ei viedä eteenpäin sen takia, kun esittäjä on ollut väärä. Sii-
nä mielessä toivoisin arvokkuutta tässä eduskuntasalissa edustajilta, etteivät syyllistyisi
moiseen, etteivät edes Suomen turvallisuutta koskevissa asioissa korjaa niitä selkeitä puut-
teita, joita perussuomalaiset nostavat esille. [Mika Kari: Älä anna väärää todistusta lähim-
mäisestäsi!]

Arvoisa puhemies! Venäjällähän on tapana ollut jo pitkään se, että siellä maanomistus ei
ole mahdollista suomalaiselle useilla alueilla, ja esimerkiksi raja-alueelta miltään osin suo-
malaiset eivät voi ostaa kiinteistöjä. Suomalaisethan ovat aikanaan olleet hyvinkin haluk-
kaita ostamaan kiinteistöjä esimerkiksi Petsamosta ja Viipurista tai Karjalan tasavallan
alueelta. Petsamossa ja Viipurissa on täysin kielletty minkäänlaisten kiinteistöjen omista-
minen suomalaisittain. Ja samoin on myös Karjalan tasavallan alueella puolet alueesta, et-
6



Pöytäkirjan asiakohta PTK 125/2018 vp
tei siellä ole mahdollisuutta tällaisia järjestelyjä toteuttaa. Siinä mielessä, vaikka oikeusmi-
nisteriö jo 2011 vaati Venäjältä vastavuoroisuutta kiinteistökauppojen tekemiseen suoma-
laisille Venäjällä, asia ei siellä ole edennyt. Ja miksi ei ole edennyt? Venäläiset ovat tun-
netusti vähän kaukonäköisempiä ja historiasta oppineita. He kyllä pitävät huolen omasta
sisäisestä turvallisuudestaan ja tavastaan toteuttaa sitä politiikkaa pitkäjänteisesti.

Suomessa tulisi pikkuhiljaa alkaa myös ottamaan mallia siitä, että kaikki ei ole kultaa,
mikä kiiltää. Meidän ei pidä hyväuskoisesti uskoa, etteikö tulevaisuudessa ole myös toisil-
le lainsäädäntötarpeille tilausta, koska Suomen turvallisuuden takia meillä on vielä monta
lakia tekemättä.

15.56 Kari Kulmala sin: Arvoisa puhemies! Hallituksen esityksessä ehdotetaan säädettä-
väksi muun muassa laki kiinteän omaisuuden ja erityisten oikeuksien lunastuksesta kansal-
lisen turvallisuuden varmistamiseksi. Esitys koostuu kahdeksasta lakiehdotuksesta sekä
kolmesta uudesta laista. Esityksessä ehdotetun uuden lainsäädännön avulla valtio voisi
puuttua sellaiseen kiinteistönomistukseen, joka vaarantaa Suomen kansallista turvallisuut-
ta. Laki on toteutuessaan enemmän kuin tervetullut. Voisi jopa sanoa, että viimeinkin. Tä-
hän tarvittiin ilmeisesti sinistä puolustusministeriä.

Kiinteistöjen omistus ja käyttö on yksi kokonaisturvallisuuteen vaikuttava osatekijä.
Suomessa ei ole tällä hetkellä voimassa sääntelyä ulkomaalaisten kiinteistöomistuksesta.
Maankäyttö- ja rakennuslakiin ei sisälly myöskään nimenomaista säännöstä kansallisen
turvallisuuden varmistamisesta alueiden käytössä, ja Suomessa valtiolle ei ole säädetty
etuosto-oikeutta. Tämän on katsottu olevan erityinen puute, joka nyt tällä lailla saadaan
korjattua.

On selvää, että valtion kokonaisturvallisuuden varmistaminen edellyttää, että viran-
omaisilla on hyvä tilannekuva kiinteistöomistukseen liittyvistä riskitekijöistä ja käytös-
sään riittävä keinovalikoima, jolla voidaan ehkäistä ennalta ja viime kädessä puuttua kan-
sallista turvallisuutta heikentävään kiinteistöomistukseen. Maanomistus on yksi tällainen
valtion kokonaisturvallisuuden muodostamiseen vaikuttava tekijä.

Maa on uudistumaton luonnonvara. Rakennuksia voi aina rakentaa uudestaan, mutta
maan lisääminen esimerkiksi strategisille alueille on hankalaa mutta toki mahdollista. Tä-
män esityksen tavoitteena on luoda viranomaisille keinoja, joilla valtion kansallista turval-
lisuutta voidaan parantaa turvallisuusviranomaisten tehtävien kannalta keskeisten toimi-
paikkojen ja yhteiskunnan elintärkeiden toimintojen läheisyydessä.

Arvoisa puhemies! Pidän tätä hallituksen esitystä erittäin tärkeänä ja ajankohtaisena.
Kiitos isänmaalliselle siniselle ministerille.

15.58 Suna Kymäläinen sd: Arvoisa herra puhemies! Toistan tähän alkuun lyhyesti ku-
ten jo vastauspuheenvuoroissani, että haluan aloittaa tämän kiitoksella siitä, että tämä hal-
lituksen esitys on tässä salissa. Kunnioitan puolustusministeriä suuresti, että olette pitänyt
ne sanat, jotka 27. päivä helmikuuta 2014 totesitte, eli että jos silloinen lakiesitys ei pää-
tyisi lainvalmisteluun, niin siihen varmasti tullaan palaamaan, ja nyt tässä hetkessä olem-
me siinä tilanteessa.

Ja kun tässä aloitin muistelemaan näitä vanhoja historiankirjoja, joita tämän eduskun-
nan pöytäkirjoistakin löytyy, niin silloin 27. päivä, kun kiinteistökauppoja ja maakauppoja
suitsivaa lakialoitetta täällä käsiteltiin, keskustelu oli silloin huomattavasti värikkäämpää
7



Pöytäkirjan asiakohta PTK 125/2018 vp
kuin nyt tällä hetkellä, kun tietoisuus on lisääntynyt ja näemme selkeästi samoja asioita
näiden asioiden äärellä.

Jo tuolloin esittelypuheenvuorossani tosiaan viittasin Airiston Helmeen. Tuolloin olim-
me kansalaisaktiivien joukossa kiinnittäneet tähän tappiota niittävään yritykseen huomiota
ja kiinnittäneet huomiota siihen, että huoltovarmuusreitin ääreltä jatkuvasti uusia kohteita
pystyttiin kuitenkin hankkimaan. Tuolloin niitä kiinteistökohteita oli kuusi, ja puoli vuotta
myöhemmin syksyllä 2014 kysymyksessä oli jo toistakymmentä, 11 eri kohdetta, ja nyt-
hän noita taitaa olla jo 12.

Mutta on hyvä, että tätä asiaa käydään läpi. Otan sitaatin tuolta pöytäkirjasta, jolloin
olen todennut: ”Strategisesti tärkeiden paikkojen läheisyydessä olevien maa- ja kiinteistö-
kauppojen vaikutus turvallisuuteemme ja huoltovarmuuteemme on myös merkittävä pe-
ruste lain tarpeelle. Esimerkkinä voisin mainita Turun saariston syväväylän, sen ainoan:
saman reitin varrella on kuusi kokonaista saarta saman omistajan omistuksessa. Näkökul-
mana tätäkään ei voi jättää huomiotta.” Jatkoin: ”Tulee tästä laista totta tai ei, se on tiedos-
taen tehty tai tiedostaen tekemättä jätetty. Historiankirjat tulevaisuudessa kertovat, onko
tehty tai tekemättä jätetty viisasta. Uskon, että tarkastelemmepa tulevaisuudessa luontoar-
voja, yhdyskuntarakenteita, hintatasoa, turvallisuuspolitiikkaamme tai huoltovarmuuttam-
me, voimme lainsäätäjinä katua vain asian tekemättä jättämistä.”

No, me jätimme tekemättä, mutta olemme nyt tätä lakia tässä eteenpäin tekemässä, ja
toivon, että puolustusvaliokunnassa tähän lakiin perehdytään hyvin ja tarkoin ja sen ongel-
matiikkaa ymmärretään jokaisen osalta, sillä tuolloinen puolustusvaliokunnan jäsen Sofia
Vikman totesi tuossa keskustelussa: ”Puolustusvaliokunnan jäsenenä ihmettelen erityises-
ti edustaja Kymäläisen ynnä muiden perusteluja, joiden mukaan venäläisten maakaupat
olisivat turvallisuuspoliittinen uhka. Toisin kuin täällä on annettu ymmärtää, Puolustusvoi-
mien kanta nimittäin on ollut, että edes sotilasalueiden läheisyydestä venäläisten ostamat
tontit ja kiinteistöt eivät ole kansallinen turvallisuusuhka.” Näin hän totesi tuolloin. Toi-
von, että hänen näkökantansa hallituspuolueen edustajana on tuosta ajasta sitten eteenpäin
kehittynyt.

Tuolloin myöhemmin puhemiehenäkin toiminut edustaja Maria Lohela totesi: ”En us-
ko, että tätä aloitetta saadaan pysyvästi haudattua, vaikka sellaistakin toivovia varmasti on.
Aihe tulee ihan taatusti nousemaan ennen pitkää uudelleen esille jollain tavalla, ja syyt sii-
hen löytyvät tuosta esittelypuheenvuorosta, ja ne syyt eivät katoa mihinkään itsestään.”

Tämän viestin halusin tuoda historiasta, koska tehty työ toivottavasti kantaa tulosta, ja
sen tekijät toivottavasti myös saavat nähdä sen tuloksen. Tämäkin kiitoksena siitä, että nyt
tällä hetkellä olemme todella tämän lain käsittelyvaiheessa.

Ja kun toin nuo hallinnollisten rasitusten minimoimiseksi ehdotetut viranomaisten verk-
kosivut työkaluna, jolla pystyttäisiin kiinteistötunnusten perusteella tarkistamaan, onko
kyseessä luvanvaraisuutta edellyttävä kohde, niin toivon, että valiokunnassa kiinnitetään
tähän tarkkaa huomiota, koska tällä samanaikaisesti tullaan piirtämään kartta, jossa on
kaikki huoltovarmuutemme ja puolustuksemme kannalta kriittisimmät kohteet. Missään
maailman kolkassa ei varmasti tällaisia verkkosivuja ole olemassa.

Valtion kiinteistöstrategia tarvitsisi laajemminkin uudelleentarkastelun muuttuneen tur-
vallisuustilanteen valossa. Esimerkiksi Senaatin liiketaloudelliset periaatteet ja Senaatin
omistajan asettamat tuotto-odotukset johtavat vaikeaan kierteeseen kiinteistöjen osalta.
Tuotto-odotusten korkeus aiheuttaa vuokrien nousua Senaatin osalta, ja sen laitokset, jotka
ovat Senaatilta vuokralla, ovat vaikeuksissa maksaa toimintavaroistaan seinistä. Ja myös-
8



Pöytäkirjan asiakohta PTK 125/2018 vp
kin samanaikaisesti, kun on vuokravaikeuksia, joudutaan luopumaan näistä kiinteistöistä,
jotka ovat strategisesti merkittäviä kohteita. Sen vuoksi myöskin Senaatille, kun vuok-
raosuudet vähenevät, tulee niin sanottua korjausvelkaa jo niistä olemassa olevista raken-
nuksista, ja kun korjausvelasta ei huolehdita, tulee sisäilmaongelmia, minkä vuoksi enti-
sestään joudutaan miettimään näistä rakennuksista poismuuttoa. Sen vuoksi toivon ja esi-
tän, että tulevassa tulemme tarkastelemaan valtion kiinteistöstrategiaa laajemminkin koko-
naisuuden kannalta, ettei toinen käsi ohjaisi vaikeuksiin toista.

Vielä lopuksi haluan, arvoisa puhemies, todeta, että maakauppojen kohdalla turvallisuu-
teen pitäisi kiinnittää huomiota laajemminkin kuin vain näihin strategisiin kohteisiin, ku-
ten esimerkiksi isoihin maa-alueisiin, isoihin metsäalueisiin — voidaan puhua jopa 200
hehtaarista — ja niin poispäin. Ilmastonmuutoksen myötä pohjavetemme [Puhemies ko-
puttaa] tulee olemaan tulevaisuudessa kultaakin arvokkaampaa, ja sekin täytyy suojata, ja
se jos mikä on strategisesti merkittävää.

Puhemies Paula Risikko: Kiitoksia. — Tähän varattu aika olisi nyt lopussa, mutta nyt ky-
syn näiltä neljältä henkilöltä: haluatteko käyttää vastauspuheenvuoron tässä vaiheessa, jol-
loinka sitten vielä ministeri vastaa ja sitten itse arvioitte, jätättekö vielä tuonne myöhäiseen
iltaan puheenvuoroja?

16.06 Mika Kari sd (vastauspuheenvuoro): Arvoisa rouva puhemies! Eduskunnassa
meillä on turvallisuusasioissa ja maanpuolustusasioissa usein laaja yhteinen näky ja välillä
tässäkin keskustelussa. Tuli vain itselle semmoinen tunne, että tätä isänmaan asiaa ja tur-
vallisuusasiaa halutaan hurjasti omistaa. Näin kuitenkaan ei ole, vaan kyllä eduskunnassa
laajasti jaetaan näitä huolia.

Myös viime kauden keskustelu EU- ja Eta-alueiden ulkopuolisten maiden maaomistuk-
sista on hieman toinen asia kuin se asia, jota tällä hetkellä käsitellään. Minusta nyt on lä-
hestytty — ministerinkin esittämällä mallilla — etuosto-oikeuksien ja lunastuslain kautta
niitä tosiasiallisia ongelmia, jotka jäävät näihin bulvaanirakenteisiin. Edustaja Kymäläi-
nenkin tuntee tämän asian hyvin.

Kysyin ministeriltä aikaisemmin siitä, jos joku ulkomaalainen toimija haluaa käyttää
vaikka kotimaista toimijaa välimiehenä ostaakseen kiinteistön. Voitteko, ministeri, jolla-
kin tavalla kuvata puolustusvaliokunnan keskustelulle sitä, mitä näistä asioista kannattaisi
puolustusvaliokunnassa asiantuntijoilta kysyä ja millä tavalla ikään kuin tätä ongelmatiik-
kaa lähestyä, ettei sinänsä hyvää tarkoittavaan lakiin jäisi kotimaisen toimijan mentävää
aukkoa?

Puhemies Paula Risikko: Sitten vielä edustaja Kiviranta halusi vastauspuheenvuoron. —
Halusivatko muut? — Kiviranta, olkaa hyvä.

16.07 Esko Kiviranta kesk (vastauspuheenvuoro): Arvoisa puhemies! Hallituksen esitys
on tarpeellinen ja ajankohtainen. Se vahvistaa kansallista turvallisuuttamme ja vaikeuttaa
meille haitallisen toiminnan toteuttamista.

Turvallisuuspoliittisista syistä kiinteistökauppojen rajoittaminen on järkevää. Lisäksi
tässä asiassa voidaan perustellusti vedota vastavuoroisuuden periaatteeseen. Hallituksen
esitystä puoltavat toisen valtion, esimerkiksi Venäjän, ulkomaalaisiin kohdistamat kiin-
teistöjen hankintarajoitukset.
9



Pöytäkirjan asiakohta PTK 125/2018 vp
Muuttuneessa turvallisuusympäristössä on tärkeää reagoida nopeasti ja päättäväisesti
uusiin tunnistettuihin uhkiin. Maan ja kiinteistöjen omistus on hybridivaikuttamisessa po-
tentiaalisesti käytetty keino, ja ulkomaalainen, Eta-alueen ulkopuolinen maanomistus vaa-
tii aiempaa tiukempaa sääntelyä nykyisessä tilanteessa.

Puhemies Paula Risikko: Edustaja Myllykoski ja edustaja Hongisto ovat vielä pyytäneet
vastauspuheenvuoron.

16.08 Jari Myllykoski vas (vastauspuheenvuoro): Arvoisa rouva puhemies! Lyhyesti:
Keskustelu on ollut ansiokasta, ja johtopäätökset olivat yhteneväisiä. Esitys on oikean-
suuntainen ja kohden oikeaa maalia.

Pyysin tämän puheenvuoron sen takia, että edustaja Kymäläinen nosti erityisen tärkeän
asian, joka nyt ei suoranaisesti juuri tähän liity: sen, että meidän pitää laajemmin pystyä
katsomaan sitä, mitkä ovat meidän kansalliset varantomme, ja sen, kuinka paljon niitä voi
olla kaupan ulkomaalaisille. Kun ilmastonmuutos tuo meille erityisiä kysymyksiä pohja-
vesien ja metsien osalta — ilmastonmuutos ja myös kiihtyvä hiilinielukeskustelu — niin
meillä pitäisi olla joitakin mahdollisuuksia tämän ensimmäisen askeleen myötä ehkä vä-
hän itsekäs mutta kansallista turvallisuutta ja elintarvikehuoltovarmuutta sisältävä keskus-
telu ottaa mukaan.

16.10 Reijo Hongisto sin (vastauspuheenvuoro): Arvoisa puhemies! Tässä on käyty mie-
lenkiintoista ja hyvää keskustelua asian tiimoilta. En ole kuullut kenenkään käyttävän sel-
laista puheenvuoroa, että lakiesitys olisi jollakin tavalla huono tai ei-toivottava. Päinvas-
toin koko sali oikealta vasemmalle on kantanut huolta niin, että tämä lakiesitys on saatu ai-
kaan. Kun on ollut ainoastaan joitakin puheenvuoroja siitä, että tätä ei ole tehty aikaisem-
min, niin voi vain todeta vanhan sanonnan mukaan, että parempi myöhään kuin ei ollen-
kaan, että viimein ja vihdoin tämä saatiin aikaan.

Mielestäni tämä lakiesitys on osoitus puolustusministeri Niinistön aktiivisesta ja sinnik-
käästä työstä isänmaan hyväksi, ja kun ministeri menee joukon edellä, niin meidän edusta-
jien on helppo sitä sitten seurata ja kannattaa tämän lain voimaan saamista.

Kyse on kansallisesta turvallisuudesta, kyse on isänmaan asiasta, ja se on näin itsenäi-
syyspäivän alla mitä mainioin ja kannatettavin lakiesitys.

Kiitoksia ministeri Niinistölle.

Puhemies Paula Risikko: Sitten ministeri Niinistö, olkaa hyvä. Riittäisikö 5 minuuttia?

16.11 Puolustusministeri Jussi Niinistö: Arvoisa rouva puhemies! Jälleen lämmin kiitos
edustajille.

Edustaja Savola aloitti erinomaisella kysymyksellä bulvaanikaupoista. Tämä hallituk-
sen esitys ei tässä suhteessa ole täydellinen, tällä ei bulvaanikysymystä ratkaista. Se jää
seuraavalle hallitukselle ratkaistavaksi. En tosin tiedä, miten kansainvälisestikään tähän
bulvaanikysymykseen ollaan tehokkaasti pystytty puuttumaan, mutta ehkäpä niitä keinoja
löytyy. Sen voin sanoa kuitenkin, että tiedustelulainsäädäntö, kun se voimaan saadaan, on
hyvä työkalu tässä suhteessa. Kilometrirajoista — edustaja Savolan toinen kysymys — va-
liokunnassa kannattaa keskustella. Käytännössä soveltamisalue lienee vain 1—2 prosent-
tia Suomen pinta-alasta.
10



Pöytäkirjan asiakohta PTK 125/2018 vp
Edustaja Kääriäiseltä oli aivan oikea huomio, että lait täydentävät toisiaan ja muodosta-
vat kokonaisuuden. Puolustusvoimien tarpeet on hyvin huomioitu, mutta lainsäädäntö ei
sitä edellytä. Siksi onkin tärkeää, että vaatimus kirjataan lakiin.

Edustaja Kymäläinen, käytännön hallintoa pohditaan vielä, mutta yksityiskohtaisia tie-
toja Puolustusvoimien strategisista kohteista ei ole tarkoitus tuoda asiattomien tietoon. Ja
vielä edustaja Kymäläiselle: Pelkkä vanhan lain päivittäminen katsottiin riittämättömäksi.
Kuten esittelypuheenvuorossa sanoin, nyt on kyse peräti kahdeksasta lakiehdotuksesta
sekä kolmesta uudesta laista. Kyse on ollut huomattavasti laajemmasta lakikokonaisuudes-
ta kuin ehkä alussa osattiin arvioidakaan.

Edustaja Torniaiselle: Lakiehdotusten ensisijaisena tarkoituksena on nimenomaan luo-
da kattava seurantajärjestelmä, jolla itsessään toivotaan olevan ennaltaehkäisevä vaikutus.
Hallinnollisesti järjestelmä tulee olemaan varsin kevyt.

Edustaja Niikko totesi, että tätä lainsäädäntöä on odotettu, ja voin vain todeta, että ilman
tätä hallitusta ei esitystä olisi tullut nytkään. Ehkä tämä hallitus jää historiaan — onko ni-
mittäin mikään muu hallitus tehnyt rauhan aikana yhtä paljon kansallista turvallisuutta pa-
rantavaa lainsäädäntöä, kysyn vain.

Edustaja Karille vielä lopuksi: isänmaan asia on tosiaan meille kaikille yhteinen, [Kari
Kulmala: Ja pitää olla!] — pitää olla näin, edustaja Kulmala on aivan oikeassa — ja siihen
liittyen tässä salissa huomenna keskustellaan maanpuolustustahdosta, ja jatkamme silloin.

Mutta asiantuntijoilta valiokunnassa kannattaa kysyä, miten tilannetietoisuudesta saa-
daan mahdollisimman kattava, miten hallinnosta saadaan mahdollisimman joustava ja
kuinka potentiaalisista, pahantahtoisista kiinteistöjä hankkivista tahoista saadaan ylipää-
tään parhaiten tietoja.

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan, liikenne- ja viestin-
tävaliokunnan, talousvaliokunnan ja ympäristövaliokunnan on annettava lausunto.
11


