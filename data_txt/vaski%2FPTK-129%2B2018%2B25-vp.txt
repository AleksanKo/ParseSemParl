















































DEME563.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

25. Hallituksen esitys eduskunnalle laeiksi sähköisen viestinnän palveluista annetun lain ja 
julkisen hallinnon turvallisuusverkkotoiminnasta annetun lain muuttamisesta

Hallituksen esitys HE 226/2018 vp
Valiokunnan mietintö LiVM 34/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 25. asia.
Käsittelyn pohjana on liikenne- ja viestintävaliokunnan mietintö LiVM 34/2018 vp. Nyt
päätetään lakiehdotusten sisällöstä.

Keskustelu

20.22 Ari Jalonen sin (esittelypuheenvuoro): Arvoisa puhemies! Tässäkin on hyvin yksi-
mielinen asia kyseessä. Nimenomaan tämmöisen viranomaisverkon laadusta ja toimivuu-
desta ja sen parantamisesta on kyse, eli myös nykyaikaiset viranomaistehtävät voivat vaa-
tia toimenpiteitä, joissa tarvitaan laajakaistainen viranomaisviestintäpalvelu esimerkiksi
elävän kuvan lähettämiseen. Tässä siis parannetaan viranomaisten toimintamahdollisuuk-
sia.

Valiokunta on ollut huolissaan siitä — ja myös itse henkilökohtaisesti paloesimiehenä
korostin sitä — että tällä ei voi olla katvealueita, eli sen verkon, missä tämä toimii, on kuu-
luttava niin kaupungeissa, missä on paljon ihmisiä ja paljon laajakaistatoimintaa, kuin
myös haja-asutusalueilla, missä ei sitten välttämättä linkkejä niin kauheasti ole, ja myös
erinäköisissä rakennuksissa, elikkä myös sisätilakuuluvuuteen on kiinnitetty huomiota.

Tietenkin, kun on kyse viranomaistehtävien hoitamisesta, sen pitää toimia myös niissä
tilanteissa, kun on joku iso massatapahtuma ja verkossa on ruuhkaa. Tämän viranomaiska-
navan tulee päästä toimimaan siinäkin tilanteessa, ja sille on asetettu tavallaan etuajo-oi-
keus, millä se pystyy toimimaan myös siinä tilanteessa, että verkossa ei normaalisti olisi ti-
laa vaikkapa nettivideoitten katseluun.

20.24 Jani Mäkelä ps: Arvoisa puhemies! Tässä valiokunnan mietinnössä on aika hyvin
mielestäni huomioitu tähän asiaan liittyviä ongelmakohtia ja huomionarvoisia asioita.
Nostan pari näitä esille itse:

Kyllähän dataverkoista puhuttaessa mobiilidatassa on katveita taajama-alueillakin. En
tiedä, onko välttämättä ihan puheen kulkemisen tasolla katveita taajama-alueilla, eli sinän-
sä viranomaisverkko varmaankin niilläkin alueilla toimii, ei ehkä datan osalta mutta pu-
heen osalta.

Tässä on mielestäni syytä huomioida se, että sekä kyberturvallisuuden että fyysisen tur-
vallisuuden kannalta nyt mennään siihen, että nämä tukiasemat, joissa tämäkin verkko tu-
 Tarkistettu
4.0



Pöytäkirjan asiakohta PTK 129/2018 vp
lisi toimimaan, ovat julkista tietoa, ja niiden toimivuus myöskin kriisitilanteissa pitäisi pys-
tyä turvaamaan. 

Näistä priorisoiduista, etusijalle asetettavista liittymistä tuli mieleeni sellainen asia, että
kun operaattorit ovat aiemmin väittäneet, ettei sellaisia olisi, niin nyt niitä kuitenkin sitten
löytyy tällaiseen viranomaiskäyttöön. Ihan hyvä, että löytyi, mutta täytyy korostaa sitä, että
näitä liittymiä tulee priorisoinnin kautta käyttää ainoastaan viranomaistehtäviin ja virantoi-
mitukseen eikä mihinkään muuhun. Sekin on valiokunnan mietinnössä kyllä huomioitu.

Yleiskeskustelu päättyi.

Eduskunta hyväksyi hallituksen esitykseen HE 226/2018 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


