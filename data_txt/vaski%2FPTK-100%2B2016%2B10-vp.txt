















































DEM1088.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

10. Lakialoite laiksi tuloverolain 89 §:n muuttamisesta
Lakialoite LA 50/2016 vp Tytti Tuppurainen sd

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

18.12 Tytti Tuppurainen sd (esittelypuheenvuoro): Arvoisa herra puhemies! Tässä on
kysymys asiasta, joka tuntuu puhuttavan aina etenkin kesäaikana. Kysymyksessä on laki-
aloite siitä, että pantillisten juomapakkausten, siis pullojen ja tölkkien, keräämisestä saa-
dut varat, siis panttitulot, olisivat saajalleen verotonta tuloa. Tämän hetken lainsäädännös-
sä näin ei ole, ja ihmiset sen kokevat hyvin epäoikeudenmukaiseksi, ja aina aika ajoin tämä
julkiseen keskusteluun nousee. Tämä on siis lakialoite laiksi tuloverolain 89 §:n muuttami-
sesta.

Puhemies! Tietysti tuloverolain lähtökohtana on veropohjan riittävä laajuus. Veroja on
kerättävä laillisesti hankituista tuloista siitä riippumatta, mistä tulonlähteestä on kysymys.
Mutta tästä on kuitenkin poikkeuksia, ja tämän verovapauden eräänä tavoitteena on tukea
pienimuotoista tai yleisesti hyödylliseksi katsottua ansaintatoimintaa. Tuloverolain 89 §:n
mukaan luonnontuotetulot, esimerkiksi marjojen poimimisesta saadut tulot tai äidinmai-
don luovuttamisesta saadut tulot, eivät ole veronalaisia. Tämäntyyppisiä poikkeuksia siis
on.

Mutta tuloverolain mukaan juomapakkausten, siis pullojen ja tölkkien, keräämisestä ja
palautusjärjestelmälle luovuttamisesta saatava tulo sen sijaan on veronalaista. Lakia ei voi,
puhemies, pitää tarkoituksenmukaisena, sillä kysymyksessä ovat ymmärrettävästi pää-
sääntöisesti hyvin vähäiset tulot. Lisäksi on huomattava, että palautusjärjestelmältä saata-
vat tulot, siis nämä panttimaksut, jäävät säännönmukaisesti verottajalle ilmoittamatta.
Niinpä olisi johdonmukaista, että lakia muutettaisiin siten, että veronalaisuudesta vapaute-
taan myös pullojen ja tölkkien keräämisestä saadut tulot. Se myös viestisi yhteiskunnan tu-
kea kierrätykselle ja asuin- ja luonnonympäristöä siistinä pitävälle juomapakkausten ke-
räämiselle. Voimme varmasti kaikki yhtyä siihen näkemykseen, että ne henkilöt, jotka ke-
räävät pulloja ja tölkkejä luonnonympäristöstä, puistoista tai kaupunkialueilta, tekevät
meille kaikille palveluksen, ekoteon, pitämällä ympäristöä siistinä. He ansaitsevat näiden
pullojen ja tölkkien palauttamisesta saadut tulot itselleen, ja näin ollen tämä verovapaus tu-
lisi laissa säätää olemassa olevan tosiasian pohjalta.
 Tarkistettu
4.0



Pöytäkirjan asiakohta PTK 100/2016 vp
Tällä ei, puhemies, olisi vaikutusta julkiseen talouteen millään lailla, vaan tämä selkeyt-
täisi lainsäädäntöä ja olisi helppo toteuttaa lisäämällä tuloverolain 89 §:ään myös juoma-
pakkausten palauttamisesta saadut tulot verovapauden kohdalle.

Tämä, puhemies, olisi varmasti myös sitä normienpurkua, josta maamme hallitus pää-
ministeri Juha Sipilän johdolla on halunnut pitää ääntä ja todeta, että byrokratiaa täytyy
poistaa. Tämä varmasti olisi nimenomaan juuri sitä.

18.16 Sanna Marin sd: Arvoisa puhemies! Hallitus on monesti tässäkin salissa ja salin-
kin ulkopuolella puhunut siitä, että normeja pitää purkaa ja byrokratiaa pitää vähentää. Se
on valitettavaa, että täällä salissa ei nytten ole yhtään hallituspuolueen edustajaa paikalla,
kun edustaja Tuppurainen esittelee lakiesitystänsä, joka nimenomaan tarjoaa keinon pur-
kaa normeja sellaisessa tilanteessa, jossa niitä ei käytännössä tähänkään asti olla noudatet-
tu.

Muun muassa Verohallinnon ylitarkastaja Petri Manninen on todennut, ettei muista yh-
tään tapausta, jossa henkilöltä olisi peritty jälkiveroa ilmoittamattomien pullonkeräystulo-
jen vuoksi. Verohallinto on myös todennut, että tämä ei ole heidän prioriteettilistassaan ko-
vin korkealla, eli käytännössä näistä tuloista ei olla tähänkään asti maksettu veroa. Nyt oli-
si mahdollisuus korjata lainsäädäntöä juuri siihen suuntaan, että myös se olisi linjassa jo tä-
män olemassa olevan käytännön kanssa, eli voisimme purkaa normeja tältä osin.

Muutenkin tämä edustaja Tuppuraisen tekemä lakialoite on oikein kannatettava.

Keskustelu päättyi.

Asia lähetettiin valtiovarainvaliokuntaan.
2


