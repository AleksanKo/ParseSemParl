















































DEMA1F6.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

14. Hallituksen esitys eduskunnalle laiksi maataloudessa käytettyjen eräiden energiatuot-
teiden valmisteveron palautuksesta annetun lain 4 §:n väliaikaisesta muuttamisesta

Hallituksen esitys HE 7/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 14. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

17.03 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Viime syksyn lisätalousarvion käsittelyn yhteydessä meillä oli hallituksessa hyvin
tiedossa huoli maatalouden erittäin kehnosta kannattavuustilanteesta ja vaikeista sääolois-
ta johtuneesta erittäin vaikeasta viime vuodesta, ja yhdessä hallituksen piirissä hyvässä yh-
teistyössä ministeri Lepän kanssa haimme tähän ratkaisuja, ja myöskin täällä eduskunnas-
sa on moneen kertaan keskusteltu viime syksyn satovahingoista ja maatalouden vaikeasta
tilanteesta, ja siksi tätä ratkaisua lähdettiin hakemaan.

Siis kolmannessa lisätalousarviossa päätettiin, että syksyn 2017 vaikeista sadonkor-
juuolosuhteista kärsiviä maatalouden harjoittajia tuetaan 25 miljoonalla eurolla kohonnei-
den kone- ja kuivatuskustannusten kompensoimiseksi. Tuki maksettaisiin maatalouden
energiaverojärjestelmän kautta kertaluontoisena lisäpanostuksena ja -palautuksena. Tämä
katsottiin käytettävissä olevista keinoista kaikkein yksinkertaisimmaksi, kaikkein nopeim-
min toteutettavaksi ja myöskin sellaiseksi, että se kohdentuu kaikkein parhaiten juuri niille
tiloille, jotka ovat kärsineet kaikkein eniten näistä vaikeista sääolosuhteista ja joille esi-
merkiksi kohonneista kuivatuskustannuksista on tullut kuluja.

Eli maatalouden harjoittajille palautettaisiin valmisteveroa väliaikaisesti korotettuna
vuoden 2017 aikana maataloudessa käytetystä kevyestä polttoöljystä. Lisäpalautusta mak-
settaisiin 7,7 senttiä litralta, ja se maksetaan kevyestä polttoöljystä, koska se on nimen-
omaan kaikkein tärkein energiaveron palautuksen piirissä olevista energialähteistä ja se
osuu just näihin sääoloista kärsineisiin tiloihin.

Tämä pystytään tekemään niin, että maatalouden energiaveron palautuslain 4 §:ää muu-
tettaisiin niin, että siihen lisätään väliaikaisesti voimassa oleva uusi 2 momentti, jota sovel-
lettaisiin ainoastaan vuoden 2017 aikana maataloudessa tapahtuneeseen kevyen polttoöl-
jyn käyttöön. Mielestäni tämä on oivallinen täsmätoimi, helposti toteutettavissa, ja siksi tä-
hän tosiaan päädyttiin.

Vielä totean sen, että lisätalousarvion yhteydessä osana tätä pakettia päätettiin myöskin
selvittää vakuutusveron poistomahdollisuus maatalouden piiristä. Tästä on tehty kysely
komissiolle, onko se mahdollista. Siihen ei ole vielä saatu vastausta, mutta tänään sinne on
 Tarkistettu
4.1



Pöytäkirjan asiakohta PTK 15/2018 vp
lähtenyt karhukirje, jossa toivomme tähän linjausta, jotta tämäkin elementti voitaisiin vie-
dä maaliin.

17.06 Maa- ja metsätalousministeri Jari Leppä: Arvoisa rouva puhemies! Kaikki me
näimme, jokainen suomalainen näki, minkälainen satovuosi viljelijöillä Suomessa oli, ja se
oli sitä myöskin Baltian maissa — erittäin hankala. Kaikki tämä sen päälle, miten huono
kannattavuuskehitys on tässä vuosien aikana ollut. Siksi on hyvä, että hallituksesta löytyi,
niin kuin ministeri Orpo tuossa totesi, hyvä yhteisymmärrys ja löydettiin kuitenkin kohtuu-
della keino, joka osuu vahinkoa kärsineisiin kaikkein parhaiten ja joka voidaan kuitenkin
myös kohtuunopeasti saada maksuun, ja siksi päädyttiin tähän energiaveron lisäpalautuk-
seen. Tämä on mielestäni osoitus hyvästä yhteistyöstä myös hallituksessa. Totta kai tämä ei
korvaa kaikkia niitä vahinkoja lähimainkaan, mitä viljelijöille aiheutuu, ja siksi näitä mui-
ta toimia myöskin kaiken aikaa pohditaan — vakuutusvero, äsken mainittu asia mukaan lu-
kien — joilla pystytään tähän tilanteeseen helpotusta saamaan. Tilanne on monilla tiloilla
erittäin kriittinen, ja siksi nämä tällaiset ratkaisut ovat todella tervetulleita.

Puhemies Paula Risikko: Sitten mennään puhujalistaan.

17.08 Ozan Yanar vihr: Arvoisa puhemies! Hallitus esityksessään palauttaa kevytpolt-
toöljyn valmisteveroa korotetusti maatalouden harjoittajille, ja tällä yritetään kompensoi-
da maatalouden harjoittajien oloja. Kompensaatiota juuri energiaveron palautuksen kautta
perustellaan sillä, että kevytpolttoöljyä käytetään eniten muun muassa traktoreissa, kuivu-
reissa ja muissa työkoneissa.

Maataloutta voi tietysti tukea, mutta ihmettelen tätä tapaa, jolla tämä kompensaatio teh-
dään. Muun muassa lakiesityksessä itsessään sanotaan, että lisäpalautus kohdistuu myös
niihin maatalouden harjoittajiin, joiden energiakustannukset ovat nousseet vain vähän tai
eivät lainkaan. Eli hyvä kysymys on, kohdentuuko tämä oikein.

Lisäksi esityksessä sanotaan, että vaikka tämä olisikin tällainen kertaluonteinen kom-
pensaatio, se sisältää riskin, että jatkossakin samalla tavalla voidaan kompensoida. Tämä
lukee ihan lakiesityksessä. Tämä on kuitenkin fossiilinen tuki, ja se on ristiriidassa muun
muassa ympäristönsuojelun kanssa. Lakiesityksessäkin tuodaan esille, että tämän kompen-
saation mahdollinen jatkuvuus voisi vaikuttaa maatalouden tuleviin tuotantopäätöksiin ja
vähentää siten energiaverotuksen ympäristöohjauksen voimakkuutta. Nämä kaikki tode-
taan laissa itsessään.

Valtiovarainvaliokunnan verojaostossa on käytävä laaja keskustelu aiheesta ja siitä,
onko tämä paras tapa kompensoida — itse asiassa me parhaillaan käymme sitä siellä — ja
onko mitään muuta tapaa. Muun muassa verojaostossa käytiin keskustelua siitä, onko tämä
oikeudenmukainen tapa.

Itse asiassa pakko kysyä, kun ministerikin on paikalla, olenko ymmärtänyt oikein: Jos
maatalouden harjoittaja käyttää työkoneessaan esimerkiksi biopolttoöljyä, niin tuo koro-
tus ei ymmärtääkseni hänelle kohdistu vaan pelkästään henkilöön, joka käyttää kevyttä
polttoöljyä. Onko näin, ministeri? [Timo Kalli: On!] Toivottavasti kuulitte kysymykseni,
ja joku muukin voi toki vastata. — Kiitos.

Puhemies Paula Risikko: Otetaan tähän lyhyt debatti, elikkä ne henkilöt, jotka haluavat
käyttää vastauspuheenvuoron, nouskaa seisomaan ja painakaa V-painiketta.
2



Pöytäkirjan asiakohta PTK 15/2018 vp
17.10 Sari Essayah kd (vastauspuheenvuoro): Arvoisa rouva puhemies! Jokainen, joka
viime syksynä kävi tuolla viljapellon reunassa, näki ne lohduttomat näyt ja ymmärtää hy-
vin, toisin kuin edustaja Yanar, minkä takia tämä kompensaatio on äärimmäisen tärkeä.
Voin sanoa, että siellä oli muutamilla tiloilla se tilanne, että mietittiin, pystytäänkö osta-
maan seuraavan kevään siemeniä ollenkaan, koska taloudellinen tilanne oli heikentynyt
niin paljon. Todellakin tämä on pieni kädenojennus: jos nyt oikein katsoin, nämä rahasum-
mat liikkuvat maksimissaan vain siinä jossakin noin 500 eurossa, tietenkin riippuen siitä,
kuinka paljon sitä polttoöljyä tai biopolttoöljyä on käytetty.

Olisin kuitenkin kysynyt ministereiltä: Onko nyt tarpeeksi tiedotettu tästä, koska täällä
sanotaan, että nämä veronpalautukset maksetaan verovuodelta hakemuksesta jälkikäteen ja
tämä tulisi tehdä siinä samassa yhteydessä, kun tehdään veroilmoitus? Eli onko nyt viljeli-
jöillä tiedossa se, että tämä on tehtävä siinä samassa yhteydessä? Muistaakseni, jos oikein
katsoin, siinä on vielä takarajana neljä kuukautta sen jälkeen, kun verovuosi on päättynyt,
elikkä nyt tiedottamisen suhteen alkavat olla [Puhemies: Aika!] viimeiset hetket.

17.12 Pia Viitanen sd (vastauspuheenvuoro): Arvoisa rouva puhemies! On varmasti niin,
että tähän vaikeaan tilanteeseen, mikä monia maatilallisia on nyt kohdannut, tarvitsee jo-
takin ratkaisuja saada. Kuten tässä edustaja Yanar totesi aiemmin, mehän olemme jo aloit-
taneet verojaostossa tämän käsittelyn, se on parhaillaan kesken, ja nyt kuuntelemme sitten
asiantuntijoita. Olisin oikeastaan ihan tätä samaa varmuudeksi nyt tässä vaiheessa jo mi-
nistereiltä tiedustellut, koska olette paikalla. Tämä on varmasti se kysymys, mikä nousee
meillä siellä jaostossa jatkossakin, että kun tämä veronpalautus koskee nimenomaan kevyt-
tä polttoöljyä, niin sitten osa näistä kuivureista toimiikin näillä biopolttoaineilla, oliko siel-
lä pellettiä ja muuta — näin asiantuntijana todettakoon — [Naurua keskustan ryhmästä] ja
minua rupesi myös askarruttamaan se, kohteleeko tämä nyt tasapuolisesti. Jos muistan oi-
kein — edustaja Yanar voi korjata — niin oliko se peräti 20 prosenttia suurin piirtein, jotka
toimivatkin sitten muilla polttoaineilla. Tämä asia on tosiaan vielä auki, kuuntelemme
asiantuntijoita. Tämän puheenvuoron tarkoitus on lähinnä nyt kysyä, kun ministerit ovat
paikalla, arvioita tästä näkökulmasta.

17.13 Markku Eestilä kok (vastauspuheenvuoro): Arvoisa puhemies! Monta kertaa asia
on tärkeä, mutta joskus se asia, mitä se edustaa, on vielä tärkeämpi. Me tiedämme kaikki,
että maatalous on viime vuosina eri syistä ollut vaikeuksissa, ja yksi merkittävä syy vaike-
uksiin on tietenkin se, että erinäköiset kustannukset ovat liian korkealla tasolla maatalou-
dessa, koska elintarvikkeiden hinta muodostuu maailmanmarkkinoilla ja Suomi on koh-
tuullisen kallis maa. 

Minä pidän erittäin tärkeänä sitä ja kiitänkin täällä läsnä olevia ministereitä siitä — kos-
ka tiedän, että he ovat keskeisiä henkilöitä — että he ovat päässeet sopuun tästä asiasta.
Tällä tavalla pystytään sitten maanviljelijöiden kulurakennetta pienentämään. 

Tällä kertaa tämä veronpalautus koskee kevyttä polttoöljyä, ja totta kai siinä on niitä
kohdentamisongelmia, en usko, että sitä kukaan kieltää, mutta tämä on hyvä linjaus, että
lähdetään tälle tielle, koska me tiedämme, että esimerkiksi sähkönsiirtohinnat ovat tietyis-
tä syistä nousseet viime aikoina. Ne rasittavat erityisesti maataloutta, teollisuutta ja yrityk-
siä. 

Hallitus on tällä esityksellä oikealla tiellä.
3



Pöytäkirjan asiakohta PTK 15/2018 vp
17.14 Timo Kalli kesk (vastauspuheenvuoro): Arvoisa puhemies! Viime syksyn sääolois-
ta johtuen kuivauskustannukset olivat asiantuntijoiden mukaan kahden—kolmenkertaiset
normaaliin verrattuna ja sadon menetys oli noin 100—150 miljoonaa, ja tämä 25 miljoo-
nan palautus viljelijöille on kaikkein paras toteuttaa tällä tavalla. Vaikkakin 80 prosenttia
viljankuivaamoista tällä hetkellä käyttää kevyttä polttoöljyä, niin meidän tiedossamme ei
tietenkään voi olla, mitenkä se kohdentuu kuivureittain.

Sen tähden, että tämä asia voidaan hoitaa mahdollisimman nopeasti, tämä tapa, jonka
hallitus nyt esittää, on paras mahdollinen. Sen toiveen tietenkin voisi esittää, että löytyisi
mahdollisuus, että tätä syyskuun alkua, jonka on tarkoitus olla tämä palautuspäivä, voitai-
siin aikaistaa elikkä löytää keino, jolla jo kevätkylvöihin tai alkukesään viljelijöille voitai-
siin tämä 25 miljoonaa palauttaa. 

17.15 Lasse Hautala kesk (vastauspuheenvuoro): Arvoisa rouva puhemies! Kuten valtio-
varainvaliokunnan puheenjohtaja Kalli tuossa omassa puheenvuorossaan totesi, tämä on
oikeastaan ainut keino, millä näin nopeasti voidaan jossain määrin lieventää viljelijöille tu-
levaa talousahdinkoa.

Siihen, mitä edustaja Essayah täällä kysyi, että onko tämä viljelijöiden tiedossa: Kyllä
tämä on. Tammikuun lopussa viljelijät saivat kotiinsa veroilmoituslomakkeen, jonka yhte-
nä liitteenä oli tämä lomake, jolla tätä palautusta voidaan hakea. Eli siihen suoraan merki-
tään ne litramäärät ja kustannukset, niin että se tulee sitten sitä kautta hoidetuksi. Tietysti
tässä on se ongelma, että tätäkään muotoa ei voida aivan täysin oikeudenmukaisesti ja ta-
sapuolisesti jakaa, koska osa viljankuivauksesta tapahtuu rahtikuivauksena ja kaikilla maa-
tiloilla ei ole omaa kuivaajaa, ja kun tämä kustannus sitten tulee tuntiveloituspohjaisesti,
niin siellä ei ole eritelty erikseen tätä kevyen polttoöljyn määrää, jolloin sellaiset tilat eivät
sitten tätä osuutta [Puhemies: Aika!] tule saamaan.

17.16 Susanna Koski kok (vastauspuheenvuoro): Arvoisa rouva puhemies! On upea jut-
tu, että kokoomuksen valtiovarainministeri on löytänyt keinot, että tästä vaikeasta kriisi-
vuodesta pystytään signaloimaan [Puhuja naurahtaa — Eduskunnasta: Puhujaa naurattaa!]
tällä tavalla vaikeasta tilanteesta kärsiville tuottajille.

Hämmästelen kyllä tätä edustaja Yanarin esille ottamaa näkökulmaa. [Ozan Yanarin vä-
lihuuto] Luulisi teidän tietävän, että biopolttoaineita verotetaan kevyemmin kuin esimer-
kiksi kevyttä polttoöljyä. Sen seurauksena tämä valtiovarat ei ole mikään toiveiden tynny-
ri, vaan sinne täytyy ne rahat jostain tulla, jotta tällaisia palautusmekanismeja voidaan ot-
taa käyttöön. Näin ollen tämä ratkaisu on ainakin minun mielestäni täysin looginen ja toi-
miva.

Ministeriltä haluaisin kuitenkin kysyä siitä, että tämä meidän markkinaehtoisesti toimi-
va satovahinkovakuutusjärjestelmä on vaatinut jo pitkään kehittämistoimia. Millä tavalla
tätä aiotaan kehittää, jotta mekanismi toimisi jatkossa markkinaehtoisesti?

17.17 Esko Kiviranta kesk (vastauspuheenvuoro): Arvoisa puhemies! Yhdyn ministeri-
en Orpo ja Leppä näkemykseen: kun rahamäärä on näinkin vähäinen kuin 25 miljoonaa eu-
roa, niin parempaa tapaa jakaa tämä oikeudenmukaisesti vahinkoa kärsineille ei ollut käy-
tettävissä.

Edustaja Yanarin voisi vapauttaa huolistaan siinä suhteessa, että kysymys on tilakohtai-
sesti yleensä muutamista sadoista euroista, parhaassa tapauksessa ehkä tuhansista euroista
4



Pöytäkirjan asiakohta PTK 15/2018 vp
tai ainakin nelinumeroisesta kokonaisluvusta. Keskimäärinhän tämä lisäpalautus on halli-
tuksen esityksen mukaan 690 euroa tilaa kohti. Eli aivan varmasti joka ainoalla tilalla on
kärsitty sen verran viime vuonna sadonmenetyksiä ja korjuu- ja kuivatuskustannusten nou-
suja, että varmasti tämä kompensaatio tarvitaan. Paljon enemmän tarvittaisiin tietenkin.

17.19 Krista Kiuru sd (vastauspuheenvuoro): Arvoisa puhemies! Hiukan hämmästyin
tuossa äsken, kun edustaja Koski aloitti puolinauramalla. Minusta tämä on aika vakava
asia. Sen takia myös SDP lähtee siitä, että näihin satovahinkoihin täytyy suhtautua vaka-
valla mielellä. Nyt on esitetty, että olisi mahdollisuus jollakin tavalla korvata näitä satoja.

Ollaan tilanteessa, jossa tietysti olisi tärkeä löytää sellainen malli, josta jokainen kokisi
saavansa tällaisen hädän hetkellä sellaisen hyvän tahdon eleen, joka kantaa. Ja on ymmär-
rettävää, että tässä tilanteessa ei ole löydetty sellaista kiistatonta hyvää mallia, vaan on sit-
ten monien eri asioiden puristuksessa tuotu tämä esitys eduskuntaan. Nyt olisi varmaan
hyvä jatkotyöskentelyn kannalta miettiä vielä se, millä tavalla myös tämä neljännes, joka ei
suoraan pääse hyötymään satovahingon kuitenkin kohdattuaan tästä esityksestä, pääsisi tä-
hän mukaan. Minusta tämä on erityisesti verojaostolle tärkeä kysymys, miten kohdellaan
niitä, [Puhemies: Aika!] jotka ovat biopolttoaineita käyttäneet.

Puhemies Paula Risikko: Otetaan kuusi vastauspuheenvuoroa tähän vielä, ja sen jälkeen
ministerit lyhyesti vastaavat. Eli nämä kuusi ovat Hoskonen, Kulmuni, Honkonen, Savola,
Hakanen, Koski. — Hoskonen aloittaa, olkaa hyvä.

17.20 Hannu Hoskonen kesk (vastauspuheenvuoro): Arvoisa rouva puhemies! On aivan
erinomaista, että tässä asiassa on toimittu niin nopealla aikataululla kuin se yleensä on
mahdollista. On totta, että tämä nyt saatava kompensaatio tiloille on todella, todella pieni,
niin kuin edustaja Kiviranta omassa puheenvuorossaan äsken kuvasi. Mutta tärkeää on kui-
tenkin se, että parhaamme mukaan tässä yritetään auttaa maanviljelijöiden tukalaa tilannet-
ta, jonka nämä vaikeat luonto-olosuhteet ovat heille tuoneet eteen. Nyt kun puhutaan bud-
jettitaloudesta, niin varmaan valtion budjetin kautta ja yhteisen Euroopan unionin maata-
louspolitiikan puitteissa niiden apujen löytäminen taitaa aika vaikeaa olla.

Mutta kysynkin ministeri Lepältä tässä samalla, kun on tilaisuus ja mahdollisuus kysyä
tästä asiasta: Miten on tämän reilun kaupan periaatteen kanssa, siitähän puhutaan paljon?
Kun valitettavasti ulkomailta tuotavien elintarvikkeiden kanssa käytetään termiä ”Reilun
kaupan periaatteet”, niin miten me saisimme tähän suomalaiseen maatalouteen sen, että
maanviljelijät saisivat tuottamistaan tuotteista oikeudenmukaisen hinnan? Sitä hartaasti
toivon.

17.21 Katri Kulmuni kesk (vastauspuheenvuoro): Arvoisa rouva puhemies! Yhdyn kyl-
lä niihin puheenvuoroihin, jotka ovat kiitelleet tätä esitystä, vaikkakin summa on pieni noin
tilakohtaisestikin ja kansantaloudellisestikin, mutta se on erittäin merkittävää kuitenkin
tässä tilanteessa, jossa viljelijöillä on jo useampi vuosi ollut niin sääolosuhteista johtuvia
vastoinkäymisiä kuin sitten muutoin markkinoista johtuvia ongelmia. Jos miettii, miten se
kohdentaminen tässä esityksessä tehdään, niin aivan selkeä enemmistö meidän työkoneis-
tamme ja maatiloistamme edelleen kuitenkin käyttää sitä kevyttä polttoöljyä, ja se on se
keino, millä tämä pystytään tekemään. Tässä rohkaisuna edustaja Yanarille, että kyllä tällä
on erittäin suuri merkitys siinä hetkessä, kun tämä täytyy kertalaakista saada voimaan. Eh-
5



Pöytäkirjan asiakohta PTK 15/2018 vp
käpä vieläkin toivon semmoista tavoitteellisuutta, kun näitä on mietitty, mitä mahdolli-
suuksia EU-direktiivit meille antavat, että sille kiinteistöveroasiallekin saataisiin jonkinlai-
nen ratkaisu tässä maassa. Vaikka se vaatii EU-työtä, niin sitä kannattaisi vielä harjoittaa.

17.22 Petri Honkonen kesk (vastauspuheenvuoro): Arvoisa rouva puhemies! Maatalous-
tuottajien tilanne on todella vaikea, ja on erinomainen asia, että tämä kompensaatio on nyt
saatu aikaiseksi. Totta on, niin kuin tässä on edellä todettu, että tämä ei hyödytä niitä tiloja,
joilla ei näitä kuivauskustannuksia tai muita kustannuksia ole siinä määrin syntynyt esi-
merkiksi siitä johtuen, että ei ole satoa pystytty korjaamaan lainkaan, niin kuin useilla ti-
loilla Keski-Suomessa tapahtui, mutta signaalina tämä on kyllä sitäkin tarpeellisempi. On
totta, että esimerkiksi nekään tilat, jotka kuivaamisessa ovat investoineet suuria summia
bioenergian käyttämiseen, eivät tästä hyödy, mutta joka tapauksessa tämä on mielestäni
kuitenkin reilusti positiivisen puolella, koska tällaista henkisen selkärangan vahvistusta
maataloustuottajille tällä hetkellä todella tarvitaan. Uskon kyllä vakaasti siihen, että minis-
teriöissä on kyllä käännetty jokainen kivi, että on löydetty paras mahdollinen keino tämän
kompensaation saamiseksi tähän maatalouden vaikeaan tilanteeseen.

17.23 Mikko Savola kesk (vastauspuheenvuoro): Arvoisa rouva puhemies! Viime vuosi
oli kyllä äärettömän hankala vuosi maatalouden kannalta: kelit olivat mitkä olivat, ja sato
jäi monella tilalla korjaamatta. On hyvä, että tulee nyt pientä kompensaatiota, tulee helpo-
tusta ahdingossa oleville tiloille tämän verohuojennuksen kautta, lisäpalautuksen kautta.
Pitää kiittää sisaria, tällä kertaa vasemmalta, siitä tuesta, että maatalous koetaan yhteisenä
asiana ja tämä katsotaan sellaiseksi, jota katsotaan yhdessä eteenpäin.

Pieni apu siis hankalaan tilanteeseen ja paras keino tällä hetkellä auttaa viljelijöitä. Mut-
ta yhtyisin tähän kysymykseen, minkä edustaja Kalli teki ministereille sinne: Onko tässä
aikataulussa rukattavaa, koska kassoissa on tyhjää tiloilla? Kaikille euroille on tarvetta jo
aikaisemmassa vaiheessa. Voitaisiinko nämä lisäpalautukset maksaa jo ennen tuota syys-
kuun alkua?

17.24 Pertti Hakanen kesk (vastauspuheenvuoro): Arvoisa rouva puhemies! Täällä on
käytetty hyvin tärkeitä puheenvuoroja tälle asiakohdalle. Tosiaan edustaja Savolakin kiitti
sisaria myös siellä vasemmalla, mutta kiitos myöskin vihreille, että kannatte huolta siitä,
että viljelijöitten ahdinko on todellista ja jotakin sen asian eteen on tehtävä. Tämä on todel-
la tähän vahinkoon nähden pieni korvaus, mutta tässä on osoitus siitä, että hallitus on
myöskin myötätunnollaan hakenut ne vaihtoehdot, mitkä ovat oikeasti löydettävissä. Kii-
tos ministeri Lepän, että te olette saanut valtiovarainministerin myöskin tälle puolelle
kääntymään. [Naurua keskustan ryhmästä] Tämä on tärkeä asia.

Tämä aikataulu, jota edustaja Savola ja edustaja Kalli tässä ottivat esille, on kyllä vielä
kohta, joka pitää aidosti harkita uudelleen. Ne rahat pitää saada liikkeelle nyt keväällä, jot-
ta saadaan kassakriisiä parannettua. Syksy on aivan liian myöhässä.

Sitten vielä sellainen asia, että tämän kohdentaminen välttämättä ei todellakaan ihan ole
tasavertainen mutta tämä on tasapuolisin vaihtoehto. Pitää muistaa myös se, että monella
kasvinviljelytilalla myöskin kuivureitten tuloilmaa lämmitetään hakkeella, jolloin [Puhe-
mies koputtaa] kevennetään hieman sitä öljyn kulutusta.

Puhemies Paula Risikko: Vielä yksi, edustaja Koski.
6



Pöytäkirjan asiakohta PTK 15/2018 vp
17.25 Susanna Koski kok (vastauspuheenvuoro): Arvoisa rouva puhemies! Edustaja
Kiuru on oikeassa. Jos joskus hymyilyttää, niin se ei totisesti liity tähän asiaan, sillä koti-
maassa tuottajan asema on jo monta vuotta ollut kyllin hankala johtuen joko markkinavaih-
teluista tai sitten kohtuuttomista sääolosuhteitten vaihteluista. Niin ikään on helppo kiittää
tästä vasemmalle kaikkia, jotka ovat tunteneet ja kantaneet huolta kotimaisen tuottajan
puolesta.

Nyt, kun tätä keskustelua käydään sekä evästykseksi verojaostolle että myöskin kysy-
myksenä asianomaiselle ministerille, esitän kysymyksen siitä, onko mahdollista tulevai-
suuden suhteen pitkällä aikavälillä pohtia sitä, että nämä tuottajat voisivat itse käyttää
omaa rahaansa, mitä nyt siis maksetaan erilaisina veroina, sen oman taloudellisen tilan-
teensa kohentamiseen. Onko tähän pitkällä aikavälillä löydettävissä jonkinnäköisiä ratkai-
suja?

Puhemies Paula Risikko: No niin, sitten ministerien vastaukset. Ministeri Orpo, enintään
3 minuuttia paikalta. — Haluaako ministeri Leppä käyttää puheenvuoron? [Jari Leppä pyy-
tää puheenvuoroa] — Samat sanat, enintään 3 minuuttia paikalta.

17.27 Valtiovarainministeri Petteri Orpo: Arvoisa puhemies! Kiitoksia kiitoksista kai-
kille ja kiitos myöskin laajalle rintamalle, joka täällä salissa kantaa huolta suomalaisen ruu-
antuottajan jaksamisesta ja tilojen pärjäämisestä.

Mutta muutama asia:
Ensinnäkin, kun oli kunnia toimia maatalousministerinä vuoden ja pääsi oikein tuntu-

maan siitä, millainen se arki on, kuinka tiukka se kannattavuustilanne on, siksi tämäntyyp-
pistä esitystä, mitä ministeri Leppä valmisteli, oli helppo mennä tukemaan, niin että siinä ei
tarvittu kovinkaan suurta käännyttelyoperaatiota. Toki siis 25 miljoonaa on iso raha, vaik-
ka ymmärrän sen, että se ei tilakohtaisesti riitä korvaamaan niitä suuria vahinkoja ja sitä
ahdinkoa, mikä siellä on. Mutta se on tilakohtaisesti ele siitä, että hallitus välittää viljeli-
jästä. Siinä just nähdään, miten menee tämä logiikka: vaikka se on pieni raha tilakohtaises-
ti, niin 25 miljoonaa meidän tiukassa budjettikehyksessä oli iso panostus, kun kilpailevia
kohteita on yllin kyllin, niin kuin tässäkin salissa aina tuodaan niitä esille.

Mutta sitten pari asiaa. Ensinnäkin todellakin, niin kuin esimerkiksi edustaja Kalli sa-
noi, tämä parhaiten kohdentuu nyt juuri siihen, missä sitä apua ja tukea tarvitaan — sitä
käytetään lämmityksessä, näitten kuivureitten lisäksi myöskin traktoreissa, puimureissa, ja
sitä kautta kuitenkin aika moni tila pääsee tähän kiinni, vaikka olisi käynyt jossakin tapauk-
sessa niinkin, että olisi jäänyt kokonaan se sato korjaamatta sinne peltoon. Eli se osuma-
tarkkuus oli oikein. Ja jos se kevytpolttoöljy pitää sisällään bioelementtejä, niin se on tie-
tenkin silloin korvauksen piirissä.

Mutta tässä on tärkeää se, että tässä ei haeta nyt käyttäytymismuutoksia, koska tämä on
takautuvasti maksettavaa. Eli tämä ei ole siis nyt uudenlainen yritystuki, joka ohjaisi nyt
sitten esimerkiksi hakkeen ja pellettien sijaan käyttämään kevytpolttoöljyä, vaan tämä on
nimenomaan korvaus käytetystä energiasta, ja kun se on käytettyä, niin se on käytetty juuri
niihin kohonneisiin, sääolosuhteista johtuneisiin kustannuksiin. Siksi tämä on mielestäni
järkevää.

No, sitten tämä maksatus: Verohallinnon käsitys on nyt se, että syyskuun lopussa nämä
rahat tulisivat maksuun. Mutta minä takaan sen, että tehdään kaikki mahdollinen, että sitä
aikataulua saataisiin nopeutettua. Aivan yksinkertaista se ei ole, kun tullaan näihin viljeli-
7



Pöytäkirjan asiakohta PTK 15/2018 vp
jöille niin tuttuihin järjestelmiin — tietojärjestelmiin, jotka niin monesti aiheuttavat mur-
heita näitten maksatusaikataulujen kanssa — mutta kaikki tehdään, jotta viljelijät saisivat
nämä heille nyt päätettävät ja luvatut rahat.

17.30 Maa- ja metsätalousministeri Jari Leppä: Rouva puhemies! Kiitos myös omasta
puolestani hyvästä evästyksestä ja laajasta tuesta, jota joka puolelta salia tälle asialle tuli.
Se on toden totta, että viljelijät ovat tämän tarpeessa. Ne kassat alkavat olla tyhjät monella
tilalla, ja kevätkylvöille ja uusille kustannuksille täytyisi raivata jostain tilaa, mutta mistä
sen rahan sitten saa?

Vielä haluan tähän kohdentumiseen puuttua. Me kävimme laajan keskustelun siitä, mikä
on se tapa, jolla tämä saadaan mahdollisimman hyvin kohdennettua ja mahdollisimman
nopeasti maksettua. Tämä sieltä valikoitui. Jos me olisimme lähteneet rakentamaan ihan
kokonaan uutta järjestelmää, olisi se vienyt pahimmillaan useamman vuoden, koska sen
olisi joka tapauksessa joutunut käyttämään komission kautta notifioitavana, ja se ei ole
ihan helppo tie, ja siksi oli pakko valita näistä käytettävissä olevista tavoista, ja tämä sieltä
sitten esille tuli, ja se valittiin.

Sitten niiden osalta, jotka oikein ovat siirtyneet kotimaisiin polttoaineisiin kuivureiden
osalta — ja muutoinkin on hyvä, että he ovat näin tehneet, se on selvää: He jäävät nyt tä-
män ulkopuolelle kuivureiden osalta, mutta niin kuin ministeri Orpo totesi, traktorit ja pui-
murit kulkevat edelleenkin isolta osin, suurimmalta osin, kevyellä polttoöljyllä, ja he pää-
sevät sitä kautta tähän mukaan. Mutta silloin on aina mahdollisuus tietenkin niin rahtikui-
vauksessa kuin rahtipuinnissakin sopia urakoitsijan ja asiakkaan välillä, kuinka toimitaan
tältä osin.

Useampi edustaja kiinnitti huomiota markkinoihin. Se on tietenkin se kaikkein oleelli-
sin asia, millä maatalouden kannattavuutta voidaan kohentaa. Oikeudenmukaisella taval-
la, reilulla tavalla toimivat markkinat on se keskeinen väline. Tätä kaikkea tukevat sitten
tukijärjestelmä ja muut valtionhallinnon toimet, joita me teemme. Siksi hallitus valmiste-
lee myöskin elintarvikemarkkinalakia, jolla tähän osaltaan pystytään vaikuttamaan, ja se
on nyt valmistelussa. Toivon mukaan — ja se on tavoite — tämän vuoden aikana tuo laki
valmiiksi asti saadaan, ja sillä tulee kyllä merkitystä ja vaikutusta olemaan siihen, millä ta-
voin, miten reilulla tavalla markkinat toimivat, niin että meillä on reilu markkinatalous, jol-
la on edes jonkunlainen mahdollisuus siihen, että kun myös viljelijöillä ja tietysti muilla-
kin toimijoilla kustannukset nousevat, ne pitää jotenkin pystyä siirtämään sitten siinä ket-
jussa eteenpäin. Tämä mahdollisuus viljelijöillä käytännössä on melko lailla huono tällä
hetkellä, ja siksi on tärkeää, että me tämäntyyppisiä toimenpiteitä, niin kuin tämä elintar-
vikemarkkinalakihanke on, saamme tehtyä.

Puhemies Paula Risikko: Sitten mennään puhujalistalle.

17.33 Lasse Hautala kesk: Arvoisa rouva puhemies! Kiitokset hallitukselle tästä esityk-
sestä, jolla pyritään lieventämään maataloudelle viime vuonna aiheutuneita tappioita. Ku-
ten muistamme, viime vuonna oli erittäin kylmä, myöhäinen kevät, sateinen, kylmä kesä ja
myöskin sitten sateinen, kylmä syksy, ja näin ollen muodostui satovahingot, jotka itse
asiassa koskivat lähestulkoon kaikkia peltokasveja, ja lopputulemana oli se, että maatalou-
delle aiheutui noin 100—150 miljoonan euron suuruiset tappiot. Tämä hallituksen esitys
8



Pöytäkirjan asiakohta PTK 15/2018 vp
siitä, että energiatuotteiden valmisteveroa nyt palautetaan, on nopein tapa lievittää tätä
maatalouden taloudellista ahdinkoa.

Täällä useissa puheenvuoroissa tuossa keskusteluvaiheessa nousi esille se, miten tämä
maksatus hoituu, ja kuten kuulimme, valtiovarainministeri totesi, että se olisi syyskuun
loppu. Toivottavasti valtiovarainvaliokunnan verojaostossa löydetään kuitenkin ratkaisu,
että tätä voitaisiin aikaistaa. Nyt kun sisään jätetyissä veroilmoituksissa oli liitteenä loma-
ke, jolla tätä veronpalautusta haetaan, niin mielestäni tässä olisi ollut paikallaan vähän sa-
manlainen järjestelmä kuin millä arvonlisäveron palautuksen osalta asia hoidetaan, eli ar-
vonlisäverothan palautetaan jo tässä keväällä. Numerothan ovat jo sisään jätetyissä veroil-
moituksissa tiedossa, joten kannattaa tutkia myös sitä mahdollisuutta, olisiko tämä näin ol-
len hoidettavissa. Tätä palautusta annetaan 7,7 senttiä kevytpolttoöljylitralta ja yhteensä
siihen on varattu rahaa 25 miljoonaa euroa.

Se, miten jatkossa tullaan sitten mahdollisia satovahinkoja korvaamaan: Meillähän on
nyt käytössä tämä niin sanottu vakuutuspohjainen järjestelmä, mutta se ei olisi tänä vuon-
na toiminut, koska vakuutusehdot ovat sisällöltään sellaiset, että tämmöiset poikkeukselli-
sista luonnonolosuhteista tapahtuneet vahingot eivät kuulu korvattavien vahinkojen pii-
riin. Monissa Euroopan unionin jäsenmaissa on käytössä niin sanottu rahoituspohjainen sa-
tovahinkojärjestelmä, jota mielestäni myös meillä Suomessa tulisi vakavasti harkita. Se
voisi tapahtua esimerkiksi siten, että kyseiseen rahastoon valtio laittaisi esimerkiksi 10
miljoonaa ja maatalous laittaisi yhteensä 10 miljoonaa. Näin ollen vuositasolla saataisiin
noin 20 miljoonan euron varanto tähän rahastoon, ja jos esimerkiksi satovahinkoja merkit-
tävässä määrin tapahtuu neljän viiden vuoden välein, niin siellä olisi lähes 100 miljoonaa
euroa käytettävissä sitten mahdollisten satovahinkojen korvaamiseen. Mielestäni tätä tu-
lee yhtenä vaihtoehtona harkita.

Tästä hallituksen ehdotuksesta kuuluvat kiitokset niin valtiovarainministerille ja -minis-
teriölle kuin myöskin sitten maa- ja metsätalousministerille ja -ministeriölle. Seuraavana
esityslistalla on ruokavirasto, joka myöskin ansaitsee parhaat kiitokset ministerille, ja eri-
tyisesti pohjalaisten kannalta se on hieno asia, että se tulee Seinäjoelle. Se täydentää poh-
jalaista elintarviketuotantoa ja tuo koko Suomeen sitten lisäarvoa. [Mikko Savola: Ainut
oikea sijainti!]

17.37 Esko Kiviranta kesk: Arvoisa puhemies! Maataloudessa kärsittiin viime syksynä
poikkeuksellisia sadon menetyksiä. Myös sadonkorjuu- ja kuivatuskustannukset nousivat
korkeiksi.

Satovahinkojen korvausjärjestelmä kumottiin viime eduskuntakaudella pääministeri
Jyrki Kataisen hallituskaudella. Toimivaa satovahinkojen vakuutusjärjestelmää meillä ei
ole käytettävissä. Nyt lähetekeskustelussa oleva kevyen polttoöljyn lisäpalautus vuonna
2017 käytetyistä litroista uhkaa jäädä ainoaksi viime syksyn vaikeita korjuuoloja korvaa-
vaksi toimenpiteeksi. Siis käytännössä on näin, koska nämä muut toimenpiteet ovat kovin
vähäisiä ainakin tällä tiedolla.

Valtaosalla tiloista kysymys on vain sadoista euroista tässä lisäpalautuksessa, vain par-
haimmillaan päästään nelinumeroiseen kokonaislukuun ja keskimäärin, kuten jo mainit-
sin, lisäpalautuksen arvioidaan hallituksen esityksen mukaan olevan 690 euroa tilaa koh-
den. Kysymys ei ole siis mistään jättimäisestä asiasta, mutta tätäkin on tervehdittävä suu-
rella ilolla, että tämäkin toimenpide on saatu aikaan ja uudenlaisena toimenpiteenä kuiten-
kin — on ylitetty joku kynnys.
9



Pöytäkirjan asiakohta PTK 15/2018 vp
Myös väliinputoajia tietenkin löytyy, kuten viljankuivatuksessa nestekaasua käyttävät,
jotka on kuitenkin tarkoitus hoitaa maatalouden energiaveron palautuksen piiriin ensi vuo-
den alusta lukien. Tästä olen saanut viestin valtiovarainministeriön näitä asioita valmiste-
levalta virkamieheltä Leo Parkkoselta siihen liittyen, että eduskunta viime syksynä lisäsi
nestekaasun energiaveron palautuksen tarvetta koskevan lausuman. Valtiovarainvaliokun-
nan mietinnössä tämä lausuma oli.

Esimerkiksi puuta käyttävät eivät saa korvausta tässä korvausjärjestelmässä, mistä nyt
on kysymys, siitä yksinkertaisesta syystä, ettei puusta makseta valmisteveroa. Täten hak-
keella viljankuivatusta toteuttavat eivät voi tällaisen järjestelmän kautta saada korvausta.
Biopolttoöljyllähän on jo muutoinkin selvästi alempi valmistevero, joten se ei ole sen takia
lisäpalautuksen piirissä.

Maatalouden energiatuotteiden valmisteveron palautukset on tähän asti maksettu vasta
kohdevuotta seuraavan vuoden syyskuussa. Nyt pitää selvittää yhdessä Verohallinnon
kanssa, olisiko palautus mahdollista aikaistaa tänä vuonna ja jatkossakin esimerkiksi tou-
kokuun loppuun mennessä tapahtuvaksi. Kysymys on siitä, että maatalouden energiatuot-
teitten valmisteveron palautushakemuksista noin puolet jätetään sähköisesti ja noin puolet
sitten joudutaan tallentamaan Verohallinnossa manuaalisesti, eli niitä manuaalisesti tallen-
nettavia on noin 20 000 kappaletta valtiovarainministeriön edustajan viime tiistaina vero-
jaostossa kertoman mukaan. — Meillä oli jo ennakkokuuleminen tästä asiasta.

Eli Verohallinnon pitäisi nyt yltää parhaaseensa ja käsitellä nämä 20 000 hakemusta no-
peutetussa aikataulussa, tallentaa ne, ja silloin saataisiin tietää tuo kevyen polttoöljyn ha-
kemusten piirissä oleva litramäärä ja pystyttäisiin käyttämään tämä koko 25 miljoonaa eu-
roa lisäpalautuksiin. Eli ongelma on tämän kaltainen. Hiukan se vaatisi Verohallinnossa
poikkeuksellista työtä, mutta aivan täysin mahdollista on tietysti aikaistaa tätä palautusta.

17.42 Markku Eestilä kok: Arvoisa puhemies! Arvoisa ministeri! Kiitän vielä toisen ker-
ran nimenomaan ministereitä. Minun mielestäni on hienoa, että hallituksessa pystytään yh-
dessä hoitamaan näitä asioita. Luultavasti tässäkin asiassa on auttanut se, että asialla oli
kaksi maa- ja metsätalousministeriä, toinen nykyinen ja toinen entinen, luulisin näin. Mi-
nun mielestäni, kun puhutaan tästä kevyen polttoöljyn veron palautuksesta, en lähtisi vä-
heksymään tätä 25:tä miljoonaa. Tässä taloustilanteessa ja monien vaatimusten keskellä pi-
dän tätä summaa jo merkittävänä. Minun mielestäni tämä ikään kuin kädenojennuksena
viljelijöille ja heidän vaikeuksilleen on täysin oikea, ja sen takia, että kysymyksessä tällä
kertaa on vero, vähän laajemminkin puhun nyt veroista ja nimenomaan maataloutta koske-
vista veroista.

Minun mielestäni ensinnäkin täytyy meidän päättäjien lähteä siitä, että mikäli valtionta-
lous sen sallii, pitäisi nimenomaan pyrkiä alentamaan kulurakennetta maataloudessa, kos-
ka — niin kuin kaikki puolueet täällä totesivat — suomalainen maatalous- ja elintarvike-
tuotanto ei voi perustua siihen, että jokainen hallitus yksi tai kaksi kertaa sitten toimiaika-
naan erinäköisiä kriisipaketteja rakentelee, joilla sitten aina tämä maatalouden kannatta-
vuus turvataan. Kyllä se jollakin kestävämmällä tavalla pitää rakentaa.

Ottaisin esille nimenomaan tähän verotukseen ja sähköön liittyvän kulurakenteen, säh-
könsiirron summan. Se eriytyy tällä hetkellä Suomessa aika vahvasti, ja taitaa olla alim-
milla siirtohinnoilla ja ylimmillä siirtohinnoilla jo 2,5-kertainen ero, ja minusta tätä pitää jo
tässäkin salissa joskus käydä läpi, mistä tämä johtuu. Sehän johtuu tietenkin siitä, että säh-
kömarkkinalaki velvoittaa nämä sähköyhtiöt tekemään sellaisia investointeja, että sähkön
10



Pöytäkirjan asiakohta PTK 15/2018 vp
toimitusvarmuus paranee tietylle tasolle, ja se johtaa siihen, että niille viljelijöille — ja hei-
dän maataloudelleen ja kasvihuoneilleen — jotka asuvat sellaisilla alueilla, missä on pal-
jon metsää, joudutaan tekemään maakaapelointia ja muita toimenpiteitä, jolloin siirtomak-
sut väistämättä nousevat.

Jos jotakin pitäisi mennä tekemään, niin kun Suomessa on kaksi veroluokkaa, veroluok-
ka 1 ja veroluokka 2, ja siellähän tietenkin kasvihuoneet ja maatalous eri mekanismien
kautta viime kädessä käsittääkseni ovat, kun sielläkin anotaan veronpalautuksia, mutta
Ruotsissa näitä luokkia on kolme ja Pohjois-Ruotsi on alhaisemman sähkön verotuksen
alue kuin Etelä-Ruotsi, niin minun mielestäni, jos jollakin tavalla halutaan tasata, koska
lailla pakotetaan tiettyjä yhtiöitä investoimaan ja asiakkaat pakotetaan maksamaan kor-
keampia siirtomaksuja lailla käytännössä, voitaisiin harkita, mikäli valtion taloudellinen ti-
lanne tulevaisuudessa sen sallii, että niillä alueilla, joilla siirtohinnat kohoavat näitten pa-
kollisten investointien takia, olisi käytössä Ruotsin mallin mukaisesti kolmas veroluokka,
jolla sitten edelleen pienennettäisiin tätä energian kulutusta tai energian kulutukseen liitty-
vää verotusta. Nämä ovat tämmöisiä asioita, joista pitää tässä salissa keskustella. Se on
aina toinen juttu, pystytäänkö niitä toteuttamaan, mutta meillä pitää olla työkaluja ainakin
ehdottaa, että mikäli liikkumavaraa löytyy, niin pystytään sillä tavoin tasapainottamaan eri
puolilla Suomea olevaa kulurakennetta.

Arvoisa puhemies! Nostan vielä tämän kiinteistöveron, minkä edustaja Kulmuni täällä
nosti esille. Sitähän yritettiin, että se olisi maatalouden tuotantorakennuksilta saatu pois,
mutta sitä lupaa yksinkertaisesti ei ministeri Tiilikaisen hyvistä yrityksistä huolimatta
EU:lta saatu. Mutta sitä olen itse ajatellut, voisiko jollakin tavalla kotikutoisesti tehdä niin,
että kun uusille vasta investoineille viljelijöille tulee isot kiinteistöverot, niin nämä arvon-
alennukset siellä ensimmäisinä vuosina olisivat huomattavasti korkeammat kuin mitä ne
nyt ovat. Silloinhan se kiinteistöverokin pienenee. Itse harkitsisin tällaisen mekanismin
käyttöönottoa. Sillä saattaisi olla käytännön vaikutus juuri niille viljelijöille, jotka ovat
vasta investoineet. He yleensä ovat myös nuoria. Autettaisiin nuoria viljelijöitä ja tuettai-
siin niitä, jotka näkevät sitten hyvin pitkälle tämän maatalouden ja oman elinkeinotoimin-
nan tulevaisuuden.

17.47 Mikko Savola kesk: Arvoisa rouva puhemies! Maataloudesta keskusteltaessa on
aina iloinen, kun vallitsee suuri yksimielisyys niistä asioista, joita halutaan eteenpäin vie-
dä. Tällä kertaa puhutaan maataloudessa käytettävien eräiden energiatuotteiden valmiste-
veron palautuksesta eli kevyen polttoöljyn veronpalautuksesta ja ylimääräisestä sellaises-
ta, millä nimenomaan halutaan kohdentaa helpotusta viime vuonna aiheutuneille suurille
tappioille, jotka suomalaiseen maatalouteen tulivat.

Viime vuosi ei ollut helppo. Kaikki me, jotka maata viljelemme, sen tiedämme, ja toi-
sille vahingot olivat suurempia kuin toisille. Joka tapauksessa samassa veneessä ollaan sii-
nä, että niillä, keillä kuivattavaa viljaa oli, kuivauskustannukset olivat viime syksynä hy-
vinkin suuret.

Tällä lisätalousarvioon tehtävällä kevyen polttoöljyn lisäpalautuksella, joka on 7,7 sent-
tiä litralta, on merkitystä sikäli, että se on yhteensä noin 25 miljoonan euron panostus, mil-
lä pystytään helpottamaan suomalaista maataloutta. Se, kuinka tämä tulee eri tilojen välillä
jakaantumaan, on tietysti asia, joka ei kosketa nyt aivan kaikkia tiloja. Ne, keillä on enem-
män kuivaamista, ne, keillä on enemmän nimenomaan rahtikuivaamista, hyötyvät sitten
enemmän tästä palautuksesta. On laskettu, että keskimääräinen lisäpalautus olisi noin 690
11



Pöytäkirjan asiakohta PTK 15/2018 vp
euroa tilaa kohti, mutta tämä varmasti vaihtelee muutamista satasista nelinumeroiseen
summaan tilaa kohti, aivan kuten edustaja Kiviranta täällä aiemmin kuvasi.

Joka tapauksessa näitä keinoja ei ihan hirveästi ole, millä viime vuoden satovahinkoja
olisi pystytty kompensoimaan. Hallituksen toimesta on katsottu ja laskettu, että tämä on
nopein keino, millä pystytään tämä lisäpalautus ja tämä niin sanottu tuki myöntämään.

On puhuttu aikataulusta täällä. Tämä olisi nyt tulossa syyskuussa maksuun, mutta hyvä,
että valtiovarainministeri Orpo jo tässä lupasi, että siellä ministeriössä katsotaan, voisiko
tämä maksuaikataulu olla jo aikaisemmin tänä vuonna, sillä huutava pula tuolla tiloilla kas-
sassa on rahasta.

Rouva puhemies! Paljon on maatalouden eteen tällä kaudella tehty. Tukien maksatusai-
kataulu on saatu kuntoon, on saatu kriisipakettia vaikeassa asemassa olevien tilanteeseen
matkan varrella, maatalouden byrokratiaa on pystytty purkamaan. Eläinsuojelulaki, joka
pian tulee käsittelyyn, on lausuntokierroksella. Siinä on pystytty katsomaan realistisesti
eläinten hyvinvointia siten, että kohtuuttomia lisäkustannuksia ei tuottajille tulisi. Alkupe-
rämerkintöihin on puututtu ja niitä halutaan parantaa, ja uskon, että tämäkin asia tulee ete-
nemään. Ylipäätään suomalaisen ruuan arvostus on korkealla meillä tässä maassa, ja niin
kuin täälläkin keskusteltiin yli puoluerajojen, suomalaista ruokaa arvostetaan, ja se on ää-
rimmäisen tärkeä tekijä.

Sääolosuhteille me emme voi mitään, mutta se, mihinkä meidän on pystyttävä vaikutta-
maan, on sen tuotteen hinnan parempi ja oikeudenmukaisempi muodostuminen — se, että
se, joka tekee eniten, saa myös sen oman osuutensa siitä tuotteesta. Tällä hetkellä kaupan
osuus on hyvin merkittävä myytävästä maataloustuotteesta, elintarvikkeesta, teollisuus ki-
puilee siinä välissä ja tuottaja on kaikkein heikoimmassa asemassa, ja sen vuoksi tähän on
pystyttävä puuttumaan. Se, millä me jokainen pystymme vaikuttamaan suomalaisen tuot-
tajan asemaan, on ilman muuta se, että me valitsemme sen joutsenlipulla tuotetun tuotteen
kaupan hyllyltä ja huolehdimme siitä, että kotimaisia elintarvikkeita on meillä julkisten ra-
vintoloitten myynnissä, kuin myös siitä, että me vaadimme ravintoloilta asiakkaina sen,
että siellä on alkuperältään jäljitettävä ruoka ja suomalainen ruoka, mitä meille tarjotaan.
Kuluttaja on tässä asiassa kuitenkin kuningas, ja me pystymme siltä osin tähän vaikutta-
maan myös.

Mutta joka tapauksessa 25 miljoonaa euroa energiaveron palautukseen on hyvä asia täs-
sä taloudellisessa tilanteessa.

17.52 Juha Pylväs kesk: Arvoisa puhemies! Maatalouden ahdinko viime kesältä on tääl-
lä nostettu jo moneen kertaan eri puheenvuoroissa esille. Tämä lisäpanostus on sikäli erit-
täin tärkeä monellekin tilalle. On laskettu esityksen mukaan, että tämä korotus olisi vajaa
700 euroa. Se on laskentatavasta riippuen 4—6 hehtaaria siementä ja lannoitetta pellolle.
Monelle tilalle tämä on varmasti hyvinkin tärkeä lisäraha.

Aiemmin tuossa oli keskustelua tästä kohdentumisesta. Omalla tilallani peltoon jäi vil-
jaa puimatta lähes sata hehtaaria, noin 400 tonnia. Puinnin suorittaa urakoitsija ja kuivauk-
sen suorittaa urakoitsija, elikkä minun osaltani 400 tonnia jäi peltoon, mutta sitä korvausta
ei tilalleni tämän esityksen mukaan tule. Meitä, minun kaltaisiani yrittäjiä, on tässä maassa
aika paljon, joihin tämä esitys ja korotus eivät valitettavasti tällä kertaa kohdennu lainkaan.

Mutta vaikka näitä hivenen pieniä puutteita tässä esityksessä onkin, niin silti lämpimästi
tervehdin tätä 25:tä miljoonaa suomalaiselle maataloudelle. Se maatalous sitä tänä päivänä
varmasti tarvitsee, ja erityisen suuri kiitos siitä ministeri Lepälle.
12



Pöytäkirjan asiakohta PTK 15/2018 vp
17.53 Pertti Hakanen kesk: Arvoisa rouva puhemies! Täällä on pidetty ansiokkaita pu-
heenvuoroja. Edustaja Savola äsken laajasti käsitteli maatalouden tilannetta ja myös sitä,
mitä on tällä hallituskaudella tehty maatalouden eteen, myös nimenomaan tämä nyt kes-
kustelussa oleva 25 miljoonan korvaus nyt kevyen polttoöljyn kautta tiloille.

Mutta myöskin edustaja Eestilä otti täällä merkittävästi esille sitä, millä tavalla pitää vie-
lä tarttua näihin asioihin, jotta me voimme parantaa tilannetta siitä, että me emme olisi kes-
kustelemassa vuodesta toiseen kriisipaketeista, vaan saataisiin peruskannattavuutta, kulu-
rakennetta kuntoon. Tässä minä kyllä kannustan edustaja Eestilää nyt vahvasti käymään
keskustelua valtiovarainministeri Orpon kanssa siitä, että tämä kiinteistöveroasia tulisi
kuntoon. Tämä on valtiovarainministeriön asia, ja nyt meillä on tuhannen taalan paikka
kyllä sitä asiaa vielä selvittää ja etsiä siihen ratkaisuja.

Tuosta satokaudesta, viime vuodesta: Moni viljelijä painii nyt niitten laatuongelmien
kanssa siellä tiloilla, koska se huonojen sääolosuhteiden aikana kerätty sato on siellä va-
rastoissa. Jos on kyse viljanviljelytilasta, kasvinviljelytilasta, niin nyt se kauppakelpoisuus
on hyvinkin kortilla, että saako siitä tavarasta eroa, mihin hintaan saa, ja jos on kotieläin-
tila, niin käykö se sen kotieläimen rehuksi, minkälainen ravintoarvo sillä sitten myöskin
on, että kuinka paljon tarvitaan taas siihen lisätiivistettä ja rehua mukaan.

Tämä on siis hyvin tärkeä kysymys myös siltä osin, että kun palaan jälleen kerran tuo-
hon veronpalautuksen aikatauluun, niin nyt kun monella tilalla painitaan tosiaan tämän
myynnin kanssa, ettei saada viljaa liikkeelle, niin se maksuvara on todella heikko. Minä to-
della painotan nyt vielä sitä viestiä sinne valtiovarainministeriöön, Verohallintoon, että
tämä voitaisiin maksaa aiemmin näitten hyvien esimerkkien mallin mukaan, mitä tässä sa-
lissa on tänä iltana tullut esille.

17.56 Eerikki Viljanen kesk: Arvoisa puhemies! Tämä esitys maatalouden energiatuot-
teiden valmisteveron palautuksen väliaikaisesta muuttamisesta on vajavaisuuksistaankin
huolimatta erittäin tervetullut. 

Järjestelmällä sinällään on jo pidemmät juuret. Hyvä, että se on olemassa, vaikka se ei
ole kohdentumiseltaan täydellinen, kuten täällä on jo useaan kertaan todettu. Tällä muu-
toksella osaltaan helpotetaan viime satokauden erittäin hankalien olosuhteiden syventä-
mää taloudellista ahdinkoa suurella osalla suomalaisista maatiloista. Muutos on hyvä ja
tarpeellinen, vaikka koettuun katovuoteen verrattuna summa ei ole suuren suuri, kuten
täällä on todettu. Tuen maksatuksen välineenä tämä järjestelmä ei siis ole täydellinen, mut-
ta se on kyllä paras niistä vaihtoehdoista, joita meillä on tässä tiukasti säännellyssä EU-
maailmassa käytettävissä. Yhdynkin täällä esitettyyn vetoomukseen siitä, että olisi erittäin
tärkeää, että palautus saataisiin maksettua normaalia energiaveron palautusrytmiä nopeam-
min eli syksyn maksatuksen sijaan jo kesällä tai jopa kevätkesällä.

Tällä muutoksella on suunniteltu korvattavan viime vuoden energiaveron palautusta 7,7
eurosentillä per kevytpolttoöljylitra. Energiaveroa ei siis palauteta kokonaisuudessaan,
mutta veroa palautetaan nyt tilapäisesti enemmän kuin aiemmin. Keskimääräisen palau-
tuksen korotuksen on arvioitu olevan 690 euroa, kuten edustaja Pylväs juuri äsken totesi.
Sillä ei maataloustuotannon kannattavuusongelmaa ratkaista, kuten edustaja Savola hyvin
nosti esille. Se kannattavuusongelman ratkaisu on löydettävä markkinoilta ja tuottajahin-
tojen vahvistumisesta, kuten ministeri Leppä jo täällä totesi. 

Tämä on hyvä ja tärkeä lisä viljelijäperheiden tuloihin tässä hankalassa taloustilantees-
sa.
13



Pöytäkirjan asiakohta PTK 15/2018 vp
17.58 Hannu Hoskonen kesk: Arvoisa rouva puhemies! On aivan erinomaista, että tässä
asiassa päästiin nopeasti eteenpäin ja hallitus sai hyvän esityksen aikaan ja sitä nyt käsitel-
lään parhaillaan tässä suuressa salissa. 

On huomattava se, että kevyen polttoöljyn valmisteveron palautus sinällään yhtenä te-
kona rahamääräisesti on kovin pieni mutta tulee äärimmäisen kipeään tarpeeseen. Tämän
takia olisi suotavaa kyllä, että suomalaisessa maataloudessa päästäisiin tilanteeseen, että
maatilallisten maatiloillaan tuottamien tuotteiden oikea markkinahinta saataisiin aikaisek-
si. Onhan aivan käsittämätöntä, että Suomessa tuotetaan maailman parasta elintarvikkei-
den raaka-ainetta tiloilla ja sen hinta, se osuus niistä valmistetuista ruuista, tiloilta ostetuis-
ta raaka-aineista, mitä kauppa sitten myy markkinoilla eteenpäin, on koko ajan pienenty-
nyt. Tällä hetkellä se on todella jo niin pieni, että ihan ihmetellä täytyy, miksi tällaiseen ti-
lanteeseen on ajauduttu.

Ymmärrän, että ministeri Jari Leppä on tehnyt parhaansa täällä markkinoiden saamisek-
si vähän paremmin toimiviksi maanviljelijöihin päin, koska ilman markkinoilta saatavaa
parempaa hintaa yhteisen eurooppalaisen maatalouspolitiikan puitteissa emme tule kos-
kaan saamaan tätä asiaa, maatilojen kannattavuutta, kuntoon. Tämän takia tässä asiassa
tämä lakiesitys, mitä parhaillaan käsittelemme, on hyvä ja kannatettava, ja on hyvä, että
tämä on näin äkkiä saatu aikaiseksi ja sitten saadaan myös toimimaan. Mutta tämäkin on
vain hyvin hyvin pieni osaratkaisu.

Tämän takia toivon hartaasti, arvoisa rouva puhemies, että maatilojen osalta ja maanvil-
jelijöiden taloudellisen ahdingon osalta pääsemme eteenpäin sitä kautta, että markkinoilta
maanviljelijät alkavat saada tuotteille paljon paljon parempaa hintaa, sen oikeudenmukai-
sen osuuden, mikä heille kuuluu. Kuten kaikki tiedämme, ulkomailta tuotavien elintarvik-
keiden osalta paljon puhutaan niin sanotusta reilun kaupan hinnasta. Olen pitkään ihmetel-
lyt, että kyllä se sillä puolella toimii ja jotakin tansanialaista tai kenialaista kahvintuottajaa
kyllä ymmärretään mutta minkä tautta ei suomalaista maanviljelijää. Sitä minä olen ihme-
tellyt yön hiljaisina hetkinä, että miksi asia on näin. Eikö sen suomalaisen maanviljelijän,
joka pitää suomalaisen kulttuurimaiseman kunnossa, joka pitää ne pellot kauniina ja pitää
rakennukset kunnossa ja hoitaa karjaa varmasti parhaalla mahdollisella tavalla, mitä maa-
ilmassa hoidetaan, olisi aika vihdoin ja viimein päästä siihen reilun kaupan hintaan näiden
kotimaisten tilojen osalta? [Mikko Savola: Lisää arvostusta!] Se on jotakin semmoista,
mitä minun sieluuni ei saa millään taottua, että miksi tällainen epäoikeudenmukaisuus sal-
litaan ja samaan aikaan puhutaan muussa yhteydessä Reilusta kaupasta.

Olen ihan varma siitä, että jos joku keskusliike tulisi reilusti julki tällä asialla ja ottaisi
sen asiakseen ja sanoisi, että nyt me alamme maksaa hieman parempaa hintaa tuottajalle, se
olisi se esimerkki, jolla kauppa lähtisi vetämään. No, kun katsoo kaupan hyllyjä, niin mitä
tekevät nämä keskusliikkeet? Olen siitä pari kertaa jo aikaisemmin sanonut, että ostin ker-
ran juustoa mennessäni kesämökille viime kesänä ja ajattelin, että tämäpä on varmaan suo-
malaista. Eihän se ollutkaan. Se oli kyllä pakattu sillä keinoin, että siitä sai selvästi kuvan,
että se oli selvästi suomalaista tuotetta. Mutta tarkempi tutkimus osoitti — kun suurennus-
lasin löysin, koska se teksti oli niin tavattoman pienellä — että se oli Hollannissa tuotettua
juustoa. Pettymys oli suuri, että tällä keinoin meitä suomalaisia jymäytetään.

Tällaisesta mentaliteetista meidän on päästävä irti, ja maanviljelijöille ja tiloille on saa-
tava heidän tuotteistaan paljon parempi hinta aikaiseksi ja markkinahinnasta se oikeuden-
mukainen osuus, mikä heille kuuluu. Tällainen meno, mitä me tällä hetkellä Suomessa
näemme, ei ole kunniaksi Suomelle.
14



Pöytäkirjan asiakohta PTK 15/2018 vp
18.02 Markku Pakkanen kesk: Arvoisa herra puhemies! Kotimaisen ruuan suurkulutta-
jana haluan myös osallistua tähän keskusteluun ja pidän erittäin oikeudenmukaisena tätä
hallituksen esitystä kevyen polttoöljyn veron lisäpalautuksesta. 7,7 senttiä litralta ei kuu-
losta paljolta, mutta se on noin 10 prosenttia polttoainekustannuksista, ja siihen näkökul-
maan tuo summa on varmaan hyvin oikeudenmukainen. Tilakohtaisestihan tästä tulee kes-
kimäärin 690 euroa, niin kuin on monessa yhteydessä sanottu. Se on varsin tarpeellinen
raha kyllä suomalaiselle viljelijälle. Ja on myös kerrottu, että hake ei kuulu tässä yhteydes-
sä tämän palautuksen piiriin, koska siinä tuo valmistevero ei ole sisällä.

Itse ihmettelen tätä maksua vasta syyskuussa 2018. Koska kulut ovat jo tapahtuneet vii-
me vuoden puolella, onko näin, että suomalainen viljelijä joutuu nyt sitten lainaamaan val-
tiolle tuon 25 miljoonaa? Voi sen ajatella näinkin, ja toivoisin tosiaan, että viljelijät saavat
tuon korvauksen jo heti tässä kevään kynnyksellä, kuinka vain teknisesti se on mahdollista.

Paljon täällä on myös puhuttu, että tuotteesta kunnon hinta on se ainoa oikea ratkaisu.
Myös itse näen niin, että kuluttajienkin olisi tästä kotimaisesta ruuasta maksettava hiukan
parempaa hintaa, jotta tuottajille saisi siitä todellisen hinnan, mitä kustannukset ovat.

Edustaja Pylvään puheenvuorosta haluaisin nostaa sen, että se oli ansiokas puheenvuoro
siitä, kuinka kansanedustaja ei täällä salissa aja omia etujaan vaan kanssaviljelijöitten etu-
ja. Hänhän ei oman puheensa mukaan saa mitään tästä hyvityksestä.

18.04 Antti Kurvinen kesk: Arvoisa herra puhemies! Tämä energiaveron palautuksen
väliaikainen korotus on kriisitoimenpide, millä pyritään helpottamaan suomalaisten maa-
talousyrittäjien ja viljelijöiden tilannetta viime vuoden vaikeiden sääolosuhteiden ja suora-
naisen alueellisen kadon vuoksi.

Suomalainen maatalous on viime vuosina ollut todella isoissa vaikeuksissa monista eri
syistä. On tullut osittain toisistaan riippumattomiakin vastoinkäymisiä. Toisaalta on kan-
sainväliseen politiikkaan ja kansainväliseen kauppapolitiikkaan liittyviä asioita, embargo
Venäjälle liittyen tähän Ukrainan tilanteeseen, ja muutenkin Euroopan maatalous- ja ruo-
kamarkkinat ovat olleet aika sekaisin ja siellä on ollut kannattavuuskriisiä vähän vahvem-
missakin maatalousmaissa kuin Suomessa, ja se on ajanut kyllä todella ahtaalle monet suo-
malaiset tilat. Ja nämä viime vuoden sateet eivät ainakaan parantaneet tilannetta.

Sipilän hallitus on mielestäni käyttänyt kaikkia niitä suppeita keinovalikoimia, mitä
meillä on enää kansallisessa maatalouspolitiikassa, kun ollaan Euroopan unionin jäsen, ja
haluankin lämpimästi kiittää erityisesti kohtuullisen tuoretta, ei enää aivan suoraan tilalta
tullutta mutta kohtuullisen tuoretta maatalousministeri Jari Leppää, jolla kyllä on erittäin
suuri luottamus [Mikko Savola: Ja alkuperämerkintä kunnossa!] — alkuperämerkintä on
kunnossa Pertunmaalta — viljelijöiden keskuudessa. Hän on tehnyt erittäin reipasta ja hy-
vää työtä.

Arvoisa puhemies! Toivoisin, että me löytäisimme myös tapoja, miten erittäin velkaan-
tuneiden tilojen tilannetta voitaisiin helpottaa. Nykyinen yksityishenkilön velkajärjestelyn
ja yrityssaneerauksen lainsäädäntö ei ihan täysin sovi kaikille maatiloille, ja siinä pitäisi
miettiä ehkä jopa erityislainsäädäntöä.

Olen ihan samaa mieltä kuin kollegat siitä, että ainut tapa, miten suomalainen maatalous
saadaan kunnolla jaloilleen, on se, että markkinat pitää saada toimimaan ja julkisiin han-
kintoihin suomalaista ruokaa [Puhemies koputtaa] ja kaupan pitää maksaa elintarvikkeista
oikea hinta. Tässä tämä kauppatapa-asiamies, jonka ministeri Leppä vei läpi, on ollut erit-
täin hyvä uudistus.
15



Pöytäkirjan asiakohta PTK 15/2018 vp
18.06 Esko Kiviranta kesk: Arvoisa puhemies! Edustaja Eestilä otti täällä puheeksi maa-
talouden tuotantorakennusten kiinteistöveron ja ehdotti, että tuotantorakennusten kiinteis-
töveroa pyrittäisiin helpottamaan niin, että poistoa suurennettaisiin. Ajatus on muuten hy-
vä, mutta ministeri Orpon virkamiehet ovat esittäneet aivan päinvastaista, ja nämä ehdo-
tukset on julkaistukin ainakin työ- ja elinkeinoministeriön julkisilla sivuilla. Siellä sano-
taan, että poistot ovat ylisuuria tällä hetkellä ja varauksenomaisia. Maataloudessahan nyt jo
tuotantorakennusten poisto on lähes 1,5-kertainen liike- ja ammattitoimintaan verrattuna,
kun se on 10 prosenttia poistamattomasta hankintamenosta ja liike- ja ammattitoiminnassa
7 prosenttia.

Esittäisin toista tietä mennä eteenpäin. Minusta tämä yritys hoitaa maatalouden tuotan-
torakennukset kiinteistöverottomiksi oli hiukan, voisiko täällä salissa sanoa, nössö. Toi-
voisin, että ministeri Leppä toisen ansiokkaan maatalousmiehen, ministeri Orpon, kanssa
ottaisi uuden lähdön tässä maatalouden tuotantorakennusten kiinteistöveroasiassa, jos sitä
nyt edes komissiolta täytyy kysyä — mutta siihenhän tässä on nyt menty — ottaisitte sen
uudelleen puheeksi. Minusta sen pitäisi olla hoidettavissa, varsinkin kun Ruotsissa ei alun
alkaenkaan ole ollut maatalouden tuotantorakennuksilla kiinteistöveroa. Ei voi vedota mi-
nusta siihen, että Suomi ei EU:n jäseneksi liittyessään tätä vaatinut. Pitäisi olla hoidettavis-
sa. [Markku Eestilä pyytää vastauspuheenvuoroa]

Ensimmäinen varapuhemies Mauri Pekkarinen: Edustaja Eestilä, nousitte ylös, vas-
tauspuheenvuoro teillä. Mielellään, kun nousee ylös, sitten tulisi painaa sitä V-painiketta.
Täällä joskus pompitaan ylös muissakin tarkoituksissa kuin vain puheenvuoron hakutar-
koituksessa — jos ystävällisesti saan tämän muistuttaa kaikille, ei vain edustaja Eestilälle.

18.08 Markku Eestilä kok (vastauspuheenvuoro): Arvoisa puhemies! Kiitos — kun nimi
mainittiin, niin ajattelin, että saan sitten puheenvuoron, koska kyse oli selvästi asiasta.

Sanoisin näin, että taitaa tänä päivänä olla muotia, että ollaan omia ministereitä vastaan
täällä eduskunnassa. Jos muistini ei petä, niin kyllä minun mielestäni ministeri Tiilikainen
tätä, mitä itse olen tukenut, erittäin voimakkaasti yritti ja sai varmaan muualtakin kokoo-
muksesta tukea, että poistettaisiin kiinteistövero. Siihen varattiin rahakin. Mutta ainakin
ministeri Tiilikaisen antaman tiedotteen mukaan EU ei sitä hyväksynyt, joten kyllä minä
tässä vaiheessa uskon ministeri Tiilikaista. Mutta edelleen olen sitä mieltä, että jos siihen
olisi joku keino silloin löytynyt, niin se olisi pitänyt toteuttaa.

Toinen juttu: Tästä kiinteistöverosta sen verran, että kun kuluminen maatalouden tuo-
tantorakennuksissa on aika kovaa, niin verotusarvohan muodostuu jostakin ja tietty vuosi-
tasohan pudottaa sitä verotusarvoa, jos minä olen oikeassa. Ehdotin vain sitä, että alkuvuo-
sina se pudotus olisi reilumpi, jolloin kiinteistöveron verotusarvo olisi pienempi ja kiinteis-
tövero olisi pienempi, jolloin osaltaan auttaisimme juuri investoineita tiloja.

18.10 Eerikki Viljanen kesk: Arvoisa puhemies! Viime vuonna tämän vuoden talousar-
vioon varattiin tähän energiaveron lisäpalaukseen 25 miljoonaa euroa. Palautusta on nyt pi-
tänyt hakea helmikuun loppuun mennessä, joten tämän asian eduskuntakäsittelyn aikana
määrä, jolle palautusta on haettu, myös varmistuu ja tulee meille kaikille tietoon. Olisinkin
kysynyt paikalla äsken olleelta valtiovarainministeriltä: jos nyt käy niin, että kevyttä polt-
toöljyä onkin kulunut ja palautusta haetaan suuremmalta litramäärältä kuin lakiehdotusta
annettaessa on arvioitu, niin pidetäänkö palautettava määrä edelleen tuossa suunnitellussa
16



Pöytäkirjan asiakohta PTK 15/2018 vp
7,7 sentissä per kevytpolttoöljylitra ja rahaa käytettäisiin siis yli tuon 25 miljoonan euron?
Eli onko kokonaissummaa mahdollista korottaa, jotta 7,7 senttiä voidaan korvata kaikille
haetuille litroille? — Ja kun valtiovarainministeri on nyt jo ehtinyt lähteä pois, niin voisin
kysyä tätä samaa asiaa maatalousministeriltä, joka on edelleen paikalla, kiitos siitä.

18.11 Arto Satonen kok: Arvoisa puhemies! Myös minä haluan yhtyä niiden edustajien
joukkoon, jotka antavat hallitukselle kiitoksen siitä, että tällainen vastaantulo viljelijöitä
kohtaan on nyt tehty tällä tilapäisellä energiapalautuksen korotuksella, koska satovuosi oli
todella poikkeuksellinen. Ja kyllähän ne asiat edunvalvonnan osalta nyt hoituvat. Kun
meillä on viljelijätaustainen ministeri ja valtiovarainministerinä on entinen maa- ja metsä-
talousministeri, niin asia on siltä osin hallinnassa.

Mutta laajemmin tähän maatalouden kannattavuuteen, joka on tietysti ollut pitkään huo-
li täällä eduskunnassa — ja totta kai se on vielä suurempi huoli siellä tiloilla, missä arjessa
eletään. Kyllä se kehitys on tietysti sillä tavalla ollut huolestuttava, että vaikka maatalou-
dessa tuotantotehokkuus on huomattavasti parantunut, tilojen määrä on valtavasti pienen-
tynyt, tilat ovat suurentuneet, tuotantomenetelmät ovat kehittyneet, niin siitä huolimatta,
jos katsotaan niitä tilakohtaisia tuloksia, ne eivät ole kehittyneet samassa suhteessa. Kyllä
se panee kysymään sitä, mitä kaikkea voitaisiin vielä tehdä sen eteen, että suomalaisen
elintarviketuotannon kannattavuus paranisi.

Tämä alkuperämerkintäasia, jota on viety eteenpäin — kiitos siitä vielä erikseen minis-
terille — on yksi tärkeä asia. Ja tietysti sitten ne vientiponnistelut, joita myöskin olette teh-
nyt ja joita on yhdessä tehty, ovat myös erittäin tärkeitä, koska paitsi että meidän on saata-
va kotimaisuusastetta vielä vahvistettua, on tietty realiteetti, että joistakin tuotteista on
mahdollista saada parempaa hintaa ulkomailta, ja silloin on hyvä asia, että me saamme näi-
tä vientimarkkinoita entistä paremmin auki ja sitä kautta vahvistettua koko maataloustuo-
tannon tulorakennetta.

18.13 Mikko Savola kesk: Arvoisa herra puhemies! Tämä keskustelu maataloudesta ja
sen kannattavuudesta ja siihen tehdyistä toimenpiteistä on ollut hyvä — ja niistä toimenpi-
teistä, mitä vielä toivottavasti voimme tehdä. Asia, mikä ehkä jäi edellisessä puheenvuo-
rossa mainitsematta näistä hyvistä teoista, mitä muun muassa maatalouden sukupolven-
vaihdosten eteen on tällä vaalikaudella saatu vielä tehtyä, on varainsiirtoverovapaus yhtiö-
muotojen vaihdoksiin. Tästä on tullut paljon myönteistä palautetta näiltä suuremmilta ti-
loilta, jotka nyt sitten tulevaisuuttaan ovat myöskin miettineet.

Yksi keskeisimmistä tekijöistä siinä, että kotimaista ruokaa voidaan jatkossakin tuottaa,
on se, että se viljelijä jaksaa siinä työssään, jaksaa tehdä sitä arvokasta työtään ja tuottaa
suomalaista ruokaa. Se tietysti vaatii sen, että sen talouden pitää olla siellä tilalla kunnossa
ja työstä saa sen korvauksen, mikä siitä kuuluu saada. Mutta jaksamiseen liittyvät myös
monet muut asiat, muun muassa se, että myös apua saa sinne tilalle silloin, kun sitä tarvit-
see. On erilaisia hankkeita, mitä on saatu vietyä eteenpäin, mutta myös lomitus on saatu pi-
dettyä asianmukaisella tasolla, ja siihen on kiinnitetty huomiota — ja siihen pitää kiinnit-
tää huomiota, niin että meillä myöskin lomitusjärjestelmä tiloilla toimii.

Mutta kysyisin ministeri Lepältä nyt tässä, onko vielä joitain keskeisiä toimia muun
muassa ravintolaruuan alkuperämerkintöjen suhteen ja ylipäätään kaupan reilumman hin-
nanmuodostuksen suhteen, että pystymme tämän vuoden aikana edistämään niitä niin, että
17



Pöytäkirjan asiakohta PTK 15/2018 vp
viljelijän tilipussiin jäisi oikeudenmukainen osuus, saisimme tätä hinnanmuodostusta oi-
keudenmukaisemmaksi ja saisimme maatalouden kannattavuutta paremmalle tolalle.

18.15 Timo Harakka sd: Arvoisa puhemies! Tämä keskustelu näyttää jo rönsyävän yli-
päätään maatalouden kannattavuuden suuriin kysymyksiin, mutta jospa palautetaan se tä-
hän nimenomaiseen lähetekeskustelun aiheeseen eli tähän poikkeamaan tästä verotuesta.

Jokainen — älköön kukaan käsittäkö väärin — on sitä mieltä, että maanviljelijöiden ah-
dinko varsinkin tämän vaikean satokadon takia on sellainen, johon pitää tukea antaa, täy-
tyy auttaa. Mutta ongelma verotuissa ylisummaan on se, että niiden kohtaanto tarpeeseen
on kyseenalainen, ja sitten kun tehdään tällaisia poikkeuksia verotukiin, niin silloin täytyy
olla erityisen tarkka siitä, ja niin varmasti valtiovarainvaliokunnassa ja verojaostossa ol-
laankin, onko se oikea tapa hoitaa tämä sinänsä kaikkien yhdessä jakama huoli.

Tässä herää se kysymys, kohteleeko tämä varmasti oikeudenmukaisesti juuri niitä, jotka
ovat kärsineet eniten satovahinkoja. Kun osa kuivureista on ollut hakkeella, niin silloin täy-
tyy tietysti kysyä sitä, kohdellaanko niitä viljelijöitä nyt sitten epäoikeudenmukaisesti, jot-
ka eivät kevyttä polttoöljyä enää käytä, jotka toisin sanoen ovat noudattaneet sitä kansalli-
sen ilmastopolitiikan ja ympäristöpolitiikan toivetta, että käyttäisivät enemmän biopoltto-
aineita, onko tämä oikea viesti, että he eivät sitten tästä hyödy, ja onko kannustin toisin sa-
noen oikean suuntainen. Nämä ovat niitä kysymyksiä, joita tässä oikeudenmukaisesti täy-
tyy esittää.

Kun itselläni on vielä yksi lisäseikka, jonka haluan tässä tuoda esille, niin tulen esittä-
mään sen tuolta puhujapöntöstä.

Ensimmäinen varapuhemies Mauri Pekkarinen: Joo, aika on kulunut. Jos haluatte jat-
kaa, niin puhujapöntöstä. [Puhuja siirtyy puhujakorokkeelle]

Tosiaan olisin iloinen, jos ministeri Leppä voi vastata näihin kysymyksiin, onko tämä
varmasti paras tapa suunnata tuki niille ihmisille, jotka ovat satovahingoista kaikkein eni-
ten kärsineet, ja onko varmaa, että tämä ei muodosta vääränlaista kannustinta, esimerkiksi
sitä odotusta, että seuraavissa satovahinkotapauksissa on odotettavissa samanlainen erityi-
nen verohuojennustuki, koska silloinhan tämä johtaisi siihen, että yhä harvempi viljelijä
siirtyisi kevyestä polttoöljystä esimerkiksi hakelämmitykseen tai hakekuivureihin, koska
siihen ei olisi odotettavissa tällaista vastaavanlaista tukea, minkä nyt sitten ikään kuin fos-
siilisilla polttoaineilla saa.

Työ- ja elinkeinoministeriön esittelyssä todettiin, että siitä huolimatta, että tämä on kan-
sallisen ilmasto- ja energiastrategian kannalta vähän kyseenalainen suuntaus, voidaan aja-
tella, että kannustin ei ole kovin ihmeellinen, jos kerran tähän ei ole voinut varautua, kun
satovahingon tullessa viljelijät eivät ole osanneet odottaa, että tällainen tuki heitä kohtaisi.
Mutta odotan, että maanviljelyn edushenkilöt toteavat yksiselitteisesti, että tämä todella-
kin olisi poikkeustapaus ja että ei jatkokeskusteluissa enää toisen kerran tultaisi odotta-
maan, että satovahingon sattuessa tällaisiin toimiin turvauduttaisiin. On yleisen elämänko-
kemuksen nojalla melko odotettavaa, että kun kerran on tehty tällainen ratkaisu ja kun sit-
ten tapahtuu uusi satovahinko, niin on täysin oikeutettua ja ymmärrettävää, että palataan
siihen, että ai niin, vuonna 18:han tämä korvattiin tällaisella erityisellä lisäverohuojennuk-
sella. Se on aivan inhimillistä.
18



Pöytäkirjan asiakohta PTK 15/2018 vp
Mutta halusin saada eduskunnan pöytäkirjoihin sen todettua, että tämä on ollut kuiten-
kin lainsäätäjän ja hallituksen tahto, että tämä olisi kertapoikkeus. Sitten kun jatkossa tul-
laan vetoamaan siihen, että tämä on jo kertaalleen tehty aikaisemmin ja nytkin meidän pi-
täisi tällainen etu saada, voitaisiin palata ehkä tähän pöytäkirjan kohtaan, ja ehkä ministeri
voi vielä vahvistaa sen erityisen jykevällä äänenpainolla, että ei odoteta, että tällaiseen me-
nettelyyn aina vahingon sattuessa turvaudutaan.

18.20 Susanna Koski kok (vastauspuheenvuoro): Arvoisa puhemies! Edustaja Harakan
ottamiin asianhaaroihin haluan todeta, että kyse on kertaluontoisesta korvauksesta, joka
kohdistuu jo tapahtuneeseen toimintaan. Tämä mekanismi, jolla tätä energiaveron palau-
tusta jaetaan, ei suinkaan ole määrältään eikä luonteeltaan sellainen, että se olisi minkään
sortin taloudellinen kannustin tai mikään mukaan, joka ohjaa tästä myöhäisempää toimin-
taa.

On aivan varmaa, että joka ikisellä taholla eduskunnassa ymmärretään se, että kyse on
osaratkaisusta kriisipaketin kokonaisuudessa. Eli totta kai jokainen meistä toivoo, ettei
koskaan enää tultaisi siihen pisteeseen, että kriisipaketteja maatalouteen tarvitaan, erityi-
sesti kun on kyse poikkeuksellisista sääolosuhteista ja niiden aiheuttamista taloudellisista
tappioista.

18.21 Timo Harakka sd (vastauspuheenvuoro): Kiitän edustaja Koskea näistä sanoista.
Nyt se todellakin tuli merkittyä tänne, että tarkoitus ja eduskunnan tahto on se, että tämä on
kertapoikkeus. Mutta kyllä me kaikki, jotka tunnemme markkinataloutta, ymmärrämme
myös, miten kannustinmekanismi toimii. Se toimii juuri sillä tavalla, että lainsäätäjä luo
sellaisia ennakkotapauksia, jotka saavat ihmiset muuttamaan taloudellista käyttäytymis-
tään. Tässä tapauksessa pelko on se, että siirtyminen biopolttoaineisiin, mitä ymmärtääk-
seni kaikki me täällä erityisen lämpimästi kannatamme, viivästyy siinä odotuksessa, että
tällaista vastaavaa hyötyä ei jatkossa voisi sitten enää saada.

On tosiaan tärkeätä, että toteamme kaikki yhdessä tuumin — ja toivon, että kaikki edus-
kuntapuolueet tähän yhtyvät — että tämä on tarkoitettu vain kertatoimenpiteeksi ja poik-
keuksen poikkeukseksi.

18.22 Antti Kurvinen kesk (vastauspuheenvuoro): Arvoisa puhemies! Itse en tunnista
edustaja Harakan puheenvuorosta mitään erityistä negatiivisuutta tai kaunaa, vaan ihan
ehkä perustellunkin huolen siitä, millä tavalla näitä satovahinkoja ja katotilanteita jatkossa
hoidetaan. Valitettavasti kaikki ennusteet viittaavat siihen suuntaan, että ilmaston muuttu-
minen tulee lisäämään sään ääri-ilmiöitä, ja tämä voi todella tulla puheeksi. Sen vuoksi mi-
nusta olisikin paikallaan, että tässä salissa mietittäisiin — ja varmasti tässä talossa jo mie-
titäänkin sitä — mikä on se kestävä tapa jatkossa hoitaa tällaisia satovahinkotilanteita. Me-
hän luovuimme tällaisesta julkisrahoitteisesta satovahinkojärjestelmästä muutama vuosi
sitten. Kuviteltiin, että vakuutusyhtiöt, yksityinen markkina, hoitaisivat tämän ongelman.
No, se ei ole sitä hoitanut: ei ole tullut tarjolle sellaisia sopivia vakuutustuotteita. Sellaiset
sopivat tuotteet olisivat liian kalliita. Ehdot ovat todella huonot, ne eivät ole käyttökelpoi-
sia. Siksi pohtisinkin tällaista vähän pakollisen vakuutuksen tyyppistä, osin julkisrahoit-
teista [Puhemies koputtaa] vakuutusjärjestelmää jatkossa satovahinkoja varten. Ilmeisesti
tällaisia Euroopassa onkin käytössä jo jossain.
19



Pöytäkirjan asiakohta PTK 15/2018 vp
18.23 Eerikki Viljanen kesk (vastauspuheenvuoro): Arvoisa puhemies! Kiitoksia edus-
taja Harakalle ymmärryksestä viljelijöiden erittäin hankalaa taloudellista tilannetta koh-
taan.

Pyysin puheenvuoron siksi, että ajattelin lohduttaa edustaja Harakkaa sillä, että olen
aika lailla varma, että tämä pieni energiaveron osan väliaikainen palautus ei tule suuntaa-
maan millään lailla viljelijöiden tulevia investointeja. Kyse on niin pienestä osasta, kuten
edustaja Pakkanen kuvasi, noin 10 prosentista kevyen polttoöljyn kustannuksessa, että
tämä energiaveron palautuksen väliaikainen korotus on suunnilleen samaa luokkaa kuin
kevyen polttoöljyn normaalit hinnanvaihtelut. Eli kyllä ne investointiratkaisut — käyte-
täänkö kevyttä polttoöljyä, käytetäänkö maakaasua, käytetäänkö haketta, mikä se lämmön
lähde on — varmasti perustuvat laajempaan ja pidempiaikaiseen, kattavampaan harkin-
taan kuin tämmöiseen yksittäiseen [Puhemies koputtaa] pieneen vuosittaiseen tukeen.

18.24 Arto Satonen kok (vastauspuheenvuoro): Arvoisa puhemies! On erittäin hyvä asia,
että edustaja Harakka on paneutunut myöskin tähän maatalouspolitiikkaan ja on sinänsä
lähtökohtaisesti ihan oikealla asialla. Mutta kun olen saanut jonkun aikaa tätä maatalous-
politiikkaa seurata, niin voin kyllä vakuuttaa, että tuolla maa- ja metsätalousvaliokunnan
työssä, vaikka en siellä ihan viime aikoina ole ollutkaan, kyllä varsin kattavasti tiedetään
se, minkälaisia välineitä meillä on kotimaisin päätöksin käytettävissä ja millä me voimme
auttaa niissä tilanteissa, jotka viljelijöitä kohtaavat. Aivan varmasti ne tiedetään myöskin
ministeriössä, ja sen vuoksi olisin aika luottavainen kyllä sen suhteen, että tässä on var-
maan nyt sellaista keinoa käytetty, joka tähän tilanteeseen on mahdollisimman hyvin sopi-
nut, niistä keinoista, jotka ovat olleet käytettävissä, ja joka mahdollisimman tasapuolisesti
kohtelee satovahingon kärsineitä.

Ensimmäinen varapuhemies Mauri Pekkarinen: Ja vielä vastauspuheenvuoro edustaja
Harakalle.

18.25 Timo Harakka sd (vastauspuheenvuoro): Arvoisa puhemies! Kiitos edustaja Sato-
selle. On vain todettava, että en väitäkään perehtyneeni maatalouspolitiikkaan, mutta olen
perehtynyt veropolitiikkaan, talouspolitiikkaan, jonkun verran ilmasto- ja energiapolitiik-
kaan. Kysymys oli siis vain siitä, ovatko tämä verojärjestelmään jo tehty poikkeus ja siihen
tehtävä lisäpoikkeus niitä oikeita keinoja auttaa tässä kiistattomassa ahdingossa. Koska me
kaikki, jotka olemme verojen kanssa tekemisissä, tunnistamme tämän ilmiön, että kun pi-
täisi saada aikaan jokin edistysaskel tai pitäisi edistää hyvää asiaa, niin varsin nopeasti joku
keksii, että tästähän pitäisi saada joku verovähennys tai joku verokorvaus, ja silloin vero-
järjestelmän logiikkaa ja kattavuutta ja tiivistä veropohjaa helposti nakerretaan. En epäile
ollenkaan, etteivätkö edustaja Viljasen tiedot ole oikeita, mutta huomautan, [Puhemies ko-
puttaa] että tämä on kuitenkin kaksinkertainen vähennys siihen nyt saatavaan vähennyk-
seen nähden. Kyllä se ihan huomattava on.

Ensimmäinen varapuhemies Mauri Pekkarinen: Puhujalistaan.

18.27 Markku Pakkanen kesk: Arvoisa puhemies! Me kaikki olemme tavalla tai toisella
verojen kanssa tekemisissä, ja toivonkin, että tämä poikkeus on poikkeus, mutta erityisesti
toivon poikkeusta niille sääolosuhteille ja tuotanto-olosuhteille, mitä viime vuonna viljeli-
20



Pöytäkirjan asiakohta PTK 15/2018 vp
jät joutuivat kokemaan. Silloinhan me emme tämmöisten tilanteitten edessä olisi: jos olisi
normaali kasvukausi ja normaalit sääolosuhteet, niin tämmöisiä erityispoikkeuksia esimer-
kiksi verotukseen ja polttoaineveroon ei tarvitsisi laittaa. Vahinkoja voi tulla tulevaisuu-
dessakin, ja itse ainakin toivon niin, että jos viljelijäväestö kokee satovahinkoja, jotka joh-
tuvat luonnonolosuhteista, elikkä heillä ei ole itse siihen mahdollisuutta vaikuttaa, ne edus-
kunnassa myös tulevaisuudessa tavalla tai toisella hoidetaan. Tällä kertaa päädyttiin tähän
verotukiratkaisuun, niin kuin edustajat ovat kertoneet. Tämä oli varmaan olemassa olevis-
ta vaihtoehdoista oikeudenmukaisin ratkaisu.

Tulevaisuutta silmällä pitäen pitäisin kuitenkin kaikkein tärkeimpänä sitä, että kulutta-
jat maksaisivat kotimaisesta ruuasta riittävän hyvää hintaa, jotta viljelijöitten kannatta-
vuutta saataisiin sitä kautta parantumaan. Ja erityisesti me, jotka istumme myös kotikun-
tiemme ja -kaupunkiemme valtuustoissa, voisimme siihen vaikuttaa julkisten hankintojen
kautta osoittamalla, että kunnat käyttäisivät julkisissa hankinnoissa kotimaista ruokaa, ja
sitä kautta saataisiin tämmöinen tason nosto julkisissa hankinnoissa, kuluttajat saisivat lä-
hiruokaa ja käytettäisiin sitä. Samoiten viljelijöitten kannattavuutta tätä kautta pystyttäi-
siin merkittävästi parantamaan.

18.28 Timo Heinonen kok: Arvoisa herra puhemies! Tämä energiaverotuen korotus sato-
menetyksiä korvaamaan oli hyvä ratkaisu löytää nopeasti keino poikkeukselliseen tilantee-
seen, ja niin kuin tässä edellä ovat muutkin puhujat tuoneet esille, tällaisiin täytyy varau-
tua, ja toivon hyviä ideoita aikaansaavalta maatalousministeriltä jatkossakin.

Oma, toimiva ruokatuotanto on huoltovarmuuskysymys. Tässä on tuotu esille maanvil-
jelijöiden jaksamista ja myös tulotasoa ja sitä, miten maataloudella tänä päivänä eletään,
mutta näinä viikkoina tärkeässä roolissa on myös se, että me käyttäisimme entistä enempi
suomalaista ruokaa, niin kuin edustaja Pakkanen tässä toi esille. Että kunnat, koulut ja muu
julkinen puoli tekisivät hankintoja lähiruuasta mutta ennen muuta myös suomalaisesta ruu-
asta.

Te, ministeri Leppä, olette ollut poikkeuksellisen aikaansaava näiden ruuan alkuperä-
merkintöjen kohdalla. Teidän aikananne niitä on laajennettu määrätietoisesti, mutta yksi,
joka on nyt törmännyt jollain tavalla EU-ongelmiin, on nämä ravintolaruuan alkuperämer-
kinnät. Te laitoitte asiat jo siihen kuntoon, että se piti saada tänä keväänä kuntoon, että ra-
vintoloissa ja työpaikkaruokaloissa olisi myös kerrottu lihan ja kalan alkuperä, mutta ym-
märtääkseni viime kuun alussa EU ilmoitti, että homma ei etenekään, ja se palautui takai-
sin teidän pöydällenne. Kysyisin teiltä: onko teillä siihen hyvä keino, miten me saamme
EU:n taipumaan tähän täydellisen järkevään ratkaisuun, että suomalainen ja Suomessa ra-
vintolassa ja työpaikkaruokailussa käyvä ihminen saisi jatkossa tietää, mitä hän suuhun
laittaa näin halutessaan?

18.30 Maa- ja metsätalousministeri Jari Leppä: Herra puhemies! Vielä kertauksen
vuoksi, kun äsken keskusteltiin salissa siitä, miten tämä kohdentuu ja oliko tämä paras
mahdollinen vaihtoehto, todettakoon vielä kerran, että haettiin kaikki mahdolliset keinot ja
käytiin lävitse, millä tätä ahdinkoa kurjan satovuoden jälkeen oltaisi voitu helpottaa, ja
sieltä seuloutui sitten tämä sekä kohdentumisen mielessä että myös siinä mielessä, että
tämä pystytään kuitenkin kohtuuaikataulussa maksamaan, ja olen tosi iloinen siitä, että te
vielä valtiovarainvaliokunnassa haette keinoja, joilla tuota maksua voitaisiin aikaistaa.
21



Pöytäkirjan asiakohta PTK 15/2018 vp
Kaikki mahdollinen tuki sille, että sellainen keino löytyisi. Se on ehdottoman ehdottoman
hyvä.

Myöskin haluan vielä todeta sen, että niin kuin ministeri Orpo täällä jo sanoi, tämä lisä-
tuki ja vastaantulo viljelijöille ei kannusta fossiilisten polttoaineiden käyttöön. Tämä on
suhteessa menneisyyteen, käytettyihin polttoaineisiin, ei tuleviin. Tämä on kertaluontoi-
nen ja niin edelleen. Eli kyllä se suuntaus on niin maatiloilla kuin muutoinkin yleisesti sii-
hen, että me siirrymme kohti uusiutuvien polttoaineiden ja uusiutuvien raaka-aineiden
käyttöä ja jätämme taaksemme fossiiliset. Se on ihan päivänselvä asia, mutta se ei tapahdu
hetkessä. Se vaatii siirtymäaikaa, melko pitkääkin, ja sitä kohti me haluamme olla menos-
sa.

Mutta sitten näihin muutamiin muihin asioihin:
On selvää, että viljelijät tarvitsevat parempia taloudellisia puskureita kohtaamaan niitä

hankalia satovuosia ja muita koettelemuksia, joita tiloille väistämättä välillä tulee. Se on
ihan selvä asia, se kuuluu yrittämisen arkeen, mutta nyt se tase on niin ohut tiloilla, että sii-
hen tarvitaan kohennusta. Siksi tämä vastaantulo on tehty, mutta se kestävästi tulee vain
sillä, että markkinat toimivat nykyistä paremmin, nykyistä oikeudenmukaisemmin, niin
että myös alkutuottaja, viljelijä, saa markkinoilta oikeudenmukaisen osuutensa, jolla kan-
nattava toiminta on mahdollista, ja siksi valmistellaan elintarvikemarkkinalakia ja siihen
liittyviä asioita, jotta tämä mahdollistuisi.

Alkuperämerkintöjen asia on erittäin tärkeä. Kiitoksia kommenteista. Ja ravintoloiden
osalta, vaikka se nyt tuli takaisin tuolta komissiolta, emme kuitenkaan ole tätä lakaisseet
pois vaan me teemme uuden ehdotuksen komissiolle, ja olen vakuuttunut siitä, että me löy-
dämme sellaisen keinon, jolla tämä on mahdollista toteuttaa, niin että kuluttajat saavat tie-
tää, mitä kalaa, mitä lihaa he syövät. Siitähän tässä kysymys on. Ja seuraava askel tästä
eteenpäin on se, että sama ulotetaan myös jalosteisiin. Se on ihan päivänselvä asia, että tätä
jatketaan sitten seuraavalle portaalle myöskin.

Muitakin tapoja toimia maatalouden nykyisen tilanteen edistämiseksi on, tietenkin jo
mainitut vakuutusmaksuverot muun muassa ja niin edelleen, ja myös koko ajan meidän pi-
tää katsoa, että me emme tee sellaisia säädöksiä täällä, jotka nostaisivat kustannuksia, han-
kaloittaisivat ja lisäisivät byrokratiaa, vaan että me jatkamme hallituksen aloittamalla by-
rokratianpurun tiellä.

Keskustelu päättyi.

Asia lähetettiin valtiovarainvaliokuntaan.
22


	14
	17.03
	17.06
	17.08
	17.10
	17.12
	17.13
	17.14
	17.15
	17.16
	17.17
	17.19
	17.20
	17.21
	17.22
	17.23
	17.24
	17.25
	17.27
	17.30
	17.33
	17.37
	17.42
	17.47
	17.52
	17.53
	17.56
	17.58
	18.02
	18.04
	18.06
	18.08
	18.10
	18.11
	18.13
	18.15
	18.20
	18.21
	18.22
	18.23
	18.24
	18.25
	18.27
	18.28
	18.30


