















































DEMBBD3.tmp.xml


Pöytäkirjan asiakohta PTK 145/2018 vp
Pöytäkirjan asiakohta 

PTK 145/2018 vp

Täysistunto

Tiistai 22.1.2019 klo 14.00—16.29

6. Hallituksen esitys eduskunnalle laiksi poliisilain 2 luvun muuttamisesta
Hallituksen esitys HE 223/2018 vp
Valiokunnan mietintö HaVM 23/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on hallintovaliokunnan mietintö HaVM 23/
2018 vp. Nyt päätetään lakiehdotuksen sisällöstä.

Keskustelu

14.51 Antti Kurvinen kesk: Arvoisa herra puhemies! Tätä poliisilain 2 luvun muuttamis-
ta voisi nimittää myös tämmöiseksi poliisin drone-laiksi, sillä tässä on kysymys siitä, että
poliisilakia muutetaan sillä tavalla, että poliisilla on tarvittaessa mahdollisuus puuttua täl-
laisten lennokkien tai miehittämättömien ilma-alusten kulkuun. Poliisille annettaisiin toi-
mivalta puuttua näiden niin sanottujen dronejen kulkuun silloin, jos se olisi välttämätöntä
yleisen järjestyksen ja turvallisuuden ylläpitämiseksi, rikosten ennalta estämiseksi tai jo
aloitetun rikoksen keskeyttämiseksi, erityisten valvontakohteiden vartioimiseksi, poliisi-
tehtävän tai merkittävän valtiollisen tapahtuman turvaamiseksi taikka onnettomuuspaikal-
la suoritettavien toimenpiteiden tai toimenpiteen kohteena olevan henkilön yksityisyyden
suojaamiseksi. Tarpeellisia voimakeinoja tai teknistä laitetta, joka ei aiheuta vähäistä suu-
rempaa haittaa muulle radio- ja viestiliikenteelle, voitaisiin käyttää siihen, että tällainen
lennokki tai ilma-alus saataisiin alas.

Hyvä puhemies! Me kaikki tiedämme, että nämä miehittämättömät ilma-alukset, pienet
lennokit, ovat erittäin hyödyllisiä, tuovat paljon iloa ja luovat uusia mahdollisuuksia jopa
yrittäjyydelle ja alustataloudelle, mutta samaan aikaan ne sisältävät myös monenlaisia vaa-
roja. Niillä voidaan käydä ihmisten tai ihmisten omaisuuden kimppuun, voidaan kuljettaa
aseita, räjähteitä, huumausaineita — ihminen on kekseliäs hyödyntämään hyvää teknolo-
giaa myös kaikenlaiseen pahaan. Sen vuoksi hallintovaliokunta pitää välttämättömänä, että
viranomaisille tulee riittävät toimivaltuudet puuttua myös uuden teknologian aiheuttamiin
mahdollisiin turvallisuusuhkiin.

Tämä hallituksen esitys on lähes sellaisenaan hyväksytty valiokunnassa, ihan pieniä tek-
nisiä korjauksia siihen on tehty. Olen ollut itse valiokunnassa tätä käsittelemässä, ja olim-
me hallintovaliokunnassa asiasta yksimielisiä, mikä on ollut hyvin tyypillistä tällä vaali-
kaudella. Meillä on ollut erittäin yksimielinen hallintovaliokunta näissä yleiseen järjestyk-
seen ja turvallisuuteen liittyvissä asioissa. Haluankin siitä kiittää kaikkia kollegoja yli
kaikkien eduskuntaryhmärajojen ja hallitus—oppositio-rajan.
 Tarkistettu
4.1



Pöytäkirjan asiakohta PTK 145/2018 vp
14.53 Sari Essayah kd: Arvoisa puhemies! Suomi heräsi ylipäätänsä vähän jälkijunassa
dronejen sääntelyyn, ja voi sanoa, että sama koski miehittämättömiä ilma-aluksia. Siinä
mielessä kerettiin tehdä bisnestä ja erilaisia keksintöjä tällä alalla viedä eteenpäin, mutta
sitten huomattiin, että jos tätä ei millään tavalla säännellä, niin tulee myöskin monenlaisia
erilaisia haittavaikutuksia. Keskustelu, mitä tällä hetkellä maailmalla käydään muun muas-
sa lentoliikenteen häirinnästä, ja se, millaisia tapahtumia on ollut muun muassa Isossa-Bri-
tanniassa — on aivan selvää, että tähän asiaan on syytä myöskin poliisin toimivaltuuksien
kautta puuttua. On tärkeää, että tietyt kohteet, esimerkiksi valtiolliset vierailut tai vaikkapa
sitten onnettomuuspaikalla olevan uhrin yksityiselämän suojaaminen, ovat asioita, joihin
on myöskin syytä poliisin puuttua.

Dronejahan käytetään monenlaisiin erilaisiin tarkoituksiin: edustaja Kurvinen mainitsi,
että paitsi liikkuvaa kameraa kuljettamaan myöskin erityyppisiin pieniin kuljetustehtäviin
ja vastaaviin, joihin sitten saattaa liittyä myös rikollista toimintaa. Siinä mielessä on tär-
keää, että poliisi pystyy puuttumaan tähän tilanteeseen ja käyttämään, niin kuin tässä esi-
tyksessä sanotaan, joko voimakeinoja tai sellaista teknistä laitetta, mikä ei aiheuta vähäistä
suurempaa haittaa esimerkiksi radioliikenteelle. Erityisesti kun näyttää siltä, että nyt on
tullut tällainen jonkunlainen ilmiö siitä, että lentokenttien läheisyydessä näitä miehittämät-
tömiä ilma-aluksia on ruvennut esiintymään, niin on todellakin lentoturvallisuudenkin
kannalta äärimmäisen tärkeää, että näihin tilanteisiin voidaan puuttua ja myöskin sitten en-
naltaehkäistä sitä, että mitään vakavaa pääsisi tapahtumaan.

14.55 Hannu Hoskonen kesk: Arvoisa herra puhemies! Tämä käsittelyssä oleva hallituk-
sen esitys ja siitä tullut hyvä mietintö ovat erinomainen lisä tähän vaikeaan tilanteeseen,
minkä nämä uudet laitteet ovat ihmisten turvallisuudelle ja yksityisyydelle aiheuttaneet.
Pakkohan se on myöntää, että näillä uusilla laitteilla pystytään tekemään tarvittaessa kau-
heaakin jälkeä, kuten edustaja Essayah mainitsi lentoliikenteelle aiheutuneet vaarat. Tuo-
reessa muistissa on joulun aikaan tuolla Brittein saarilla se, kun yhdellä lentokentällä epäil-
tiin näiden laitteiden aiheuttavan valtavaa riskiä, kun ei oltu ihan varmoja, onko niitä siellä
liikkunut vai eikö niitä ole liikkunut. Kuitenkin lentoliikenne suljettiin isolta kiitoradalta,
ja muistamani mukaan noin 10 000 ihmisen joululomaan, jos se nyt ei kokonaan estynyt,
ainakin tuli pitkä viivästys ennen kuin päästiin muun muassa Lapin lumille hiihtämään ja
joulupukkia katsomaan.

Tämä on vain yksi esimerkki siitä, miten vakavasta asiasta on kysymys. Ja Suomelle pie-
nenä maana täällä pohjoisessa ja varsinkin Schengen-alueen rajamaana — Puolustusvoi-
mille ja etenkin Rajavartiolaitokselle — nämä laitteet ovat todella haaste. Heillä itsellään
totta kai on toimintavalmius torjua näitä, ja lait pitää laittaa siihen kuntoon, että pystymme
niitä toimenpiteitä tekemään niissä kohteissa, missä se vaara uhkaa.

Tiedusteluvälineinä nämä pienet lentävät dronethan, jotka pystytään ohjaamaan huo-
maamattomasti — ei tiedetä, missä se ohjaaja on — kun niihin kytketään hyvälaatuinen ka-
mera, loukkaavat rajaturvallisuutta ja Puolustusvoimien toimintaa esimerkiksi harjoitus-
ten aikana ja varuskunnissa sekä sitten yksityisen ihmisen kannalta yksityistä elämää. Aja-
telkaapa esimerkiksi tilannetta, että olette juhlimassa vaikka sukujuhlia taikka menossa tei-
dän syntymäpäivillenne. Ei ole ollenkaan mukavaa, jos siinä päällä pyörii puolenkymmen-
tä dronea kuvaamassa, miten siellä teidän omakotitalonne takapihalla juhlat etenevät.

Tässä ollaan erittäin vaikeiden asioiden äärellä, ja näihin pitää saada selvä lainsäädäntö
niin, että ihmisten yksityisyyttä kunnioitetaan. Nämä ovat valtakunnan turvallisuuden kan-
2



Pöytäkirjan asiakohta PTK 145/2018 vp
nalta äärimmäisen vakavia asioita. Ne koskevat Rajavartiolaitosta, Puolustusvoimia, polii-
sia — kaikkia näitä. Näihin pitää suhtautua vakavasti ja nimenomaan niin, että ne henkilöt
saadaan vastuuseen sitten, jos tämmöisiä ikäviä tapahtumia tulee. Mutta lainsäädännönhän
pitää olla ennalta ehkäisevää, niin että pitää säätää selvät lait näistä asioista, ja näitä lake-
jakin varmaan joudutaan lähiaikoina tarkentamaan ja koventamaan, koska ikävä kyllä niitä
ihmisiä aina löytyy meidän keskuudestamme, jotka eivät tiedä, miten tulisi toimia, jolloin
syntyy vaaratilanteita, ja esimerkiksi lentokenttien läheisyydessä se tilanne on erittäin vaa-
rallinen. Siinä voi olla kysymys useiden satojen ihmisten hengestä, kun sattuu oikein huo-
no tuuri.

14.58 Antti Kurvinen kesk: Arvoisa puhemies! Niin kuin tässä keskustelussa on sivuttu-
kin, myös muiden viranomaisten toimivaltuuksia käsitteleviin lakeihin ollaan tekemässä
muutoksia niin, että näihin droneihin voidaan tarvittaessa puuttua, ja sillä tavalla eletään
ajassa. Muun muassa Puolustusvoimille ja Rajavartiolaitokselle tullaan tuomaan vastaa-
vanlaisia valtuuksia tarvittaessa poistaa tietyissä tilanteissa häiritsevät miehittämättömät
ilma-alukset.

Hallintovaliokunta mietinnössään sivulla 4 kiinnitti huomiota siihen, että vankiloiden
kohdalla, kun Rikosseuraamuslaitoksen toimivaltaa tarkastellaan, ollaan säätämässä hie-
man laajempaa toimivaltuutta puuttua myös muihin kuin ilmassa liikkuviin miehittämättö-
miin aluksiin. Nykyinen teknologia mahdollistaa ties minkälaisia pörriäisiä vaikka sitten
maata pitkinkin tulemaan. Ja se on tietysti yksi kysymys, pitäisikö viranomaisilla olla yh-
tenevät ja harmoniset toimivaltuudet niin, että poliisilla ja Rajavartiolaitoksella on samat
toimivaltuudet kuin vankilan viranomaisilla. Se voisi olla niin sanotusti ihan maalaisjärkis-
tä. Siksi valiokunta pitääkin perusteltuna, että annetaan myös poliisille ja Rajavartiolaitok-
selle mahdollisuus puuttua muulla tavalla kuin ilmassa liikkuviin miehittämättömiin aluk-
siin. Tämä on todella tärkeä asia.

Vankiloiden osalta voi todeta, että olimme edustaja Hoskosen kanssa viime syksynä
vankilassa, ihan kyllä vapaasta tahdostamme. [Hannu Hoskonen: Hyvä täsmennys!] Emme
joutuneet sinne tuomioistuimen määrääminä, vaan olimme tutustumassa Vantaalla Joki-
niemen vankilaan. Siellä kyllä tuotiin esille huoli siitä, että ilmateitse voidaan tuoda sinne
vankilaan sellaista tavaraa ja aseita ja sellaisia mömmöjä, jotka sitten voivat olla vaaraksi
vankilan turvallisuudelle. Näihin asioihin vain pitää pystyä reagoimaan. Sellaista se tekno-
logian kehitys on, että se tuo paljon hyvää, se on pääosin hyvää, pitää kehittää, mutta myös
yhteiskunnan ja turvallisuusviranomaisten pitää pysyä kehityksessä mukana.

Yleiskeskustelu päättyi. 

Eduskunta hyväksyi hallituksen esitykseen HE 223/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


