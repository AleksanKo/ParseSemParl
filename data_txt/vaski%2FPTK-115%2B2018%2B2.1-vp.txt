















































DEMD81.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

2.1. Suullinen kysymys lasten, nuorten ja perheiden palveluista (Eeva-Johanna Eloranta 
sd)

Suullinen kysymys SKT 181/2018 vp

Suullinen kyselytunti

Puhemies Paula Risikko: Sosialidemokraattisen eduskuntaryhmän kysymyksen esittää
edustaja Eloranta. Olkaa hyvä.

Keskustelu

16.03 Eeva-Johanna Eloranta sd: Arvoisa puhemies! Kysymykseni koskee suomalais-
ten nuorten hyvinvointia.

Jokainen lapsi ja nuori tarvitsee kunnolliset elämän eväät aikuiseksi kasvua varten. Aina
nämä elämän eväät eivät jakaudu tasaisesti. 

Tällä viikolla saimme lukea THL:n mittavasta tutkimuksesta, joka käsittelee nyt pari-
kymppisten, vuonna 97 syntyneiden nuorten hyvinvointia. Se on vastaavanlainen selvitys
kuin mikä tehtiin kymmenen vuotta sitten vuonna 87 syntyneistä lamalapsista. 

On hätkähdyttävää, että tämän päivän kaksikymppisillä on enemmän mielenterveyson-
gelmia kuin lama-ajan lapsilla. Samaan aikaan huostaanotot ovat lähes kaksinkertaistu-
neet. Tämän tuloksen pitäisi pysäyttää meidät päättäjät. 

Ministeri Saarikko, te vastaatte perheministerinä perheiden hyvinvointiin liittyvistä
asioista. Miten te arvioitte tämän uuden tiedon valossa tehtyjä lapsiin ja nuoriin kohdistu-
neita säästöjä? Antaako tämä syytä arvioida uudelleen esimerkiksi varhaiskasvatuksen
säästöjä, ryhmäkokojen kasvattamista ja päivähoito-oikeuden rajausta?

16.04 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On tärkeää, että meillä kaikilla on yhdessä, nyt tuleviin vaaleihin valmistau-
tuessamme ja täällä päätöksiä tehdessämme, käytettävissä kaikki paras ja mahdollinen tie-
to hyvinvoinnista ja myös suomalaisten odotuksista yhteisten varojen käyttöön liittyen. 

Tämä tutkimus, johon edustaja viittaa, on Terveyden ja hyvinvoinnin laitoksen ansiokas
koonti yhden ikäluokan ja samalla yhden sukupolven tarinasta Suomessa. Maalaatte kysy-
myksessänne kuvan suomalaisten nuorten, nuorten aikuisten, ikäluokasta aika surulliseksi
ja tummien pilvien täyttämäksi. 

Aloitetaan siitä positiivisesta puolesta, kun arvelen, että aiheesta saamme — onneksi —
yhdessä puhua pidempään. Tuon tutkimuksen nojalla valtaosalla suomalaisista nuorista ja
nuorista aikuisista menee hyvin. Tästä voimme iloita yhdessä. Samalla kuitenkin tämä to-
teuttaa samantyyppistä tilannearviota kuin pitkällä aikavälillä monet muutkin terveyteen ja
 Tarkistettu
4.0



Pöytäkirjan asiakohta PTK 115/2018 vp
hyvinvointiin keskittyvät tutkimukset. [Puhemies koputtaa] Pahoinvointi kasaantuu vaike-
alla tavalla pienelle joukolle ihmisiä, ja näitä meidän on autettava. 

Puhemies Paula Risikko: Pyydän niitä edustajia, jotka haluavat esittää tästä aiheesta vie-
lä lisäkysymyksiä, ilmoittautumaan nousemalla seisomaan ja painamalla V-painiketta.

16.05 Eeva-Johanna Eloranta sd (vastauspuheenvuoro): Arvoisa puhemies! Hallitus on
koonnut lasten ja perheiden sosiaali- ja terveyspalveluita perhekeskuksiin, ja se on hyvä
asia, kiitokset siitä. Kyse on kuitenkin vain viidesosasta lasten ja lapsiperheiden kaikkia
palveluita. Kokonaisuudesta puuttuvat kaikkia lapsia ja nuoria koskettavat koulutus- ja va-
paa-ajan palvelut.

SDP haluaa koota kaikki lasten ja perheiden palvelut yhteen niin, että ne tukevat perhei-
tä aina raskauden alusta 

siihen asti, kunnes lapsi ja nuori on varttunut itse ottamaan vastuuta tulevaisuudestaan.
Neuvolat ja varhaiskasvatus, koulut, oppilashuolto, nuorisotyö ja harrastukset muodosta-
vat SDP:n mallissa yhden kokonaisuuden. 

Tällaiset oppimis- ja hyvinvointikeskukset tavoittaisivat luontevasti jokaisen lapsen ja
nuoren ja perheen arjen luonnollisissa kehitysympäristöissä tukien oikea-aikaisesti heidän
kasvuaan ja kehitystään. 

Arvoisa ministeri Saarikko, voisitteko kerätä kaikki lasten, nuorten ja perheiden palve-
lut laajasti yhteen niin, että ne muodostaisivat todellisen ja oikeasti vaikuttavan tukiverkon
ihan jokaiselle suomalaiselle perheelle, lapselle ja nuorelle, vähän niin kuin Islannin mal-
lin tapaan?

Puhemies Paula Risikko: Ja onko Grahn-Laasonen tällä kertaa, vai miten toivotte? Ei ole
väliä, kumpi vastaa.

16.07 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos ensinnäkin siitä, että lapset ja perheet ovat tänään kyselytunnin pääaiheena.
Minä uskon, että varmasti ne tutkimustulokset, joita ollaan saatu lasten ja perheiden pa-
hoinvoinnin kasautumisesta, pysäyttävät ja huolestuttavat meitä kaikkia, vaikka samaan ai-
kaan tässä tutkimuksessa piirtyi myöskin se valoisa puoli, joka on se, että Suomi on erit-
täin monella tavalla hyvä maa, yksi maailman parhaista maista lapsille ja perheille. 

Näkökulma palvelujen kehittämisessä tulevaisuudessa pitäisi kääntää järjestelmäkes-
keisyydestä ensisijaisesti lapsi- ja perhelähtöisiin palveluihin. Se on ollut ajatus, joka on ol-
lut taustalla myöskin lapsi- ja perhepolitiikan palveluiden muutosohjelmassa, jota tällä hal-
lituskaudella on tehty, ja tiivistäen voi sanoa, että on tehty ennennäkemättömällä tavalla
yhteistyötä sivistys- ja sote-palveluiden välillä. 

Eli lasten ja perheiden näkökulma keskiöön, ja rakennetaan lapsi- ja perhelähtöisiä pal-
veluita, joissa voidaan tuoda yhteen lapsiperheiden kannalta tärkeitä ja kriittisiä palveluja,
esimerkiksi kehittää neuvoloiden ja päiväkotien yhteistyötä, koulujen ja sosiaali- ja ter-
veyspalveluiden yhteistyötä, ja sitä kautta tunnistaa varhain ja riittävän ajoissa tuen tarve ja
kohdentaa lapsiperheille apua silloin, kun sitä kaikkein kipeimmin tarvitaan.

16.08 Kristiina Salonen sd (vastauspuheenvuoro): Arvoisa puhemies! Minusta tutki-
muksen huutomerkki oli perheet. Perheet nousivat merkittävään rooliin lasten hyvinvoin-
2



Pöytäkirjan asiakohta PTK 115/2018 vp
nissa, eivät niinkään yksilöt. Erityisesti kaikille lapsille pitäisi pystyä tarjoamaan parem-
mat mahdollisuudet vanhempien elämästä ja tilanteesta huolimatta. Hallitus on poistanut
lapsilta mahdollisuuden varhaiskasvatukseen juuri vanhempien työtilanteen vuoksi. [Oi-
kealta: Ei ole! — Ben Zyskowicz: Ei pidä paikkaansa! — Oikealta: Puhukaa totta!] Nurin-
kurista, eikö?

Myös sote-uudistuksessa on meitä varoitettu neuvolapalveluiden pilkkomisesta. Kaikki
tehty työ esimerkiksi perhekeskusten saamiseksi ympäri Suomen valuu hukkaan. Perhe-
keskukset rakentuvat neuvoloiden ympärille. Jos perheyksiköt hajoavat, kun valitaan ter-
veyspalveluita tai vaihdetaan neuvolapalveluiden tuottajaa, nämä tavoitteet, joita olette
myös itse, hallitus, asettaneet, eivät toteudu.

Arvoisa ministeri Saarikko, eikö nyt olisi syytä huomioida nämä tutkimuksen tulokset ja
turvata neuvolapalvelut paremmin lailla?

16.09 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta tämä aihe on kyllin vakava ja vaativa, että voisimme yrittää keskus-
tella faktoilla. Edustaja Salonen, me emme ole poistaneet varhaiskasvatusoikeutta keneltä-
kään. [Hälinää] On kohtuullista, että voitte moittia meitä valinnoista ja päätöksistä, mutta
kerrotaan niistä niin kuin asiat ovat tapahtuneet. Joka ikinen suomalainen lapsi vanhem-
mistaan riippumatta on oikeutettu 20 tuntiin varhaiskasvatusta viikossa.

Arvoisa puhemies! Sitten kysymyksenne toiseen osioon, jossa maalaatte niin ikään hy-
vin synkkää kuvaa suomalaisista neuvolapalveluista, joiden puolustajia varmasti tämä sali
on täynnä: Neuvolan ei tarvitse olla muuttumaton, sitäkin palvelua on syytä kehittää. Olen
iloinnut esimerkiksi hankkeista, jotka liittyvät siihen, että sekin palvelu tukisi tämän päi-
vän vanhemmuutta yhä enemmän sähköisin ja digitaalisin menetelmin. Mitä tulee neu-
voloiden palvelutuottajapohjaan, niin lainsäädännössä yksiselitteisesti neuvolat ovat maa-
kuntien omassa harkinnassa, mikäli sen johonkin palvelun osaan haluttaisiin tarjota palve-
lusetelillä [Puhemies koputtaa] toteutettavaa osuutta. Neuvoloiden ydin hyvin suurella to-
dennäköisyydellä kaikkialla [Puhemies: Aika!] säilyy julkisen palveluntuotannon osana.

16.10 Antti Lindtman sd (vastauspuheenvuoro): Arvoisa puhemies! Ei nyt pitäisi yrittää
puhua mustaa valkoiseksi. [Oikealta: Valkoista mustaksi!] Me kaikki tiedämme hyvin, että
hallitus on rajannut lasten varhaiskasvatusoikeutta perustuen vanhempien asemaan. Kai-
killa lapsilla ei ole tasa-arvoista mahdollisuutta enää kaikkialla Suomessa täysiaikaiseen
varhaiskasvatukseen, ja tämä on fakta.

Ja se, mikä tässä nyt on, arvoisa puhemies, tämä itse asia: On totta, niin kuin ministeri sa-
noi, että täällä on paljon nuoria, joilla menee hyvin, mutta Suomen menestys perustuu sii-
hen, että täällä kenestä tahansa on voinut tulla mitä tahansa. Ja tämän tutkimuksen tärkeä
viesti on se, että kun me aikaisempi sukupolvi uskoimme, että lama selittää sen, että syr-
jäytymistä tapahtuu, niin nyt tämän tutkimuksen mukaan niillä nuorilla, jotka ovat synty-
neet laman jälkeen, matala koulutus, pitkittynyt köyhyys, mielenterveysongelmat näyttä-
vät muodostavan esteen, joka vaikuttaa pitkälle koko elämään. Ja tätä taustaa vasten nyt
varhaiskasvatusoikeuden rajautuminen [Puhemies: Kysymys!] kohdistuu juuri näihin, jo-
ten voisitteko arvioida uudelleen tätä hallituksen päätöstä nyt, kun tämä tutkimus on tullut
ja toivottavasti herättää kaikki päättäjät?
3



Pöytäkirjan asiakohta PTK 115/2018 vp
16.12 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Jotta ei synny väärää käsitystä, niin jokaisella suomalaisella lapsella on oikeus vä-
hintään 20 tuntiin pedagogista, laadukasta varhaiskasvatusta ja sen yli tarpeen mukaan, jos
vanhemmat ovat töissä [Timo Harakka: Miten oli ennen?] tai on muu syy, joka esimerkiksi
voi olla joissain tapauksissa lapsen etu. Ja uusi varhaiskasvatuslaki on hyväksytty tässä sa-
lissa laajalla enemmistöllä: SDP äänesti sitä vastaan, mitä ihmettelen, ottaen huomioon,
että uusi varhaiskasvatuslaki vahvistaa entisestään lapsen oikeutta.

Se, mikä kaikissa näissä tutkimuksissa, joita on julkaistu ihan viime aikoina, on yhteis-
tä, on se, että ne alleviivaavat ennalta ehkäisevän ja varhaisen tuen merkitystä. Ja siitä
syystä tämän hallituksen aikana on panostettu varhaiskasvatuksen osallistumisasteeseen,
[Puhemies koputtaa] jotta yhä useampi lapsi tulisi varhaiskasvatuksen piiriin, pääsisi var-
haiskasvatuksen piiriin. Ja iloksi voin kertoa, että tämän hallituksen työn tuloksena var-
haiskasvatuksen osallistumisaste on noussut.

16.13 Jukka Gustafsson sd (vastauspuheenvuoro): Arvoisa puhemies! Me puhumme nyt
kansakunnan ydinkysymyksestä. On aivan oikein, niin kuin ministeri Saarikkokin totesi,
että meillä lapsista suurin osa, lähes 80 prosenttia, voi hyvin ja itse asiassa koko ajan pa-
remmin ja paremmin. Muistan keskustelleeni jo kymmenisen vuotta sitten professori Mat-
ti Rimpelän kanssa, ja Rimpelä jo silloin totesi tilanteen suunnilleen tämänkaltaiseksi. Ja
nyt on ydinkysymys se, että tämä kehitys on menossa vakavasti huonoon suuntaan. Meillä
ikäluokasta aivan liian suuri osa jää nyt heikoille eväille menestyäkseen koko ajan vaati-
vammassa työelämässä ja elämässä ylipäätään.

Tuossa tutkimuksessa toivotaan tällaisia parannuksia: kouluterveydenhuollon vahvista-
mista, palvelujärjestelmälle herkkyyttä ja oikea-aikaisuutta. [Puhemies: Kysymys!] Mitä
te oikeasti nyt aiotte tehdä, jotta tilanne parantuisi?

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos tärkeästä kysymyksestä. Mitä aiomme tehdä ja olemme tehneet: Tääl-
lä aiemmin jo viitattiin perhekeskuksiin. Toisin kuin ehkä kysymyksissä aiemmin annet-
tiin ymmärtää, niiden ydin — koko tämän lapsi- ja perhepalveluiden muutosohjelman ydin
— on lapsen ja perheen elämän katsominen kokonaisuutena. Lapsi on oppija, lapsi on päi-
väkodissa leikkijä. Lapsi on vanhempiensa lapsi, mutta hän on myös ehkä terveyspalvelui-
den tarvitsija. Ja oleellista on — ja tämän tutkimuksenkin äärellä havahduin sellaiseen aja-
tukseen — että kyllä Suomessa on upea palvelujärjestelmä. Täällä on kukin hallitus vuo-
rollaan halunnut tehdä parannuksia, muutoksia, katsonut lapsen etua. Mutta ehkä ongel-
man ydin on se, että meidän palvelut eivät katso samaan suuntaan, aina samaa lasta ja nuor-
ta ja perhettä, ja toimivat siiloissa, omissa putkissaan, ammattilaiset liian yksin. Ja on ehkä
vähän vaikea hahmottaa ja selittää, mitä konkreettista muutosta on tapahtunut. Voisin lue-
tella perhekeskusten määrän, laajan koulutusohjelman lastensuojeluammattilaisille, mutta
kyllä tämän muutoksen ydin on siinä, että ammattilaiset aidosti tekevät yhteistyötä ja tie-
tävät toinen toisistaan, mitä kukin perheen ja lapsen ympärillä tekee.

16.15 Pilvi Torsti sd (vastauspuheenvuoro): Arvoisa puhemies! Vien kysymyksen lap-
siin, jotka ovat jo vähän isompia, varhaisteini-ikäisiä ja teini-ikäisiä, mutta meidän kaik-
kien vastuulla. Meidän suurin työn murros koskee juuri näitä noin 15-vuotiaita. Viimeisen
30 vuoden aikana meiltä ovat hävinneet työpaikat, joihin pelkän peruskoulun varassa saat-
4



Pöytäkirjan asiakohta PTK 115/2018 vp
toi päästä. Mutta me emme ole vielä uudistaneet meidän koulutustarjontaamme ja -järjes-
telmäämme sen mukaisesti, vaan edelleen me hyväksymme sen, että 15-vuotias voi valita
ikään kuin jättää opintiensä siihen. Ja vaikka me kuinka olisimme lapsi- tai perhekeskeisiä,
niin meillä ei ole ikään kuin välineitä tähän puuttua, ei koulutuksen järjestäjillä eikä van-
hemmilla. Tähänhän ratkaisu, joita meillä ovat useat tutkijat, talouspolitiikan arviointineu-
vosto, monet säätiöiden edustajat esittäneet, ensin varovasti ja sitten koko ajan ponnek-
kaammin, on ollut oppivelvollisuuden laajentaminen toiselle asteelle. Kysyisin nyt minis-
teriltä: miten tätä tämän tutkimuksen valossa arvioitte, kun tosiaan ei ole enää kysymys la-
man lapsista vaan myös nousukauden lapsista, jotka tuntuvat jäävän saman ongelmatiikan
käsiin?

16.16 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Hallituksen tavoitteena on se, että jokainen nuori suorittaisi vähintäänkin toisen as-
teen tutkinnon ja pääsisi sitä kautta elämässä eteenpäin. En ole vakuuttunut siitä, että pak-
ko on tässä ensisijainen tai paras. [Jukka Gustafsson: Oikeudesta on kysymys!] Kun katso-
taan tutkimustietoa, niin sen valossa kaikki tutkimukset viittaavat siihen, että on puututta-
va ongelmiin varhaisemmassa vaiheessa ennaltaehkäisevästi. Ja sen takia ensisijaista mie-
lestäni olisi vahvistaa varhaiskasvatusta, niin kuin hallitus on tehnytkin.

Uusi varhaiskasvatuslaki: Nyt on käynnistynyt 5-vuotiaiden maksuttoman varhaiskas-
vatuksen kokeilu, ja tällä viikolla kerroimme, että pääsemme laajentamaan sitä niin, että
yhä useampi lapsi pääsee maksuttoman varhaiskasvatuksen piiriin ensi vuonna, mikä on
hyvä uutinen. Samoin varhaiskasvatukseen on tulossa uudenlainen tasa-arvorahoitus, josta
on hyviä kokemuksia peruskoulun puolella, ja peruskoulun puolella tämä tasa-arvorahoi-
tus on kaksinkertaistettu.

Samoin tarvitaan panostuksia ihan sinne peruskoulun työhön, jotta varmistetaan, että jo-
kainen lapsi saa vahvat perustiedot ja -taidot, [Puhemies koputtaa] jotka kantavat toisen as-
teen opinnoissa. Ja ammatillisen koulutuksen [Puhemies: Aika!] uudistusta meidän täytyy
pystyä viemään läpi niin, että se vahvistaa [Puhemies koputtaa] jokaisen mahdollisuutta
yksilölliseen tukeen.

Puhemies Paula Risikko:  Yritetään pysyä minuutissa.

16.18 Ritva Elomaa ps (vastauspuheenvuoro): Arvoisa puhemies! Tutkimuksissa kävi il-
mi, että jopa kolmannes kouluikäisistä kärsii masennuksesta. Se on todella hätkähdyttävä
tieto. 

Nostan esiin koulukiusaamisen. Se on syy syrjäytymiseen, yksi syistä. Perussuomalai-
set ovat esittäneet koulurauha-asiamiehen viran perustamista kuntiin, pieniin kuntiin yh-
teistä. Tämä koulurauha-asiamies opettajien ja rehtorien lisäksi käsittelisi näitä tapauksia
myös ulkopuolisena.

 Facebookissa tein yhden tällaisen kokeen viime tammikuussa. Laitoin sinne oman pu-
helinnumeroni ja pyysin ilmoittamaan, jos on kokemuksia koulukiusaamisesta. Facebook
suunnilleen räjähti käteeni. Nimittäin satoja vastauksia tuli — tämä on suuri ongelma. 

Kysynkin ministeri Grahn-Laasoselta: miten suhtaudutte tähän perussuomalaisten ehdo-
tukseen koulurauha-asiamiehestä?
5



Pöytäkirjan asiakohta PTK 115/2018 vp
16.19 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Olen samaa mieltä siitä, että koulukiusaaminen on yksi kipeimmistä ongelmista.
Edelleen huolimatta kaikesta siitä hyvästä työstä, mitä on tehty vuosien varrella tutkimus-
pohjaisesti — kouluissa kehitetty koulukiusaamisen ehkäisymalleja — kiusaamista esiin-
tyy. Siihen pitäisi pystyä meidän vaikuttamaan, ja minä ajattelen itse niin, että kiusaamisen
ehkäiseminen on aivan jokaisen aikuisen vastuulla, joka siihen törmää. Se on siis kouluyh-
teisössä näin, myös vanhemmilla ja myöskin ihan niin kuin jokaisen puuttumisen velvoite
esimerkiksi koulumatkoilla. Kiusaaminenhan saa koko ajan uusia muotoja myöskin sosi-
aalisessa mediassa ja niin edelleen, ja aikuisten vastuu korostuu tällöin myöskin kodeissa.

 Tämä ehdotus on sinällään tutkimisen arvoinen, ja voidaan palata siihen, mutta se, mis-
tä haluaisin kertoa teille, on se, että uusi näkökulma tutkimuspohjaisesti liittyy juuri näihin
varhaisiin vuosiin myöskin koulukiusaamisen ehkäisyssä. Uudessa varhaiskasvatuslaissa
on ensimmäistä kertaa nyt [Puhemies koputtaa] mainittuna se, että koulukiusaamista eh-
käistään jo päiväkodeissa, eli se on aikuisten velvollisuus.

Puhemies Paula Risikko: Pysytään minuutissa.

16.20 Outi Alanko-Kahiluoto vihr (vastauspuheenvuoro): Arvoisa rouva puhemies!
Laadukas varhaiskasvatus on tutkitusti hyvin tehokas tapa parantaa lasten mahdollisuuk-
sia pärjätä koulussa ja ehkäistä syrjäytymistä, ja siksi vihreiden näkemys on se, että hal-
liuksen lakkauttama kaikkien lasten tasavertainen oikeus osallistua varhaiskasvatukseen
tulisi palauttaa. Samoin olemme sitä mieltä, että ryhmäkokoja tulisi pienentää. Hallituksen
suunta tässä on ollut väärä. 

Suomalainen peruskoulu tunnetusti pärjää kansainvälisissä vertailuissa sen vuoksi, että
meillä on hyvin koulutetut opettajat, mutta myös siksi, että meillä on laadukas oppilaanoh-
jaus ja oppilashuolto, joissa pidetään huolta oppilaasta kokonaisuutena. Suomen Psykolo-
giliitto on esittänyt pitkään, että varhaiskasvatukseen otettaisiin vastaavanlainen psykolo-
gipalvelu kuin on nyt oppilashuollossa peruskouluissa, ja olisin kiinnostunut kuulemaan,
mitä mieltä ministeri Saarikko on tästä ehdotuksesta. Mielestäni se olisi hyvä tapa, hyvä
keino, ennaltaehkäistä [Puhemies koputtaa] mielenterveyden ongelmien syntymistä.

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä kysymys lähti liikkeelle tästä THL:n tutkimuksesta, joka nosti esiin
mielenterveyspalveluiden kasvaneen tarpeen. Olen miettinyt sitä erityisen paljon. Minä
yritän nähdä siinä myös sen positiivisen puolen, että ehkä tutkimuksen kohteena on nyt ikä-
luokka, jolle on entistä avoimempaa ja oikeutetumpaa puhua ääneen ja hakea apua mielen
syvimpien salojen ahdistukseen tai muihin mielenterveyden ongelmiin, ja se on lähtökoh-
taisesti hyvä asia. Se, että mielenterveyden palveluiden käyttö on kasvanut, ei automaatti-
sesti välttämättä tarkoita epäonnistumista. Me emme pysty osoittamaan minun tiedossani
olevan tutkimuksen valossa selkeästi lisääntyneitä mielenterveyden ongelmia vaan myös
aidosti enemmän niiden tunnistamista ja näiden asioiden palveluiden piiriin päätymistä. 

Toki sinänsä luku on myöskin huolestuttava, ja varhaisten vuosien tuki ei liity pelkäs-
tään psykologipalveluihin vaan vanhemmuuden tukeen. Olen siksi hyvin iloinen, [Puhe-
mies koputtaa] että eduskunnan vahvasti rahoittama Itla esimerkiksi tulee tutkimukses-
saan keskittymään vanhemmuuden tukeen lapsen erilaisten elämäntilanteiden äärellä, ja se
on yksi vastaus myös mielenterveyskysymysten hoitoon.
6



Pöytäkirjan asiakohta PTK 115/2018 vp
Puhemies Paula Risikko: Ja vielä yksi lisäkysymys, edustaja Andersson.

16.23 Li Andersson vas (vastauspuheenvuoro): Arvoisa puhemies! Hyvinvointivaltion
lupaus on ollut se, että vaikka tulee köyhistä tai vaikeista perheolosuhteista, pystytään kou-
lutuksella ja julkisilla palveluilla tasaamaan ihmisten taustoista johtuvia eroja ja myöskin
antamaan kaikille tasa-arvoisia mahdollisuuksia rakentaa itselleen hyvä elämä.

Kaikista huolestuttavin tulos näistä tutkimuksista on juuri se, että juuri tässä tärkeim-
mässä tehtävässään suomalainen hyvinvointivaltio on epäonnistunut. Eli me emme ole
pystyneet katkaisemaan perheiden köyhyyden kierrettä, vaan toimeentulotukea tarvitse-
vien perheiden osuus oli pysynyt lähestulkoon samalla tasolla tämän kymmenen vuoden
aikajänteen aikana. 

Kyse ei ole siitä, etteikö tiedettäisi, mitä pitäisi tehdä — pitäisi panostaa ennaltaehkäise-
viin palveluihin ja varhaiseen tukeen — ja juuri siksi herää ihmetys, miksi hallitus ei ole
valmis myöntämään niitä virheitä, mitä vaalikauden alussa tehtiin varhaiskasvatuksen
osalta, ja korjaamaan niitä. Esimerkiksi tämä tasa-arvorahoitus osoitetaan [Puhemies: Ai-
ka!] muun muassa ryhmäkokojen pienentämiseen eli hallituksen itse luoman ongelman
korjaamiseen.

16.24 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Uskon, että salissa vallitsee laaja yhteinen näkemys tästä arvopohjasta, että turva-
taan tasa-arvoisia mahdollisuuksia jokaiselle lapselle ihan kotitaustasta riippumatta, ja tä-
hän tähtääviä toimenpiteitä tämä hallitus on tehnyt lukuisia. Yksi niistä on peruskoulun
tasa-arvorahoituksen kaksinkertaistaminen ja sen instrumentin tuominen myöskin päivä-
koteihin ja varhaiskasvatukseen. Toinen on näkökulman kääntäminen varhaiskasvatuksen
osallistumisasteen nostamiseen ja uusi varhaiskasvatuslaki, joka vahvistaa varhaiskasva-
tuksen laatua ja lapsen edun ensisijaisuutta. Samoin kuin sitten palvelujärjestelmässä teh-
tävä muutos, jossa lisätään ammattilaisten välistä yhteistyötä ja rakennetaan lapsilähtöi-
sempiä, perhelähtöisempiä palveluja. Tosiasia on se, että lapset tulevat tänä päivänä moni-
naisista taustoista, ja meidän pitää pystyä löytämään keinoja, miten autetaan täsmällisem-
min niitä perheitä, joissa apua tarvitaan kaikkein kipeimmin.

Kysymyksen käsittely päättyi.
7


