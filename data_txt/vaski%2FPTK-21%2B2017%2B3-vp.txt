















































DEM3679.tmp.xml


Pöytäkirjan asiakohta PTK 21/2017 vp
Pöytäkirjan asiakohta 

PTK 21/2017 vp

Täysistunto

Perjantai 10.3.2017 klo 12.59—14.05

3. Hallituksen esitys eduskunnalle laiksi eräiden alusten ja niitä palvelevien satamien tur-
vatoimista ja turvatoimien valvonnasta annetun lain 10 §:n muuttamisesta

Hallituksen esitys HE 5/2017 vp
Valiokunnan mietintö HaVM 2/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on hallintovaliokunnan mietintö HaVM 2/2017 vp. Nyt päätetään la-
kiehdotuksen sisällöstä.

Keskustelu

13.01 Pia Viitanen sd: Arvoisa puhemies! Tässähän on kysymys eräiden alusten ja sata-
mien turvatoimista. Nämä asiat ovat tietenkin aina hyvin tärkeitä, ja ymmärrän tässä tilan-
teessa, että varmasti tämänsuuntaista kehitystä on. Mutta kaiken kaikkiaan tämä herättää
kyllä kysymyksen yleisestä turvallisuudesta tänä päivänä Suomessa. Me tiedämme, että
meillä on lukuisia haasteita. Yksi asia, mistä tässäkin salissa on hyvin paljon kannettu
huolta, on esimerkiksi se, miten poliisien määrä kehittyy muuttuneisiin, kasvaviin tarpei-
siin nähden. Muistelen, että meillä on ollut iso huoli siitä, että esimerkiksi talouskehykses-
sä esitetyt poliisien toimintamäärärahat eivät riitä alkuunkaan niihin tavoitteisiin poliisi-
miesten lukumäärässä, mihin hallitus sanoo tekstissä pyrkivänsä. Eli tilannehan on se, että
hallitus tavoittelee noin 7 000 poliisimiehen lukumäärää tulevina vuosina ja käytännössä
ihan oikeasti ne rahat, mitä tähän on varattu, tulevat asiantuntijoiden mukaan riittämään
noin 6 500 poliisimiehen määrään. Tämä on erittäin huolestuttavaa. Tästä muun muassa
koko valtiovarainvaliokunta omassa lausunnossaan sisäisen turvallisuuden selonteosta
kantoi isoa huolta ja totesi, että jo nyt Suomessa poliisimiesten määrä suhteessa asukaslu-
kuun on Euroopan unionin pienin. [Hälinää] Ja, arvoisat hallituspuolueet, jos joku kuunte-
lisi, niin voisin todeta, että muissa Pohjoismaissa [Hälinää — Puhemies koputtaa] sen si-
jaan poliisien määrää lisätään. Sosiaalidemokraatit eivät hyväksy tätä kehityssuuntaa. Mei-
dän tavoitteenamme on se 7 200 poliisimiehen määrä.

Arvoisa puhemies! Tämä on iso huoli, kuten sanoin, ja valitettavasti nyt näyttää vähän
siltä — eikö näytäkin? [Eduskunnasta: Kyllä!] — että tämän hallituksen aikana poliisien
määrä laskee kuin lehmän häntä, ja se ei tietenkään ole hyvä. Tämä ei nyt näytä miltään
pystykorvan hännältä, arvoisat hallituspuolueet, vaan tämä laskee kuin lehmän häntä, ja sa-
maan aikaan tarpeet [Puhemies koputtaa] isonevat, niin että haluaisin kyllä kuulla jotain
vastausta, miten hallitus aikoo tähän haasteeseen tarttua.
 Tarkistettu
4.0



Pöytäkirjan asiakohta PTK 21/2017 vp
13.03 Eero Heinäluoma sd: Arvoisa puhemies! Tämä lakiesityksen hyväksyminen on
perusteltua sinällänsä. Me tarvitsemme selvät säännöt sille, miten turvatoimia tehdään sa-
tamissa ja myös alusten osalta silloin, kun siihen on tarvetta. Ja on tärkeää, että nämä toi-
mivaltuudet ovat lainsäädännöllä määriteltyjä ja asemat ovat tässä suhteessa selkeät.

Mutta kyllä itsellenikin tulee sama huoli, mihin edustaja Viitanen tässä edellä viittasi, ja
se koskee sitä, missä laajuudessa poliisi turvaa kansalaisten perusturvallisuutta ja kuinka
paljon tätä julkisen vallan turvallisuustehtävää siirretään yksityiselle sektorille. Silloinhan
se on riippuvainen siitä, onko joku intresseerattu maksamaan, jotta nämä turvatoimet tulee
tehtyä.

Demareiden osalta on ollut paljon huolta ihmisten turvallisuudesta liittyen ihmisten pe-
rusturvallisuuteen ja toimeentuloon, mutta kyllä silläkin on merkityksensä, että meillä po-
liisi pystyy tekemään perustehtävänsä hyvin ja että kansalaiset voivat luottaa siihen, että
poliisi on saatavilla silloin, kun ongelmia ilmenee, ja että poliisi on myös läsnä, niin että se
luo turvallisuudentunteen ihmisille. Huoleni on sama kuin edustaja Viitasella, että poliisi-
en määrän vähentyminen on nyt ylittänyt sen rajan, jota voi pitää hyväksyttävänä. Pohjois-
maat yleisesti selviävät hyvin vähäisellä poliisien määrällä — ne ovat hyvin toimivia yh-
teiskuntia, joissa säännöt ovat voimassa ja kansalaiset luottavat yhteiskunnan perustoimin-
toihin — mutta on kuitenkin olemassa joku raja, jonka jälkeen poliisin puute alkaa luoda
turvattomuutta, ja mielestäni nyt tällä rajalla ollaan. Pidän aika yllättävänä, että siitä, että
poliisien määrää vähennetään olosuhteissa, joissa meillä on kokoomuslainen sisäministeri,
ei täällä puhuta ja että kun on perussuomalaiset hallituksessa, poliisien määrä menee alle
kaiken sen, mitä se on koskaan ollut. 7 200 olisi ollut joku vesiraja, [Puhemies koputtaa]
mutta nyt ilmeisesti mennään jopa alle 7 000:n.

13.05 Kalle Jokinen kok: Arvoisa rouva puhemies! Nythän käsitellään hallituksen esitys-
tä alusten ja niitä palvelevien satamien turvatoimia ja turvatoimien valvontaa käsitteleväk-
si laiksi, ja tämän lain käsittelyyn ei nyt kyllä poliisien määrä millään lailla liity. On tietysti
hyvä, että siitä kannetaan huolta.

Alukset ja meriliikennehän ovat kaupallista toimintaa, ja on luonnollista, että niiden tur-
vallisuuteen liittyviä asioita sitten hoidetaan myös näiden kaupallisten toimijoiden taholta
ja käytetään niitä turvapalveluita, joita on saatavissa ja jotka ovat välttämättömiä matkus-
tajien ja liikenteen turvaamiseksi. Mutta poliisien määrä ei tähän kysymykseen kylläkään
liity.

Huoli on oikea. Poliisien määrää tarkastellaan, ja se on ihan selvästi hallituksen huole-
na. Ja tässä taloustilanteessa sitä varmasti tullaan kaikin mahdollisin keinoin käsittele-
mään, niin kuin tähänkin saakka tämä hallitus on jo tätä huolta käsitellyt.

13.06 Antero Laukkanen kd: Arvoisa rouva puhemies! Minäkin yhdyn näihin huoliin,
mitä täällä edustaja Viitanen hyvin nosti esille. Vaikka tässä nyt todettiin, että tämä ei tä-
hän liity, kyllä kaikkien niiden asioiden yhteydessä, joissa poliisien työtehtäviä käsitel-
lään, pitää myös rohjeta puhua siitä, millä resursseilla niitä työtehtäviä tehdään. Ja me kaik-
ki tiedämme — olen poliisiasiain neuvottelukunnan varajäsen, saan sen materiaalin sieltä,
käyn sitä läpi ja löydän nämä sieltä selkeästi — nämä huolet, jotka poliisit itse esittävät. Eli
kyllä on tämä kysymys siitä, miten hallitus aikoo hoitaa, että nämä määrärahat kasvavat
jatkossakin, jotta se minimi, 7 200—7 500 poliisia, olisi käytettävissä.
2



Pöytäkirjan asiakohta PTK 21/2017 vp
13.07 Antti Lindtman sd: Arvoisa puhemies! Turvallisuus on laaja käsite. Se lähtee ihan
siitä, että kansakunta pysyy eheänä. Se lähtee siitä, että ulkomaankauppa turvataan, niin
kuin tässä tapauksessa käsitellään tätä tarpeellista lakiesitystä siitä, miten satamissa nämä
turvatoimet voidaan turvata.

Mutta kyllä sitten pohjana on se, että meillä on riittävät viranomaisresurssit. Kun tässä
kokoomuksen ryhmäpuheenjohtaja on Jokinen, joka itsekin taitaa olla poliisitaustainen
kansanedustaja, kun ensimmäistä kertaa taitaa olla näin tilanne, että kokoomusta johde-
taan, voi sanoa, entisin poliisivoimin, ja kun kokoomuksella on poliisiministeri, niin ym-
märrän, että siellä ei ole halua keskustella tästä poliisien määrästä. Mutta totuus on se, että
itse tapasin tässä muutama viikko sitten esimerkiksi oman alueeni poliisipäällikön ja hän
toi kyllä sen viestin, että nyt ollaan menossa resursseissa niille tasoille, [Puhemies koput-
taa] että voidaan kyseenalaistaa se, pystyykö poliisi suoriutumaan niistä tehtävistä, joita
sille on annettu.

Erityinen kysymys on sitten perussuomalaiset. Nimittäin kun tästä poliisien määrästä on
puhuttu, niin viime vaalikaudella perussuomalaiset olivat sitä mieltä, että mikäli poliisien
määrä laskee edes lähelle 7 000:ta, niin se on aihe, jonka vuoksi hallitus pitäisi kaataa. Siis
perussuomalaiset ovat sitä mieltä, että jos poliisien määrä laskee edes lähelle 7 000:ta, niin
hallitus pitäisi kaataa. Nyt ollaan tilanteessa, jossa ollaan menossa reilusti alle 7 000:n. Ky-
syn poliisitaustaisilta kansanedustajilta perussuomalaisista: onko nyt tilanne se, että pitää
hallitus kaataa, koska nyt ollaan menossa alle kaikkien niiden rajojen, joita voidaan pitää
hyväksyttävinä, vai oletteko te tässäkin asiassa syöneet vaalilupauksenne, kuten söitte
muun muassa Kreikan tukemisessa?

13.09 Reijo Hongisto ps (vastauspuheenvuoro): Arvoisa rouva puhemies! On erinomai-
sen hyvä asia, että puheenvuoroissa kiinnitetään huomiota poliisien määrään ja siihen, että
poliisien määrä vähenee, ja kaikki kantavat huolta siitä, että yleistä järjestystä ja turvalli-
suutta ylläpitävän poliisin määrä ei saa vähentyä.

Minä yhdyn näihin huoliin erityisesti tässä tilanteessa, kun meille mitä ilmeisimmin jää
maahan henkilöitä, joilla ei ole maassa olemisen oikeutta. Nyt puhutaan satamien ja alus-
ten asioista, mutta siitä huolimatta uskon, että yleiseen turvallisuuteen kytkeytyvät myös-
kin nämä luvatta — en puhu paperittomista henkilöistä — maassa olevat henkilöt. Ja kun
näiden määrä lisääntyy, niin pidän kyllä erittäin tärkeänä sitä, että samalla tavalla, näitten
määrän lisääntymisen kanssa, poliisin resursseja täytyy turvata, jotta kyetään kaikille kan-
salaisille takaamaan turvallisuuspalvelut.

Esimerkiksi tämä surullisen kuuluisa leiriytyminen [Puhemies koputtaa] tuossa Rauta-
tientorilla on herättänyt huolta monissa kansalaisissa, ja poliisin täytyy myöskin siltä osin
turvata kaikkien kansalaisten koskemattomuus ja vapaa kulku.

Puhemies Maria Lohela: Listalle.

13.10 Päivi Räsänen kd: Arvoisa rouva puhemies! Tämä lakiesityshän, jota nyt käsitel-
lään, liittyy siihen, että meillä vuoden alusta tuli voimaan yksityistä turvallisuusalaa kos-
keva kokonaisuudistus ja tämä järjestyksenvalvojia koskeva laki samassa yhteydessä ku-
mottiin ja sitten tähän jäi tämmöinen tekninen puute alusturvallisuuden osalta näiden jär-
jestyksenvalvojien kohdalla. Meillä tällä hetkellä voimassa olevassa laissa vain rajavartio-
miehellä, poliisimiehellä ja tullimiehellä on oikeus näitä turvatarkastuksia suorittaa, ja on
3



Pöytäkirjan asiakohta PTK 21/2017 vp
tarkoituksenmukaista todellakin, että järjestyksenvalvojat edelleenkin voivat sitä tehtävää
hoitaa, mitä he ovat aiemminkin hoitaneet.

Mutta huoli turvallisuusviranomaisten riittävistä resursseista on kyllä aiheellinen — se
on poliisin, se on rajavartiomiesten ja myös Tullin osalta aiheellinen. Kiitän siitä, että mi-
nisteri Risikko itse saapui tänne, ja kysyisinkin, millä tavalla nämä huolet otetaan huo-
mioon, niin että meillä jatkossakin voidaan tämä turvallisuustaso taata.

13.11 Pia Viitanen sd: Arvoisa puhemies! Kyllähän se on helppo sanoa esimerkiksi pe-
russuomalaisten toimesta, että kyllä, poliisien määrä pitää turvata. Mutta se fakta, minkä
esimerkiksi koko valtiovarainvaliokunta on yksimielisesti todennut, on se, että näillä re-
surssein tällä kehyskaudella poliisien määrä tulee tippumaan kuin lehmän häntä. Se tulee
menemään sinne kuuden ja puolen tuhannen hujakoille samaan aikaan, kun ikään kuin ta-
voitellaan 7 000:ta. Ja kuten todettu, niin sosiaalidemokraattien mielestähän se kipuraja
menee siinä 7 200:n korvilla. Mennään ennätyksellisen alas.

Ja minä nyt haluaisin kyllä vastauksen tähän kysymykseen, minkä edustaja Lindtman
aiemmin esitti: Kun viime kaudella perussuomalaiset olivat sitä mieltä, että hallitus on kaa-
dettava, jos mennään tällaisiin lukemiin, niin mitä tämä nyt sitten tarkoittaa, kun tosiasias-
sa teot puhuvat nyt sitä, että ihan tällaista eivät tainneet äänestäjät tilata silloin, kun tilauk-
sen tekivät viime vaaleissa tästä asiasta? Toivoisin jotain selkeyttä tähän ristiriitaan, mikä
on nyt sanojen ja tekojen välillä — ja, toden totta, onko tämä nyt taas sitten joku suoma-
lainen Kreikka-lupauksen pettäminen?

13.13 Leena Meri ps (vastauspuheenvuoro): Arvoisa puhemies! En oikein ymmärrä sitä,
miksi hallitus pitäisi nyt kaataa. Se ei varmastikaan edesauttaisi meidän taloudellista tilan-
nettamme eikä varsinkaan poliisien resursseja.

Yhdessä yhteydessä puhuttiin siitä, että poliiseja haettiin jopa eläkkeeltä töihin, eli ky-
symys on myös siitä, että poliiseja ei ole riittävästi koulutettu. Nythän näitä koulutuspaik-
koja ymmärtääkseni on lisätty. Kysyisinkin ministeri Risikolta — kiitos, että olette paikal-
la — kun täällä SDP oli kovin huolissaan näistä määrärahoista ja esitti, että ne eivät tule
riittämään näihin tavoitteisiin: Kerrotteko, miten hallitus on varautunut siihen, että saam-
me riittävästi poliiseja? Ja oliko näin, että poliisien koulutuspaikkoja on lisätty?

13.14 Antti Lindtman sd (vastauspuheenvuoro): Arvoisa puhemies! Minä olen ymmärtä-
nyt, että tämä sisäinen turvallisuus on niin tärkeä asia, että kaikki sen jakavat, tästä ovat
kaikki puolueet samaa mieltä. Vapautan kyllä edustaja Meren vastuusta, mitä tapahtui vii-
me kaudella, mutta fakta on se, että viime kaudella perussuomalaiset täällä olivat sitä miel-
tä, että mikäli poliisien määrä — ja tarkistin sen nyt — menee alle 7 500:n Räsäsen kau-
della, [Eero Heinäluoma: Ihan totta!] se oli syy, jonka takia perussuomalaisten mielestä
hallitus pitäisi kaataa. Nyt en tule mihinkään muuhun johtopäätökseen tuosta edustaja Me-
ren puheesta — taitaa olla myös perussuomalaisten puheenjohtajaehdokas — kuin että hän
hyväksyy tilanteen, jossa on alle 7 000 poliisia. Että hyväksytään tilanne, jossa pysyvästi
poliisien määrä on alle 7 000.

Tämä on yhteinen huoli, ja tämä koulutus on tärkeä. Tässä tarvitaan pitkäjänteisyyttä, ja
sen takia sosiaalidemokraatit ovat esittäneet useissa eri vaiheissa sekä koulutukseen että
näihin määrärahoihin lisäystä tässä salissa. Toivoisin, että tämä huoli olisi yhtä kova myös
tällä vaalikaudella kuin silloin, kun perussuomalaiset olivat oppositiossa.
4



Pöytäkirjan asiakohta PTK 21/2017 vp
Puhemies Maria Lohela:  Ja nyt ministeri Risikko, 2 minuuttia.

13.15 Sisäministeri Paula Risikko: Arvoisa rouva puhemies! Olipa hyvä, kun tulin pai-
kalle, nimittäin täällähän oli hyvä keskustelu. Poliiseista kannattaakin keskustella.

Nimittäin viime syksynä, kun tulin tähän tehtävään, tuli sellainen tieto, että määräaikai-
sia poliisihenkilöitä jouduttaisiin sanomaan irti vuodenvaihteessa 200. No, sitten lähdin
neuvottelemaan siitä, että me saisimme lisärahoitusta. Ja kyllä, saimmekin näille 200 hen-
kilölle rahoituksen, ja nyt on tarkoitus sitten viedä tämä pysyvänä myöskin sinne kehyk-
siin.

Selonteossa, joka annettiin viime vuoden toukokuulla, todettiin näin, että poliisihenki-
löiden määrän pitää pysyä vähintään 7 000:na. Ja tässä kerron teille, että tällä hetkellä meil-
lä poliisihenkilöiden määrä on noin 7 200. Henkilökohtaisesti ja sisäministeriönä me olem-
me määritelleet, että se tavoite pitää nostaa 7 200:aan elikkä siihen määrään, mitä se on täl-
lä hetkellä, johtuen siitä, että meidän toimintaympäristömme on muuttunut siitä, mitä hal-
litusta perustettaessa oli.

Meidän toimintaympäristömme on muuttunut myös sillä tavalla, että ollaan sovittu
myös alkoholilainsäädännön uudistamisesta, joka tuo automaattisesti, jos alkoholin saata-
vuus lisääntyy, tarvetta poliisihenkilöiden lisäämiseksi. Sen lisäksi meillä on terrorismin
uhkaa enemmän, enemmän kuin silloin kaksi vuotta sitten, ja vaikka meillä varsinaisesti se
uhkakuva ei ole vahvistunut esimerkiksi Supon näkökulmasta, meillä pitää kuitenkin en-
nalta estävään toimintaan olla sitä väkeä. Ja kaiken kaikkiaan esimerkiksi tällä hetkellä me
tarvitsemme poliisihenkilöitä tuolla Rautatientorilla enemmän.

Elikkä vastauksena teidän väittämäänne: perussuomalaiset, jotka ovat tässä hallitukses-
sa, ovat yhdessä muiden puolueiden kanssa tekemässä työtä sen eteen, että meillä on tällä
hetkellä 7 200, ja siinä me haluamme sen myöskin pitää. [Vastauspuheenvuoropyyntöjä]

Puhemies Maria Lohela:  Täällä on kyllä varsinainen puhujalista, ja varsinaisella listalla
edustaja Heinäluoma on nyt ensimmäisenä, että olkaa hyvä. Mennään tätä listaa eteenpäin.
[Pia Viitanen: Saat pitemmän puheenvuoron!]

13.17 Eero Heinäluoma sd: Arvoisa puhemies! Tämä oli valtaosin erittäin iloista kuulta-
vaa, mitä ministeri Risikko tässä kertoi, koska muutenhan meille syntyy tämä aito huoli,
että me joudumme tänne kaupalliselle puolelle siirtämään yhä enemmän turvallisuustoi-
menpiteitä. Vaikka tämä lakiesitys on perusteltu, jään miettimään sitä, että kaikilla ei ole
sitten rahaa ostaa näitä turvapalveluja, kaikki eivät ole töissä ostoskeskuksissa ja päätä näi-
den palvelujen ostamisesta. Sen takia poliisien määrä on erittäin iso asia.

Nyt ministeri Risikon ilmoitus siitä, että hän kannattaa tätä hallituksen esittämää polii-
sien määrän vähentämislinjan tarkistusta, on hyvä. Olen iloinen, että hän sen tässä nyt
eduskunnalle selkeästi kertoi. Tosiasiahan on, että tämä määrärahan lisäys on väliaikainen,
eli jos sitä ei tule lisää, ollaan tässä samassa tilanteessa sitten ensi syksynä uudelleen, kun
budjettia käsitellään. Toivon teille menestystä kehysriiheen tämän asian hoitamisessa. Ja
toivon, että hallitus nyt kaiken kaikkiaan sitten miettisi tätä omaa turvallisuuslinjaansa, kun
tuohon kehysriiheen tullaan, jotta ei tulla tilanteeseen, että kansalaisten perusluottamus
turvallisuuteensa ja myös poliisin toimintaan ryhtyy laskemaan. Meillähän on ollut poliisi
niiden instituutioiden joukossa, jotka ovat nauttineet erittäin suurta luottamusta, ja poliisi
5



Pöytäkirjan asiakohta PTK 21/2017 vp
on mielletty todellakin kansalaisen ystäväksi. Se on suomalaisen yhteiskunnan, niin kuin
myös pohjoismaalaisen yhteiskunnan, vahvuus ilman muuta.

Mutta tällä poliisien määrän vähenemisellä on nyt jo todella hankalia vaikutuksia suu-
ressa osassa maata. Täällä Helsingissäkin jo näkyy ja kansalaisilta tulee palautetta, että
koetaan turvattomuutta. Mutta ajattelen sitten Lapin ja eräitä meidän Itä-Suomen seutuja,
joissa on satojen kilometrien matkat lähimmälle poliisiasemalle ja hälytystehtävissä kes-
tää monta tuntia ennen kuin poliisi on paikan päällä. Silloin tulee kyllä riski, että yhteis-
kunnassa jotkut alueet siirtyvät omaan lakiin, kun ei voida luottaa siihen, että poliisi olisi
[Puhemies koputtaa] riittävällä nopeudella saatavissa paikalle.

13.19 Pauli Kiuru kok: Arvoisa rouva puhemies! Olipa todella hyvä, että ministeri Risik-
ko on paikalla, ja oli todella hyvä, että saimme häneltä erinomaisen vastauksen näihin huo-
liin, jotka ovat aivan perusteltuja ja aina keskustelun arvoisia.

Todellakin, turvallisuusympäristö on muuttunut, ja niin on muuttunut myös sisäisen tur-
vallisuuden ympäristö. Kaikissa laeissa — niin tässä laissa kuin muissakin laeissa ja halli-
tuksen esityksissä, jotka koskevat turvallisuutta ja poliisien tehtäviä, voimavaroja — kan-
nattaa arvioida se, mitkä ne vaikutukset ovat ja mihin suuntaan tilanne on kehittymässä.

Ministeri nosti myös muutamalla lauseella tulevan alkoholilain kokonaisuudistuksen
esille, ja tiedustelen siitä, miten te näette, voidaanko niihin elementteihin, mitä siihen laki-
esitykseen on leivottu sisään, tehdä vielä joitakin tarkennuksia, koska palaute oli 70-pro-
senttisesti sellaista, että tarkennuskohtia on ja poliisien tehtävät ja kustannukset tulevat
nousemaan. Eli voisiko siltä osin hallitus joitain tarkennuksia mahdollisesti vielä tehdä
asialle?

Puhemies Maria Lohela:  Hyvät edustajat, tämä lähtee vähän kauemmas tuosta varsinai-
sesta aiheesta, mutta jospa edustaja Tolvanen yrittää palata.

13.21 Kari Tolvanen kok: Arvoisa puhemies! Tosiaan aika kauas on menty tästä aihees-
ta, mutta hyvä keskustelu kieltämättä. Tämä hallituksen esitys on ihan perusteltu: se on tek-
ninen muutos, ja itse asiassa nyt satamissa toimitaan samalla tavalla kuin lentoasemilla. Eli
ei kahta sanaa tähän, mutta tähän muuhun keskusteluun kyllä. En alkoholikeskusteluun
mene, mutta poliisien määrästä ja yleensä turvallisuusviranomaisten määrästä pitää kes-
kustella, ja kannamme kaikki sen huolen.

Ministeri Risikkohan on tehnyt loistavaa työtä. Hän järjesti määrärahat näille 200 polii-
sille, jotka olivat vaarassa jäädä työttömiksi, ja hän unohti tuossa sanoa, että hän itse asias-
sa tänä vuonnakin on hoitanut sen, että kun Poliisiammattikorkeakoulusta on valmistunut
poliiseja, heidät kaikki on nyt työllistetty — eli poliisityöttömyys on lähes nollassa. Ja nyt
täytyy kuitenkin muistaa se, että vaikka tämä huoli on yhteinen ja tärkeä, niin me kaikki
olemme siitä vastuussa. Poliisikoulutus kestää nykyisin yli kolme vuotta, enkä halua mi-
tään kiviä heitellä, mutta päätökset poliisien määrästä olisi pitänyt tehdä yli kolme vuotta
sitten ja edellisen hallituksen aikana. Eli tämä hallitus nyt toivottavasti tekee viisaita pää-
töksiä, niin että seuraavan kolmen vuoden kuluttua meillä on riittävä määrä poliiseja. Täs-
sä on ollut parlamentaarinen työryhmä, johon edustaja Karikin on varapuheenjohtajana
osallistunut ja minä puheenjohtajana, ja siinähän me peräänkuulutimme pitkäjänteisyyttä
tässä poliisien määrässä. Toivon, että nyt saataisiin semmoinen pitkäjänteisyys, että se
määrä olisi tyydyttävällä tasolla.
6



Pöytäkirjan asiakohta PTK 21/2017 vp
Ja vielä yksi laskennallinen asia: Kun ministeri Risikko sanoi, että nyt meillä on 7 200
poliisia, niin siitä puuttuu suojelupoliisin noin 300 poliisia, jotka vanhan kaavan mukaan
laskettiin siihen, parhaina päivinä, kun meillä oli 7 800 poliisia Suomessa. Tilanne on huo-
nontunut mutta ei ole ihan niin synkkä kuin mitä tilastot osoittavat.

Mutta hyvä, että tämmöinen keskustelu käydään.

13.23 Mika Kari sd: Arvoisa rouva puhemies! Tästä poliisien määrän nykytilasta kertoo
myös se, että poliisitehtäviä on siirretty muun muassa yksityiselle turva-alalle ja nyt vii-
meksi lainsäädännön muutoksella Puolustusvoimille, turvaamistehtäviä, henkilökuljetuk-
sia ja niin edelleen.

Poliisin niukat resurssit eivät meinaa riittää tällä hetkellä perustehtävien hoitoon, ja se
on tässä tullut hyvin esille ja osaltaan on näidenkin lakiesitysten taustalla. Meillähän on ol-
lut pitkään laskeva kehys budjetissa poliisin osalta, ja olen iloinen, että tämä hallitus on nyt
muuttamassa linjaansa. Viime vuonna hyväksytyssä budjetissa tälle vuodelle oli edelleen
poliisin sisäisen turvallisuuden osalta laskeva kehys. Tämä kehys pitää pystyä kääntämään
toiseen suuntaan, ja olen tyytyväinen myös ministerin vastaukseen suunnanmuutoksesta.
Meillä on tällä hetkellä puolet vähemmän poliiseja kuin asukaslukuun suhteutettuna esi-
merkiksi Ruotsilla on. Ja viimeistään nyt on korkea aika herätä siihen, että molemmat, niin
sisäinen kuin ulkoinenkin turvallisuus, ovat maratonlajeja. Näitä ei pidä katsoa yhden hal-
lituksen toimesta, vaan pitää — niin kuin edustaja Tolvanen tuossa viittasi meidän aikai-
sempaan työryhmäämme — pystyä katsomaan pidemmälle. Vuoteen 2025 jos katsotaan,
niin se poliisitaso, joka meillä on, ei ole pariasataa pienempi, vaan se tosiasiallinen luku on
650 poliisimiestä. Tämän kysyin poliisiylijohtaja Kolehmaiselta. Hän minulle kertoi, että
jos mentäisiin tuonne 20-luvun puolelle, niin se taso, jota siellä pitäisi tavoitella, on 7 850,
jotta poliisi voi hoitaa omat lakisääteiset tehtävänsä tulevaisuudessa.

Puhemies Maria Lohela:  Myönnän vielä puheenvuorot edustajille Lindtman ja Mylly-
koski tältä listalta, ja sen jälkeen keskustelu ja asian käsittely keskeytetään.

13.25 Antti Lindtman sd: Arvoisa puhemies! Täytyy yhtyä niihin kiitoksiin, jotka tässä
esitettiin sisäministeri Risikolle. Olen iloinen siitä, että hallitus on valmis perumaan tämän
päätöksensä laskea poliisien määrä 7 000:een. Kun sisäisen turvallisuuden selontekoa kä-
siteltiin täällä viime vuonna, niin siinähän oli uhkakuva, että mennään jopa 6 500:aan. Sil-
loin hallitus linjasi, että yritetään pysäyttää 7 000:een, ja sekin edellyttää lisäresursseja, ja
nyt jos nostetaan 7 200:aan, niin se edellyttää vielä entistä enemmän resursseja. Se huoli on
liittynyt nimenomaan tähän koulutukseen, saadaanko riittävästi vetovoimaa sinne poliisi-
koulutukseen, eikö näin? Ja jotta saadaan, niin pitää olla näkymää, ja nyt tarvitaan päätök-
siä siitä, että tämä valtava pudotus, joka uhkaa silloin 2018, saadaan vältettyä.

Olen iloinen siitä, että sillä keskustelulla, mitä täällä oppositiosta on käyty sisäisen tur-
vallisuuden ohjelman yhteydessä, on ollut vaikutusta nyt tähän hallitukseen. [Pia Viitanen:
Merkittävä linjanmuutos!] — Tämä on merkittävä linjanmuutos, ja on hyvä, että hallitus
perui aikaisemman päätöksen.

Arvoisa puhemies! Tosiaan tässä on eri vaiheissa kuultu vähän tiukempiakin kantoja, ja
toistan edelleen: viime kaudella perussuomalaiset olivat sitä mieltä, että jos poliisien mää-
rä on alle 7 500, niin hallitus ansaitsisi kaatua. Tähän emme ole saaneet vastausta, mikä ti-
7



Pöytäkirjan asiakohta PTK 21/2017 vp
lanne on, onko kanta muuttunut tässä asiassa tällä kaudella. Jääköön se nyt sitten vaikka
tuohon kuntavaalikeskusteluun.

Arvoisa puhemies! Kiitos vielä ministeri Risikolle. Annamme tuen sille, että sisäinen
turvallisuus pidetään siinä kunnossa, että kansalaisten turvallisuus voidaan taata, koska
kyllä se on perusta sille, pohja sille, arvoisa puhemies, että tässä yhteiskunnassa kaikki pi-
detään mukana, ja sitä SDP tavoittelee.

13.27 Jari Myllykoski vas: Arvoisa rouva puhemies! On äärimmäisen tärkeätä, että sata-
mien osalta tämä muutos tehdään, että voidaan toimia niin kuin on toimittu, ja mielestäni
hallituksen esitys on siltä osin kannatettava.

Mutta täytyy sanoa, että edelleenkin Helkamasta vain pakki puuttuu, mutta täytyy ilolla
tervehtiä tätä, että hallituksessa on peruttu päätöksiä. Tässä kohtaa täytyy kyllä ministeri
Risikolle sanoa, että hän ei peruuta, hän on kääntänyt hallituksen toiseen suuntaan ja ete-
nee edelleen. Se on varmasti tuolla Pohjanmaalla parempi muotoilu näissä asioissa.

Edustaja Heinäluoma otti mielestäni erityisen tärkeän asian poliisien riittävyydestä esil-
le: kaikilla ei ole mahdollisuuksia eikä varallisuutta ostaa itselleen turvallisuutta. Poliisi on
se taho, joka huolehtii siitä, että kansalaisilla on turvallisuudentunne ja että poliisi auttaa
kansalaisia. Kauppakeskuksilla, teollisuudella on sitä varallisuutta, jolla voidaan tätä tur-
vallisuutta ostaa, mutta sekään ei ole kyllä tarkoituksenmukaista. Meillä pitää olla sellai-
nen julkinen poliisivalta, jolla todellakin pystytään turvaamaan kansalaisten turvallisuus.
Tässä kohtaa, kun niukkenevia poliisimääriä jaetaan, täytyy sanoa, että se aiheuttaa alueel-
lisesti eriarvoisuutta. Esimerkiksi Satakunnan osalta ollaan nyt menetetty Lounais-Suo-
meen, Varsinais-Suomeen, 20 poliisivirkaa, eikä meillä Satakunnassa sen vähempää ole
poliisien tarvetta. Tässä kohtaa toivoisin, että ministeriössä otettaisiin tarkastelun alle suu-
rennuslasilla, kuinka näillä alueilla poliisien niukkenevia resursseja ohjataan niin, että
koko alueellinen turvallisuus voi paremmin säilyä.

Puhemies Maria Lohela: Sain juuri tietää, että suuren valiokunnan kokousta ei tänään
olekaan, joten me voimme jatkaa ihan huoletta näitä asioita ja keskustelua tästä ja muista
asioista. — Seuraavana listalla edustaja Joona Räsänen.

13.29 Joona Räsänen sd: Arvoisa puhemies! Tämän asian osaltahan kysymyksessä to-
della on tekninen muutos, ja tässähän, niin kuin muissakin asioissa, hallintovaliokunta on
kyllä tehnyt erinomaista työtä. Tässä taustallahan on yksimielinen mietintö, mutta kun tä-
män laittaa tähän laajempaan kokonaisuuteen, niin kyllähän se keskustelu tulee nimen-
omaan tähän poliisien määrään ja laajaan turvallisuuden kenttään.

Minusta tässä hyvin ministerikin otti esille erään seikan, mikä myös tähän poliisien mää-
rään olennaisesti liittyy, ja se on se, onko hallitus muilla esityksillään tekemässä sellaista
politiikkaa, joka nostaa poliisien tarvetta. Tässähän tullaan esimerkiksi tähän alkoholilain
muutokseen, jossa kaikki asiantuntijat lähtevät siitä, että mikäli aiotulla suunnalla ollaan
jatkamassa, tarvitaan lisää poliiseja. Tai kun katsotaan myös sitä sosiaalista kehikkoa tässä
yhteiskunnassa, jota erilaisilla esityksillään hallitus on murentanut, silloinkin tullaan sii-
hen, että se lisää kansalaisten epävarmuutta ja myös tietyllä tapaa turvattomuutta, ja silloin-
kin poliisien määrää tarvitsee lisätä. Tästä yhteydestä on todella hyvä tulla siihen, että kyl-
lä tämä 7 200 poliisin raja on ihan se viimeinen kipupiste, missä ollaan, ja siinä pitää py-
syä. Tässä kyllä kiitokset ministerille hyvin voimakkaista sanoista, että nyt sitten etsitään
8



Pöytäkirjan asiakohta PTK 21/2017 vp
ne keinot, joilla tässä myös pysytään tulevina vuosina, koska niin kuin edustaja Heinäluo-
ma täällä hyvin totesi, se ratkaisu, mikä viime syksynä tehtiin, todella on määräaikainen ja
nyt jälleen kaivattaisiin sitten hallitukselta linjauksia siitä, millä se tilanne, mihin uhattiin
viime syksynä mennä määräaikaisten poliisimiesten osalta, saadaan vältettyä tänä syksynä.

13.31 Pia Viitanen sd: Arvoisa puhemies! Myös minä osaltani olen hyvin tyytyväinen,
että ministeri Risikko täällä nyt linjasi selkeän linjanmuutoksen, jos voi sanoa hallituksen
aiempaan selontekoon nähden, että se 7 000 on nyt sitten se 7 200. Se on tärkeä linjanmuu-
tos, ja se edellyttää lisävoimavaroja, ja oli hyvä, että nyt sitten hallitus perui tämän aiem-
man päätöksensä ja tuli tässä hyvään suuntaan takaisinpäin.

Se, mikä minua nyt vähän tässä tietenkin askarruttaa, on se kova hiljaisuus, mitä olen nyt
kuulevinani perussuomalaisten taholta. Täällä ei ole kovasti puheenvuoroja sen linjanmuu-
toksen jälkeen käytetty, ja olisi tietenkin hyvä tietää, että toivottavasti perussuomalaiset
nyt edes tukevat sitä linjanmuutosta, että poliisin määrää ei niin paljon supisteta kuin on
aiottu. Nimittäin kyllähän se aika merkittävä kysymys on, sillä jos viime kaudella oltiin jo
hallitusta kaatamassa alle 7 500:n lukemilla, niin nyt tietenkin pitäisi tätä uutta linjausta
olla vahvasti kaiken kaikkiaan tukemassa. [Eero Heinäluoma: Jää Halla-ahon tehtäväksi!]
— Niin, voi olla, että jää sitten mahdollisen puheenjohtajan Halla-ahon tehtäväksi tämä
asia.

Mutta, puhemies, ihan tähän puheenvuoron loppuun haluan vielä kysyä: Kun tässä tuli
esille esimerkiksi tämä alkoholilainsäädännön uudistus ja sen tuomat lisätarpeet poliisin-
kin osalta, niin tietenkin seuraava kysymys kuuluu, aiotaanko nyt kenties peruuttaa sen al-
koholilainsäädännön uudistuksen osalta, niin että emme joutuisi näihin tilanteisiin. Minkä-
tyyppistä keskustelua hallituksella kaiken kaikkiaan tämän suhteen on ollut? Se olisi mie-
lenkiintoista tietää.

Mutta summa summarum, puhemies: Hyvä, että tässä hieman ministeri nyt sitten peruu
aiempaa linjaa. Olette tehnyt hyvää työtä, tälle vuodelle saanut lisämäärärahoja. Hallituk-
sen kehysriihi koittaa, se koittaa hyvin pian, ja tietenkin ainakin minä toivoisin, että myös
hallituspuolueilta tulisi tukea, muiltakin ministereiltä, tälle tavoitteelle, ja me otamme tie-
tenkin oppositiossa ja sosiaalidemokraateissa myönteisesti vastaan sen, [Puhemies koput-
taa] niin että odotamme tuloksia myös kehysriiheltä tämän suhteen.

13.33 Leena Meri ps (vastauspuheenvuoro): Kiitän mielenkiinnosta perussuomalaisten
puheenjohtajakampanjaa kohtaan. Totta kai me olemme huolissamme poliisien määrästä,
ja en oikein itse ole ymmärtänyt tätä päätöksen peruuttamisena, ja toivottavasti ministeri
korjaa tämän. On tehty linjaus, ja nyt katsotaan, että sieltä lisätään. Nyt jotenkin ymmärrän
ehkä väärin tämän keskustelun ja kysyisinkin: toivooko SDP, että hallitus kaatuisi ja se jo-
tenkin pelastaisi meidän tilanteemme? En oikein ymmärrä tätä keskustelua. Kuten edusta-
ja Lindtman hienosti sanoi, minä en ollut täällä viime vuonna keskustelemassa tästä enkä
kaatamassa yhtään mitään. Yritän olla täällä parantamassa Suomen tilannetta, varmista-
massa meidän tulevaisuutta tekemällä järkevää politiikkaa. Minusta tämä keskustelu halli-
tuksen kaatamisesta on vähän jo hassunkurista, kun kerran poliisien määrää ollaan nosta-
massa ja ehdottomasti perussuomalaiset kannattavat.

Puhemies Maria Lohela: Ministeri Risikolle tähän väliin 2 minuuttia.
9



Pöytäkirjan asiakohta PTK 21/2017 vp
13.34 Sisäministeri Paula Risikko: Arvoisa rouva puhemies! Kiitoksia näistä keskuste-
luista. Minun mielestäni on hieno asia, että täällä turvallisuudesta pidetään huolta.

Minä haluan korjata nyt tuon asian: Ei tässä olla mitään peruuttamassa. Selonteossa to-
detaan, että poliisien määrä pidetään vähintään 7 000:ssa, ja nyt itse olen sitä mieltä ja ana-
lyysien, tilannekuvan perusteella olen todennut, että se pitää pitää vähintään määrässä
7 200. Tällä hetkellä meillä on noin 7 200. Aivan niin kuin edustaja Tolvanen totesi an-
siokkaasti, meillä ei ole työttömyyttä kovinkaan paljon. Jonkin verran on työttömyyttä
mutta suhteellisen vähän verrattuna moneen muuhun alueeseen.

Sitten haluaisin kiinnittää huomiota siihen, että tämä hallitus on ensimmäinen hallitus,
joka ottaa kärkihankkeekseen turvallisuuden. Se on nyt sovittu, että tuossa puoliväliriihes-
sä ja puolivälitarkastelussa otetaan erityisen tärkeäksi osa-alueeksi turvallisuus, niin sisäi-
nen kuin ulkoinenkin turvallisuus. Te tulette näkemään sen, että tämä hallitus on se halli-
tus, joka pitää turvallisuutta tärkeänä. Se on ihmisen perustarve, ja sen tähden me haluam-
me, että siihen kiinnitetään erityistä huomiota. Ja siinä on toimivaltuudet, siinä on toimin-
takyky ja resurssit ja yhteinen tilannekuva — niistä se muodostuu.

13.35 Antti Lindtman sd (vastauspuheenvuoro): Arvoisa puhemies! Sanon vielä kerran,
että olen tyytyväinen siihen, että ministeri Risikko on linjannut ja, oikeastaan voi sanoa, lä-
hes luvannut — ei nyt vielä luvannut, mutta aika lähellä sitä — hallituksen puolesta, että
tämä asia hoidetaan kuntoon.

Pakko kyllä sen verran korjata, että sisäisen turvallisuuden keskustelun yhteydessä tei-
dän edeltäjänne totesi, että hallituksen linjaus on, että poliisimiesten ja -naisten määrän ale-
neminen pysäytetään 7 000:een. Ja se on kova päätös. Ministeri Orpo linjasi hallituksen ni-
missä, että se ei ole vähintään 7 000 vaan se pysäytetään 7 000:een. Tästä on mustaa val-
koisella. Ja tässä suhteessa, käytetään nyt sitten mitä tahansa termiä, ehkä jokainen voi nyt
sitten itse arvioida, ne tuhannet kuulijat siellä verkkotallenteen ääressä voivat arvioida sen,
onko tässä nyt kyse perutusta päätöksestä vai ei.

Ja mitä tulee tähän perussuomalaisten kantaan vielä, [Puhemies koputtaa] niin se, että
perussuomalaiset eivät tällä kertaa halua hallitusta kaataa poliisimiesten ja -naisten mää-
rään, [Puhemies koputtaa] taitaa johtua siitä, että perussuomalaiset ovat itse hallituksessa.

Puhemies Maria Lohela: Listalle takaisin.

13.37 Maria Tolppanen sd: Arvoisa puhemies! Ministeri Risikko, haluaisin tehdä teille
nopean kysymyksen tässä: Kun nyt annoitte sen 10 miljoonaa, jolla saatiin muun muassa
Pohjanmaalle työllistettyä 30 poliisia, joista 20 sai viran ja 10 sai sitten pitkän sijaisuuden
— kiitos siitä — niin nyt näyttääkin käyneen siten, että siellä maksetaan velkaa, tätä vel-
kaa, sillä tavalla, että haittakorvauslisät on poistettu, mikä tarkoittaa sitä, että poliisilla ei
nyt olekaan Pohjanmaalla rahaa viikonloppupäivystyksiin eikä yöpäivystyksiin, ja kun
kesä ja Pohjanmaan suuret kesätapahtumat tulevat, ei ole poliisivoimia. Millä tavalla nämä
asiat hoidetaan? Minä haluaisin todellakin kysyä — en vie aikaa sen enempää — miten täs-
sä näin pääsi käymään. Kävi vähän niin kuin hölmöläisen maton tekemisessä, että leika-
taan toisesta päästä ja pannaan toiseen päähän.

13.38 Eero Heinäluoma sd: Arvoisa puhemies! Erinomaisen hyvä ja tarpeellinen keskus-
telu, ja uskon, että se toimii pontimena myös hallituksen kuntavaalien jälkeen pitämään ke-
10



Pöytäkirjan asiakohta PTK 21/2017 vp
hysriiheen ja antaa vahvan viestin siitä, mitä eduskunnassa ajatellaan tästä turvallisuus-
asiasta.

Mutta tässä yhteydessä jäi kyllä soimaan korviini tuo ministeri Risikon arvokas, tärkeä
ja jossain määrin havahduttavakin tieto siitä, että hän valmentautuu siihen, että poliisien
tehtävät tulevat lisääntymään tämän alkoholilain muutoksen johdosta. Jos etukäteen tiede-
tään, että tämmöisiä haittavaikutuksia on, niin olisiko niin, että ennen kuin tämä alkoholi-
lain ehdotus on annettu eduskunnalle, kannattaisi vielä kertaalleen miettiä? Mehän tiedäm-
me kansanterveyspuolen arvioita, joita asiantuntijat ovat esittäneet, että on tulossa useita
tuhansia kuolemia tämän johdosta, että saatavuutta, myyntiä ja markkinointia hyvin dra-
maattisesti lisätään. Ymmärrän, että panimoteollisuus on riemuissaan, mutta kansanterve-
yspuoli ja ihmisten tähän liittyvä terveys ovat sitten vähän toinen juttu.

Jos tämä sama ilmiö toimii sitten poliisipuolella, että käydään valtaisa kamppailu, saa-
daan vähän lisää rahaa, että voidaan poliisien määrän laskua yrittää pysäyttää, mutta sitten
siitä alkaa valua uusiin häiriökäyttäytymisilmiöihin, niin eihän se ratkaise tätä ihmisten
turvallisuudentunnetta, joten kun ministeri Risikolla selvästi on vaikutusmahdollisuuksia,
niin toivoisin, että hän miettisi vielä, onko näkökohtia, jotka puoltaisivat sitä, että tätä al-
koholilakiasiaa mietittäisiin uusiksi.

Puhemies Maria Lohela: Ministeri Risikko, 1 minuutti.

13.39 Sisäministeri Paula Risikko: Arvoisa rouva puhemies! Edustaja Tolppaselle vain
totean sen, että en ota kantaa operatiiviseen puoleen tuolla poliisipuolella, eli se ei ole mi-
nisterin tehtävä. Poliisihallitus on jakanut ne rahat, mitä tälle vuodelle on tullut, ja sitten jo-
kainen poliisipäällikkö siellä ratkaisee. Minä en ota kantaa työjärjestykseen ja työvuoroi-
hin ja tämäntyyppisiin. Olen lukenut Pohjalaisesta tämän jutun tänä päivänä ja antanut sii-
tä myöskin kommentin, mutta ministerin tehtävä ei ole — eikä ole edes suotavaa eikä mah-
dollista — operatiiviseen puoleen osallistua.

Mutta sitten mitä tulee siihen, mitä edustaja Heinäluoma tuossa totesi, niin minä olen ol-
lut itse sosiaali- ja terveysministeriössä ja monenlaisissa tehtävissä sosiaali- ja terveysalal-
la. Saatavuus, hinta ja valistus ovat ne, joilla taklataan alkoholiongelmia. Kun saatavuus li-
sääntyy, tarvitaan sitten myöskin ennalta estävää toimintaa siihen, että ongelmat eivät li-
säänny sillä puolella. Siellä tulee terveysongelmia, siellä tulee poliisien tarvetta ja niin
edelleen. Tämä pitää lainsäätäjän ymmärtää, kun tällaisia päätetään: vaikutusten arviointi.

Puhemies Maria Lohela: Listalle takaisin.

13.41 Antti Lindtman sd: Arvoisa puhemies! Itse asiassa olisin kysynyt vähän samaa
asiaa kuin tässä edustaja Heinäluoma alkoholiin liittyen. Tämä sama viesti on tullut niin
ikään Itä-Uudenmaan poliisipäällikön omalta alueelta: poliisi joutuu varautumaan. Olisi-
kin hyvä kuulla, ja ehkä jatkossa siitä saamme kuulla, onko sisäministeriöllä omaa kantaa
tähän alkoholilain uudistukseen tässä suhteessa. Ministerihän totesi, että tätä on hyvä tark-
kailla.

Mutta ehkä kaiken kaikkiaan tämän yksi osa on se, mitkä resurssit poliiseilla on, ja toi-
nen on sitten se, että on tärkeätä, että ne kohdennetaan oikein. Vaikka tässä on isoja hallin-
touudistuksia tehty, niin kyllä sen johtavan periaatteen pitää olla se, että tarvitsemme
11



Pöytäkirjan asiakohta PTK 21/2017 vp
enemmän niitä konstaapelireinikaisia ja vähemmän kynänpyörittäjiä. — Tämä olkoon vie-
lä ehkä se viimeinen viesti tähän hyvään keskusteluun.

13.42 Mika Kari sd: Arvoisa rouva puhemies! Ministeri ehti lähtemään jo, mutta paikalla
on vielä kolme hallituspuolueen kansanedustajaa, ja ministerin esikunta toivottavasti tätä
salikeskustelua vielä kuuntelee.

Sain viime kaudella toimia poliisiasiain neuvottelukunnan puheenjohtajana ja siinä teh-
tävässä myös kiertää ympäri Suomea poliisilaitoksia ja tavata erilaisia poliisin tehtävää
suorittavia henkilöitä. Tästä, mitä aikaisemmin sanoin, että tämä sisäisen turvallisuuden
osa on maratonlaji, minä olen edelleen sitä mieltä, että näitä pitäisi pystyä katsomaan yli
hallituskauden. Katson tässä puhuessani edustaja Tolvasta, jonka kanssa tosiaan viime
kaudella olimme poliisin ja oikeudenhoidon työryhmässä, Tolvanen puheenjohtajana ja al-
lekirjoittanut varapuheenjohtajana.

Jos ministeri olisi tuossa ministeriaitiossa, niin esittäisin hänelle kysymyksen: olisiko
syytä perustaa tällainen vastaavanlainen parlamentaarinen työryhmä nyt tähän poliisin teh-
tävien ja resurssien katsomiseen yli hallituskauden? Tässä viitattiin esimerkiksi alkoholi-
lain muutokseen, joka tuo poliisin tehtäviin leijonanmäärän uusia keikkoja. Jos oikein
muistan, kahteen kolmasosaan poliisin järjestystehtävistä tavalla tai toisella liittyvät päih-
teet ja päihteistä valtaosa liittyy alkoholiin. Jotta pystyisimme kamppaamaan tämän polii-
sin laskevan kehyksen tulevina vuosina, toivon, että tämmöisen parlamentaarisen yhteisen
näön kautta pystyisimme rakentamaan sillan sinne 20-luvun puolelle ja vahvistamaan po-
liisihenkilöstön määrää kautta Suomen.

13.43 Kari Tolvanen kok: Arvoisa puhemies! Nämä alusten ja satamien turvatoimet ovat
tuoneet tänne hyvän keskustelun. Itse asiassa siinä on semmoinen yhtymäkohta, että nyt,
kun sisäisen turvallisuuden strategiaa parhaillaan tehdään — se on ihan hyvä, ja siinä kat-
sotaan vähän laajemmin, muun muassa tuo alkoholinkäytön lisääntyminen tulee siellä var-
muudella esille — on tämä, että vähennetään poliiseja semmoisista paikoista, joissa ei tar-
vita sitä merkittävää julkisen vallan käyttöä. Esimerkiksi satamaturvatoimet ovat siirty-
neet pois. Totta kai, jos on erilaisia kuljetus- ja vartiointitehtäviä, joita ei poliisien tarvitsisi
hoitaa, se on ihan hyvä, että näitä mietitään siinä strategiassa — ja varmaan mietitään po-
liisien määrää.

On yksi asia, mitä en kuullut vielä tuossa — kun ministeri on niin vaatimaton aina, niin
en kuullut, sanoiko hän — että on taattu vähintään 400 koulutuspaikkaa per vuosi uusille
poliiseille. Sehän on ihan hyvä juttu. Ja kuten edustaja Karikin tuossa sanoi, nämä päätök-
set pitää tehdä pitkäjänteisesti. Ne koulutukseen liittyvät päätökset, mitä me nyt teemme,
näkyvät kolmen vuoden kuluttua. Eli semmoinen pitkäjänteinen strategia pitää saada eikä
pelkästään poliisien määrästä. Se on huolestuttava asia, mutta yhtä huolestuttava asia on
hätäkeskuspäivystäjien määrä, pelastuslaitoksen pelastajien määrä, rajavartioiden määrä,
ja sitten kun mennään oikeushallinnon puolelle, sieltä löytyvät syyttäjät, tuomioistuinlai-
tos ja Rikosseuraamuslaitos. Tämän putken pitää toimia. Elikkä ei pidä pelkästään huoleh-
tia näistä satamien turvatoimista vaan ihan koko tästä putkesta. — Kiitoksia.

13.45 Pia Viitanen sd: Arvoisa rouva puhemies! Myös omalta osaltani haluan sanoa, että
olen erittäin tyytyväinen siihen, että tämä keskustelu käytiin. Kun aloitin keskustelun, niin
kannoin huolta siitä ministeri Orpon linjauksesta sisäisen selonteon yhteydessä, että 7 000
12



Pöytäkirjan asiakohta PTK 21/2017 vp
poliisimiestä olisi ikään kuin riittävästi, ja nyt oli hyvä kuulla tämä uusi linjaus ministeri
Risikolta, että 7 200 olisi se uusi määrä. Tässä on menty eteenpäin. Hieman, voiko sanoa,
kutsumalla saimme myös kuulla tietynlaista tukea sieltä perussuomalaisten joukosta, että
tätä linjanvetoa tuettaisiin. Ja nyt, kuten sanottu, me tietenkin odotamme vahvoja tuloksia
kehysriihestä tämän asian suhteen kaiken kaikkiaan.

Täällä nousi, puhemies, tässä yhteydessä oikeastaan vielä uusi asia, joka ei ole merki-
tyksetön, eli tämä alkoholilainsäädännön kokonaisuudistus. Jos samaa tahtia jatkamme tätä
keskustelua, niin varmasti seuraavaksi olemmekin jo sen uuden kysymyksen edessä, mitä
hallitus aikoo tehdä tälle suunnittelemalleen alkoholilain muutokselle — tässäkin suhtees-
sa ja ylipäätään. Toivottavasti sitten seuraavaksi näemme yhtä antoisan keskustelun tämän
suhteen. Me emme sosiaalidemokraatteina pistä pahaksi, jos huonoja päätöksiä perutaan,
linjoja korjataan paremmiksi, samoiksi, mitkä ovat meidän linjojamme. Se on erittäin ter-
vetullutta ja hyvä, ja tästä on sitten hyvä jatkaa eteenpäin.

13.46 Jari Myllykoski vas: Arvoisa rouva puhemies! Jos minäkin sitten laskettelisin nyt
tämän puheenvuoroni tässä aiheessa pikkuhiljaa satamaan. Tulee ainakin jollakin lailla ni-
vottua tässä... [Välihuuto] — Turvallisesti, nimenomaan.

Ministeri toi hyvän uutisen, oikean linjauksen. Totta kai se, mitä tulevaisuudessa tapah-
tuu, pitää osata ennakoida etukäteen, ja varmasti alkoholilainsäädännön myötä tulee muu-
toksia. Mutta meillä on jo tavallaan nyt tällä hetkellä Suomessa samankaltainen asia kuin
uusi alkoholilaki. Meidän on eittämättä huomattava se, että paperittomien ja paperittomina
Suomessa asuvien määrä lisääntyy. En tarkoita, että he ovat automaattisesti rikollisia, mut-
ta he ovat potentiaalinen kohderyhmä rikolliselle hyödyntämiselle, ja siinä mielessä on
päivänselvää, että karkotuspäätöstä pakenevat ja tänne jäävät lisäävät ilman muuta poliisi-
en resurssien tarvetta. Tätä pitäisi nyt jo tässä hetkessä pystyä miettimään, millä tavalla me
suhtaudumme siihen: annammeko vain olla tämän ja pyrimmekö tällä joukkueella, mikä
meillä nyt on, sitten mahdollisesti turvaamaan myös näiden paperittomien aseman? Tai sit-
ten me voimme sen lainsäädännön puitteissa, mikä meillä on käytössämme, saatella heidät
omaan kotimaahansa. Mutta tärkeätä on huomioida, että koko ajan, joka hetki, meillä ta-
pahtuu asioita, joita pitää arvioida suhteessa koko poliisivoimien henkilöstömäärään.

13.48 Maria Tolppanen sd: Arvoisa puhemies! Ymmärrän oikein hyvin sen, mitä minis-
teri Risikko äsken sanoi siitä, mihin hän voi puuttua ja mihin hän ei voi puuttua. Mutta tun-
nen kuitenkin jonkinnäköistä hämmennystä, ja minulla on olo vähän semmoinen kuin Pon-
tius Pilatus olisi käynyt tuolla ja pessyt kätensä. Nimittäin tämä, että meillä joudutaan sääs-
tämään näistä viikonlopuista ja öistä, pohjaa siihen, että viime vuonna Poliisihallitus ja si-
säministeri lupasivat antaa nimenomaisesti Pohjanmaalle 30 poliisin työllistämiseen ra-
haa. No sitä rahaa tuli, 20 sai vakipaikan, 10 sai määräaikaisen paikan, ja nyt se raha sitten
otetaan pois näistä haitta-ajoista, viikonlopuista ja yöajoista, niistä ajoista, jolloinka polii-
silla on kiire, niistä ajoista, milloin poliisi joutuu hyvin usein lähettämään kaksi partiota
paikalle, yksi partio ei edes riitä. Minusta tämä on jotenkin vähän kummallista toimintaa
nyt. Jos annetaan rahaa ja sitten kuitenkin Poliisihallituksen toimesta vedetään sitä rahaa
pois, niin kuka siellä sitä tahtipuikkoa oikein heiluttaa? Kuka sinne antaa sitä rahaa, ja kuka
sen sieltä vetää pois? Tämä on kerta kaikkiaan asia, mikä pitää pystyä selvittämään, koska
eihän tästä muuten mitään tule. Tänään annetaan, huomenna otetaan pois, ylihuomenna an-
13



Pöytäkirjan asiakohta PTK 21/2017 vp
netaan puolet takaisin ja sanotaan, että nyt me annoimme paljon rahaa. Ei tämä tällä tavalla
toimi. Tämä on käsittämätöntä. 

13.50 Mika Kari sd: Arvoisa rouva puhemies! Tämä poliisikeskustelu satamien turvaa-
mistehtävistä on varmaan pikkuhiljaa pääsemässä maaliin, ja laitetaan pillit pussiin, mutta
haluan muistuttaa vielä myös tässä yhteydessä poliisien määrästä, siitä tosiasiasta, että
määräähän ei tarvita määrän takia vaan sen takia, että poliisille kuuluu tiettyjä tehtäviä kan-
salaisten oikeuksien turvaamisesta, rikosten torjunnasta ja niin edelleen. Tältä osin haluan
muistuttaa, että tämä meidän tämän hetken turvallisuustilanteemme yhteiskunnassa on vie-
lä poliisin toimesta hoidettavissa. Mutta kysymyshän ei kuulu, miten poliisi pärjää vaan
kuinka kansalainen pärjää tässä yhteiskunnassa ja kuinka poliisi pystyy turvaamaan kansa-
laisen arkea, estämään rikoksia, ennaltaehkäisemään ja tutkimaan, viemään asioita eteen-
päin.

Yksi keskeinen osa tätä kokonaisuutta on liikennevalvonta. Minä olen laittanut merkille
sen huolen, joka tulee liikenteen ammattilaisilta ja myös poliisilta, niiltä poliisimiehiltä ja
-naisilta, jotka Suomessa liikennettä valvovat, että tällä hetkellä poliisi on joutunut niuk-
kojen resurssiensa takia siirtämään vähemmän kiireellisiä tehtäviä sivuun, ottamaan niitä
kaikkein kiireellisimpiä tehtäviä. Esimerkiksi tämän kehityksen kautta liikenteenvalvon-
nan taso ehkä määrältään mutta erityisesti laadultaan on jäänyt kyllä niistä tavoitteista, joi-
ta viime kaudella silloisen kokoomusjohtoisen hallituksen toimesta tehtiin. Vaikka täällä
kovasti nykyhallitusta hallituspuolueiden edustajien toimesta kehuttiin, niin kyllä viime
kaudella erityisesti yritettiin kiinnittää huomiota silloin näkyviin turvallisuuden ongel-
miin, kampata niitä poliisimäärällä. Toivon, että se kehitys nyt otetaan vakavasti, niin että
tällä kaudella puututaan tähän poliisimäärän jatkuvaan laskuun. Katson tässä edustaja Tol-
vasen selkää sillä ajatuksella, että ehkä edustaja Tolvanenkin jossain vaiheessa kannattaa
tätä parlamentaarisen työn käynnistämistä.

13.52 Ville Vähämäki ps: Puhemies! Ihan tästä hallituksen esityksestä: se on hyvä, se on
tekninen. No, se siitä.

Mitä tulee sitten taas tähän välikysymykseen, joka jätettiin 4.9.2014 ja ex-kansanedus-
taja Soukola sen jätti: Kysymyshän oli liikkuvan poliisin lakkautuksesta ja siitä huolesta,
mikä siihen liittyi, kuinka nämä valvontatehtävät tiestöllä oikein tehdään. Ja ketkä tämän
liikkuvan poliisin lakkauttivat? Ne ovat tässä näitä tämänhetkisiä oppositiopuolueita pää-
asiassa.

Mitä nyt taas tulee tähän valtiontalouden kehykseen: Tänä vuonna poliisitoimintaan teh-
tiin lisäyksiä 5 miljoonaa ja loppukehyskaudelle 10 miljoonaa vuosittain lisää. Sitten tä-
män kuluvan vuoden budjetissa poliisikoulutuksen aloituspaikkoihin 400 000 lisää, polii-
sihallinnon tietotekniikan Vitja-hankkeeseen 4 miljoonaa lisää, poliisitoiminnan palvelu-
tason ylläpitoon 5 miljoonaa lisää, suojelupoliisin toimintaan 2 miljoonaa lisää ja suojelu-
poliisin SSK-hankkeeseen elikkä toimintakyvyn ylläpitoon 5,9 miljoonaa lisää, ja sitten
tuossa vuodenvaihteessa valiokunta ja eduskunta lisäsivät vielä poliisille pieniä summia,
500 000 nettipedofilian, kiusaamisen ja huijausten ehkäisyyn. Nyt jos ollaan katsottu vaik-
kapa näitä iltapäivälehtiä, aika hyvästi siellä on ollut juttuja nettihuijauksista ja tavallaan
on annettu viestiä siitä, että ei pidä lähteä ulkomaille lähettämään isompia summia eikä oi-
keastaan pienempiäkään vaan kysymys on nettihuijauksista. Tällä tavalla jopa pienelläkin
panostuksella saadaan isoja vaikutuksia yhteiskuntaan. Minun mielestäni tämä poliisin te-
14



Pöytäkirjan asiakohta PTK 21/2017 vp
kemä kampanja on onnistunut oikein hyvin. [Puhemies koputtaa] Tietoisuus näistä netti-
huijauksista on lisääntynyt paljon, ja tämä on kaikki säästynyttä kansantuloa. — Kiitos.

13.54 Kari Tolvanen kok: Arvoisa puhemies! Ehdottomasti viimeinen puheenvuoro.
Ikävä kyllä tuo edustaja Tolppanen ehti lähteä täältä, kun olisin sanonut, että sisäministeri
ei päätä, montako poliisia tai rajavartijaa tai tullimiestä on satamissa, eli hän ei päätä ope-
ratiivisesta toiminnasta. Ministeri ei myöskään päätä, milloin poliisit ovat työssä ja monen-
ko partion voimalla. Se olisi kauhukuva, jos poliittinen ohjaus ulottuisi näin pitkälle polii-
siin. Siellä on poliisiylijohtajan johdolla operatiiviset johtajat, jotka päättävät niistä asiois-
ta.

Se on tosiasia, että poliisin rahoitus on ollut liian tiukka ja resurssit liian tiukat, mutta ku-
ten tässä edelleen toistan, niin meidän pitää tehdä pitkäjänteisiä päätöksiä. Poliisikoulutus
kestää yli kolme vuotta nykyisin, ja nyt kun tätä poliisipulaa tällä hetkellä valitetaan, niin
ne päätökset olisi pitänyt tehdä jo viime hallituskaudella. Mutta nyt pitää katsoa eteenpäin
ja turvata vähintään se, että joka vuosi vähintään 400 poliisia otetaan koulutukseen ja tämä
poliisien määrä pysyy edes kohtuullisella tasolla ja huolehditaan siitä kokonaisturvallisuu-
desta. Siihen liittyy paljon muutakin kuin poliisien määrä, joka sinänsä on erittäin tärkeä
asia.

Näillä saatesanoilla uskon, että tämä satamien ja alusten turvallisuus on nyt käsitelty
aika laajasti.

Yleiskeskustelu päättyi.

Eduskunta hyväksyi hallituksen esitykseen HE 5/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
15


