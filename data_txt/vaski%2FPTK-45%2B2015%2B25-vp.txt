















































DEM9F7C.tmpSave.xml


Pöytäkirjan asiakohta PTK 45/2015 vp
Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

25. Hallituksen esitys eduskunnalle laeiksi  takuueläkkeestä annetun lain 8 §:n, vammais-
etuuksista annetun lain ja kansaneläkelain 103 §:n muuttamisesta

Hallituksen esitys HE 50/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 25. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

20.55 Johanna Ojala-Niemelä sd: Arvoisa rouva puhemies! Tässä esityksessä takuuelä-
kettä korotetaan 23 eurolla, ja näin äkkiseltäänhän se tuntuu mahdottoman hyvältä. Mutta
sitten, kun tätä vähän pintaa syvemmältä raapaisee, huomaakin, että takuueläkkeen tasoko-
rotus ei paranna pienituloisten eläkeläisten asemaa. Takuueläke on tällä hetkellä 746,57
euroa kuukaudessa tänä vuonna, ja Kelan arvio on, että sen perusteella laskettu indeksileik-
kaus vastaa 31 euron vähennystä kuukaudessa vuonna 2019. Eli tämä takuueläkkeeseen
kaavailtu tasokorotus ei riitä parantamaan tai edes pitämään ennallaan pienituloisten elä-
keläisten tulotasoa. Tätä takuueläkekorotusta syö myös tämä asumistukeen kaavailtu muu-
tos, ja kysyn kyllä tässä kohtaa: missä on hallituksen sosiaalinen omatunto tässä asiassa?
Toivon, että peräydyttäisiin näissä suunnitelmissa lakkauttaa tämä eläkeläisten asumistuki
ja siirtää se tähän yleiseen asumistukeen. Tämä takuueläkkeen korotus on siis hyvä mutta
ei riittävä.

20.57 Pia Viitanen sd: Arvoisa puhemies! Minusta kyllä tämä äskeinen edustaja Ojala-
Niemelän puheenvuoro kuvasi aika hyvin sitä, että toisella kädellä annetaan kuva, että nyt
teemme kovinkin hyvän parannuksen eläkkeensaajille. Hyvä niin, että takuueläkettä nos-
tetaan, mutta se ikävä kolikon toinen puoli on se, että samaan aikaan syödään pois ja tosi-
asiassa eläkkeensaajien tilanne heikkenee.

Täällä on nyt tänään esimerkiksi tullut esiin se, että tästä asiasta on tulossa sosialidemo-
kraattien, vasemmistoliiton ja vihreiden välikysymys. Mielestäni — haluan tässäkin yhtey-
dessä sanoa sen pöytäkirjaan — kyllä se on hyvin tärkeää, että tämä asia otetaan vakavalla
tavalla esiin.

Tässähän aiemmin tänään kävi ilmi, että myös verotukseen tulee liittymään epäkohtia
eläkkeensaajien kohdalla, ja siksi minä nyt toden totta toivoisin, että tällaista kärsivälli-
syyttä olisi vielä hallituksen ministereillä ja hallituspuolueiden kansanedustajilla tässäkin
vaiheessa salissa keskustella tästä eläkkeensaajien asiasta.
 Tarkistettu
4.0



Pöytäkirjan asiakohta PTK 45/2015 vp
Tässä yhteydessä olisi hyvä todeta, kun arvoisat perussuomalaiset ja keskustalaiset jat-
kossa menevät kertomaan, että nostimme takuueläkettä, myös tämä nurja puoli, että tosi-
asiassa se ei tule auttamaan näiden eläkkeensaajien asemaa, ja se asia täytyy korjata.

20.58 Antti Lindtman sd: Arvoisa puhemies! Todella, niin kuin tässä Ojala-Niemelän ja
Viitasen puheenvuoroissa tuli ilmi, tässä itse asiassa nyt jälleen kerran toistuu se sama asia,
joka tässä on toistunut koulutuksessa ja monessa muussa asiassa, että toisella kädellä ote-
taan roppakaupalla ja toisella kädellä annetaan vähän takaisin ja sitten sanotaan, että hei,
me kehitetään. Tämä asia on myös ollut keskustelussa tässä koko syksyn ajan. Sosiaali- ja
terveysvaliokunnan puheenjohtaja jopa lehdistössä käytti sanaa "eläkehuijaus", kun sano-
taan, että me korotamme nyt takuueläkettä, ja sitten kaikessa hiljaisuudessa leikataan in-
deksiä niin, että todellisuudessa jäädään reilusti miinuspuolelle. Nyt sitten tänään on käy-
nyt ilmi, että täällä verotuksessakin eläkeläisiä rankaistaan. Sitten kun tiedetään hallituk-
sen nämä muut päätökset, asumistuen leikkaukset, muutokset näihin lääkekorvauksiin,
niin kyllä tämä on todella kovaa kyytiä niille ihmisille, jotka tämän meidän isänmaamme
ovat rakentaneet. Herää kysymys, millä arvoilla näitä päätöksiä tehdään. Sen takia on to-
della tärkeää, että joka ikinen hallituspuolueen kansanedustaja joutuu kysymään itseltään,
ovatko nämä niitä päätöksiä, joita ennen vaaleja luvattiin maamme sille väestönosalle, joka
tämän maan on rakentanut ja joka toisaalta jo tänä päivänä erityisesti suurimmissa kaupun-
geissa kamppailee toimeentulonsa edestä.

Siis verotuksessa nyt lähdetään eläkkeensaajien verotusta kiristämään suhteessa palkan-
saajiin. Kaikkein köyhimmiltä, heikoimmilta otetaan tätä asumistukea pois. Kävi ilmi
myös, että tämä 60:n raja (Puhemies koputtaa) koskee vain vanhoja sopimuksia. Nyt sitten
tätä voi kutsua tämmöiseksi eläkehuijaukseksi, kun toisella kädellä annetaan ja toisella kä-
dellä otetaan enemmän pois.

Keskustelu päättyi.

Asia lähetettiin sosiaali- ja terveysvaliokuntaan.
2


