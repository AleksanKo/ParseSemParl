















































DEM6B69.tmp.xml


Pöytäkirjan asiakohta PTK 72/2018 vp
Pöytäkirjan asiakohta 

PTK 72/2018 vp

Täysistunto

Maanantai 25.6.2018 klo 12.08—20.22

4. Hallituksen esitys eduskunnalle vuoden 2018 lisätalousarvioksi
Hallituksen esitys HE 73/2018 vp
Lisätalousarvioaloite LTA 1-41/2018 vp
Valiokunnan mietintö VaVM 8/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 4. asia. Käsit-
telyn pohjana on valtiovarainvaliokunnan mietintö VaVM 8/2018 vp.

Mietinnön esittelypuheenvuoron jälkeen keskustelussa on nopeatahtinen osuus, jolloin
etukäteen varatut puheenvuorot saavat kestää enintään 5 minuuttia. Puhemiesneuvosto
suosittaa, että myös nopeatahtisen keskusteluosuuden jälkeen pidettävät puheenvuorot
kestävät enintään 5 minuuttia. Lisäksi myönnän harkitsemassani järjestyksessä 1 tai 2 mi-
nuutin vastauspuheenvuoroja.

Saamiemme tietojen mukaan edustaja Kalli ei ole täällä nyt paikalla, joten mennään pu-
hujalistaan.

Keskustelu

19.34 Tarja Filatov sd: Arvoisa puhemies! Suomessa on 1,5 miljoonaa ihmistä, jotka
ovat lisä- ja täydennyskoulutuksen tarpeessa. Jos ajattelemme työllisyyden näkökulmasta,
niin pitkällä aikavälillä koulutuspolitiikka on kaikkein parasta työllisyyspolitiikkaa. Pel-
kän peruskoulun varassa olevien ihmisten työllisyysaste on 40 prosenttia, kun se esimer-
kiksi muun väestön kohdalla lähentelee jo 75:tä prosenttia elikkä niitä tavoitteita, mitä me
olemme kaikki tälle Suomenmaalle asettaneet.

Hallitus on tässä lisätalousarviossa panostanut koulutukseen jonkun verran, itse asiassa
työvoimapoliittiseen koulutukseen ja muuntokoulutukseen ja yritysten kanssa yhteistyös-
sä tehtävään koulutukseen, mutta kun me katsomme tätä koulutuksen suuruusluokkaa, sitä
haastetta, mikä meillä on, niin itse asiassa tällaiset nopeat ad hoc -panokset eivät ole se
kaikkein paras tapa hoitaa tätä isoa kysymystä, vaikka tässä tilanteessa nuo rahat tulevat
tarpeeseen. Kyse on myös siitä, miten me käytämme näitä resursseja: käytämmekö me nii-
tä suunnitellusti ja tehokkaasti, vai käytämmekö me niitä hyvin nopeasti, lisäbudjettivetoi-
sesti, jolloin välttämättä kohdennukset eivät aina osu parhaaseen paikkaan tai ei saada par-
haita koulutuksia. Mutta siitä huolimatta tuo raha on ihan tervetullut.

Tulevaisuudessa toivoisin, että voisimme tehdä hieman pitkäjänteisempää politiikkaa,
koska meidän pitäisi pystyä varmistamaan se, että koko ikäluokka saa vähintään toisen as-
teen koulutuksen. En toista niitä asioita, mitä tuossa julkisen talouden keskustelussa sa-
noin oppivelvollisuudesta ja koulutuksesta, mutta haluaisin siihen vielä lisätä sen, että esi-
merkiksi työikäisen väestön kohdalla on kyse paitsi työttömien koulutuksesta myös niiden
 Tarkistettu
4.1



Pöytäkirjan asiakohta PTK 72/2018 vp
ihmisten kouluttautumisesta, jotka ovat jo työelämässä ja tarvitsisivat uusia valmiuksia,
jotta voivat työpaikkansa säilyttää. Toivon, että seuraavan eduskuntakauden isona reformi-
na on aikuiskoulutus. Jos me vaikka googlaamme ja katsomme, minkälaisia erilaisia ai-
kuiskoulutustukia meillä tällä hetkellä on, niin niitä on lukuisia, mutta yksikään niistä ei
varmista sitä, että ihminen voisi aidosti hankkia itsellensä uuden ammatin silloin, kun hän
sitä tarvitsee.

Lisätalousarviossa on myös 5 miljoonaa euroa kasvupalvelupilotteihin. Noilla piloteilla
on ollut tarkoitus ikään kuin saattohoitaa tai siirtää kuntakokeilut... Saattohoito on ehkä
väärä sana, siitä puhuttiin vähän toisessa merkityksessä, mutta nyt katosi varsinainen sana
päästä. Kuitenkin kyse on siitä, että nuo kuntapilotit, joita meillä on ollut, kunnalliset ko-
keilut, siirrettäisiin ikään kuin sinne maakuntahallinnon puolelle näillä kasvupiloteilla.
Mutta nyt on käynyt niin, että meillä on tässä talossa lainsäädäntö, jolla näin voitaisiin teh-
dä — vähän samanlaisesta kokeilusta on kyse kuin sote-puolella, elikkä valinnanvapauspi-
lotteja on tehty, vaikka meillä ei ole ollutkaan lainsäädäntöä siihen, ja perustuslakivalio-
kunta on tästä huomauttanut. No, nyt kasvupuolella on sama riski. Me emme ole pystyneet
tämän kevään aikana käsittelemään tuota lainsäädäntöä, koska se tuli myöhässä tänne,
myöhemmin kuin eduskunnalle olisi uusia lakeja saanut enää antaa siihen liittyen, että ne
olisivat keväällä valmiita, ja sen lisäksi siinä on mahdollisia perustuslaillisia ongelmia, ja
se pitää käsitellä perustuslain näkökulmasta huolella.

Nyt me olemme joutumassa... [Puhemies koputtaa — Puhuja siirtyy puhujakorokkeel-
le] — Anteeksi puhemies, meni pidempään, kun sotkeennuin noihin saattohoitosanoihin.
— Elikkä nyt me olemme joutumassa tilanteeseen, jossa meille käy niin, että enää 1.10. jäl-
keen nämä kuntakokeilut eivät voi vastaanottaa uusia asiakkaita, mutta meillä ei näillä alu-
eilla myöskään ole enää näitä perinteisiä työvoimapalveluita, joita TE-toimistot tarjoaisi-
vat, koska niiden resurssit on siirretty sinne kuntapuolelle. Jotta meille ei jäisi väliä, jossa
kaikkein vaikeimmassa asemassa olevat työttömät eivät saa palvelua oikein mistään, mei-
dän olisi välttämätöntä jatkaa näitä kuntapilotteja. Ne on kerran perustuslakivaliokunnassa
arvioitu. Tuo lainsäädäntö, jolla niitä jatkettaisiin, saataisiin tässä talossa hyvin nopeasti
voimaan. Sen sijaan nämä kasvupalvelupilotit vievät enemmän aikaa, koska niitä pitää ar-
vioida myös perustuslaillisesta näkökulmasta.

Tästä syystä esitän lausumaehdotuksen, joka kuuluu näin: ”Eduskunta edellyttää, että
hallitus tuo kiireellisesti eduskuntaan esityksen työllisyyden kuntakokeilujen jatkamises-
ta, koska kasvupalvelupilotit eivät ehdi käynnistymään 1.10.2018 alkaen ja työttömien asi-
akkuuden ohjaus päättyy 30.9.2018. On iso riski, että kokeilualueella työttömistä tulee vä-
liinputoajia, mikä on rakennetyöttömyyden näkökulmasta hankalaa.”

Puhemies Paula Risikko: Vastauspuheenvuoro edustaja Essayah, sitten mennään puhuja-
listaan.

19.39 Sari Essayah kd (vastauspuheenvuoro): Arvoisa rouva puhemies! En tiedä, olisiko
sanapari ”saattaen vaihdettava” ehkä tässä se, mitä kenties edustaja Filatov etsi.

Täytyy sanoa, että tämä on äärimmäisen tärkeä lausumaehdotus. Täällä varmasti varsi-
naisissa puheenvuoroissa sille sitten tulee kannatus, koska tässä on käymässä juuri niin
kuin edustaja tuossa kuvasi. Nämä kuntapilotit ovat itse asiassa näitten kaikkien vaikeim-
massa asemassa olevien, työllistämisen kannalta vaikeimmassa asemassa olevien, henki-
löitten kohdalla tuottaneet parasta mahdollista tulosta. Heitä on pystytty henkilökohtaises-
2



Pöytäkirjan asiakohta PTK 72/2018 vp
ti kohtaamaan, ja esimerkiksi tämä Tampereen seudun pilotti on tällä hetkellä ihan Suo-
men kuulu. Siellä on saatu niitä parhaimpia mahdollisia tuloksia, kun taas sitten tuntuu, että
tämä työllisyyspolitiikka, mitä nyt on esitetty, on johtamassa ihmisiä erilaisiin nettipalve-
luihin ja kasvottomaan, netin kautta tapahtuvaan ohjaukseen, mikä ei varmasti tule näitä
kaikkein heikoimmassa asemassa olevia auttamaan. Eli tämän asian hoitaminen on nyt ää-
rimmäisen tärkeää, ja toivotaan, että ministeri siihen tarttuu pikaisesti.

Puhemies Paula Risikko: Ja sitten mennään puhujalistaan.

19.40 Timo Harakka sd: Arvoisa puhemies! Näitten kahden edellisen puhujan viisaisiin
sanoihin on todella helppo yhtyä, ja tämä esille ponnahtanut ongelma on vain yksi esimerk-
ki siitä, minkälaisiin vaikeuksiin joudutaan, kun kuntaperusteinen työllisyyden hoito siir-
retään — aiotaan siirtää ja toivottavasti kuitenkaan ei koskaan saada siirrettyä — maakun-
tien vastuulle.

Sosiaalidemokraattinen eduskuntaryhmä on jättänyt omat rakentavat lisätalousar-
vioaloitteensa, joissa osaamis- ja työllisyyspanostuksia on yhteensä 320 miljoonaa. Niihin
sisältyy merkittävä investointi koulutukseen sekä Business Finlandin innovaatiorahoituk-
sen valtuuksien nostamiseen. Kymmenessä vuodessa suorat panokset tutkimukseen ja kou-
lutukseen ovat laskeneet noin yhden kolmasosan, siis tämänkin hallituskauden aikana.
Toki kaikki salissa olevat puolueet ovat vastuussa tästä suunnasta, joka on Tekniikka & Ta-
lous -lehden kirpaisevan määritelmän mukaan pelkurin suunta. Muutetaan tämä suunta.

On tietysti oikein, että hallitus on havainnut sen ongelman, että joillakin aloilla ja me-
nestyvillä paikkakunnilla ei ole saatavissa työpaikkoihin osaavaa työvoimaa. Outoa on
vain se, että näin kauan on kestänyt, että tähän ongelmaan herätään. Eikä nyt riitä lisätalo-
usarviossa esitetty akuutin ongelman paikkuuyritys, vaan tarvitaan askel kunnolliseen,
päämäärätietoiseen reformiin, jonkalaista esimerkiksi edustaja Ihalainen on esittänyt. Am-
matillisen aikuiskoulutuksen, muuntokoulutuksen reformi vastaa puolentoista miljoonan
suomalaisen osaamisvajeeseen, ja se on myös seuraavan hallituksen välttämättä tehtävä.

Mutta nyt on vielä palattava teemaan, jota on käsitelty täällä toissa viikolla ja sitä edel-
lisellä viikolla kahdessa eri lähetekeskustelussa ja joka, ikävä kyllä, ei ole edennyt toivot-
tavaan lopputulokseen. Esitimme tuolloin vakavan huolen laittomista piloteista, siis lisäta-
lousarvioon varatusta 100 miljoonasta eurosta, joka jaetaan maakunnille niin sanotun va-
linnanvapauden pilotteihin. Nyt meillä on valiokunnan mietintö, jota siteeraan tältä osin:

”Valinnanvapauspilottien kustannuksiin ehdotetaan yhteensä 199 miljoonan euron val-
tuutta, mikä tarkoittaa 100 miljoonan euron lisäystä kuluvan vuoden talousarvioon sisälty-
vään pilotointiavustukseen. Pilottihankkeiden rahoitus on näin tarkoitus muuttaa valtuu-
teen perustuvaksi.

Valiokunta korostaa määrärahan ehdollisuutta ja sitä, että pilotit voivat käynnistyä ja
niitä koskevia rahoituspäätöksiä voidaan tehdä vasta sen jälkeen, kun valinnanvapauslaki
on hyväksytty ja vahvistettu.”

Kaksi merkille pantavaa huomiota tästä:
Ensinnäkin jälkikäteen muutetaan tämän valtion talousarvion momentin luonnehdintaa.

Avustus onkin nyt enää vain valtuutus.
Ja toisekseen, mikä on yhtä lailla merkille pantavaa, tässä ei viitata, arvoisa puhemies,

lainkaan perustuslakivaliokunnan lausuntoihin, ei tähän uusimpaan eikä siihen vuoden ta-
kaiseenkaan, jotka kuitenkin lienevät tosiasiallisesti ne aidot syyt, miksi tällaiseen venkoi-
3



Pöytäkirjan asiakohta PTK 72/2018 vp
luun ja muutokseen on jouduttu. Tämähän kertoo nyt kaiken olennaisen siitä ylenkatsees-
ta, jota hallituspuolueet ovat osoittaneet perustuslakivaliokunnan lausuntoja kohtaan. Hal-
lituspuolueet eivät ole halunneet ymmärtää, mitä ne oikeasti edellyttävät, vaan ovat suh-
tautuneet perustuslakivaliokuntaan kuin se olisi seisova pöytä, ikään kuin sen päätöksistä
voitaisiin toteuttaa, mitä mieli tekee, ja jättää ottamatta ne, jotka eivät kiinnosta.

Näin ollen pilottien rahoituslinjausten oikeusperusteet ovat edelleen epäselvät. Niitä
koskevaa lainsäädäntöä ei ole olemassa. Sosiaali- ja terveysministeriö on järjestänyt pilot-
tien rahoituksesta jo yhden hakukierroksen, jossa oli myös määritelty pilottien kriteerit. 15.
toukokuuta nämä rahat on jo jaettu — tai mikä se oikea sana nyt on, alustava päätös. Maa-
kunnille on näillä linjauksilla luotu odotus myöhemmästä rahoituksesta, jos lainsäädäntö
tulee voimaan.

Tästä on siis esitetty vakavia huomautuksia kahtena kesänä perustuslakivaliokunnan toi-
mesta, ja tässä tilanteessa hallitus on kuitenkin röyhkeästi lisäämässä pilottien rahoitusta
100 miljoonalla ja järjestämässä uuden hakukierroksen ennen pitkää. Tämä valtiosääntö-
oikeudellisesti kyseenalainen uudistuksen toimeenpanon aloittaminen ennen lainsäädän-
nön voimaantuloa on lopetettava välittömästi.

Siksi vaadimme ja esitämme lausuman, jonka mukaan eduskunta edellyttää, että halli-
tus keskeyttää kaikki valinnanvapauspilotteihin liittyvät toimenpiteet ja peruu jo tekemän-
sä pilottihankkeiden rahoitusta koskevat ratkaisut. Esitän tässä siis kaikki vastalauseen 1
mukaiset lausumat, joista tämä on tärkein ja kiireellisin.

19.46 Joona Räsänen sd: Arvoisa puhemies! Äskeisessä keskustelussa julkisen talouden
suunnitelmasta käytettiin täällä paljon puheenvuoroja, ja meillä sosiaalidemokraateilla oli
oikeastaan kaksi suurinta linjaa. Toinen liittyi siihen, millä tavalla me pystymme vahvista-
maan tulevaisuuden talouskasvun edellytyksiä ja parantamaan niitä, ja toinen liittyi sitten
eriarvoisuuden torjuntaan. Ne molemmat kantavat linjat näkyvät myös niissä esityksissä,
joita olemme nyt tehneet tähän lisätalousarvioon, ja tältä osin on kyllä helppo yhtyä kaik-
kiin niihin esityksiin, joita edustaja Harakka tuossa äsken teki, ja myös niitä kannattaa. Tär-
keimpänä niistä on todella tämä edustaja Harakan viimeisin huomio, joka liittyy sote-pilot-
teihin ja niihin epäselvyyksiin, joita niiden parissa on ollut. Kyllä olisi syytä ihan meidän
kaikkien ottaa hyvin vakavasti niin tältä vuodelta kuin myös viime vuodelta nämä perus-
tuslakivaliokunnan lausunnot, jotka tähän liittyvät.

Ja sitten, arvoisa puhemies, toisekseen on helppo yhtyä myös tähän, mitä edustaja Fila-
tov totesi kuntakokeilujen jatkon osalta, ja olisi tärkeää, että me nyt mahdollistaisimme
mahdollisimman nopeasti sen, että kukaan asiakas siellä ei tipu mihinkään välimaastoon
vaan kokeilut voisivat jatkua, ja tältä osin kannatan myös edustaja Filatovin tekemää lau-
sumaesitystä.

19.47 Antti Kurvinen kesk: Arvoisa puhemies! Tässä lisätalousarviossa kohdistetaan va-
roja osaavan työvoiman saatavuuden parantamiseen, liikenne- ja viestintähankkeisiin ja
maatalouden kriisin helpottamisen vaatimiin toimenpiteisiin, ja erittäin mielenkiintoisena
uutena avauksena lähdetään perustamaan uudentyyppistä valtionyhtiötä, Suomen Malmi-
jalostus Oy:tä. Pidän sitä erittäin hyvänä asiana, että kun kaivosala on vähän sillä lailla ris-
tiriitainenkin bisneksen lohko, että tietyn valtion, tässä tapauksessa meidän isänmaamme
Suomen, maaperässä on tiettyjä kaivannaisia, joita maailmalla kaivataan, ja siellä yksityi-
nen yritys niitä louhii ja aina kuitenkin kaivostoiminnasta vahvoja ympäristövaikutuksia ja
4



Pöytäkirjan asiakohta PTK 72/2018 vp
tiettyjä pysyviäkin jälkiä jää, niin olisi kuitenkin hyvä, että se kansakunta, jonka alueella ja
jonka maaperästä niitä hyviä kaivannaisia löytyy, siitä hyötyisi. Toivon, että nyt tämän
Suomen Malmijalostuksen käynnistäminen ja kehittäminen ovat sysäys sille, että me
saamme aikaan valtiollisen kaivosalan toimijan, valtionyhtiön. Ja tietysti on miellyttävää
Vaasan vaalipiirin edustajana todeta, että kun myös tulevaan akkutehdashankkeeseen
meillä on vahvat litiumvarat tuolla Pohjanmaalla, niin myös siihen tämä voisi vastata.

Mutta, arvoisa puhemies, ehkä eniten haluan käyttää puheenvuoroa liittyen näihin valin-
nanvapauspilotteihin, jotka tässä sosiaalidemokraattinen oppositio äsken aika lailla raateli.
Olen tietysti heidän kanssaan samaa mieltä [Pia Viitanen: Perustuslakivaliokunnan mietin-
tö!] — tai ainakin tämän mietinnön kanssa samaa mieltä — siitä, että rahoja voidaan mak-
saa ja pilotit laittaa liikkeelle vasta, kun lakiperusta on kunnossa, juuri niin kuin perustus-
lakivaliokuntakin on todennut. Mutta en kyllä ymmärrä sitä asennetta, että ei saisi pilotoi-
da, ei saisi kokeilla. Uudistus on liian suuri kerralla toteutettavaksi, silti sitä ei saa kokeilla.
[Puhemies koputtaa] Eikö olisi juuri hyvä, että näin iso uudistus lähtisi liikkeelle kokeilu-
jen kautta, kokeilukulttuurin hengessä, vaiheistamalla? Tämä vain kuvastaa, arvoisa puhe-
mies, minusta sitä, että SDP:n ainut linja on ei-linja. Mikään ei käy: ei käy kokonaisuudis-
tus, ei käy kokeileminen pilottien kautta.

Puhemies Paula Risikko: Edustaja Mäkinen. — Onko ensimmäinen puheenvuoro? (Riit-
ta Mäkinen: On!) — Onneksi olkoon! Täällä tavataan onnitella ensimmäisestä. (Riitta Mä-
kinen: Kiitos!)

19.50 Riitta Mäkinen sd: Arvoisa rouva puhemies! Tässä salissa on käytetty tänään lu-
kuisia ansioituneita puheenvuoroja, joissa on tuotu esille muun muassa niitä haasteita ja
mahdollisuuksia, joita kohentunut kansantaloudellinen tila eteemme avaa. Käytyjä keskus-
teluja kuunnelleena on suhteellisen helppoa tehdä johtopäätös, ettei ajankohtaisella agen-
dalla ole paljon asioita, joista eduskunta ei ole löytänyt keskuudestaan yhteistä näkemystä.
Rohkenen kuitenkin olettaa, että me kaikki kannamme huolta siitä, ettei talouden myötä-
tuuli välttämättä ole stabiili olotila.

Lisätalousarvion käsittelyn yhteydessä haluan puheenvuorossani kiinnittää huomiota ta-
louden, kasvun ja elinvoiman kannalta tärkeään teemaan: aktiiviseen työllisyyspolitiik-
kaan eli työllisyyden hoitoon. En viittaa sillä nyt lanseerattuun aktiivimalliin vaan yhtei-
seen tahtotilaan löytää niin kansantaloudellisesti kuin sosiaalisestikin kestäviä tapoja tur-
vata jokaisen kansalaisen perusoikeus työhön, sellaiseen työhön, jolla kykenee elättämään
itsensä ja perheensä.

Yleisen taloustilanteen kohentuessa työllisyyden kehitystrendi on ollut sangen rohkai-
seva. Samalla on kuitenkin nähtävissä, ettei pitkäaikaistyöttömyys ole lähtenyt laskuun li-
kipitäenkään odotetulla tavalla. Tiedämme, että elinkeinoelämän virkistymisen myöntei-
set vaikutukset heijastuvat tuolle kentälle joskus vuosienkin viiveellä ja ettei se yksin riitä
poistamaan yhtä merkittävintä köyhyyttä ylläpitävää ongelmaa.

Pitkäaikaistyöttömänä oli huhtikuun lopulla 80 600 suomalaista. Ne, joilla on jonkinlai-
nen faktaan ja kokemukseen pohjautuva ymmärrys köyhyysrajalla tai sen alla elävien ih-
misten arjesta, ymmärtävät myös, että kysymys on elinvoiman ohella todella merkittävästä
lasten ja nuorten hyvinvointiin, inhimillisyyteen ja yhteiskunnan yhtenäisyyteen vaikutta-
vasta asiasta. Vallitsevilla työllisyyspoliittisilla linjauksilla ei välttämättä ole kyetty pureu-
5



Pöytäkirjan asiakohta PTK 72/2018 vp
tumaan työttömyyden kovaan ytimeen ja edesauttamaan työelämään siirtymistä tai palaa-
mista niillä, joilla siinä on vaikeuksia syystä tai toisesta.

Työllisyyspalvelujen rooli mahdollisten tulevien maakuntien kasvupalveluissa on pai-
nottumassa selkeästi helposti työllistyvien palveluihin samalla, kun enemmän tukea tarvit-
sevien palveluja on suunniteltu hoidettavan sieltä rajapinnoilta. Toivottavasti pidämme
huolta siitä, ettei uudistus toteutuessaan johda tilanteeseen, jossa myös työnhakijat joutu-
vat eriarvoiseen asemaan suhteessa palvelujen saatavuuteen. Tarve työllisyyden hoidon
kuntapilottien jatkamiselle on todellinen, jottei välitön palvelukatkos kosketa nimen-
omaan eniten tukea tarvitsevia.

Olen huolissani siitä, että hallitus koettaa löytää yksinkertaisia ratkaisuja monimutkai-
seen ongelmakokonaisuuteen. Kukaan ei kiistäne sitä, että tämän päivän ja tulevaisuuden
työpaikat siirtyvät ensisijassa pk-yrityksiin, enkä henkilökohtaisesti näe siinä mitään moi-
tittavaa. Ei kuitenkaan ole realismia olettaa, että polku työmarkkinoille sieltä kerran pu-
donneelle löytyisi vain suoraan yrityksiin työllistymisen kautta. Palkkatuen kohdentami-
seen liittyvät rajoitukset olivat johtaa katastrofiin maakunnissa, joissa esimerkiksi järjestö-
kenttä on kantanut merkittävää vastuuta asteittaisen etenemisen edellytyksistä. Yksityisen
sektorin selkeä ja täysin oikeutettukin viesti on ollut, ettei se voi ottaa vastuuta kaikkein
vaikeimmassa asemassa olevien työttömien työllistymisestä. Tuota vastuuta ei voida ul-
koistaa. Rajoitteiden sijasta työllisyyden hoidon kentällä kaivattaisiin joustoja, jotka mah-
dollistavat yksilöllisten ratkaisujen räätälöimisen. Tältä osin SDP:n esitys poistaa järjes-
töille maksettavan palkkatuen 3 000 htv:n rajoitus on erittäin tervetullut.

Työllisyyden hoitoon osoitettavat määrärahalisäykset ovat välttämättömiä, mutta toi-
von myös, että niiden kohdentamiseen kiinnitettäisiin huomiota. Vastuuta työllisyyspoli-
tiikan toimeenpanemisesta on siirretty systemaattisesti yksityiselle sektorille. Aktiivimalli
viimeistään osoitti työvoimapalvelujen riittämättömät resurssit, kun saatoimme todeta, et-
tei mallin edellyttämiä kursseja tai koulutuksia kyetty järjestämään tarvetta vastaavalla ta-
valla. Olen todella pahoillani siitä, että lähes 40 prosenttia työttömistä joutui todistamaan
tämän menettämällä liki 5 prosenttia omasta työttömyysturvastaan ja tukeutumaan viime-
sijaiseen toimeentuloturvaan.

Ottaen huomioon aktiivimallin työnhakijalle asettamat vaateet palvelujen tarjonta ei voi
rakentua vain yritysten varaan, sillä maantieteelliset erot huomioiden niiden saatavuus
vaihtelee merkittävällä tavalla. SDP:n esitys kohdentaa lisämäärärahoja voimallisemmin
TE-toimistojen ja kuntien työnhakupalvelujen kehittämiseen on tältä osin perusteltu. Pe-
rimmäistä ongelmaa ei voida ratkaista toistamalla sitä uudestaan uudessa muodossa. Tämä
on yksi keskeinen asia palvelujen vaikuttavuuden kannalta, mikäli tavoitteena on aidosti li-
sätä yksittäisen työnhakijan edellytyksiä työllistyä. — Kiitos.

19.55 Kari Kulmala sin: Arvoisa rouva puhemies! Merkittävimmät määrärahalisäykset
hallituksen esityksessä osoitetaan osaavaan työvoimaan, muun muassa sen saatavuuden
parantamiseen, liikenne- ja viestintähankkeeseen sekä maatalouden tukemiseen, jonka
erikseen mainitsen euroina: 35 miljoonaa euroa. Lisäksi Terrafame Group Oy:n toiminta-
mandaattia muutetaan. Pidän näitä esityksiä erittäin tärkeinä.

Lisätalousarvioesitys vähentää myös valtion nettolainanoton tarvetta noin 1,3 miljardia
euroa, eli nettolainanotoksi arvioidaan tälle vuodelle noin 1,7 miljardia euroa. Se on mer-
kittävästi vähemmän kuin aikaisemmin on arvioitu. Kiitos siitä kuuluu hallituksen hyvälle
talouspolitiikalle.
6



Pöytäkirjan asiakohta PTK 72/2018 vp
Kasvun edellytysten parantamiseen ja julkisen talouden vahvistamiseen tähtäävää ta-
louspolitiikkaa on syytä jatkaa, kuten valtiovarainvaliokuntakin on mietinnössään toden-
nut. Kehysriihessä tehtiin sisäiseen turvallisuuteen useita parannuksia, joiden takana on
helppo olla. Poliisille ja suojelupoliisille osoitettava lisärahoitus, seksuaalirikosten ran-
gaistusten koventaminen ja sakkojen muuntorangaistuksen palauttaminen ovat tarpeellisia
uudistuksia yhteiskuntamme turvallisuuden lisäämiseksi. Myös päätös, jonka myötä varus-
miehet ovat oikeutettuja samoihin tapaturmakorvauksiin kuin rauhanturvaajat, on oikea ja
tervetullut päätös. Voikin kysyä, miksi vasta tällä vaalikaudella. Eikö edellinen hallitus
tätä epäkohtaa huomannut?

Suomen Metsästäjäliitto tekee erittäin tärkeää työtä. Monesti heidän tekemänsä ympä-
ristötyö on laajuudeltaan ja vaikuttavuudeltaan merkittävää, yhtenä esimerkkinä nuoriso-
työ ja muun muassa kosteikkojen rakentaminen. Pidänkin erittäin hyvänä, että heidän ar-
vokas työnsä on nyt hallituksessa huomioitu. Valiokunta kohdistaa momentille esitetyn
100 000 euron lisäyksen yleisavustuksena Suomen Metsästäjäliitto ry:lle käytettäväksi
muun muassa kosteikkojen rakentamiseen. Seuraavassa talousarvioesityksessä tulisi huo-
mioida myös nuorten metsästäjien hyväksi tehtävä työ ja kohdentaa rahoitusta myös nuor-
ten metsästäjien leirikoulutukseen ja kouluttamiseen sekä vähintään puolittaa ensi vuodes-
ta lähtien alle 18-vuotiaiden metsästyksen hoitomaksu. Eihän alle 18-vuotias tarvitse ka-
lastushoitomaksuakaan.

19.58 Toimi Kankaanniemi ps: Arvoisa rouva puhemies! Poiketen muista oppositioryh-
mistä perussuomalaiset lähtevät siitä, että valtionvelkaa ei kasvateta, tai sitä itse asiassa
pienennetään juuri niin kuin hallitus vastuullisesti esittää. Tämä seuraa siitä, että Kuntien
järjestämä sosiaali- ja terveydenhuolto -luvun Valtionavustus valinnanvapauden pilotti-
hankkeiden kustannuksiin -momentti esitetään meidän vastalauseessamme poistettavaksi.

Sosiaali- ja terveydenhuollon uudistus on kesken, ja on hyvin epävarmaa, voiko se to-
teutua hallituksen esittämässä muodossa. Suurimmat ongelmat sisältyvät nimenomaan va-
linnanvapausmalliin. Hallitus on kuitenkin jo vuoden 2018 talousarviossa osoittanut asiak-
kaiden valinnanvapauden sekä henkilökohtaisen budjetin pilottihankkeiden kustannuksiin
100 miljoonan euron määrärahan. Lisätalousarviossa hallitus esittää, että määräraha muu-
tettaisiin valtuudeksi ja samalla valtuus nostettaisiin yhteensä 199 miljoonaan euroon. Epä-
varman hankkeen sitominen piloteilla tiettyihin muotoihin ei täytä hyvän hallinnon ja pää-
töksenteon edellytyksiä. Perustuslakivaliokunta on suhtautunut menettelyyn hyvin kriitti-
sesti.

Arvoisa puhemies! Tämän momentin poistaminen siis vapauttaa tämän vuoden budje-
tista 100 miljoonaa euroa, ja me esitämme, että tästä 100 miljoonasta käytettäisiin osaami-
sen ja kasvun edistämiseen työ- ja elinkeinoministeriön ja opetus- ja kulttuuriministeriön
pääluokissa lisäyksiä niin, että TEMin osalta 26 miljoonaa euroa ja OKM:n osalta 22 mil-
joonaa euroa tulisi kasvua tämän lisäbudjetin kautta. Lisäksi esitämme liikennehankkei-
siin 40 miljoonan euron osuutta tästä säästyvästä rahasta. Lopun olemme jakaneet pienem-
piin kohteisiin, muun muassa poliisille ja rikosten ennaltaehkäisyn tukemiseen ja muuta-
miin muihin kohteisiin, jotka ilmenevät täältä vastalauseesta ja sitten noista pöydille jae-
tuista muutosehdotuksista, joista lähipäivinä äänestämme. Täällä on myös pieni lisäys ro-
kotteiden hankintaan, josta hallitus esittää poistettavaksi määrärahaa miljoonan, jotta tä-
hän puutiaisaivotulehdusta koskevaan ongelmaan tässä maassa voitaisiin varautua.
7



Pöytäkirjan asiakohta PTK 72/2018 vp
Arvoisa puhemies! Tulemme siis esittämään nämä määrärahamuutosesitykset: yhden
vähennyksen, ja muut ovat lisäysesityksiä.

Lisäksi vastalauseemme sisältää kaksi lausumaa, joista ensimmäisessä edellytetään, että
hallitus laatii kattavan osaamisen ja kasvun kehittämisohjelman toimenpiteistä osaamisen
tason nostamiseksi, työvoiman kohtaanto-ongelmien ehkäisemiseksi sekä tervettä kasvua
tukevan tutkimuksen, kehitystoiminnan, innovaatioiden ja digitalisaation edistämiseksi ja
lisää tuntuvasti panostuksia näihin tarkoituksiin. Ja toisessa esitämme, että hallitus ryhtyy
pikaisiin toimenpiteisiin asumisen kustannusten alentamiseksi, liikenneverkon korjausve-
lan vähentämiseksi ja tulo- ja varallisuuserojen supistamiseksi.

Arvoisa puhemies! Tässä lisäbudjetissa voimme jo kääntää kehitystä siltä osin, että pa-
nostamme niihin kohteisiin, jotka lisäävät talouskasvua, vahvistavat yhteiskunnan selviy-
tymistä edessä olevista haasteista ja lisäksi myös vähitellen korjaavat niitä epäkohtia, jotka
ovat tulleet sosiaaliturvaan tällä vuosikymmenellä tehtyjen leikkausten takia. Meillä on
merkittävä joukko ihmisiä, jotka esimerkiksi korkeiden asumiskustannusten takia ovat ah-
taalla, ja lisäksi tietysti on niitä, jotka joutuvat miettimään, ostavatko leipää vai lääkkeitä.
Tälläinen tilanne ei tässä maassa ole hyväksyttävissä.

20.03 Pia Viitanen sd: Arvoisa herra puhemies! Tuossa edellä edustaja Harakka jo esitte-
likin SDP:n vastalauseen painopisteitä, ja tässä sitten seuraavaksi myös edustaja Mäkinen
loistavassa puheenvuorossaan avasi hyvin näitä työvoimapolitiikan oikeita tarpeita. Että
onnea vain ensimmäisestä puheenvuorosta täällä eduskunnassa. Se oli kyllä painavaa sa-
naa kaikkinensa.

Puhemies! Ihmettelin sitä, kun aiemmin täällä sanottiin, että näitä laittomia pilotteja,
joista muun muassa edustaja Harakka hyvin puhui, SDP nyt vain rusikoisi, mutta eipä otet-
tu huomioon, että hetkinen, itse asiassa perustuslakivaliokuntahan niitä rusikoi jo kahteen
otteeseen. Että hivenen kevyellä siveltimellä, jos näin voi sanoa, hallituspuolueet nyt suh-
tautuvat näihin perustuslakivaliokunnan minusta aika vakaviin huomioihin ja moitteisiin.

Sitten näihin toisiin pilotteihin, mistä edustaja Filatov puhui hyvin ja teki hyvän ehdo-
tuksen: Siellä on todellakin ongelma, jos nyt sitten nämä kuntakokeilut loppuvat, ja siellä
uhkaa joukko juuri kaikkein vaikeimmin työllistyviä jäädä aktiivitoimien ulkopuolelle. On
täysin välttämätöntä, että tähän nyt tulee korjaus ja näitä olemassa olevia kokeiluja jatke-
taan. Itse kun tulen tuolta Tampereelta ja Pirkanmaalta, tiedän kyllä, että ne ovat toimineet
hienosti, ja siksi on todella suuri huoli siitä, että tämän sote- ja maakuntamallin yhteydessä
myös tosiasiassa nämä elinvoimapalvelut ja työllisyyspalvelut tulevat saamaan kyllä ko-
van kohtelun, koska monesti olemme kuulleet niitä arvioita, että miten sitten enää ylipää-
tään raha tulee riittämään niiden ylläpitoon. Ja sitten jos saamme esimerkiksi Tampereen
seudulla kuntakohtaisista malleista erittäin hyviä kokemuksia seutukunnassa, miksi sitten
täytyy väen vängällä niistä päästä eroon? Kerrankin kun joku toimii, niin pidettäisiin nyt,
puhemies, se hyvänen aika voimassa.

Sen sijaan taas asioita, mitkä eivät toimi, tuodaan väen vängällä, kiveä pullaan. Tuodaan
aktiivimalleja, joka ei sinänsä edes tuo toivottuja tuloksia. Muistan arvoisan varapuhemie-
henkin olleen jossain viisaassa lausunnossaan lehdistössä sitä mieltä, että nämä eivät ihan
viisaita kokeiluja kuitenkaan nyt ole, näille heikoille jäille lähteä tässä aktiivimallin osalta.
Samoin sitten ylipäätään, paitsi että tulee kyykytystä aktiivimallien kautta, nyt uhataan
nuoria vaikkapa sillä, että perustelematta voidaan lisätä pätkätöitä. Mitä järkeä on lisätä
epävarmuutta nuorilla ihmisillä? Huomasinpa tuossa edellisen aiheen lähetekeskustelussa,
8



Pöytäkirjan asiakohta PTK 72/2018 vp
että siellä esimerkiksi sinisten edustaja Torvinen sanoi, että on vähän tämmöinen hassu jut-
tu, kun näitä tämmöisiä oppositio kehtaa kritisoida. Että ihan hassu juttu, mutta luulen kyl-
lä, että monien nuorten mielestä nämä eivät ole hassuja juttuja vaan [Puhemies koputtaa]
aika vakavia asioita. — Puhemies, koska koputatte, päätän puheenvuoroni tähän. 

Ensimmäinen varapuhemies Mauri Pekkarinen: Edustaja voi jatkaa myöhemmin halu-
tessaan.

20.06 Jani Mäkelä ps: Arvoisa puhemies! Näistä sote-pilottien ja valinnanvapauden ky-
symyksistä: Siinä alkuperäisessä sotessa, jonka takana kenties olisin voinut seistäkin, olisi
koko valinnanvapaus lähtenyt liikkeelle aidosta pilotoinnista, ei suinkaan tästä nykyisestä
ajattelumallista, että päätetään ensin ja pilotoidaan sitten varmuuden vuoksi perään, kun
päätökset on jo tehty. Ei sellainen pilotointi ainakaan minun käsitystäni edusta siitä, mitä
pilotoinnilla on tarkoitus saada aikaan, eli kerätä kokemuksia ja katsoa, ovatko tehtävät
päätökset ylipäänsä toteutuskelpoisia.

Mutta varsinaisena asiana kannatan edustaja Kankaanniemen tekemiä esityksiä vasta-
lauseen 4 mukaisista muutosehdotuksista budjettiin ja lausumista.

20.07 Pia Viitanen sd: Arvoisa puhemies! Oikeastaan hirveästi ei jäänyt aiotusta sano-
matta äskeisessä puheenvuorossa. Edustaja Harakka kertoi yleislinjat. Minun mielestäni
meidän vastalauseessamme on, kun tässä katsoo tätä kokonaisuutta, hyvät otsikot: ”Kou-
lutus on parasta työvoimapolitiikkaa”, ”Aidosti aktiiviseen työllisyyspolitiikkaan”. Se täs-
tä jäi vielä mainitsematta, yhdestä isosta asiasta olemme tänään kyllä jo aiemmin puhuneet
eli siitä, että nyt olisi ollut viimeinen hetki korjata tämä lomarahaleikkausten toteutumi-
nen. Sen olisi voinut perua, jotta sitten tosiasiassa kasvu kuuluisi kaikille.

Puhemies! Me olemme ottaneet tähän meidän vastalauseeseemme niitä eriä meidän
vaihtoehtobudjetistamme, mitkä ovat sellaisilla momenteilla, mitkä nyt ovat auki. Toisin
kuin edustaja Kankaanniemi sanoi, emme me ole vaihtoehtobudjeteissamme lisäämässä
velkaa. Siitä on täällä jo kolme vuotta puhuttu. Olemme esittäneet kolme eri vaihtoehto-
budjettia ja kaikissa olemme ottaneet vähemmän velkaa kuin hallitus ottaa. Eli todetta-
koon nyt sekin, että vaikka talouslinjamme on eri, tekisimme sitä oikeudenmukaisemmalla
tavalla ja siksi myös vastuullisesti niin, että ottaisimme hallitusta vähemmän velkaa.

20.08 Toimi Kankaanniemi ps: Arvoisa puhemies! Sosiaalidemokraatit esittävät tässä
vastalauseessaan yli 300 miljoonan euron lisäyksiä menoihin ja 100 miljoonan vähennystä
menoista. Sen vanhan Ojalan laskuopin mukaan teidän esityksenne on yli 200 miljoonaa
alijäämäinen, ja se katettaisiin tässä tapauksessa sitten uudella velanotolla tai velanottoa
säilyttämällä isompana kuin mitä lisätalousarvioesityksessä on. Me lähdemme siitä, että
korjataan tätä taloutta ja tehdään järkeviä satsauksia nyt, joilla vahvistetaan, ja käytetään
tämä pilottiraha todellakin järkevällä tavalla.

Näihin pilotteihin vielä sen verran haluan sanoa, että en ymmärrä, miksi täällä on tämä
raha ja tämä valtuus nyt tässä muodossa, koska nyt selvästi nähdään jo ja on nähty jonkin
aikaa, että koko sote-uudistus menee pitkälle syksyyn ennen kuin se saadaan hyväksytyk-
si. Taisi arvoisa puhemies mainita jossain yhteydessä, että menee lokakuulle asti, ennen
kuin voidaan käsitellä, ja perustelu sille oli — jos näin ei ollut, niin perun sanani — että
seuraava lisäbudjetti tai tarvittaessa niin sanottu ylimääräinen lisäbudjetti voidaan antaa
9



Pöytäkirjan asiakohta PTK 72/2018 vp
milloin tahansa, jos uudistus menee eteenpäin. Nyt se näyttää siltä, että siinä on niin paljon
umpikujia, että nyt se ei edes mene eteenpäin, jolloin siis jää mahdollisuudeksi se, että li-
säbudjetissa sitten hoidetaan homma, mutta ei se ole enää mitään pilotointia, se on sitten jo
valmiin lainsäädännön täytäntöönpanoa ennenaikaisesti. Ja miksi näin? Ymmärrän hyvin,
että valtiovarainministeri Orpo on hyväksynyt jopa 200 miljoonan euron käyttämisen, val-
tavan rahan käyttämisen, tähän tarkoitukseen siksi, että näillä piloteilla pyritään sitomaan
tämä järjestelmä niin, että sitä ei voisi sitten enää purkaa, sen järjettömyyksiä ei sitten voisi
enää edes purkaa. Tämän ovat tietysti muut hallituspuolueet kuitanneet tällä tavalla. Eli
tämä on minusta aika arveluttavaa menettelyä, että piloteilla sidotaan tulevienkin päättäji-
en kädet, kun nimenomaan kysymys on hankkeesta, jonka asiantuntijat ovat esimerkiksi
valtiovarainvaliokunnassa laajalla, lähes yksimielisellä näkemyksellä todenneet aiheutta-
van enemmän kustannuksia, eivätkä ne tavoitteet, jotka uudistukselle alun perin asetettiin,
toteudu tällä mallilla.

20.11 Pia Viitanen sd: Arvoisa puhemies! Sanottakoon nyt vielä selvyyden vuoksi, että
nämä ovat ne lisäykset niille momenteille, mitkä ovat auki. Totta kai, jos eläisimme todel-
lisuudessa, jossa meidän oppositiolla valitettavasti olisi muutakin valtaa nyt kuin tämä vir-
tuaalinen valta, mitä meillä tässä on, ja velvollisuuskin tehdä omat esityksemme, niin sit-
ten myös tietenkin tulopuolella olisi jo muussa yhteydessä tehty esimerkiksi veromuutok-
sia ja muita, jotka mahdollistavat tämän lopputuloksen. Että ei tässä mitään uutta ole sinän-
sä.

Puhemies! Toden totta haluan minäkin huomion siihen uutiseen, mistä edustaja Kan-
kaanniemi äsken puhui, että nyt olemme sitten saaneet vahvistuksen sille, että aikataulut ai-
nakin siirtyvät eteenpäin, mikä on tietenkin positiivinen ja hyvä asia, että nyt myönnetään
se, että emme mitenkään pysty pysymään tässä aikataulussa, mitä hallitus on tässä havitel-
lut. Ja tietenkin täytyy toivoa, että siinä mielessä myös koko sote-uudistuksen osalta otet-
taisiin askel taaksepäin, niin että pistettäisiin nämä vaalit nyt sinne hyllylle ja katsottaisiin
uudelta pohjalta sitten tietyt kysymykset. Toivoisin, että tämä uutinen voisi olla vaikka täl-
lainen ennakkonäkemys siitä, että ehkä kuitenkaan kaikki ei vielä ole kirkossa kuulutettu,
jos näin voisi sanoa, siitä, että tämä sote toteutuu. Mutta tässä mennään nyt.

Ja mielestäni, puhemies, tämä kritiikki sitä kohtaan, että tässä lisätalousarviossa on näi-
tä pilotteja, on täysin oikeutettua. Siksipä se täytyy ottaa vakavasti.

20.12 Sari Essayah kd: Arvoisa puhemies! Tuossa edustaja Kankaanniemi hyvin kuvasi
sitä, että olisi varmasti mahdollista milloin tahansa tuoda se seuraava lisätalousarvio siinä
vaiheessa, kun lait on hyväksytty. Me kuulimme valtiovarainministerin suusta silloin lähe-
tekeskustelussa, että penniäkään ei makseta ulos ennen kuin lait on hyväksytty, ja tämä tu-
lee tietenkin sitten sieltä perustuslakivaliokunnan linjauksista.

Mutta ylipäätänsä näistä piloteista on todettava se, että maakunnissahan niitä tällä het-
kellä pyörii. Siinä on ongelmallista se, että se on sellaista niin sanottua ylimääräistä rahaa,
mitä siellä maakunnassa ei muuten olisi käytettävissä. Se antaa hivenen harhaisen kuvan
siitä, mitä se todellisuus sitten oikeasti on siinä vaiheessa. Kun esimerkiksi ajattelee vaik-
ka omaa kotimaakuntaani Pohjois-Savoa, jossa jo lähdetään niin sanotusti takamatkalta lii-
kenteeseen, niin meillä se väestön ikääntyminen ja sairastavuus on suurempaa kuin maas-
sa keskimäärin, ja ne laskelmat osoittavat, että meillä on kurottavana siellä jo miljoonien
vaje, kun lähdemme liikenteeseen. Se totuus tulee olemaan varmasti aika karu, jos sillä ra-
10



Pöytäkirjan asiakohta PTK 72/2018 vp
hoituksella lähdetään liikenteeseen: eli joudutaan miettimään joko niitä aiemmissa keskus-
teluissa esille nostamiani asiakasmaksujen korotuksia riippuen tietysti siitä, minkälainen
asiakasmaksulainsäädäntö on tulossa, tai sitten näitä palveluitten karsimisia. Voisi sanoa,
että joissakin maakunnissa — kuten esimerkiksi Pohjois-Karjalassa on Siun sotea lähdetty
toteuttamaan — on tultu myös niihin tilanteisiin, että joudutaan aika rankasti leikkaamaan
ja miettimään niitä säästökohteita, jolloinka sitten nämä tällaiset yksittäiset pilottirahoituk-
set vaikkapa palvelusetelijärjestelmän kokeilemiseen tai vastaavaan antavat väärän kuvan.
Ne ovat ylimääräistä rahaa. Ne ovat sellaista rahaa, mitä ei sen normaalin rahanjaon kautta
ole tulossa. Siinä mielessä voisi sanoa, että ne eivät ole oikeastaan edes pilotteja. Ne ovat
kokeiluja toisentyyppisellä rahoitusrakenteella kuin mitä sitten se tosiasiallinen toteutumi-
nen tulee olemaan.

Tässä mielessä kyllä yhdyn tähän kritiikkiin, että nämä asiat oltaisiin varmasti voitu hoi-
taa siinä vaiheessa, kun oikeasti nämä lait olisivat tulleet hyväksyttyä. Tällä hetkellä nyt
eletään niin suuren epävarmuuden äärellä, että tämäntyyppiset ehdollisetkaan lisäykset ei-
vät olisi olleet varmaan välttämättömiä.

Yleiskeskustelu päättyi.

Asian käsittely keskeytettiin.
11


	4
	19.34
	19.39
	19.40
	19.46
	19.47
	19.50
	19.55
	19.58
	20.03
	20.06
	20.07
	20.08
	20.11
	20.12


