















































DEMCA3B.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

12. Hallituksen esitys eduskunnalle pääsystä korkeampaan koulutukseen Pohjoismaiden 
välillä tehdyn sopimuksen muuttamisesta tehdyn sopimuksen hyväksymiseksi

Hallituksen esitys HE 151/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään sivistysvalio-
kuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 13. asiakohtaan.

Ministeri Berner — ei ole paikalla. Keskustelu on päättynyt. [Katri Kulmuni pyytää pu-
heenvuoroa] — No, jospa puheenvuoro nyt myönnettäisiin. Tämä epäily sen takia, että
mielestäni kyllä jo kerroin, että keskustelu on päättynyt, mutta saattoi olla, että nuija ei vie-
lä ollut pöydässä. — Olkaa hyvä, edustaja Kulmuni.

Keskustelu

16.45 Katri Kulmuni kesk: Kiitoksia puhemiehelle tästä armollisuudesta. Koetin varata
puheenvuoron myös aikaisemmin, mutta siinä vaiheessa, kun ministerin nimi tuli siihen,
jostakin syystä oma puheenvuoroni katosi varauslistasta. Haluan kuitenkin kommentoida
tätä asiaa lyhyesti, vaikka nyt esittelyä ei saatukaan.

Tässähän ei ole kysymys suuresta lainsäädäntöteknisestä asiasta, vaan ainoastaan mei-
dän korkeakouluja koskeva sopimus tehdään toistaiseksi voimassa olevaksi, mikä on hyvä
asia. Mutta kiinnittäisin huomiota siihen, kun kysymyksessä on viiden Pohjoismaan yhtei-
nen korkeakoulujen liikkuvuussopimus, että kuitenkin Suomesta lähtee vuosittain, viime
vuosinakin on lähtenyt, yli 2 000 opiskelijaa muihin Pohjoismaihin mutta Suomeen vastaa-
vasti saapuu vain noin 200 opiskelijaa. Elikkä täältä lähtee 2 000 ja meille saapuu 200, ja
tämä ehkä kertoo jotain meidän houkuttelevuudestamme muiden Pohjoismaiden opiskeli-
joiden silmin. Etenkin kun olemme kaksikielinen maa ja meillä olisi tarjolla varsin laaja re-
pertoaari monenlaisia koulutusohjelmia korkeakouluissa myös ruotsin kielellä ja kansain-
välisesti myös muilla kielillä, niin kannattaisi kyllä suomalaisessa korkeakoulukentässä
miettiä, miten me voisimme pohjoismaisessa perheessä koettaa luoda tiiviimpiä yhteistyö-
muotoja eri korkeakoulujen välille.

Tähän tietenkin liittyy ylipäänsä se työ, mitä Pohjoismaiden neuvostossa tehdään. Edel-
leenkin nuorten, jotka lähtevät opiskelemaan, täytyy avata pankkitili esimerkiksi Ruotsiin
 Tarkistettu
4.0



Pöytäkirjan asiakohta PTK 94/2018 vp
ennen kuin pystyy saamaan vuokra-asuntoa sieltä. Ihan tämmöisissä käytännön pikku ju-
tuissa on ongelmia olemassa. Meidän keskiryhmä on esittänyt esimerkiksi tätä pohjois-
maista e-kansalaisuutta. Koska kaikilla Pohjoismailla on erittäin korkeat sosiaaliturvatasot
olemassa ja tunnukset olemassa ja tunnistautumismenettelyt, miksi ei voisi olla yhteistä so-
pimusta siitä, että nämä ovat vastaavia kussakin maassa? Ehkä tämä voisi osaltaan tehdä
myös Suomesta houkuttelevamman paikan muille pohjoismaisille opiskelijoille.

Pidän tätä epäsuhtaa, että jos meiltä lähtee yli 2 000 ja meille tulee vain 200 opiskelijaa,
erittäin huolestuttavana sen kannalta, miten vaikkapa koko meidän elinkeinoelämämme on
verkottunut Pohjoismaissa ja miten vahva perusta ja pohja se on koko meidän valtiollem-
me ja sille liiketoiminnalle, mitä täällä harjoitetaan. Joten on hyvä, että tämä sopimus saa-
daan aikaiseksi ja se nyt on toistaiseksi voimassa, mutta toivon, että korkeakoulupolitiikas-
sa huomioitaisiin se epäsuhta, että suomalaiset varsin huonosti pystyvät ottamaan vastaan
tällä hetkellä pohjoismaisia opiskelijoita. Hyvä tietenkin, että meiltä lähtee ulkomaille ih-
misiä.

Keskustelu päättyi.

Asia lähetettiin sivistysvaliokuntaan.
2


