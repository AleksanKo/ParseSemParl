















































DEM1360.tmp.xml


Pöytäkirjan asiakohta PTK 44/2018 vp
Pöytäkirjan asiakohta 

PTK 44/2018 vp

Täysistunto

Keskiviikko 2.5.2018 klo 13.59—18.58

7. Hallituksen esitys eduskunnalle  laiksi  oikeudenkäymiskaaren muuttamisesta ja eräiksi 
siihen liittyviksi laeiksi

Hallituksen esitys HE 200/2017 vp
Valiokunnan mietintö LaVM 2/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

16.32 Suna Kymäläinen sd: Arvoisa rouva puhemies! Tässä hallituksen esityksessä on
sinällään kannatettava tavoite sujuvoittaa käsittelyä ja keventää sitä. Ylipäätään tavoite sii-
tä, että jutut saataisiin ratkaistua nopeammin, on kannatettava, mutta kuten toimme jo
aiemmin käsittelyissä esille, niin näitä tavoitteita haetaan mielestämme hieman erikoisin
keinoin, ikään kuin toisaalla rikokseen syyllistynyttä armahtaen, siten, ettei hänen tarvitse
tulla henkilökohtaisesti oikeuteen vastaamaan rikoksestaan tai kuulemaan tuomiotaan. 

Olemme usein lakivaliokunnassa kantaneet huolta erityisesti uhrin asemasta. Olemme
törmänneet jatkuvasti ongelmiin, miksi ei ole mahdollista, ettei uhrin tarvitse tulla oikeu-
teen, ja siksi on erikoista, että nyt tämän rikoksentekijän on mahdollista olla pois oikeudes-
ta vastaamasta teostaan ja uhrin täytyy olla oikeudessa. Siksikin näemme tärkeäksi, ettei
syytetyn läsnäolovaatimuksesta luovuta kokonaan. 

Lain mukaan rikosasian vastaajan käytös voidaan huomioida osana oikeudenkäynnin
näyttöä käräjäoikeudessa. Tässä on siis myös vaara epäoikeudenmukaisemmista tuomiois-
ta jo rikoksen tekijän kannalta. Siksi teimme vastalauseen mukaisen muutosesityksen. Sii-
tä äänestettiin, ja loppu on historiaa, mutta halusin vielä tässä käsittelyssä tuoda nämä epä-
kohdat pöytäkirjaan.

16.34 Ville Tavio ps: Arvoisa rouva puhemies! Perussuomalaiset ovat pitäneet hyvin tär-
keänä sitä, että roistot tuotaisiin henkilökohtaisesti oikeuden eteen — käytin vähän tällais-
ta epäjuridista termiä tässä, mutta syystä. Kuitenkin, näiden asianomistajien ja todistajien
kannalta perussuomalaiset pitävät sitä aivan kohtuullisena linjana, että oikeudenkäyntiä ei
peruutettaisi sen takia, että vastaaja jättää saapumatta paikalle. Tässä me olisimmekin tä-
män vastalauseen mukaisella tavalla hakeneet hieman erilaista ratkaisua, emmekä olisi läh-
teneet vaarantamaan sitä oikeusprosessia sillä, että vastaaja ei jatkossa lähtökohtaisesti tule
aina paikalle ollenkaan näissä alle viiden vuoden maksimin rikoksissa. 
 Tarkistettu
4.1



Pöytäkirjan asiakohta PTK 44/2018 vp
Tämä perustelu, miksi hallitus tekee nyt näin, että helpotetaan oikeudenkäyntien järjes-
tämistä pelkän asianajajan läsnä ollessa, tämä kaikki liittyy siihen suureen kuvaan, jossa
hallitus etenee oikeuspolitiikassaan säästöt edellä. Olen hyvin huolestunut siitä, kun näitä
eri hallituksen esityksiä lakivaliokunnassa on käsitelty, että suunta on jatkuvasti se, että
säästöjen nojalla tehdään uudistuksia, kun sen sijaan ihmisen oikeusturva heikkenee. Täs-
säkin esityksessä valitettavasti myös oikeusvarmuus heikkenee, eli se päämäärä aineelli-
sesta totuudesta, muun muassa siksi, että vastaajan läsnäolo siellä käräjäoikeudessa on
myös osa sen jutun näyttöä. Sillä on hirveästi merkitystä, onko vastaaja esimerkiksi jo oi-
keussalissa kenties vaikka maksanut vahingonkorvaukset asianomistajalle vai tuleeko vas-
taaja paikalle hyvin epäkunnioittavasti käyttäytyen. Sillä on kyllä suuri merkitys. Tämä on
ollut vuosisatainen, kenties jopa vuosituhantinen perinne, että vastaaja tulee henkilökoh-
taisesti oikeuden eteen vastaamaan teoistaan. Siinä myös psykologisesti vastaaja joutuu
silloin kohtaamaan tekojensa seuraamukset. Toisaalta myös uhrin kannalta tuntuu kohtuut-
tomalta, että uhri kyllä tuodaan sinne käräjäoikeuteen paikalle vaikka väkisin mutta rikok-
sentekijän ei sinne tarvitse enää tulla.

Tässä hallituksen esityksessä oli kuitenkin kokonaisuus, jonka takia en ehdottanut tä-
män hylkäämistä, koska siellä oli myös edistyksellisiä asioita, kuten videoyhteyden käy-
tön lisääminen, jota perussuomalaiset pitävät hyvin tärkeänä, [Puhemies koputtaa] joten
sen puolesta kuitenkin päädyimme sitten näiden äänestysten jälkeen hyväksymään tämän
esityksen.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 200/2017 vp sisältyvät 1.—4. lakiehdotuksen. Lakiehdotusten toinen käsittely
päättyi. Eduskunta hyväksyi mietintöön sisältyvän lausumaehdotuksen. Asian käsittely
päättyi.
2


	7
	16.32
	16.34


