















































DEM3363.tmpSave.xml


Pöytäkirjan asiakohta PTK 58/2016 vp
Pöytäkirjan asiakohta 

PTK 58/2016 vp

Täysistunto

Keskiviikko 25.5.2016 klo 14.00—14.36

8. Hallituksen esitys eduskunnalle lentoliikenteestä Gambian kanssa tehdyn sopimuksen 
hyväksymisestä ja laiksi sopimuksen lainsäädännön alaan kuuluvien määräysten voimaan-
saattamisesta

Hallituksen esitys HE 82/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

14.03 Antti Lindtman sd: Arvoisa rouva puhemies! Hallituksen esitys eduskunnalle len-
toliikenteestä Gambian kanssa tehdyn sopimuksen hyväksymisestä ja laiksi sopimuksen
lainsäädännön alaan kuuluvien määräysten voimaansaattamisesta on tietysti tärkeä ja kan-
natettava, koska me olemme etenkin Euroopasta katsoen saari, (Hälinää — Puhemies ko-
puttaa) pieni pohjoinen ja kylmä maa, mutta kuitenkin pieni vientivetoinen maa, ja sen ta-
kia lentoliikenne ja lentoyhteydet maailmalle ovat meille erittäin tärkeitä.

Tässähän käytiin hetki sitten keskustelua valtion omistajapolitiikasta, ja onkin erinomai-
sen hyvä, että hallitus pitäytyi Finnairissa siinä enemmistöomistuksessa, joka on ollut pit-
kä perinne. Se on erittäin tärkeää suomalaisille yrityksille. Samaan aikaan julkisuudessa on
käyty kuitenkin keskustelua myös koko maan lentoasemaverkoston kehittämisestä, ja on
ollut kysymys, pidetäänkö koko maan lentoverkostosta kiinni. En ole huomannut, että vas-
taava ministeri tai hallituspuolueet olisivat näitä Finavian toimitusjohtajan kommentteja
kommentoineet ja esittäneet näkemyksiä, niin että tässä kohtaa olisikin hyvä kuulla halli-
tuspuolueiden edustajien mielipiteitä, tullaanko jatkossakin pitämään kiinni siitä, että yh-
teydet maailmalle turvataan kaikkialta Suomesta. Se on erittäin tärkeää meidän vientiteol-
lisuutemme kannalta.

14.04 Kaj Turunen ps: Arvoisa puhemies! (Hälinää — Puhemies koputtaa) Lentoyhtey-
det Suomesta kansainväliselle kentälle, niin Gambiaan kuin moniin muihinkin maihin,
ovat tärkeitä, ja tämän vuoksi näitä sopimuksia on hyvä tehdä.

Lentoyhteydet myöskin kotimaassa ovat tärkeitä, ja kun tässä nyt edustaja Lindtman otti
esille nämä Finavian johtajan lausunnot, niin ainakin minä olen tulkinnut ne sillä tavalla,
että Finavia yhtiönä rakentaa tai on halukas rakentamaan toimintansa pelkästään liiketa-
loudelliselle pohjalle. Mutta tämän vuoksi onkin äärimmäisen tärkeää, että Finaviassa on
vahva valtion omistajaohjaus, ja tämän vuoksi pidän tärkeänä sitä, että Finavia valtionyh-
tiönä toimii niin liiketalouden periaatteen vuoksi tai pohjalta mutta myös turvatakseen ko-
timaassa myös maakuntien lentokentät, myös ne kentät, jotka eivät välttämättä ole talou-
 Tarkistettu
4.1



Pöytäkirjan asiakohta PTK 58/2016 vp
dellisesti kannattavia — mutta kokonaisuutena tarkastellen Finavian toiminta voi olla kui-
tenkin hyvinkin kannattavaa.

14.06 Pia Viitanen sd (vastauspuheenvuoro): Arvoisa rouva puhemies! Minusta oli tämä
edustaja Lindtmanin esille nostama kysymys maan lentokenttien ja lentoyhteyksien tur-
vaamisesta erittäin tärkeä tänä päivänä. Ja mielestäni oli hyvin tärkeää nyt, että edustaja
Turunen käytti tästä puheenvuoron hallituspuolueen edustajana ja myös talousvaliokun-
nan puheenjohtajana, ja tietenkin toivon, että koko hallitus voisi ottaa kopin tästä, koska
viime aikoinahan me olemme valitettavan usein joutuneet täällä puhumaan siitä, mikä on
tämä nykyinen aluepolitiikka: sitä ollaan viemässä väärään suuntaan, ja kovasti eri sekto-
reilla näkyy keskittämistä. Siksipä pidän tärkeänä tätä äskeistä puheenvuoroa, ja toivoisin
myös muilta hallituspuolueilta kannanottoja ja näkemyksiä. Tähän jää ehkä vähän sellaista
lupaustakin siitä, että näin tullaan toimimaan, että lentoyhteydet turvataan eri puolilla maa-
ta, ja toivoisin myös hallituksen tähän rivakasti puuttuvan ja myös kaiken kaikkiaan kantaa
ottavan, koska onhan se, puhemies, niin, että meillä täytyy olla elinvoimaiset maakunnat,
(Puhemies koputtaa) ja tämä keskittämisvimma, mikä nyt näkyy, (Puhemies koputtaa) on
ollut hyvin huolestuttava.

14.07 Mikko Kärnä kesk (vastauspuheenvuoro):  Koko maan kattavasta lentoasemaver-
kostosta on tärkeä pitää huolta, ja mitä tulee näihin Finavian toimitusjohtajan lausuntoihin,
niin itse koen, että ne ovat olleet hyvin pitkälti yksityisajattelua. Meillä on maassa voimas-
sa oleva lentoliikennestrategia, jonka osalta toisaalta kuitenkin toivon, että hallitus harkit-
sisi, voidaanko tämä strategia tässä vaiheessa päivittää. Lentoliikenteessä on tässä maassa
valtava kasvupotentiaali, ja siitä esimerkkinä Lappi, jossa matkailu kasvoi huikeat 15 pro-
senttia nyt alkuvuodesta. Siltikään meillä ei ole riittävän kattavia ja hyviä lentoliikenneyh-
teyksiä tähän maakuntaan, ja siihen työhön tarvitaan kansallinen lentoyhtiö Finnair ja len-
toasemaoperaattori Finavia mukaan.

Olin myös ilahtunut siitä, että pääministeri Sipilä julkisti taannoin, että hallitus on päät-
tänyt selvittää tämän niin sanotun Norjan mallin, jossa liikennöintiä voitaisiin kaikille len-
toasemille toteuttaa tarvittaessa 24 tuntia vuorokaudessa. Se olisi loistava parannus tähän
nykytilanteeseen.

Puhemies Maria Lohela: Menee nyt varsin kauas tuosta varsinaisesta aiheesta eli lento-
liikenteestä Gambian kanssa tehdystä sopimuksesta, mutta seuraava vastauspuheenvuoro,
edustaja Arhinmäki.

14.08 Paavo Arhinmäki vas (vastauspuheenvuoro): Arvoisa rouva puhemies! Käsittelys-
sä on lentoliikenteestä sopimus Gambian kanssa. Nyt on puhuttu aluepolitiikasta. Pidän
tärkeänä, että lentoliikenteestä huolehditaan aluepoliittisesti ja maanlaajuisesti, mutta otin
puheenvuoron sen vuoksi, että toivon, ettei tätä keskustelua tulkita niin, että Gambia kuu-
luisi myös tähän alueeseen, (Naurua) johon pitää turvata aluepoliittisista syistä lentoliiken-
ne. Toisaalta Gambia ei varmasti kovinkaan monelle kansalaiselle niin tuttu ole, mutta
kuulin kuiskutuksia, joiden mukaan Gambiaa lähellä oleva Gambina on sen sijaan ollut
osalle vanhaa kansaa (Naurua) tutumpi, kun viime päivinä on käyty myös alkoholipoliit-
tista keskustelua.
2



Pöytäkirjan asiakohta PTK 58/2016 vp
14.09 Timo Heinonen kok (vastauspuheenvuoro):  Arvoisa rouva puhemies! Gambian
lentoliikennettä koskeva sopimus on käsittelyssä, mutta kun tässä nyt puhemies sallii myös
puhumisen maakunnista, niin puhutaan sitten niistä. Gambian rinnalla Kuopio on myös tär-
keä, (Naurua) niin kuin kaikki muutkin maakuntien lentokentät, ja on tärkeätä, että huoleh-
ditaan siitä, että meillä on elinvoimainen verkosto. Finnair on myös tärkeä toimija koko
maamme kannalta, ja myös siinä on mielestäni tärkeää, että me pidämme riittävän päätös-
vallan omissa hyppysissämme.

Olin juuri Tullissa vierailulla. Helsinki on esimerkiksi merkittävä risteyskaupunki,
(Pertti Salolainen: Malmin lentokenttä!) ja sen takia pitää jatkossa turvata myös Tullin riit-
tävät voimavarat pysäyttää läpilentoliikennettä, jota voi myös esimerkiksi Gambiasta tulla.

Puhemies Maria Lohela: Sitten puhujalistaan.

14.10 Maria Tolppanen ps: Arvoisa rouva puhemies! Olipa sitten tänne lähtevä tai tule-
va kone, menossa Gambiaan tai tulossa Gambiasta, niin se tarvitsee aluelennonjohtoa. Vii-
me kaudella aluelennonjohtoa ajettiin tässä maassa voimallisesti alas. Meiltä on poistunut
Rovaniemen aluelennonjohto ja Tampereen aluelennonjohto, ja kaikki aluelennonjohdon
toimet keskitetään — jos ei ole keskitetty — tuonne Helsinki-Vantaalle. Ihan vain muis-
tuttaisin semmoisesta pienestä asiasta, että Kaliningradista kestää Helsinki-Vantaalle 15
minuuttia. Minun mielestäni tämä on semmoinen asia, mitä meidän pitäisi pohtia: onko jär-
kevää, että meillä on ainoastaan yksi siviililennonjohtopaikka tässä maassa? Ja sen lisäksi
vielä tiedän, että Finavialla on suunnitelmia siihen, että lennonjohtoa ryhtyvät hoitamaan
robotit, eli kamerat lentokentillä, ja niiden pääpaikka tulee olemaan Virossa. Minun mie-
lestäni tämä on asia, johon näiden ihmisten, jotka tässä salissa istuvat ja jotka pohtivat
muun muassa maan turvallisuuskysymyksiä, olisi syytä kiinnittää huomiota. Sen jälkeen,
jos meidän lennonjohtomme jostain syystä lamautuu Helsinki-Vantaalla, täältä ei lähde yh-
tään ainutta konetta, ei Gambiaan, ei Brysseliin, ei Tukholmaan, ei Rovaniemelle, ei edes
Vaasaan — mutta ei sieltä myöskään laskeudu yhtään ainutta konetta.

14.12 Simon Elo ps: Arvoisa rouva puhemies! Suomen sosialidemokraatteja on syytetty
joskus innovaation puutteesta, mutta kun kuunteli edustaja Lindtmanin avauspuheenvuo-
roa, niin ei kyllä luovuudesta ole puutetta: kun pitäisi puhua aidasta, niin puhutaan seipäis-
tä. Mutta kun puhemies sallii, niin puhutaan sitten sen verran.

Eilen tapasin Japanin Suomen suurlähettilään, ja Suomella ja Japanilla on ollut erin-
omaiset suhteet. Vuonna 2019 juhlitaan maiden välisten virallisten suhteiden 100-vuotis-
juhlaa, ja suurlähettiläs otti erityisesti esille Finnairin yhtenä positiivisena asiana, mikä
maiden suhteissa on hyvin toiminut, mutta aivan aiheellisesti esitti huolen niistä päätöksis-
tä, mitä Aalto-yliopisto ja Helsingin yliopisto ovat tehneet japanin kielen ja kulttuurin ope-
tukseen liittyen. Hallitus ei tietenkään suoraan määrää tällaisista asioista, mutta tämä liit-
tyy tähän lentoliikenteeseen myös niin, että täällä on ollut paljon japanilaisia matkustajia.
On tärkeää, että japanin kielen opetus Suomessa olisi erittäin vahvaa, ja siksi olemme te-
kemässä sosialidemokraattisen kansanedustajan Ville Skinnarin kanssa kirjallisen kysy-
myksen tästä, miten hallitus voi omalta osaltaan tukea japanin kielen ja kulttuurin osaamis-
ta Suomessa, mikä liittyy myös lentoliikenteeseen sitä kautta, että Finnairin yksi tärkeä
strategia on nimenomaan Aasian reittiliikenteen hubina toimiminen, mikä on ollut hyvin
luontevaa ja, niin kuin sanottu, hyvä virstanpylväs meidän ja Japanin välisissä suhteissa.
3



Pöytäkirjan asiakohta PTK 58/2016 vp
Nyt tässä Gambian kohdalla ajattelin, kun edustaja Lindtman pajatson avasi, näin luonte-
vasti asian ottaa esille.

14.13 Timo Heinonen kok: Arvoisa rouva puhemies! Nyt toivottavasti pääsemme tähän
itse asiaan, eli käsittelyssä on hallituksen esitys eduskunnalle lentoliikenteestä Gambian
kanssa tehdyn sopimuksen hyväksymisestä ja laiksi sopimuksen lainsäädännön alaan kuu-
luvien määräysten voimaansaattamisesta. Tämä on siis kahdenvälinen sopimus meidän ja
Gambian maiden välillä lentoliikenteestä, ja sopimuksen voimaansaattaminen tukee hyväl-
lä tavalla meidän hallituksemme kärkihanketta säädösten sujuvoittamisesta. Sopimuksella
edistetään kilpailukykyä elinkeinoelämän ja yrittäjyyden edellytyksiä parantamalla sekä
avataan uusia mahdollisuuksia lentoliikenteelle Suomen ja Gambian välillä.

Esityksen vaikutuksista todetaan, että lentoliikenteen Suomen ja Gambian välillä odote-
taan jatkuvan vähäisenä tämänkin jälkeen eikä sopimuksella siten ole merkittäviä lyhyen
aikavälin yritysvaikutuksia, ja Finnair Oyj piti ilmailusopimusta kuitenkin tervetulleena ja
katsoi, että sopimus edistää kansainvälisen lentoliikenteen vapauttamista.

Me olimme valtiovarainvaliokunnan delegaation kanssa vierailulla hetki sitten Afrikas-
sa, ja tämä osaltaan hyvällä tavalla nyt avaa sitä yhteyttä, mitä näihin eri Afrikan maihin
tarvitaan. Ja itse toivon, että tällaisia sopimuksia luodaan ja että avataan mahdollisuuksia.
Tällä hetkellä valitettavasti on tilanne se, että monet, monet muut maat ovat paljon aktiivi-
semmin myös yritystoiminnan kautta toimimassa Afrikassa. Ja siellä olisi monessa maassa
mahdollisuuksia myös meille, ja tämäntyyppiset sopimukset nimenomaan ovat tervetullei-
ta tukemaan tätä kehitystä ja avaamaan uusia mahdollisuuksia.

14.16 Katri Kulmuni kesk:  Arvoisa rouva puhemies! Vaikka otsikossa tosiaan lukee
tämä Gambian kanssa tehty lainsäädäntöön kuuluvan lentoliikenteen sopimus, niin keskus-
telussa ovat kuitenkin tulleet esille myös kansalliset lentokenttäkysymykset. Kyllä minä
vähän ihmettelen tätä avauspuheenvuoron pelottelua, mitä sosialidemokraattisesta ryh-
mästä tuli, jos kysymyksessä on kuitenkin Gambiaan liittyvä seikka. Mutta toki me olem-
me valmiita siitä keskustelemaan ja voimme asiaan vastata. On nimittäin niinkin, että
vuonna 2011 esimerkiksi oman kotimaakuntani lentokentällä oli 100 000 matkustajaa.
Tänä vuonna se on puolittunut, koska Finnair on puolittanut vuorot sinne, ja silti he vaati-
vat, että pitäisi edelleen olla 100 000 matkustajaa. Toivoisin toki, että sitä omistajaohjaus-
ta olisi käytetty myös jo aikaisemminkin.

On totta, että Suomi on jäänyt jälkeen pohjoismaisessa lentokenttävertailussa. Meillä on
paljon vähemmän kansainvälisiä suoria yhteyksiä kuin naapurimaillamme, ja siksi olisi
hirvittävän tärkeää, että näitä pystyttäisiin koko ajan luomaan ja myös tämmöistä poikit-
taisliikennettä. Onko todella välttämätöntä, että kaiken täytyy kiertää Helsinki-Vantaan
lentokentän kautta, kun ihmiset haluaisivat myös suoraan lentää pohjoisen matkailukohtei-
siin? Siksi onkin ollut hienoa huomata, että Keski-Euroopasta ollaan saatu isoista kaupun-
geista uusia suoria lentoyhteyksiä.

Hieman ihmeellistä on se, että kuitenkin matkailun kasvuprosentit ovat tämänkin talven
osalta pohjoisessa jopa plus 15 prosenttia, mutta lentomatkustus ei ole kasvanut samassa
suhteessa. Toivon kyllä tähän semmoista kokonaisvaltaista otetta. Omistajaohjausta var-
masti käyttää tämä hallitus, jotta myös jatkossa meillä on laaja lentokenttäverkosto läpi
maan eikä sorruta tällaiseen pelotteluun, mitä demarien suunnalta kuuluu.
4



Pöytäkirjan asiakohta PTK 58/2016 vp
Puhemies Maria Lohela: Kehotan kyllä kansanedustajia nyt pysymään tässä varsinaises-
sa aiheessa. Se on tämän talon arvokkuudelle sopivaa.

14.17 Mikko Kärnä kesk: Arvoisa rouva puhemies! Hallituksen esitys eduskunnalle len-
toliikenteestä Gambian kanssa on erittäin tervetullut ja hyvä esitys. Olisi äärettömän tär-
keä luoda tällaisia kahdenvälisiä sopimuksia muuallekin ja sitä kautta kehittää tätä meidän
lentoliikennettämme ja luoda sinne kasvun mahdollisuuksia.

Nostan tässä esille kuitenkin edustaja Tolppasen näkemyksen tästä lennonvarmistukses-
ta ja aluelennonjohdosta. On aivan selvää, että mikäli tällaiset kahdenväliset sopimukset
aiotaan pitää toiminnassa ja pitää lentoliikenne sujuvana, meidän täytyy varmistua siitä,
että lennonvarmistus ja aluelennonjohto toimii. Mutta tässä yhteydessä, kun näitä asioita
harkitaan, on katsottava, että kyseessä ei ole pelkästään taloudellinen kysymys vaan osal-
taan myös turvallisuuspoliittinen kysymys. Ja tässä mielessä on varmasti paikallaan tarkas-
tella nyt, kun Finavian ohjaus siirretään valtioneuvoston kansliaan, tulisiko nämä lennon-
varmistustoiminnot ja aluelennonjohto irtauttaa sieltä Finavian toiminnoista pois koko-
naan.

14.19 Antti Lindtman sd: Arvoisa rouva puhemies! Kyllä tämä keskustalaisten retoriik-
kamopo alkaa nyt pahasti keulia ja lähteä kohta käsistä. Siis julkisuudessa ollut keskuste-
lua tästä Suomen lentokenttäverkostosta, ja kysyn hallituspuolueilta, onko tästä arviota.
(Olavi Ala-Nissilä: Ei ole Gambiassa!) Kuka täällä pelottelee, edustaja Kulmuni? Ei ku-
kaan. Tai jos pelottelusta puhutaan, niin en minä ole sellaiseen pelotteluun pystynyt esi-
merkiksi ministeri Bernerin esittämästä liikennekaaresta kuin te, ja edustaja Hoskonen esi-
merkiksi Maaseudun Tulevaisuudessa. Voisin lukea sitaatit täältä, mutta kun käsitellään
lentoliikennettä, niin jätän ne lukematta. En minä pysty sellaiseen pelotteluun, mitä kes-
kustan kansanedustajat ovat pelotelleet ministeri Bernerin suunnitelmista, liikennekaares-
ta tai vaikkapa taksiliikenteestä. Mutta tätä keskustelua lienee turha jatkaa, ja toivonkin,
että keskustan retoriikkamopon keula palaa takaisin maan pinnalle.

Mutta, arvoisa puhemies, mitä tulee tähän Gambiaan, niin tällä hetkellähän Suomesta ei
ole säännöllistä liikennettä Gambiaan — ehkä talvella järjestetään matkanjärjestäjien kaut-
ta eri reittejä lentoja — mutta mahdollisuuksia tähän on, joskin tämä on aika pieni maa.
Mutta olennainen asia on se, että tämä meidän sijaintihyötymme, joka tällä hetkellä meillä
on nimenomaan Helsinki-Vantaan hubin osalta, liittyy itään. Jos piirretään viiva Keski-Eu-
roopasta esimerkiksi Shanghaihin ja Yhdysvalloista Intiaan — eli juuri ne, voi sanoa, käy-
tävät, joissa aika iso osa maailmantalouden virroista liikkuu — niin juuri näiden viivojen
risteyskohdassa on Helsinki-Vantaan kenttä. Tähän perustuu se hyöty, että nimenomaan
Helsinki-Vantaalta voi Shanghaissa käydä yksi kone yhden vuorokauden sisällä, mutta Ar-
landasta ei. Ja nyt kun seuraava nouseva talous tulevaisuudessa mahdollisesti on Afrikka,
niin tavallaan tässä suhteessa meidän sijaintihyötymme ei ikään kuin Uudella mantereella
ole niin keskeinen, (Puhemies koputtaa) ja sen takia on tärkeätä, että me luomme myös yh-
teyksiä... [Puhemies keskeytti puheenvuoron puheajan ylityttyä.]

14.21 Eero Lehti kok: Arvoisa rouva puhemies! Todennäköisesti Suomella on yli sata sa-
manlaista sopimusta eri valtioiden kanssa kuin tässä on kyse. Kaikkiin merkittäviin kohde-
maihin täytyy olla, koska lentoliikenne on kaksipuolista. Molemmat sopijamaat vaativat
omille yhtiöilleen laskeutumisaikoja, slotteja. Siinä mielessä vakiintunut käytäntö on, että
5



Pöytäkirjan asiakohta PTK 58/2016 vp
maat ensiksi sopivat sopimuksen, jonka jälkeen lentoyhtiöt tekevät sitten keskenään sen,
minkä hyväksi havaitsevat. Siltä varalta, että liikenne kasvaa tai Suomella on muita intres-
sejä, Suomen valtio on pyrkinyt tekemään kaikkien mahdollisten osapuolten, eri valtioi-
den kanssa sopimuksia jo tähän asti.

Osasyynä on varmaan se, että Helsinki-Vantaan lentoasema Aasian liikenteessä on erit-
täin kilpailukykyinen, niin kauan kuin Suomen Finnairilla on ylilentolupa, ilmeisesti ai-
noana länsimaisena lentoyhtiönä, ja sitä kautta kannattaa ylläpitääkin tätä monopoliase-
maa, ja sitten kun sitä kautta voivat muutkin yhtiöt ehkä lähettää matkustajan, niin siinä on
myös välillisesti etua Suomelle. Mutta se lentovarmistus ja lennonjohto on pääosin keski-
tetty jo EU-sopimuksen myötä Brysseliin, aluelennonjohto on jäänyt tänne. Mutta siinä sa-
massa yhteydessä Suomen viranomaisten huolimattomuutta tai heikkoutta Suomen len-
nonjohdon kustannuksia lisättiin merkittävästi, mikä välillisesti heikentää alueellisten len-
toasemien toimintaedellytyksiä.

14.22 Kimmo Kivelä ps:  Puhemies! Tulenkantajathan meille jo 20—30-luvulla opetti-
vat, että ovet auki Eurooppaan. Totisesti ovet ovat olleet auki Eurooppaan, ehkä jopa sen
kustannuksella, että muut maanosat ovat jääneet vähemmälle. Siinä mielessä tämä sopi-
mus Gambian kanssa on äärimmäisen tärkeä, niin kuin on todettu. Afrikan merkitys tulee
monessa mielessä kasvamaan.

Sinänsä tämä keskustelu nyt on vähän outoa, ja tulee mieleen, että kyllä tässä on jonkin-
lainen Urpon päivän auringonpistos nyt tullut useamman kansanedustajan kohdalle. Kun
tuossa edustaja Arhinmäkikin Gambian rinnalla puhui Gambinasta, niin kyllä tässä maa-
kunnan kansanedustaja ihmettelee, mitä ihmeen varhaista kesää tässä nyt on edustajien
päässä liikkeellä.

Sinänsä alueellisen lentoliikenteen kehittäminen on kokenut meillä kovia kolauksia.
Esimerkiksi juuri Kuopiosta viime talvena lentoyhteyksiä heikennettiin, millä oli erityises-
ti kansainvälisiin jatkoyhteyksiin varsin halvaannuttava vaikutus. On myös ikävää, että
kansainväliset yhteydet tilastoidaan vain Helsinki-Vantaalta käsin. Vaikka esimerkiksi
meidän maakunnasta on lukuisia yrityksiä, joiden myyntitykit liikkuvat eri puolilla maail-
maa ja osaltaan ovat yhteistä kakkuamme kasvattamassa, niin tämäkin etu, yhteisen hyvän
rakentamisen etu, joka maakunnista tuotetaan, kirjautuu liian yksipuolisesti vain pääkau-
punkiseudun tuotokseksi.

14.24 Krista Kiuru sd: Arvoisa puhemies! Ajattelin, että lentoliikenteen sopimusta kos-
kien tässä kyllä on reilua, että kansanedustajat voivat puhua yleisestikin siitä, kenen kans-
sa pitäisi lentoliikenteestä sopia, mihin Suomesta kannattaisi lentää ja mihin varoja käyt-
tää. Pidän aika epäterveenä ilmiönä sitä, että kun me puhumme esimerkiksi sote-asioista,
yksittäisistäkin sote-asioista, niin hyvin laveana tuntuu tuo keskustelu käyvän. Mutta on to-
dettava, että Afrikka on uusien mahdollisuuksien lomakohde — vaikka näitä matkanjärjes-
täjiä on tällä hetkellä Gambiaan vielä vain muutamia ja taitaa tuo matkanjärjestäminen kos-
kea oikeastaan vain talvikautta, niin siitä huolimatta on hyvä, että on tartuttu siihen, että
Gambiankin kanssa sovitaan lentoliikenteestä. Ja tältä osin, vaikka tuota lentoliikennettä
on ollut kovin vähän, tervehdin kuitenkin ilolla sitä, että olemme aktiivisia myöskin näi-
den uusien kohteiden ja uusien mahdollisuuksien etsinnässä. Myös bisneksen eli liiketoi-
minnan näkökulmasta tämä saattaa avata uusia mahdollisuuksia sen puoleiseen Afrikkaan.
6



Pöytäkirjan asiakohta PTK 58/2016 vp
Tietysti lähtökohta, arvoisa puhemies, saattaa tässä olla se, että kun tuolla pääkaupun-
gissa Banjulissa on kai noin 50 000 ihmistä, niin siltä osin suomalaisia kansanedustajia
kyllä kiinnostaa, että jos sinnekin lennetään — tämän kokoiseen pääkaupunkiin maailmal-
la — niin miksei sitten lennetä paljon suurempiin kaupunkeihin Suomessa jatkossa. Ja tuo
Finavian toiminta on ollut kyllä kiittämätöntä ja myöskin kestämätöntä siinä suhteessa. En
voi millään tavalla ymmärtää, miten omistajaohjauksessa kuitenkin Finavia voi tehdä jul-
kisesti kannanottoja, joissa lähdetään siitä, että Keski-Suomen alapuolelta ei lennetä enää
mihinkään. Ja tämä maakuntakenttäajattelu, jolla he tulivat julkisuuteen, kertoo siitä, että
kyllä sinne Banjuliin, Gambiaan voidaan lentää, mutta Suomeen ei näille paikkakunnille
enää sitten lennettäisikään. Se on kyllä minusta ikävää, ja tarvitaan (Puhemies koputtaa)
vahvempaa ohjausta, ettei markkinoita tässä täysin kontrolloida.

14.27 Antti Lindtman sd:  Arvoisa rouva puhemies! Gambia maanahan on Länsi-Afri-
kassa aika pieni, ja ehkä se potentiaali on pitkän aikavälin päässä nähtävissä. Minusta on
tärkeää, että tämä keskustelu käytiin näin lämpimänäkin päivänä. Oli hyvä, että täältä tuli
näkemystä. Kokoomuksesta tuli tukea tälle Finnairin enemmistöomistukselle, ja kun kes-
kustelu eteni, niin huomasi, että perussuomalaisetkin ilmaisivat tukensa tälle sopimuksel-
le. Tiivistämme yhteyttä tälläkin tavalla Gambian islamilaisen tasavallan kanssa, kun on
kuitenkin tulevaisuutta se, että Afrikka tulee kehittymään. Vaikka tämä sijainti ei Afrikan
kehittymisen kannalta Suomelle ole niin hyvä kuin oli Aasian idän ihmeen kanssa, niin
meidän täytyy nyt pohtia niitä strategioita, joilla me jo tulevaisuuteen katsomme, miten
kiinnitymme jatkossa niihin globaaleihin megatrendeihin, joista meidän on se leipä revit-
tävä.

14.28 Ari Torniainen kesk: Arvoisa rouva puhemies! On erittäin tärkeää, että Suomella
on lentoliikennesopimuksia monien eri maiden kanssa. Tällä hetkellä Suomi on jo nyt tär-
keä lentoyhteys etenkin Euroopasta Aasiaan ja Kaukoitään. Myös tämä lentoliikennesopi-
mus Gambian kanssa avaa todennäköisesti uusia mahdollisuuksia siihen, että myöskin Af-
rikka voi olla tulevaisuudessa uusien mahdollisuuksien kohde niin Afrikasta tänne tulla
matkailijoita kuin myös Suomesta siihen suuntaan. Kaikki ne mahdollisuudet, mitä me
voimme luoda, että matkailijat voivat tulla tänne Suomeen, ovat tärkeitä.

Mutta sitten tässä keskustelussa tuli esille tämä Suomen sisäinen lentokenttäverkosto.
Olen äärettömän tyytyväinen siihen, että eri puolueista on tullut sille kannatusta, että Suo-
messa säilytetään koko maan kattava lentokenttäverkosto. Se on tärkeää Suomen sisäisen
lentoliikenteen kannalta, mutta se on tärkeää myöskin sen takia, että kun Suomeen, esimer-
kiksi Helsinkiin, tulee matkailijoita, niin täällä he pääsevät myöskin sitten saman päivän ai-
kana eri puolille Suomeen vierailemaan ja siten saadaan koko maan kattava lentokenttä-
verkosto myöskin käyttöön ja matkailijoille erilaisia nähtävyyksiä ja elämyksiä aikaiseksi.

14.29 Jari Myllykoski vas: Arvoisa rouva puhemies! On todella hyvä antaa hallitukselle
kiitosta, että tuo tämmöisen esityksen. Tässä on ollut hyviä perusteluita, miksi tämä on
hyvä asia — ennakointi siihen, että Afrikka voi olla ja todennäköisesti on yksi kasvava
markkina-alue. Siihen liittyvät sitten nämä meidän kotimaiset, alueelliset lentokentät, sillä
kun tuolta maakunnista lähdetään tekemään sitä, tässäkin eräässä puheenvuorossa mainit-
tua, yhteisen hyvän eteen olevaa myyntityötä, niin on hirvittävän tärkeää, että meillä on
luonnolliset yhteydet eri alueilta. Satakunnankin osalta on erityisen tärkeätä, että kun meil-
7



Pöytäkirjan asiakohta PTK 58/2016 vp
lä on erittäin aktiivinen automaatiomarkkinointi ja sillä alalla toimivat yritykset, niin sieltä
myyntimiehet pääsevät inhimillisesti ja nopeasti nyt tällä hetkellä nimenomaan Aasian
markkinoille mutta myös ympäri maailmaa. Sillä tavoin tuntuu tosiaan vähän tuskalliselle
se, kuinka Finavia lähtee julkisuuteen unohtaen täysin sen, kuinka paljon ollaan menetetty
johdannaiskauppojen kautta, joitten menetysten osalta oltaisiin voitu rahoittaa vaikka seu-
raavat 10 vuotta näitä alueellisia lentokenttiä. Ei ole oikeastaan minkään näköistä itsekont-
rollia politiikkaan lausumisen ja omien tekojen vaikutusten arvioinnissa.

Minä näen, että näillä alueellisilla lentokentillä on todellakin mahdollisuus myös terveh-
dyttää tätä meidän matkailua. Me olemme nyt kopioineet Islannin mallia, jossa lentoko-
neen pysähtyessä täällä, esimerkiksi Helsinkiin, me pystymme nopeilla alueellisilla lento-
yhteyksillä antamaan tänne tuleville turisteille, jotka ovat täällä vuorokauden, mahdolli-
suuksia saada niitä elämyksiä muualtakin Suomesta kuin vain niin, että he ovat Helsingis-
sä hotellikuolemassa.

14.31 Krista Kiuru sd:  Arvoisa puhemies! Uskon, että tämä lentoliikennesopimus on
kaikilta osin kyllä tervetullut, siitä ei ole kysymys, mutta tällaisessa keskustelussa varmas-
ti moni omaa maakuntaansakin edustava miettii, että jos Gambian kanssa sovitaan lentolii-
kenteestä, niin kovin tahmaista on ollut sopia näiden meidän omien alueidemme kanssa
lentoliikenteestä.

On tärkeää tehdä uusia aluevaltauksia myös siinä suhteessa, että saadaan reititys Gam-
biaan kulkemaan, ja uskon aidosti, että se kyllä kantaa kortensa kekoon, että se ei ole mei-
dän alueiltamme pois, mutta tärkeätä on huomata se, että me olemme kyllä Finavian toi-
minnan kautta ajaneet itsemme todella vaikeisiin käsiin. Eduskunta on omalta osaltaan luo-
vuttanut kyllä päätösvaltaa Finavialle tavalla, jossa sitten tätä omistajaohjausta ei ole pys-
tytty samassa yhteydessä tiukentamaan. Nämä Finavian viimeaikaiset ulostulot maakunta-
kenttien toimintoja lakkauttaen — esimerkiksi se, että he keräsivät Varkaudessa jo pois
kaiken elektroniikan sieltä Varkauden lentokentältä — osoittavat kyllä minusta todellista
ylimielisyyttä, kun eduskunta nimenomaan linjasi, että ennen kuin mitään yksipuolisia rat-
kaisuja Finavia tekee, niin pitää tämä lentoliikenteen kokonaiskartoitus tehdä. Siltä osin
tuntuu pahalta, että valtiovarojen tahtotilaa ja Suomen eduskunnan tahtotilaa siinä ei ole
kyllä noudatettu.

Tämän Gambian lentoliikenteen sopimuksen osaltahan ironista on se, että sinne pääkau-
punki Banjuliin, 50 000 asukkaan kaupunkiin, lennetään, mutta sitten tulee olemaan jat-
kossa iso kysymys, lennetäänkö näihin meidän pienempiin kaupunkeihin Etelä-Suomen tai
edes keskisen Suomen alueella. Minä kyllä syvän vetoomuksen esitän, että siinä missä len-
toliikennettä parannetaan myöskin ympäri maailmaa, meidän pitäisi pystyä parantamaan
sitä ihan selkein ministeriottein ja eduskunnan linjauksin myöskin koti-Suomessa ja pitä-
mään huolta siitä, että Finavia on meille renki, ei isäntä.

14.33 Olavi Ala-Nissilä kesk:  Puhemies! Sen verran täydentäisin tai korjaisin edustaja
Kiurun puhetta, että minusta parempi kysymys on se, miksi eduskunnassa on annettu raho-
ja investointiin kentälle, jossa ei ole lainkaan lentoja. Se on vähän niin kuin Espanjassa on
tehty. Sen sijaan Finaviahan toimi niin, että sehän investoi 900 miljoonaa nyt. Siis Finavia
investoi enemmän lentokenttiin, lentokenttäinfraan kuin me pystymme investoimaan tei-
hin Suomessa. Se toimii nyt hyvin ja on juuri sellainen väline, jota me tarvitsemme myös-
kin täällä tieinfrapuolella, totta kai. Ja vahva valtionohjaus, totta kai, pitää olla mukana.
8



Pöytäkirjan asiakohta PTK 58/2016 vp
14.34 Krista Kiuru sd: Arvoisa puhemies! Minä en oikein ymmärtänyt sitä, että jos me
olemme kerran tehneet aikaisemmin linjauksen, mistä ei ole luovuttu, ja sopineet tietyistä
kilometrimääristä ja julkisen liikenteen tietyistä tuntimääristä, että siltä osin, jos ne eivät
täyty, niin me lennämme myöskin eteläisen Suomen alueille. Tuntuu todella pahalta, että
siitä ruvettaisiin lipsumaan.

On aika iso ja tärkeä päätös, että Suomea pidetään saavutettavuuden näkökulmasta joka
puolella myöskin yhtä tärkeänä. Siltä osin — oli se sitten Varkaus tai joku muu kenttä,
vaikka oma kotikenttäni Pori — me kyllä odotamme valtiolta toimia myös siihen, että Po-
riinkin voidaan lentää. Eikä ole kyllä ihan yksinkertaista ajatella, että Finavia voi toimia ta-
valla, jolla se on toiminut esimerkiksi siinä, miten se pyrkii heikentämään jatkuvasti Porin
lentokentän toimintaedellytyksiä. Tältä osin me emme voi sallia sitä, että yhteiskuntamme
renki on kuin isäntä täällä pöydällä hyppien. Tämä on minusta tärkeä kysymys — jos aja-
tellaan sitä, että Gambiaankin me voimme turvata lentoliikenneyhteydet, niin kyllä pitää
sitten olla sama peli koko Suomessa.

On hienoa, että monet edustajat tulevat alueelta, jossa lentoliikenne ei ole niin olennais-
ta, mutta sitten kun se loppuu esimerkiksi Ala-Nissilän omalta paikkakunnalta Turusta
näillä linjauksilla, niin ei se niin kovin kevyttä enää olekaan sitten myöskään maakunnan
kansanedustajan näkökulmasta, kun puhutaan oman alueen vetovoimaisuudesta ja saavu-
tettavuudesta.

Minusta on ollut kestävä ja hyvä linja se, minkä eduskunta valtiovarojen johdolla on ot-
tanut, eli että nämäkin asiat turvataan. Myöskin omistajaohjauksen pitää pitää huolta siitä,
että Finavia pysyy lestissään.

Keskustelu päättyi.

Asia lähetettiin liikenne- ja viestintävaliokuntaan.
9


