















































DEM3CE9.tmp.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

11. Hallituksen esitys eduskunnalle laeiksi vankeuslain, tutkintavankeuslain ja yhdyskun-
taseuraamusten täytäntöönpanosta annetun lain muuttamisesta 

Hallituksen esitys HE 263/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 11. asia. Puhemiesneuvosto ehdottaa, että asia lähetetään lakivaliokuntaan, jolle perus-
tuslakivaliokunnan on annettava lausunto.

Keskustelu

15.59 Oikeus- ja työministeri Jari Lindström (esittelypuheenvuoro):  Herra puhemies!
Hallituksen esityksessä ehdotetaan muutettavaksi vangeille maksettaviin taloudellisiin
etuuksiin liittyviä säännöksiä. Tavoitteena on muuttaa säännöksiä siten, että vangeille
maksettavat etuudet kannustaisivat vankeja nykyistä paremmin osallistumaan rangaistus-
ajan suunnitelman tavoitteiden kannalta tarkoituksenmukaisiin toimintoihin. Tavoite on
samalla yksinkertaistaa näiden etuuksien maksamista.

Ehdotuksen mukaan kaikille vangeille ja tutkintavangeille maksettaisiin käyttörahaa
vankilassaoloajalta. Tämä raha olisi tarkoitettu lähinnä välttämättömien perustarvikkeiden
hankintaan. Se on noin 50 euroa kuukaudessa.

Lisäksi toimintoihin osallistuville vangeille maksettaisiin toimintarahaa tai palkkaa.
Toimintaraha olisi noin 100—200 euroa kuukaudessa, palkka noin 500 euroa kuukaudes-
sa. Toimintarahaa maksettaisiin päivärahana toimintoihin osallistuville vangeille. Toimin-
tarahaa voitaisiin maksaa kolmen tasoisena ottaen huomioon erityisesti rangaistusajan
suunnitelman tavoitteiden edistymisen. Toimintarahan lisänä voitaisiin edelleen maksaa
provisiota valmistuneiden työsuoritteiden perusteella esimerkiksi kokoonpano- ja pak-
kaustöissä. Palkkaa maksettaisiin vain niin sanottuna avolaitostyönä muun kuin Rikosseu-
raamuslaitoksen lukuun tehtävästä työstä.

Nämä muutokset toteutettaisiin kustannusneutraalisti. Lisäksi esitetään muutoksia mui-
hin yksittäisiin säännöksiin. Keskeisin muista säännösmuutoksista olisi, että kuljetettaessa
vankeja tai tutkintavankeja kaikki kuljetettavat henkilöt olisi tietyin edellytyksin mahdol-
lista sitoa kuljetuksen ajaksi. Nykyisten säännösten nojalla sitominen on arvioitava erik-
seen jokaisen yksittäisen vangin osalta.

16.01 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi vankeuslakia, tutkintavankeuslakia ja yhdyskuntaseuraamusten täytäntöönpanosta
annettua lakia. Esitys on kokonaisuutena erittäin hyvä ja tasapuolistaa ja yhdenvertaistaa
vankien kohtelua sekä lisää heidän turvallisuuttaan.
 Tarkistettu
4.2



Pöytäkirjan asiakohta PTK 2/2017 vp
Esityksessä ehdotetaan, että kaikille vangeille maksettaisiin jatkossa käyttörahaa vanki-
lassaolon ajalta sekä tämän lisäksi toiminnoissa oleville vangeille maksettaisiin toiminta-
rahaa. Tämä on perusteltu ehdotus, kuten ministeri juuri äsken kertoi.

Toinen esityksen keskeinen ehdotus on, että vankeuslaissa ja tutkintavankeuslaissa sää-
dettäisiin mahdollisuudesta sitoa kaikki kuljetettavat vangit lyhytaikaisen kuljetuksen
ajaksi. Pääsääntönä olisi edelleen, että vangin sitomisesta päätettäisiin yksilökohtaisen har-
kinnan perusteella. Ehdotus mahdollistaisi jatkossa vankien ja tutkintavankien sitomisen
nykyisestä yksittäistapauksellisesta harkinnasta poiketen kuljetuksen turvallisuuteen ylei-
semmin liittyvien seikkojen perusteella. Mielestäni tämä on merkittävä uudistus, kun aja-
tellaan turvallisuutta kokonaisuutena. Kun vanki voidaan sitoa tai raudoittaa käsiraudoilla,
vankikuljetusten turvallisuus voidaan taata nykyistä paremmin. Pitää muistaa, että kyse voi
olla myös vangin omasta turvallisuudesta huolehtimisesta. Ei olisi ensimmäinen kerta, kun
kuljetuksen aikana vangit kävisivät toisiinsa kiinni ja toinen vahingoittuisi. Tällä uudistuk-
sella parannettaisiin jatkossa myös niin sanotun pelkäävän vangin asemaa kuljetuksen ai-
kana. Pelkät osastot kuljetuksissa eivät ole aina mahdollisia. Mielestäni käsirautoja ja sito-
mista tulisi käyttää mieluummin liian herkästi kuin sitä peläten — tämä kommentti perus-
tuu käytännön kokemukseen.

16.03 Eeva-Maria Maijala kesk:  Arvoisa puhemies! Minun on helppo jatkaa edustaja
Kulmalan puheenvuorosta, koska kiinnitän huomiota hallituksen esitykseen siltä osin kuin
siinä käsitellään mahdollisuutta sitoa vanki kuljetuksen ajaksi. Pidän esitystä perusteltuna
erityisesti sen vuoksi, että monet vangit tietävät nykyään oikeutensa erittäin hyvin ja voi-
vat tehdä helposti valituksia, jos laissa on joku aukkopaikka. Lisäksi muutenkin perusoi-
keusmyönteinen laintulkinta edellyttää tarkkarajaista sääntelyä, kun kyse on ihmisen hen-
kilökohtaisesta koskemattomuudesta.

Tämä esitys on hyvä esimerkki siitä, että elävässä elämässä havaitaan lainsäädännössä
sellainen puute, joka aiheuttaa ongelmia viranomaiselle ja yhteiskunnan turvallisuudelle.
Sellaiseen on pystyttävä puuttumaan heti. Toivottavasti lakimuutos antaa paremmin viran-
omaisille mahdollisuuksia vankikuljetusten turvallisuuden parantamiseksi.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
2


