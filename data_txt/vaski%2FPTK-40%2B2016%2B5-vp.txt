















































DEM4AB9.tmpSave.xml


Pöytäkirjan asiakohta PTK 40/2016 vp
Pöytäkirjan asiakohta 

PTK 40/2016 vp

Täysistunto

Keskiviikko 20.4.2016 klo 13.59—17.51

5. Hallituksen esitys eduskunnalle laeiksi maankäyttö- ja rakennuslain ja Suomen talous-
vyöhykkeestä annetun lain 3 §:n muuttamisesta

Hallituksen esitys HE 62/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 5. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

17.26 Antero Laukkanen kd: Arvoisa rouva puhemies! Tämä on tässä aika synkässä kes-
kustelussa tänään hieno ja positiivinen asia. Tämä esitys tulee pitkällä jänteellä paranta-
maan meidän merialueidemme kuntoa, yleistä käytettävyyttä ja vesien puhtautta ja tulee
olemaan hyvin merkittävä ja tärkeä muutos. Tämä merialuesuunnittelu olisi uusi alueiden-
käytön suunnittelujärjestelmästä erillinen suunnittelumuoto. Merialuesuunnitelmat olisi-
vat yleispiirteisiä, aluevedet ja talousvyöhykkeen kokonaisuutena kattavia suunnitelmia,
joissa tarkastellaan eri toimintojen tarpeita ne laaja-alaisesti yhteen sovittaen. Tämä on sil-
lä tavalla tärkeää, että nyt kun tätä suojelua tehdään, niin se ei ole ollut niin koordinoitua ja
alueellisesti ohjattua kuin se olisi voinut olla. Tietysti tämä myös täyttää yhden EU-direk-
tiivin ja on ikään kuin pakkokin toteuttaa, mutta tässä se tehdään niin sanotusti hyvällä ta-
valla, ja tämä on tervetullut uudistus.

17.27 Katja Hänninen vas: Arvoisa rouva puhemies! Tällä hallituksen esityksellä ollaan
tuomassa EU-direktiiviä merialuesuunnittelun osalta suomalaiseen lainsäädäntöön. EU-di-
rektiivin tavoite on hyvä. Ajatus on, että merialueiden käyttöä suunniteltaisiin ekosystee-
milähestymistavan mukaisesti, siis että kaikessa toiminnassa merellä ja eri käyttömuoto-
jen yhteensovittamisessa huomioitaisiin luonnon kestokyky. Suomalaisen meriluonnon ai-
nutlaatuisuus on hallituksen esityksestä kuitenkin unohtunut. Itämeri on todella herkkä me-
ri, ja meidän Suomessa täytyy pitää erityistä huolta siitä. Nyt käsittelyssä olevassa hallituk-
sen esityksessä pitäisi huomioida Itämeren herkkyys paremmin. Lakiesityksessä ollaan te-
kemässä kaavapäätöksiä merialueille. Kaavoista päättäisivät ne maakuntien liitot, joiden
alueeseen kuuluu aluevesiä. Kuitenkin vastuu Itämeren tilasta kuuluu meille kaikille. Siksi
merialuesuunnittelun vastuun olisi parempi olla valtion tasolla.

Arvoisa puhemies! Hallitus on myös jatkamassa haitallista norminpurkutyötään, kun
esityksen mukaan merialuesuunnitelmista ei vaadittaisi vaikutusten arviointia eikä riittä-
vää kuulemista. Kaavoitusta täytyy sujuvoittaa jollain muulla tavalla kuin luomalla tilan-
ne, jossa paikalliset intressit uhkaavat Itämeren tilaa. Meren erilaisille käyttömuodoille ja
 Tarkistettu
4.1



Pöytäkirjan asiakohta PTK 40/2016 vp
suojelullekin on meillä tilaa. On tärkeää, että merialuesuunnittelulle saadaan nyt luotua toi-
mivat puitteet, jotka ovat linjassa EU:n hyvien tavoitteiden kanssa.

Toivon, että tätä esitystä vielä täsmennetään valiokuntakäsittelyssä.

17.30 Antero Laukkanen kd (vastauspuheenvuoro): Arvoisa puhemies! Edustaja Hänni-
sen ajatus on ihan hyvä tässä, mutta tämähän ei poista merenhoitosuunnitelmaa, joka kuu-
luu valtiolle. Nämä kaksi asiaa: tämä uusi esityshän parantaa ja täydentää Itämerenkin ti-
lannetta, koska meillä on kuitenkin tämä perusmerenhoitosuunnitelma, josta valtio vastaa.

17.30 Reijo Hongisto ps: Arvoisa rouva puhemies! Lakiesityksellä pantaisiin täytäntöön
merten aluesuunnittelun puitteista annettu Euroopan parlamentin ja neuvoston direktiivi.
Maankäyttö- ja rakennuslakiin lisättäisiin merialuesuunnittelua koskevat säädökset, jotka
tulisivat samalla sovellettaviksi Suomen talousvyöhykkeellä.

Meriliikenne ja meren muut käyttömuodot, kuten energiantuotanto tuuli- ja aaltovoimal-
la ja erilaisten putkien ja johtojen sijoittaminen, ovat lisääntyneet ja käytöstä johtuvat ym-
päristöpaineet kasvaneet. Merialueen käyttö myös muiden kuin kalojen viljelyksessä on
edelleen lisääntynyt. Nykyään merialueiden käytön suunnittelu on mahdollista vain alue-
vesien alueella. Tämä ei ole riittävän kattavaa, kun otetaan huomioon meren käytön haas-
teet ja meriympäristön suojelun tarve sekä se, että meren käyttö ja ekosysteemit ulottuvat
aluevesiä huomattavasti laajemmille alueille. Lisäksi merialueita koskeva tieto on pirsta-
leisesti eri viranomaisten hallussa ja merialuetta koskevan tiedon määrä ja laatu ja saata-
vuus vaihtelevat, mikä vaikeuttaa tiedon tehokasta hyödyntämistä merialueen suunnitte-
lussa.

Esityksen tavoitteena on järjestää merialuesuunnittelu ja merialuesuunnitelmien laati-
minen mahdollisimman tarkoituksenmukaisesti ja resurssitehokkaasti. Se on tämän halli-
tusohjelman linjauksen mukaista. Merialuesuunnitelmilla luodaan lisäarvoa ja edellytyk-
siä merialueen pitkäjänteiseen ja kestävään kehittämiseen.

Arvoisa rouva puhemies! Tämä on kaiken kaikkiaan erittäin kannatettava ja hyvä laki-
esitys. — Kiitoksia.

Keskustelu päättyi.

Asia lähetettiin ympäristövaliokuntaan.
2


