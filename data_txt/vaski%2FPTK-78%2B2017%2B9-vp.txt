















































DEM4470.tmp.xml


Pöytäkirjan asiakohta PTK 78/2017 vp
Pöytäkirjan asiakohta 

PTK 78/2017 vp

Täysistunto

Keskiviikko 28.6.2017 klo 14.00—19.38

9. Lakialoite laiksi rikoslain 28 luvun 2 §:n muuttamisesta
Lakialoite LA 24/2017 vp Kari Kulmala ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

19.26 Kari Kulmala uv (esittelypuheenvuoro): Arvoisa puhemies! Tämän lakiesityksen
tavoitteena on helpottaa poliisin esitutkintaa ja sitä myötä vähentää rikollisuutta. Rikolli-
suuden vähentäminen on meidän kaikkien kansanedustajien yhteinen tavoite. Lakimuutos-
ta pidetään erityisesti poliisiorganisaatiossa erittäin tärkeänä, ja tämän ovatkin allekirjoit-
taneet kaikki poliisitaustaiset kansanedustajat.

Poliisin tietoon tuli vuonna 2016 yhteensä 1 227 vapaa-ajan asuntoon kohdistuvaa asun-
tomurtoa. Tilastojen mukaan vain alle neljäsosa mökkimurroista selviää. Mökeissä ei ole
usein sellaista omaisuutta, mikä olisi helppo jäljittää. Useimmin anastetaan perämoottorei-
ta, elektroniikkaa sekä pienkoneita. Poliisin mukaan mökeistä viedyn omaisuuden arvo ei
ole useinkaan suuri, mutta murron jälkien korjaaminen voi maksaa huomattavasti. Mones-
ti murron jälkeen joudutaan vaihtamaan ulko-ovia tai ikkunoita tai siivoamaan asunto, kun
asuntoon on tyhjennetty esimerkiksi vaahtosammutin.

Esitutkintaviranomaisella on monesti tutkittavana kesämökkimurtoja siten, että murrot
on tehty hyvin lähellä toisiaan, niin ajallisesti kuin myös maantieteellisesti. Esimerkiksi
alueella A noin 500 metrin päässä toisistaan on murtauduttu viiteen kesämökkiin ja 5 kilo-
metrin päässä alueella B parinsadan metrin säteellä kolmeen mökkiin ja niin edelleen.
Murtautumisen tekotapa on samanlainen, ja jokaisesta asunnosta on anastettu omaisuutta.
Jokaiselta tekopaikalta on myös taltioitu samanlaiset kengänjäljet, joten onkin ajateltavis-
sa, että kyseessä ovat todennäköisesti samat tekijät. Kun tällaista varkaussarjaa tutkitaan,
törmätään ongelmaan, että asiassa ei voi käyttää telepakkokeinoja eli tukiasematietojen
hankkimista tai televalvontaa, koska kyseessä on useita yksittäisiä perusmuotoisia var-
kauksia, jotka eivät täytä törkeän varkauden tunnusmerkistöä, mikä antaisi mahdollisuu-
den telepakkokeinojen käyttöön.

Tällä hetkellä useita saman henkilön tekemiä näpistyksiä voidaan käsitellä kokonaisar-
vostelun perusteella varkautena, kun kyseessä on niin sanottu ammattimainen hyötymistar-
koitus. Samalla ajatusmallilla useita saman henkilön tekemiä niin sanottuja ammattimaisia
varkauksia tulisi käsitellä törkeänä varkautena. Törkeään varkauteen kuuluu lain mukaan
 Tarkistettu
4.1



Pöytäkirjan asiakohta PTK 78/2017 vp
tekojen suunnitelmallisuus, toistuvuus ja jatkaminen, hyötymistarkoitus sekä rikoksilla ai-
heutetut isot taloudelliset vahingot.

Rikoslain 27 §:n 1 momentin 5 kohdan perusteella asuttuun asuntoon kohdistuneessa
varkaudessa asia käsitellään yleensä törkeänä varkautena, jos teko on kohdistunut asuttuun
asuntoon eli omakotitaloon, kerrostaloon ja niin edelleen. Oikeuskäytännössä tällä tarkoi-
tetaan vakituiseen asumiseen tarkoitettua asuntoa. Kesäasuntojen osalta oikeuskäytäntö ei
ole näin selkeä, vaikka teko on vastaava asianomistajan ja hänen oikeuksiensa loukkaami-
sen näkökulmasta. Tämän vuoksi lakitekstin muuttaminen muotoon "asumiskäyttöön tar-
koitettuun asuntoon" on perusteltu. Anastetun omaisuuden arvolla tai määrällä ei ole mer-
kitystä teon kvalifioinnissa. Asutussa asunnossakaan ei asukkaan tarvitse olla murron ai-
kana kotona. Sarjarikoksilla, jotka voidaan tekotavan, -paikan tai -ajan perusteella tai
muun tutkintatoimen perusteella osoittaa tai olettaa olevan saman tekijän tekemiä ja suun-
nitelmallisia, tekijän saama rikoshyöty sekä asianomistajalle koituva haitta voi olla huo-
mattava.

Arvoisa puhemies! Ulkomaalaisten tekemät omaisuusrikokset ovat lisääntyneet voi-
makkaasti vuodesta 2007 lähtien, Schengen-sopimuksen voimaantulon jälkeen. Kyseessä
voi olla tekijöiden toimiminen osana oman maansa järjestäytynyttä rikollisuutta. Rikosten
kohteena ovat arvokkaan omaisuuden lisäksi tavanomaiset kauppaliikkeiden päivittäista-
varat, joiden arvo ei yksittäisissä rikoksissa ole merkittävä, mutta rikosten sarjoittamisen
kautta voidaan olettaa, että tekijän saama rikoshyöty on huomattava. Tämänkaltaisiin ri-
koksiin syyllistyneet ovat tulleet maahan pelkästään rikoksen tekemistä varten, ja maassa-
olo kestää muutaman päivän. Teot ovat hyvin suunnitelmallisia ja ammattimaisia. Teot
voivat olla yksittäisen tekijän tekemiä tai niihin osallistuu useampi henkilö, ja tekijöiden
välillä on selkeitä roolituksia: tiedustelija, harhauttaja, omaisuuden anastaja, anastetun
omaisuuden poiskuljettaja ja niin edelleen. Näissä edellä kuvatuissa tilanteissa rikoksien
selvittämisintressin tulee olla suurempi ja esitutkintaviranomaisilla tulee olla siten käytet-
tävissä perustellut ja asianmukaiset selvittämiskeinot, kuten mahdollisuus hankkia tuki-
asematietoja tai televalvontatietoja rikoksen tekijöiden käyttämistä teleliittymistä tai tele-
päätelaitteista. Tämä olisi kaikkien rehellisten kansalaisten etu.

Erityisesti 1.1.2014 voimaan tulleen pakkokeinolakiuudistuksen jälkeen esitutkintavi-
ranomaisten keinot ovat kaventuneet sarjarikosten selvittämisessä. Voimassa oleva pakko-
keinolaki kavensi telepakkokeinojen hyödynnettävyyttä esitutkinnassa ja syyteharkinnas-
sa. Pakkokeinolakiin tuli uutena säädöksenä niin sanottu ylimääräisen tiedon käsittely eli
pakkokeinolaki (PKL 10:55 §), ja ylimääräisen tiedon käyttöä rajoitettiin, pakkokeinolaki
(PKL 10:56 §). Uusi pakkokeinolain säädös 10:56 § rajoittaa muun muassa televalvonta-
tiedoilla saatujen tietojen hyödyntämistä sarjarikoksissa, missä osa varkausrikoksista on
törkeitä tekomuotoja ja osa perusmuotoisia varkauksia.

Törkeän varkauden tutkinnassa hankittuja televalvontatietoja ei voida hyödyntää todis-
teena samassa rikossarjassa saman tekijän samalla alueella tekemien ja samaan tekoaikaan
tehtyjen perusmuotoisten varkausrikosten esitutkinnassa eikä syyteharkinnassa. Tukiase-
matietojen ja televalvontatietojen käytön mahdollistaminen parantaa esitutkintaviran-
omaisten mahdollisuuksia selvittää perusmuotoisia varkausrikoksia rikossarjoissa, missä
teot ovat perustellusti suunnitelmallisia ja toistuvia ja niillä on niin sanottu ammattimainen
luonne sekä hyötymistarkoitus. Yleisesti kyseisessä varkaussarjassa tekopaikat ovat hiljai-
silla alueilla, joten muun muassa tukiasematietojen perusteella tekijän tai tekijöiden selvit-
täminen olisi hyvin mahdollista.
2



Pöytäkirjan asiakohta PTK 78/2017 vp
Arvoisa puhemies! Edellä olevan perusteella ehdotan, että eduskunta hyväksyy seuraa-
van lakiehdotuksen, Laki rikoslain 28 luvun 2 §:n muuttamisesta. Törkeä varkaus olisi
määritelty jatkossa seuraavasti: 

"Jos varkaudessa 
1) anastamisen kohteena on erittäin arvokas omaisuus, 
2) anastamisella aiheutetaan rikoksen uhrille tämän olot huomioon ottaen erityisen tun-

tuvaa vahinkoa, 
3) rikoksentekijä käyttää hyväkseen rikoksen uhrin avutonta tai hädänalaista tilaa, 
4) rikoksentekijä tai osallinen varustautuu teon toteuttamista varten ampuma-aseella, rä-

jähdysaineella taikka muulla näiden kaltaisella vaarallisella välineellä, 
5) rikoksentekijä murtautuu asumiskäyttöön tarkoitettuun asuntoon tai 
6) anastaminen on toistuvaa, suunnitelmallista ja teossa tavoitellaan huomattavaa talou-

dellista hyötyä 
ja varkaus on myös kokonaisuutena arvostellen törkeä, rikoksentekijä on tuomittava tör-

keästä varkaudesta vankeuteen vähintään neljäksi kuukaudeksi ja enintään neljäksi vuo-
deksi." Yritys on rangaistava.

Tällä lakimuutoksella muutettaisiin siis rikoslain 28 luvun 2 §:n kohtaa 5 ja lisättäisiin
uutena kohta 6. Voimassa olevassa laissa kohta 5 on kirjattu siten, että rikoksentekijä mur-
tautuu asuttuun asuntoon. Lisättävän kohdan 6 perustelin jo aikaisemmin puheessani.

19.36 Hannu Hoskonen kesk: Arvoisa herra puhemies! Edustaja Kulmala on tehnyt ai-
van erinomaisen lakialoitteen, ja lämpimästi kannatan sen hyväksymistä. Toivottavasti
tämä edustaja Kulmalan tekemä aloite menestyy nyt lakivaliokunnassa, ja uskon, että hä-
nen kollegansa, lakivaliokunnan puheenjohtaja ja myöskin poliisi-ammattilainen, edustaja
Tolvanen voi tämän asian ottaa vakavasti ja tätä aloitetta viedä eteenpäin. 

On aivan kummallinen tilanne, että meillä tämän päivän Suomessa rikollisia, jotka hyö-
tymistarkoituksessa tekevät murtoja, tavallaan suojaa lain antama mahdollisuus siihen, että
tällaisia varkauksia ei voida sitten kaikilla käytettävissä olevilla järkevillä, laillisilla kei-
noilla tutkia. Ja minkä tautta nimenomaan teletunnistetietojen saamista — niin kuin edus-
taja Kulmala hyvin aloitteessaan kuvasi ja puheenvuorossaan kuvasi äsken tätä tilannetta
hyvin — ei saisi sitten käyttää? On aivan kummallinen tilanne, että rikollista, joka on var-
masti rikkomassa lakia ja vielä törkeällä tavalla — toisen omaisuuteen kajoaminen on juu-
ri sellainen teko mielestäni aina — suojaa lain pykälä ja että hänen liikkumistaan tai mur-
tautumistaan sillä alueella ei voida tutkia kaikin teknisin keinoin, mitkä ovat käytössä. 

Asia on senkin takia allekirjoittaneelle hieman omakohtainen, kun meidänkin kesämö-
killemme murtauduttiin aikoinaan ja siellä tehtiin tuhoa. Ikävä kyllä tutkimukset eivät joh-
taneet lopulliseen tulokseen, ei koskaan saatu tietää, kuka se tekijä oli. Lohtuna oli vain ja
ainoastaan se, että vakuutukset olivat ajan tasalla ja vahinko rajoittui siihen omavastuu-
seen, mikä kaikissa vakuutuksissa on. 

Mutta voin kokemuksesta sanoa, että kun toisen omaisuuteen menee kajoamaan, koti-
piiriin tunkeudutaan, niin vaikka kysymyksessä on kesämökki — hyvin rakas ja tärkeä sel-
lainen koko perheelle — se turvattomuudentunne ja se koskemattomuuden loukkaamisen
tunne on kyllä niin järisyttävä, että toivon hartaasti, että edustaja Kulmalan tekemä erin-
omainen lakialoite menestyy.
3



Pöytäkirjan asiakohta PTK 78/2017 vp
19.38 Mari-Leena Talvitie kok: Arvoisa puhemies! Edustajakollega Kulmalan tekemä
lakialoite rikoslain 28 luvun 2 §:n muuttamisesta kuulostaa todellakin järkevältä ja sen kal-
taiselta, että sille on tarvetta. Toivottavasti — sanon näin lakivaliokunnan jäsenenäkin —
pystymme tätä asiaa edistämään. Tässä lyhyesti.

Keskustelu päättyi.

Asia lähetettiin lakivaliokuntaan.
4


