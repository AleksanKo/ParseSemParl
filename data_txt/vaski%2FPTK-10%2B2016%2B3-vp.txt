















































DEMC527.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

3. Nollasopimusten kieltäminen lailla
Kansalaisaloite KAA 5/2015 vp

Lähetekeskustelu

Toinen varapuhemies Paula Risikko: (koputtaa) Nyt jatketaan täysistuntoa. Pyydän siir-
tämään kaikki kokoukset salin ulkopuolelle. Keskitymme kuuntelemaan seuraavaa asiaa.

Lähetekeskustelua varten esitellään päiväjärjestyksen 3. asia. Puhemiesneuvosto ehdot-
taa, että asia lähetetään työelämä- ja tasa-arvovaliokuntaan.

Keskustelu

17.02 Jari Myllykoski vas: Arvoisa rouva puhemies! Kansalaislakialoitetta nollatyösopi-
musten kieltämiseksi on ilolla tervehdittävä yhtenä työelämän uudistajana, joka myös tur-
vaa niiltä suoranaisilta laittomuuksilta, joita tämän päivän työntekijät joutuvat kohtaa-
maan omissa työsuhteissaan.

Ikäviä esimerkkejä ovat juuri senkaltaiset, että meidän julkisissa palveluissa, esimerkik-
si sairaaloissa, on jopa kahden vuoden työsuhteita, joissa edelleen on kuitenkin nollatyöso-
pimus. Tämä on nopea tapa kiertää esimerkiksi sairausajan palkanmaksu ynnä muuta, ja
tämä nollasopimus asettaa tämän työntekijän erityisen hankalaan asemaan. Hän sitoutuu
olemaan työnantajansa käytettävissä 40 tuntia, mutta hänelle ei kuitenkaan luvata työaikaa
kuin se nolla. Jos työvuorosta perusteettomasti kieltäytyy, vedoten johonkin muuhun syy-
hyn — eli että on vaikka lapsenhoito järjestettävänä — niin voi olla varma, että tämmöinen
henkilö ei seuraavalla kertaa ole tavoiteltavien työntekijöiden joukossa vaan tulee niin sa-
notusti syrjityksi siinä työsuhteessa. Hän on sidottuna sopimukseen, ja silloin töiden
muualta ottaminen sinä aikana on mahdotonta.

Onkin erittäin hyvä, että tämä aloite on täällä käsittelyssä. Toivon sille hyvää menesty-
mistä eduskunnan käsittelyssä ja erityisesti hyvää harkintaa työelämä- ja tasa-arvovalio-
kunnassa, että puntaroidaan ne kaikki asiat, mitä tässä aloitteessa mukana on tuotu. On
muistettava, että ansiosidonnaisen peruspäivärahan ehto eli työssäoloehto täyttyy siitä täs-
sä laissa mainitusta 18 tunnista viikossa. Muussa tapauksessa henkilö, joka on nollasopi-
muksella ja jolla ei tule sitä 18:aa viikkotuntia täyteen, ei ole täyttänyt työssäoloehtoa.

Tämän vaikutukset esimerkiksi vuokratyömarkkinoilla ovat aika raskaat. Erityisesti
vuokratyön tekijät joutuvat kohtaamaan välittömästi sairastuttuaan sen kohtalon, että heitä
ei kutsutakaan töihin. Eli jostain kumman syystä se aiottu ja suunniteltu työvuorokin pe-
ruuntuu sen vuoksi, että näin on mahdollista välttää sairausajan palkanmaksu. On erityisen
tärkeätä huomata, että tässä on kyse työsuhdeturvasta, jonka työntekijä on ansainnut. Las-
kut, vakuutusmaksut, ruoka on ostettava, ja silloin pitää pyrkiä turvaamaan, että sillä työn-
tekijällä on joku käsitys ja ennustettavuus omasta työsuhteesta tulevasta palkasta.
 Tarkistettu
4.0



Pöytäkirjan asiakohta PTK 10/2016 vp
Toki, kun tätä asiaa valiokunnassa käsitellään, varmasti on hyvä huomioida, että meillä
on muitakin työn vastaanottamisen esteitä, jotka tekevät sitä, että osa-aikaiset työntekijät
eivät ota vastaan työtä, koska tämä meidän sosiaalinen järjestelmä on omalla tavallaan este
lisätyön ottamiselle.

Tämä ei rajaa pois opiskelijoitten mahdollisuutta käyttää edelleen nollatyösuhdetta ja ot-
taa työtä vastaan. Tällä ei ole sellaisia kielteisiä vaikutuksia, mitä työmarkkinajärjestöiltä
on tullut tietoon, että tämä estäisi työllisyyden. Ei tämä todellakaan estä työllisyyttä. Työn-
tekijällä pitää olla oikeus ottaa osa-aikaista työtä vastaan, jos hän sitä perustellusta syystä
haluaa. Eikä tämä lakialoite myöskään estä sitä, etteikö voi ottaa vastaan työtä, jota ei ole
18:aa tuntia viikossa. Kaikki satunnaiset ja satunnaisiksi todetut työsuhteet kyllä voidaan
ja työ voidaan ottaa vastaan.

Toivoisin, että tästä tulisi edellisen tai sitä edellisen hallituksen jatke, joka turvaa ja
mahdollistaa työhön sijoittumista niin, että kun meillä on se 300 euron suojaosa, niin näitä
asioita osattaisiin nyt vähän katsoa keskenään, että on hyvä mahdollistaa töihin asettumi-
nen, mutta on tärkeätä luoda työsuhteeseen turva, joka antaa ennustettavuutta sille työsuh-
teelle.

Arvoisa rouva puhemies! Voisin puhua tästä tunnin ja viisi päivää. (Paavo Arhinmäki:
18 tuntia!) Mutta kun ministeri on täällä paikalla, on hyvä, että käydään tätä keskustelua
niin, että moni muukin pääsee ääneen ja toivottavasti näkee... (Timo Heinosen välihuuto)
— Erityisesti Heinonen, joka harvoin käyttää puheenvuoroja. (Naurua)

17.08 Anneli Kiljunen sd: Arvoisa rouva puhemies! Mielestäni tämä kansalaisaloite on
erittäin tärkeä, sillä se tuo esille yhden epäoikeudenmukaisen työelämässä olevan ongel-
man, johon täytyy vastata oikeudenmukaisella lainsäädännöllä. Nollasopimuksen korjaa-
minen oli sosialidemokraattien vaalitavoitteessa vuonna 2015, minkä takia otamme ilolla
kansalaisaloitteen vastaan eduskunnassa.

Vuonna 2014 nollatuntisopimuksella työskenteli 83 000 palkansaajaa. Näihin sopimuk-
siin liittyy monenlaisia ongelmia, kenttä on hyvin kirjava. Nollasopimukset ovat työsuh-
teita ilman työsuhdeturvaa. Nollasopimuksessa määritellään arvioitu tuntimäärä, joka voi
vaihdella nollasta kokopäivätyöhön. Käytännössä tämä tarkoittaa sitä, että työnantaja voi
pudottaa tunnit nollaan, mikä todellisuudessa merkitsee työn ja toimeentulon loppumista,
mutta samalla työntekijä on sidottu sopimukseen. Valta on siis työnantajalla.

Toisaalta nollasopimuksia käytetään myös puhtaasti työsuhdeturvan kiertämistarkoituk-
sessa tilanteissa, joissa työnantajalla olisi työtä tarjolla säännöllisesti. Näissä tilanteissa tu-
lisi tehdä toistaiseksi määritelty työsopimus, joka turvaisi vakituisen työpaikan. Tilasto-
keskuksen mukaan lähes kolmasosa nollatuntityöntekijöistä tekee täyttä viikkotyöaikaa.
Juuri tällaiseen toimintaan on syytä puuttua lainsäädännöllä.

Nollatuntityöntekijä on työelämässä heikoilla. Hän on hyvin pitkälle riippuvainen työn-
antajasta, tilanteet voivat muodostua hyvinkin hankaliksi. Töitä ei välttämättä tarjota viik-
kokausiin, palkkaa ei saa, tai työtunteja tulee satunnaisesti. Ongelmana on myös se, ettei ir-
tisanoutuessa saa työttömyyskorvausta. Elämää ei voi suunnitella eteenpäin, koska kutsu
töihin voi tulla koska vain ja silloin on mentävä. Toisaalta toisen työn vastaanottaminen
toimeentulon turvaamiseksi on hankalaa, ellei työnantaja suhtaudu siihen myönteisesti ja
joustavasti. Riskinä on, että menettää nollasopimuksen tehneen työnantajan tarjoaman työ-
paikan, joka on kuitenkin mahdollistanut työntekijälle työkokemusta ja pientä toimeentu-
loa. Tilanne on siis epävarma ja sekava.
2



Pöytäkirjan asiakohta PTK 10/2016 vp
Työtuntien epävarmuus tekee varsinkin lapsiperheiden elämästä kohtuuttoman hanka-
laa. Toisaalta perheen perustaminen on nollatuntityöntekijälle valtava riski. Asuntolainaa
tai edes luottokorttia voi olla mahdotonta saada. On totta, että reilu kolmannes nollatunti-
sopimuksella työskentelevistä on opiskelijoita, ja monille heistä tämä tilanne järjestyy erit-
täin hyvin.

Me sosialidemokraatit emme ole estämässä opiskelijoiden tai esimerkiksi osa-aikaelä-
keläisten mahdollisuuksia hankkia lisäansioita, päinvastoin. Erilaisia mahdollisuuksia an-
saita toimeentulo ja saada työkokemusta on kehitettävä ja parannettava, mutta niiden tulee
olla reiluja ja oikeudenmukaisia sekä tarkemmalla lainsäädännöllä selkeytettyjä.

Näkemyksemme mukaan työntekijän toiveesta voitaisiin edelleen sopia pienemmistä
tuntimääristä. Henkilöllä tai perheellä voi olla tilanteita, että alle 18 tunnin sopimukset tu-
kevat silloista elämäntilannetta. Tärkeintä tässäkin on, että se hoituu työntekijän toiveiden
mukaisesti yhteisymmärryksessä työnantajan kanssa. Joustavaan työssäkäyntiin tulee jat-
kossakin olla mahdollisuus, ja työllistämistä ei pidä vaikeuttaa. Työsuhdeturvan kiertämi-
sen ja laajamittaisen järjestelmän väärinkäytön on kuitenkin loputtava. Tämä lienee mei-
dän yhteinen tavoitteemme aloitteen tekijöiden kanssa.

Arvoisa rouva puhemies! Lähtökohtana on oltava, että työ turvaa jokaiselle riittävän toi-
meentulon ja työlainsäädäntö turvaa jokaiselle riittävän työsuhdeturvan. Operaatio Vaki-
duunin teettämässä kyselyssä kaksi kolmesta työntekijästä halusikin kieltää nollatuntisopi-
mukset. Tämä kansalaisaloite on hyvä pohja lainsäädännön uudistamistyölle, jolla este-
tään nollatuntisopimusten käyttö työsuhdeturvan kiertämiseen. Tasa-arvoinen avioliittola-
ki oli hyvä esimerkki siitä, miten kansalaisaloitteen pohjalta on saatu jatkovalmistelulla
hyvä laki aikaiseksi. Toivon, että hallituspuolueet ja eduskunta ottavat tämän kysymyksen
vakavasti ja tarttuvat tuumasta toimeen.

17.14 Ilmari Nurminen sd: Arvoisa rouva puhemies! Työelämän muutos, silpputyön ja
epävarmuuden lisääntyminen työmarkkinoilla, on oikea ongelma monien ihmisten ja per-
heiden elämässä tällä hetkellä. Yksi merkittävä tätä epävarmuutta lisäävä tekijä on nämä
niin sanotut nollatuntisopimukset. Arviolta jopa 83 000 ihmistä työskentelee näillä nolla-
tuntisopimuksilla eli nollan työtunnin työsopimuksilla. Valitettavasti näitä nollatuntisopi-
muksia käytetään yleisesti työmarkkinoilla myös sellaisissa tilanteissa, joissa töitä olisikin
tarjolla enemmän. Tämä aiheuttaa työntekijälle isoja haasteita elämänsä suunnitteluun.
Nykytilanne ei myöskään velvoita työnantajaa suunnittelemaan työvuoroja, ja työntekijäs-
tä pääsee helposti eroon.

Tämän epäkohdan ympärille onkin muodostunut onneksi kansanliike, joka vaatii asiaan
muutosta. Tänään käsittelemme tämän epäkohdan korjaamiseksi syntynyttä kansalaisaloi-
tetta nollatuntisopimusten kieltämiseksi. Nyt meillä on mahdollisuus puuttua näihin epä-
kohtiin, joita aloite tuo esille.

Nollatuntisopimusten kieltäminen oli myös vahva osa SDP:n vaaliohjelmaa. SDP:n laa-
timassa pätkätyöpamfletissa esiintyikin Eetu, joka tienasi joulukuussa 2014 neljältä eri
työnantajalta 1 672 euroa. Vastaavasti tämä sama kaveri ansaitsi tammikuussa 2015 sa-
moilta työnantajilta 67 euroa. Mielestäni tämä esimerkki kuvaa hyvin tätä nollatuntisopi-
musten problematiikkaa. Huomioisin, että tällä hetkellä esimerkiksi viittomakielen tulkit
työskentelevät lähes kaikki näin epävarmoissa työsuhteissa.

Työntekijät eivät siis voi olla pärstäkertoimella olevia heittopusseja. Siksi meidän on
puututtava näihin työelämän epävarmuuksiin, joita kansalaisaloitekin pyrkii ratkaise-
3



Pöytäkirjan asiakohta PTK 10/2016 vp
maan. Mielestäni ei ole kohtuutonta vaatia työnantajaa pohtimaan etukäteen työnsä tarvet-
ta samalla tavalla kuin työntekijät joutuvat maksamaan vuokransa ja muut elämisen tar-
peet. Sen lisäksi nollatuntisopimuksen työntekijöillä ei ole sairauspäivämahdollisuutta
eikä muuta turvaa, esimerkiksi oikeutta ansiosidonnaiseen. Huomioisin, että myös puolet
nollatuntisopimuksella työskentelevistä on juuri perheen perustamisiässä eli 24—29-vuo-
tiaita henkilöitä.

Mielestäni kansalaisaloitteen keskiössä on nimenomaan työn arvostaminen — sellaisen
työn, jolla jokainen tulee toimeen. Kuten täällä edelläkin edustaja Kiljunen toi esille, tämä
ei ole estämässä esimerkiksi opiskelijoiden lisätienestien hankkimista, vaan nimenomaan
vahvistaa sitä periaatetta, että työllä jokaisen on tultava toimeen.

Omalta osaltani haluan kiittää tämän kansanliikkeen tekemää työtä ja myös tukea tätä
aloitetta ja puuttua nollatuntisopimusten epäkohtiin. Muistuttaisin siitä SDP:n tavoitteesta,
että SDP puolustaa nimenomaan työntekijöiden oikeutta riittävään toimeentuloon ja enna-
koitavuuteen työelämässä. Lisäksi en malta olla kysymättä, koska ministeri Lindström on
paikalla: Kaivoin tällaisen JHL:n haastattelun, 15.5.2013 litteroitu haastattelu, jossa teiltä
kysyttiin silloin, pitäisikö mielestänne puuttua nollatuntisopimuksiin ja näihin rikkeisiin.
Vastasitte, että pitäisi — toivottavasti pitäisi edelleen. — Kiitos.

Toinen varapuhemies Paula Risikko: Otetaan tähän vaiheeseen debattikeskustelu. Kun
ministerikin on täällä paikalla, niin kuulee sitten myöskin kysymyksiä ja mahdollisesti an-
taa joitain ajatuksiaan vastauksiksi.

Niiden, jotka haluavat nyt tähän debattiin osallistua, toivon painavan V-painiketta ja
nousevan seisomaan.

17.19 Tarja Filatov sd (vastauspuheenvuoro): Arvoisa puhemies! Nollatyösopimuksia ei
ole laissa. Ne ovat vain syntyneet sinne työelämään. Näiden asioiden korjaamisessa on
kyse työelämän yhdenvertaisuudesta. Meillä on monia sellaisia tilanteita, joissa periaat-
teessa haetaan joustoa työyhteisön sisälle. Jos työnantajalla on tarve vain muutamiin työ-
tunteihin, niin on muunkinlaisia mahdollisuuksia tehdä noita työsopimuksia kuin nolla-
työsopimukset, jotka joustavat joka suuntaan. Esimerkiksi irtisanomissäännöksiä voidaan
kiertää loputtomasti. Ensin voi olla täydet tunnit monta kuukautta. Sen jälkeen, kun teet jo-
takin, mikä ei miellytä, ei ole enää kuin nollatunteja siitä eteenpäin. Jos yrittää päästä irti
tällaisesta työsopimuksesta, niin joudut karenssiin sillä perusteella, että olet ikään kuin jät-
tänyt kunnollisen työpaikan. Lomautuksessa vastaavia säännöksiä ei ole, vaan siellä voi
saada suoraan työttömyysturvan, jos lomautus on kestänyt tietyn jakson, jotta voi sitten et-
siä uutta työpaikkaa. Meillä on kilpailukielto, joka joissakin tehtävissä rajoittaa sitä, että ei
voi tehdä (Puhemies koputtaa) toiselle työnantajalle töitä, ja monia, monia esimerkkejä.
Haastaisinkin ministeriä etsimään vastauksia valiokunnan kanssa yhdessä näihin ongel-
miin.

Toinen varapuhemies Paula Risikko: Pysytään näissä minuutin mittaisissa puheenvuo-
roissa.

17.20 Heli Järvinen vihr (vastauspuheenvuoro): Arvoisa rouva puhemies! Täällä on mo-
nessa puheenvuoroissa tullut esiin jo se, että nollatuntisopimukset ovat ongelmallisia
usealle työntekijälle. Pitää muistaa, että ne ovat ongelmallisia myös monelle yritykselle,
4



Pöytäkirjan asiakohta PTK 10/2016 vp
siis kaikille niille yrityksille, jotka kiltisti maksavat työntekijöidensä sosiaaliturvamaksut
ja niin edelleen. Eli nollatuntisopimukset vaikeuttavat ja mutkistavat nykyistä työmarkki-
natilannetta, jossa yritykset eivät ole enää tasa-arvoisella tasolla.

Nollatuntisopimusten epäkohtia on selvitetty useassa työryhmässä, nollatuntisopimus-
selvityksessä sekä työmarkkinajärjestöjen omissa kolmikantaisissa vakituisissa työryhmis-
sä. Monta kertaa on keskusteltu. Toimenpiteistä ei ole kuitenkaan saavutettu yksimieli-
syyttä tai asioiden valmistelua on aina jatkettu jossakin muualla. Haluaisin kysyä nyt mi-
nisteriltä: onko hallituksella tahto ratkaista nollatuntisopimusten epäkohtia ja tehdä työelä-
mästä reilumpaa?

17.21 Arto Satonen kok (vastauspuheenvuoro): Arvoisa puhemies! 38 prosenttia nolla-
tuntisopimuksilla olevista on opiskelijoita ja kaksi kolmasosaa on varsin tyytyväisiä nyky-
tilanteeseen. Jos sitten kysytään sitä, että jos nämä nollasopimukset kielletään, niin lisääkö
se Suomessa tehtävän työn määrää, lisääkö se sitä, että yhä useampi suomalainen on töis-
sä, niin vastaus molempiin on ei. Se on fakta sen suhteen, että on sellaisia aloja, joilla tämä
työvoiman tarve on hyvin liikkuva ja vaikeasti ennustettava.

Mutta ymmärrän kyllä sen, että henkilöllä, jonka pitäisi pääasiallinen elinkeinonsa saa-
da tällä nollatuntisopimuksella, tässä on aito ongelma. Sen takia minusta hyvä ratkaisu on
se, mitä Kaupan liitto on tehnyt, eli jos työnantaja ei pysty tarjoamaan täysiaikaista työtä, ei
myöskään työntekijällä ole velvollisuutta ottaa sitä vastaan. Voi olla yhtenä päivänä Lidlin
kassalla, yhtenä päivän S:n kassalla, yhtenä päivänä Keskon kassalla ja sitä kautta saada
elantonsa. Se on minusta järkevä tapa.

17.22 Li Andersson vas (vastauspuheenvuoro): Arvoisa puhemies! Edustaja Satoselle
haluan sanoa, että me keskustelemme varmasti joka viikko tässä salissa siitä, miten me
saamme työllisyyttä lisättyä ja työllisyystilannetta parannettua, mutta tässä kysymyksessä
on nyt kyse työelämän pelisäännöistä, työmarkkinoiden pelisäännöistä ja myöskin työelä-
män laadusta. Eli näiden nollatuntisopimusten keskeisin ongelma on se, että ne mahdollis-
tavat työmarkkinalainsäädännön ja myöskin työmarkkinoiden pelisääntöjen kiertämisen
tavalla, joka jättää monet työntekijät täysin vaille työsuhdeturvaa ongelmatilanteissa.

Arvoisa työministeri Lindström, te selvästi myös tunnistatte näitä epäkohtia, joita näi-
hin nollatuntisopimuksiin liittyy. Te muun muassa allekirjoititte viime kaudella kansan-
edustaja Jari Myllykosken lakialoitteita, jotka sisälsivät saman tyyppisiä korjausehdotuk-
sia kuin tässä kansalaisaloitteessa on nyt. Haluaisinkin kysyä ministeriltä: miten te nyt aiot-
te ryhtyä toimenpiteisiin näiden epäkohtien korjaamiseksi?

17.23 Mika Niikko ps (vastauspuheenvuoro): Arvoisa rouva puhemies! Tämä kansalais-
aloite on ihan tarpeellinen: tuoda jonkin näköistä keskustelua tähän nollatyösopimuslin-
jaan ja niitä muutoksia, joita on järkevää tehdä. Uskon, että niitä varmasti tältä hallituksel-
ta löytyy.

Tässä on varmasti semmoinen yksi näkökulma kuitenkin erotettava selkeästi, että on eri-
laisia työnantajia ja työpaikkoja. On tehtävä ero mikroyrittäjien ja suuryritysten välillä
mielestäni. Mikroyrittäjät voivat olla niitä, jotka työllistävät vain yhden, sen itse yrittäjän,
ja hän voi tarvita joskus työntekijää. Toki heidän kohdallaan tuleekin olla toisenlainen
jousto kuin suuryritysten kanssa. Itse en ymmärrä sitä tapaa, että esimerkiksi kauppaketju
sitten tällä tavalla jakaa työntekijät kahteen tai useampaan kastiin ja tällä tavalla saa ikään
5



Pöytäkirjan asiakohta PTK 10/2016 vp
kuin nollatyösopimuksilla pidettyä jotkut työntekijät toisenlaisessa asemassa. Tällainen
niin sanottu työntekijöitten hyväksikäyttö edes tämmöisissä niin sanotuissa kiireellisissä ti-
lanteissa, vaikka jouluaikana, mielestäni ei ole hyväksyttävää. Samalla työnantajalla pitäi-
si olla lähtökohtaisesti samassa arvossa oleva asema työntekijöillä.

17.25 Anna Kontula vas (vastauspuheenvuoro): Arvoisa rouva puhemies! Entisen elä-
mäni työelämän ja erityisesti epävirallisen ja prekaarin työelämän tutkijana eläneenä ko-
vin hämmentyneenä kuuntelen, kuinka huolettomasti edustaja Satonen käyttää sanaa "fak-
ta", kun hän väittää, että tämä vähentäisi tehdyn työn määrää Suomessa. Jos ei työnantajal-
la ole antaa työtä, niin hän ei ketään palkkaa, olivat työsuhteet millaisia tahansa. Jos hänel-
lä taas on tekemätöntä työtä, hänellä on runsaasti erilaisia järkeviä vaihtoehtoja, jotka tar-
joavat saman verran joustavuutta kuin tämäkin malli.

Toisaalta työntekijän näkökulmasta kysymys on huomattavasti joustavuutta vähentä-
västä ratkaisusta esimerkiksi sitä kautta, että erilaisten kilpailusäännösten takia eri yrityk-
sissä samaan aikaan nollatuntisopimuksella toimiminen ei välttämättä onnistu, tai sitä
kautta, että työttömyysturva kyseenalaistuu.

17.26 Sari Multala kok (vastauspuheenvuoro): Arvoisa rouva puhemies! On varmasti
totta, että työelämän pelisäännöissä on parantamisen varaa, ja tässäkin kohdassa, mistä nyt
keskustellaan, näin varmasti on. Kuitenkin edustaja Niikko mielestäni nosti tässä olennai-
sen asian esiin: Lainsäädännössä on vain se ikävä ja toisaalta hyvä puoli, että se koskee
kaikkia. Tässä kansalaisaloitteessa on se ongelma, että se koskisi — tällä tavoin kuin se on
nyt kirjoitettu — kaikkia yrityksiä, myös esimerkiksi sellaisia yrityksiä, jotka harrastavat
säännöllistä työnantamistoimintaa. Otan esimerkin vauvauinnista, joka tapahtuu kerran
viikossa. Siellä saattaa olla sama ohjaaja joka viikko, jolloin työaika ei todellakaan ylitä
18:aa tuntia, ja saattaa silti olla säännöllistä toimintaa. Eli tässä tulee ottaa huomioon kaik-
ki nämä asiat. Varmasti tämä kansalaisaloite ainakin vaatii aika paljon kehittämistä valio-
kuntakäsittelyssä.

17.27 Antti Lindtman sd (vastauspuheenvuoro): Arvoisa rouva puhemies! Tein itse aika-
naan, reilu 15 vuotta sitten, työsopimuksen, jossa sanottiin, että työantaja sitten ottaa yh-
teyttä. Se oli rakennussiivousta, aika raskasta mutta palkitsevaa hommaa. Odotin, töiden
piti alkaa, soittoa ei kuulunut. Odotin viikon, kaksi, kolme, neljä, ei kuulunut, hain toisen
työn.

Esimerkki siitä, miten se on suurta tuhlausta paitsi työntekijän kannalta myös toisten
työnantajien kannalta ja ennen kaikkea yhteiskunnan kannalta, jolta jäi kaikki se verotulo,
esimerkiksi, saamatta sen yhden kuukauden ajalta. Tämä koskettaa 83 000:ta ihmistä tällä
hetkellä, todennäköisesti on satojatuhansia ihmisiä, joita jossain vaiheessa uraa tämä on
koskettanut.

Nyt tuolla lehtereillä on todellisia työn sankareita, jotka oman työn lisäksi ovat kerän-
neet nimiä ja saaneet aikaiseksi, että tänään täällä keskustellaan. Arvoisa puhemies! Arvoi-
sa työministeri, he katsovat nyt teihin. Pidättekö te tässä asiassa lupauksen, jonka annoitte
ennen vaaleja?

Ja muuten, arvoisa puhemies — sitä puhelua odotan edelleenkin.
6



Pöytäkirjan asiakohta PTK 10/2016 vp
17.28 Hannakaisa  Heikkinen  kesk  (vastauspuheenvuoro): Arvoisa rouva puhemies!
Tämä on taas kerran sellainen aihe, jossa pystyn melkein kaikkiin näihin käytettyihin pu-
heenvuoroihin yhtymään. Tässäkään asiassa ei ole mustaa ja valkoista — näin entisenä pät-
käsairaanhoitajana, toisaalta sitten taas mansikkaviljelyksillä kesällä olleena ja nyt sitten
työnantajana tuolla kotitilalla. On ollut tosi mukava tavata näitä Vakiduunin ihmisiä sekä
siellä Iisalmessa että tänään täällä Helsingissä. On totta myös se, että työelämän joustoja ei
millään kannattaisi uhrata, sillä jokainen työpaikka on tänä päivänä tarpeen.

Mutta tänään kuulin Vakiduunin edustajalta, että hän on ollut yli kaksi vuotta työsuh-
teessa nollatuntisopimuksella ja hän ei siltikään saa pysyvää työpaikkaa. Tämänkaltaiset
asiat ovat kyllä todellakin sellaisia, joihin meidän kannattaa puuttua, koska kyllä ihminen
tarvitsee turvaa. Monet näistä ovat nuoria ihmisiä, joilla on se perheen perustaminen, (Pu-
hemies koputtaa) asunnon hankkiminen, ja pankki ainakin vaatii sitä turvaa työn jatkumi-
seen.

17.29 Krista Mikkonen vihr (vastauspuheenvuoro): Arvoisa puheenjohtaja! Tämä kan-
salaisaloite nostaa esiin kyllä tosi tärkeitä asioita ja niitä suuria ongelmia, mitä näihin nol-
latuntisopimuksiin liittyy: niin tämä mahdollinen karenssi, mihin voi joutua, vaikka ei käy-
tännössä töitä olisi saanut, kuin toisaalta ongelmat sairauspoissaolojen, lomien ja työn ja
perheen yhdistämisen näkökulmasta, kun nollasopimuslaiset ovat käytännössä jatkuvasti
tällaisessa löysässä hirressä. Minä en kuitenkaan ole varma, onko kielto tähän paras ratkai-
su, sillä koko ajan meidän työelämä pirstaloituu ja yhä enemmän on semmoisia pienyrittä-
jiä, jotka ehkä pystyvät vähän tarjoamaan tunteja, mutta jos se 18 tuntia laitetaan minimik-
si, niin voi olla, että heillä ei ole tarjota mitään. Minä toivoisin, että löydettäisiin näihin on-
gelmiin ratkaisuja ja esimerkiksi varallaoloon voisi sisältyä vaatimus maksaa siitä, tai toi-
saalta, jos hyvin nopeasti kutsutaan töihin, voisi olla korotettua tuntipalkkaa. Ja totta kai
perustulo, sosiaaliturvan ja työnteon yhdistäminen, on yksi keino, joka helpottaisi tässä
valtavasti.

17.30 Sanna Marin sd (vastauspuheenvuoro): Arvoisa puhemies! Työelämä on pirstaloi-
tunut, ihmiset tekevät nykyään enemmän pätkätöitä, osa-aikatöitä, töitä hyvin epävarmois-
sa työsuhteissa, ja tästä myös nämä nollatuntityösopimukset ovat osoitus. Tämä tietenkin
aiheuttaa työntekijöiden näkökulmasta aika epävarman tilanteen nimenomaan tulevaisuu-
den suhteen, sen suhteen, miten suunnitella omaa elämää, miten suunnitella oman perheen
elämää, ja tämä huoli on aito, minkä tämä kansalaisaloite nostaa esiin nimenomaan työn-
tekijöiden näkökulmasta. Sen takia toivon, että eduskunta hyvin laajasti yhtyy tähän aloit-
teeseen, ja toivon myös kuulevani työministeri Lindströmiltä, että hän edelleen, niin kuin
aikaisemmin on ilmoittanut, haluaa tätä asiaa edistää.

Mutta edustaja Mikkoselle haluan tässä todeta, kuten täällä aikaisemminkin on todettu,
että vaikka tässä aloitteessa halutaan kieltää nollatuntisopimukset, niin kuitenkin edelleen
työntekijän tahdosta perustellusta syystä tulevaisuudessakin olisi mahdollista tehdä työtä
tämänkaltaisessa työsuhteessa, (Puhemies koputtaa) eli kokonaanhan tämä mahdollisuus ei
ole poistumassa, mutta sitä rajataan tällaisissa epätoivotuissa tilanteissa, (Puhemies: Ai-
ka!) joissa työntekijä tahtomattaan joutuu työtä tekemään.

17.31 Antti Häkkänen kok (vastauspuheenvuoro): Arvoisa puhemies! Kyllähän tämä
aloite nostaa sen ison huolen Suomen työmarkkinoitten sinänsä nykytilanteen suurimmas-
7



Pöytäkirjan asiakohta PTK 10/2016 vp
ta ongelmasta, työttömyydestä, ja ehkä työsuhteiden sirpaleisuudesta, mutta myös ison
huolen siitä, mikä on kymmenen vuoden päästä Suomen työmarkkinoitten tilanne, ylipää-
tään työsuhteiden pysyvyys, pitkäaikaisuus tai muu. Tämä on tietysti massiivisesti isom-
man keskustelun paikka kuin pelkästään yksittäinen kansalaisaloite.

Minä koen kuitenkin ison linjan niin, että vaikka niitä ongelmia tällä hetkellä ilmenee
Suomen työmarkkinoilla, väärinkäytöksiäkin nollatuntisopimusten käytössä, niin silti hal-
lituksen pitäisi nyt miettiä kaikki ne keinot, joilla otetaan käyttöön lisää joustoja, työn te-
kemisen mahdollisuuksia, myös näitten kansainvälisten taloustutkimuslaitosten suosituk-
sia työmarkkinoiden lisäjoustavuudesta, jotta työllisyys paranee, mutta samaan aikaan pys-
tyttäisiin tilkitsemään näitä epäkohtia. Eli tasapainoinen ratkaisu, jossa katsotaan molem-
pia puolia, millä työllisyys ja työntekomahdollisuudet lisääntyvät ja epäkohtia karsitaan.

17.33 Paavo Arhinmäki vas (vastauspuheenvuoro): Arvoisa rouva puhemies! Ruokaa pi-
tää ostaa joka viikko, vuokrat tai asuntolainojen lyhennykset, laskut, pitää maksaa joka
kuukausi. Se edellyttää sitä, että myös on turvattu toimeentulo ihmisellä, joka pääasialli-
sesti tekee työtä. Sen vuoksi nämä nollatuntisopimukset ovat täysin kohtuuttomia työnte-
kijöitä kohtaan. Ei pysty suunnittelemaan elämää ollenkaan eteenpäin, ei pysty perusta-
maan perhettä, elää jatkuvassa epätietoisuudessa. Sen vuoksi on todella tärkeätä, että tähän
ongelmaan puututaan. Samaan aikaan, niin kuin täällä on nostettu esille, opiskelijoille, jot-
ka eivät ole pääasiallisesti työelämässä, nollatuntisopimus voi toimia, ja sen vuoksi onkin
tärkeää, että nimenomaan työntekijän omasta tahdosta voidaan tehdä vähemmänkin kuin
tämä 18 tuntia.

Arvoisa rouva puhemies! Työministeri Lindström on aktiivisesti ottanut kantaa aikai-
semmin siihen, että nämä nollatuntisopimukset ovat ongelma ja niihin pitää puuttua. Us-
konkin nyt, että yhdessä eduskunta ja työministeri löytävät sellaisen ratkaisun, jolla me
pystymme puuttumaan näihin ongelmiin. (Puhemies: Aika!) Tämä on työväenpuolueen,
niin sanotun työväenpuolueen, työministerin... [Puhemies antoi puheenvuoron seuraavalle
puhujalle.]

17.34 Antti Rinne sd (vastauspuheenvuoro): Arvoisa puhemies! Meillä oli tammikuussa
tilaisuus, tämmöinen pätkätyöpamfletti, jossa oli Eetu-niminen kaveri. Hänellä oli neljä
työnantajaa nollatuntisopimuksilla, ja Eetu tienasi 2014 joulukuussa 1 678 euroa ja tammi-
kuussa samalta neljältä työnantajalta 67 euroa. Jokainen ymmärtää, että tämmöinen tilan-
ne lisää yhteiskunnallista eriarvoisuutta ja estää yhdenvertaisten mahdollisuuksien toteut-
tamista.

Minäkin uskon, että ministeri Lindström pitää lupauksensa näissä asioissa ja toimii sen
puolesta, että nämä nollatuntisopimukset saadaan sillä tavalla kiellettyä, että niille, jotka
niitä eivät aidosti halua tehdä, taataan se 18 tuntia, mikä nykylainsäädännön mukaan myös-
kin takaa sitten työttömyysturvan näille ihmisille karttuvan. Toivon todellakin, että, minis-
teri Lindström, olette tämän asian takana yhdessä eduskunnan enemmistön kanssa.

17.35 Touko Aalto vihr (vastauspuheenvuoro): Arvoisa rouva puhemies! Hyvä ministe-
ri, kysyn yhden suoran kysymyksen teiltä, arvoisa työministeri Lindström: Onko teidän
mielestänne kohtuutonta, että nollatyösopimuksen irtisanova henkilö joutuu karenssiin,
vaikka hänelle ei olisi tarjottu pitkään aikaan työtunteja? Jos tämä on teidän mielestänne
kohtuutonta, aiotteko purkaa tämän säännön?
8



Pöytäkirjan asiakohta PTK 10/2016 vp
17.36 Timo Heinonen kok (vastauspuheenvuoro): Arvoisa rouva puhemies! Ymmärrän
hyvin huolen tulevaisuudesta ja toimeentulosta, mutta täytyy tietysti huomata myös se, että
Suomessa osa-aikatyötä tekevistä kolme neljästä tekee osa-aikatyötä tänäkin päivänä
omasta tahdostaan eli he haluavat tällaista pienempää työtä — esimerkiksi opiskelijoita
heistä on 40 prosenttia — ja ainoastaan joka neljäs haluaisi itselleen kokoaikatyötä. Kysyi-
sin työministeri Lindströmiltä: tarvitaanko tähän laki, kun nyt on ollut puhe siitä, että ei
mentäisi lakiteitse vaan etsittäisiin ratkaisuja? Kaupan alalla on keikkatyömalli, joka on
tehty PAMin kanssa yhteistyössä, elikkä on tällaista hyvää paikallista sopimista työpaikal-
la työntekijöiden ja työnantajien kesken. Eikö tähän voisi löytää mallin, mikä olisi jousta-
va ja missä ei tarvitsi mennä (Puhemies koputtaa) niin sanotusti pakkolain kautta?

17.37 Katja Hänninen vas (vastauspuheenvuoro): Arvoisa rouva puhemies! On erittäin
tärkeää, että keskustellaan tänään täällä salissa kansalaisaloitteesta, jolla pyritään turvaa-
maan vähimmäistyöaika kaikille työsuhteessa oleville. Tämä nollasopimuslaisuus tai tar-
vittaessa töihin kutsuttavan tilanne on kyllä työntekijän kannalta äärimmäisen epäoikeu-
denmukainen ja asettaa työntekijät usein samassa työpaikassakin täysin eriarvoiseen ase-
maan, elikkä kyllä tämä on myös yhdenvertaisuuskysymys työntekijöiden kesken, että me
puolustamme lailla niitä, jotka ovat heikommassa asemassa, tässä tapauksessa henkilöitä,
jotka ovat tällaisella niin sanotulla nollasopimuksella töissä, joilla ei siis ole todellakaan
sellaista työsuhdeturvaa, mikä pitäisi olla, vähimmäisturva. Ja tällä lakialoitteellahan ei to-
dellakaan tyrmätä sitä, etteikö työntekijä halutessaan esimerkiksi tietyissä elämäntilanteis-
sa voisi tehdä vähemmän kuin 18 tuntia, mutta nimenomaan suojattaisiin (Puhemies koput-
taa) sitä työntekijää tässä tilanteessa, se on se lähtökohta.

Toinen varapuhemies Paula Risikko: Pyydän kiinnittämään huomiota 1 minuutin mit-
taisiin vastauspuheenvuoroihin, että kaikki saavat sitten oman äänensä kuuluville ja kysy-
myksiä ministerille.

Otetaan kaksi vastauspuheenvuoroa tässä vaiheessa, mutta pyydän myöskin malttia. Me
jatkamme tätä debattia sen jälkeen, kun ministeri on vastannut. Elikkä nämä kaksi henki-
löä ovat Hakkarainen ja Lindtman.

17.38 Teuvo Hakkarainen ps (vastauspuheenvuoro): Arvoisa rouva puhemies! En ota
kovin jyrkästi kantaa tähän asiaan, mutta annan esimerkin: meiltä on jäämässä eläkkeelle
työntekijä, joka on 40 vuotta ollut töissä siellä, ja hän kysyi minulta, saako hän tehdä sen
eläkkeelle jäämisen jälkeen töitä. Totta kai, hyvä ammattitaito ja kaikki, firmallehan siitä
on hyötyä. Mutta kun nyt tulee tämmöinen laki, nostatetaan pikkuisen sitä porrasta, että
voiko ottaa. Onko tämä työntekijän etu, työnantajan etu, kun nostetaan pikkuisen sitä?
Käytäntö on aina eri kuin kirja. Se on aina eri, se on eri tasossa. Siis minä olen huolissani
hänestä ja myös hänen työpanoksestaan, minkä me tarvitsemme.

Toinen varapuhemies Paula Risikko: Edustaja Lindtman ja sen jälkeen ministeri.

17.39 Antti Lindtman sd (vastauspuheenvuoro): Arvoisa rouva puhemies! Tässä on nyt
paljon esitetty keskustelussa sellaisia huolia, jotka kyllä hälvenisivät, jos ne edustajat, jot-
ka tässä ovat esittäneet näitä huolia, lukisivat huolella tämän kansalaisaloitteen. Ei tässä
olla estämässä opiskelijoiden työntekomahdollisuutta, jos se tapahtuu omasta tahdosta. Ei
9



Pöytäkirjan asiakohta PTK 10/2016 vp
myöskään, mitä tulee näihin tilapäistöihin, joihin täällä viitattiin. Kyse on todella siitä, että
jos sopimuksessa on määritelty vain, että työaika on jotain esimerkiksi 0:n ja 40:n välillä,
niin silloin niissä tilanteissa, edustaja Heinonen, näistä osa-aikatyöntekijöistä, jotka ovat
muuten eri tilasto, se neljäsosakin on todella iso määrä. 83 000 ihmistä tällä hetkellä työs-
kentelee näin. Ei ole varmuutta tulevaisuudesta. Vuokra pitää maksaa joka kuukausi, mut-
ta kuten tämä jo tässä keskustelussa kuuluisaksi tullut Eetu koki, niin yhtäkkiä seuraavassa
kuussa tulot olivatkin vain 67 euroa. Ja nyt olennainen kysymys on se, että kun tuosta läh-
detään vaikkapa Joensuuhun ajamaan, siellä on monta Citymarketia matkalla, toisissa Ci-
tymarketeissa on 30 prosenttia osa-aikaisia, tai nollasopimuksella olevia, ja toisissa 80.
Kyse on työn organisoinnista. Arvoisa työministeri Lindström, nyt olisi tärkeää kuulla tei-
dän kantanne: tuetteko te tätä hanketta?

Toinen varapuhemies Paula Risikko: Sitten ministeri Lindström, enintään 5 minuuttia,
olkaa hyvä. Ja sitten debatti jatkuu.

17.40 Oikeus- ja työministeri Jari Lindström: Kiitos, rouva puhemies, ja kiitos hyväs-
tä keskustelusta tärkeästä aiheesta. Viime vaalikaudella, kun tästä asiasta minulta kysyt-
tiin, annoin haastatteluja — täällä on niitä jo lainattu — ja kerroin mielipiteeni, ja oikeas-
taan se minun kantani oli silloin se, ja se on edelleen tämä sama, eli toistan sen, että jos ih-
minen itse haluaa, että hänellä on nollatuntisopimus, se pitää sallia. Se oli minun suurin
huoleni tässä, koska voi olla tilanteita, niin kuin tässä keskustelussa nyt on käynyt ilmi, että
tämmöinen malli voi olla aivan perusteltu. Itse asiassa tässä aloitteessa, täällä kohdassa 4.8,
Joustavuus työntekijän ja työnantajan näkökulmasta, tämä asia tuodaan esille. Eli tämmöi-
nen mahdollisuus on.

Työelämä- ja tasa-arvovaliokunnan puheenjohtaja Filatov haastoi löytämään ratkaisuja
yhdessä ministerin kanssa. Kyllä, me tarvitsemme reilut pelisäännöt työelämään. Eivät mi-
nun mielipiteeni miksikään muutu siitä, että lyödään ministerinatsat kaulaan. (Tarja Fila-
tov: On ne vähän muuttuneet!) — Noh, ei siitä, että työelämässä tarvitaan reilut pelisään-
nöt. Ei voi olla villiä. Se on sitten eri asia, mitkä ne ovat sisällöltään. Onko se sisältö suo-
raan tämä kansalaisaloite, vai muotoutuuko se nyt sitten tässä valiokuntavaiheessa, ja se on
minun ymmärtääkseni myös tämä teidän viestinne tännepäin: että nyt se muotoillaan sel-
laiseksi, että se kestää, ja otetaan huomioon nämä molemmat tässä keskustelussa esille
nousseet huolet. Edustaja Mikkonen nosti esille tämän, että onko kielto oikea ratkaisu vai
pitääkö olla jokin muu ratkaisu. Tämä on nyt sitten se pohdittava asia, mikä kannattaa käy-
dä perusteellisesti läpi ja haastaa itseään ja kysyä joka puolelta, mitä ongelmia tämä ratkai-
su tuo, ja toisaalta, mitä siinä on hyvää.

Täällä on nostettu esille tämä Kaupan liiton malli, edustaja Satosen puolelta. Se voi olla
yksi etenemistie, en tiedä, mutta olen kyllä valmis siihen, kun tiedän ja tunnen ihan lähi-
piiristä, menemättä yksityiskohtiin, mitä se tarkoittaa, kun ei niitä tunteja tahdo tulla ja sit-
ten niitä taas yhtäkkiä tulee. Minä tiedän sen kyllä. Edustaja Heikkinen nosti tämmöisen
esimerkin, missä ihmistä on roikotettu jopa vuosia tässä, ja onhan se kestämätön tilanne.
Niin että jotainhan tälle asialle pitää tehdä, että meillä olisi semmoiset pelisäännöt, että ne
koetaan oikeudenmukaisiksi.

Tänään on ministeriössä ollut tiedotustilaisuus työolobarometrista. Siellä nimenomaan
puhuttiin tästä työmarkkinoiden epävarmuudesta ja tällaisesta asiasta. Tämä aloitehan on
erittäin ajankohtainen liittyen myös tähän. Me tarvitsemme joustavuutta, mutta meillä pi-
10



Pöytäkirjan asiakohta PTK 10/2016 vp
tää olla pelisäännöt. Täällä edustaja Aalto haastoi, kysyi, että entä nollatuntisopimusten ir-
tisanominen ja karenssi. No, nämä ovat tietysti semmoinen asia, mikä täytyy sitten katsoa,
että jos on sopimus ja sen itse irtisanoo, niin — niin, siitä tulee karenssi. En tiedä, onko se
sitten jatkossa näin, en nyt ota tässä vaiheessa siihen kantaa, mutta itse haluan reilut peli-
säännöt työelämään, sen toistan vielä, ja minä uskon, että kun me yhdessä teemme töitä,
niin tässä voi löytyä hyvä ratkaisu, joka sitten koetaan oikeudenmukaiseksi sekä työnanta-
jien että työntekijöitten puolella, koska se pointtihan tässä on se, että me tarvitsemme sitä
työtä, emme me muuten tästä suosta nouse; meidän pitää mahdollistaa se, että ihmiset ot-
tavat niitä lyhyitäkin työsuhteita vastaan. Se, miten se tuonne muotoillaan — on sitten oi-
keastaan tämän valiokunnan työ muotoilla se semmoiseen muotoon, että se kestää. Mutta
olen valmis yhteistyöhön.

Toinen varapuhemies Paula Risikko: No niin, ja sitten jatketaan debattia. Edustaja Heik-
kinen sieltä ensiksi.

17.45 Hannakaisa  Heikkinen  kesk  (vastauspuheenvuoro): Arvoisa rouva puhemies!
Kiitoksia ministerille tästä puheenvuorosta. Minä uskon, että tuolla ylhäälläkin arvoste-
taan sitä ihmisläheistä tapaa, ja teillä on aidosti arjen tuntemusta näistä ongelmista.

Se voi olla, että jyrkän kieltolinjan sijaan tällainen paikallinen sopiminen ja työehtoihin
vietävä sopiminen voi olla se toinen tie, millä löydetään ratkaisua tähän. Minä odotan to-
dellakin innolla työelämä- ja tasa-arvovaliokunnan jäsenenä, että päästään tätä asiaa läpi-
käymään valiokunnassa ja yhdessä ministerin kanssa.

Mutta kuten aikaisemmassa puheenvuorossani sanoin, yksi iso ongelma on nimen-
omaan tämä nollatuntisopimusten käyttäminen vuosia kestäen. Se tuo hirveätä vääristy-
mää esimerkiksi hoitoalalle. Nyt kun me olemme sotea uudistamassa, niin me vaadimme,
että kaikki on läpinäkyvää, julkisen ja yksityisen pitää kilpailla rinta rinnan. Tavallaan tuo-
vat myös lisää vääristymää (Puhemies koputtaa) tällaiset joustot, joita me emme halua työ-
elämään.

17.46 Jari Myllykoski vas (vastauspuheenvuoro): Arvoisa rouva puhemies! On hyvä,
että keskustelua käydään, ja valiokunta varmasti osaa puntaroida tätä asiaa parhaalla mah-
dollisella tavalla niin, että myös työhön osallistumisen esteitä pystytään samalla kertaa
pohtimaan.

Mutta nyt on huomattava, että tällä kansalaislakialoitteella halutaan turvaa niille työnte-
kijöille, niitä vähimmäisehtoja, joita tarvitaan työelämään. Esimerkiksi edellinen kauppo-
jen aukioloaika myytiin työntekijöille niin, että puhuttiin lisätyön tarjoamisvelvoitteesta,
mikä meillä on työsopimuslailla, mutta sitä eivät työnantajat noudata millään tavoin. Se on
erittäin heikkoa, vaan otetaan uudestaan ja uudestaan lisää osa-aikaisia, vaikka siellä onkin
omaa väkeä, joka on vastentahtoisesti osa-aikatyössä. Nyt tällä luotaisiin sitä turvaa, että
tämä vastentahtoinen osa-aikatyö tulisi jonkinnäköiseen kontrolliin eikä oteta sitä esteek-
si, etteikö työhön osallistuminen ja pääseminen silti helpottuisi.

17.47 Mari-Leena Talvitie kok (vastauspuheenvuoro): Arvoisa puhemies! Kiitos minis-
terille tuosta äskeisestä vastauspuheenvuorosta. Nimenomaan tässä salissa on hyvä miet-
tiä, mitä me lainsäädännöltä odotamme ja oletamme. On hyvä, että kuullaan ministerin
suusta, että tarvitaan ne reilut pelisäännöt. Meidän on mietittävä elinkeinoelämän tarpeet ja
11



Pöytäkirjan asiakohta PTK 10/2016 vp
kysyntä ja myöskin työvoiman tarve mutta myöskin sen työntekijän erilaiset elämäntilan-
teet ja erilaiset mahdollisuudet tehdä töitä.

Lainsäädännön osalta näen, että on luotava se toimintakenttä, jossa ovat ne reilut peli-
säännöt ja mahdollistava ilmapiiri. Meidän pitää ohjata kannustavaan, pitkäjänteiseen, oi-
keudenmukaiseen ratkaisuun, ja aidat enemmän sinne pelikentän ulkorajoille kuin jokai-
sen kentän rajaan. Siinä mielessä näen vaikeaksi tämän, että me kuitenkin keskustelemme
(Puhemies koputtaa) kansalaisaloitteesta, jossa puhutaan nollatyösopimuksesta, ja täällä
salissa varmaan kaikki ovat sitä mieltä, että pelkästään se nollatyösopimus ei ole se ratkai-
seva, (Puhemies: Aika!) vaan se työntekijälähtöinen ratkaisu.

17.48 Li Andersson vas (vastauspuheenvuoro): Arvoisa puhemies! Minäkin haluan kiit-
tää ministeriä. Vaikka oli tiettyä epämääräisyyttä keinoihin liittyen, niin tulkitsin kyllä mi-
nisteriä niin, että muutoksia selvästi on luvassa ja että tekin niitä kannatatte. Se on erittäin
myönteistä.

Haluaisin myös kommentoida niille ennen kaikkea kokoomuksen edustajille, jotka tääl-
lä jatkuvasti puhuvat opiskelijoista, jotka vapaaehtoisesti tekevät töitä nollatuntisopimuk-
silla, että tämä ryhmähän on nimenomaisesti huomioitu tässä kansalaisaloitteessa eli tämä
on mahdollista myös jatkossa.

Vihreiden edustajalle: Olin oikeastaan vähän harmissani siitä, että perustulo nousi esille
tässä yhteydessä, koska pidän sitä erittäin kannatettavana ja tärkeänä uudistuksena. Mutta
sitä ei missään nimessä saa nähdä vaihtoehtoisena ratkaisumallina sille, että me korjaam-
me niitä työelämän epäkohtia, mitkä ovat olemassa, ja että me huolehdimme esimerkiksi
työntekijän työsuhdeturvasta, joka nyt tässä on se aivan keskeisin ongelma.

17.49 Arto Satonen kok (vastauspuheenvuoro): Arvoisa puhemies! Edustaja Kontula
täällä viittasi siihen, että hän on ollut työelämän tutkija. Tiedän kyllä, mutta en tiedä, olet-
teko ollut työnantaja, mutta minä olen ollut ihan pienessä grillikioskissa ja työllistin yhden
henkilön kahtena päivänä viikossa, mikä jäi alle tämän 18 tunnin. Täytyy kyllä sanoa, että
jos tämä olisi kielletty, niin varmaan meidän yrityksessämme käytännössä minä ja yhtiö-
kumppani olisimme sitten itse tehneet enemmän töitä ja sekin työaika olisi jäänyt sitten
työllistämättä. Kun lukee tätä esitystä, niin täällä pitää olla erityinen syy siihen ja sitten
joku viranomainen tulee arvioimaan, onko minun grillissäni töitä sille henkilölle vai ei,
mikä tuntuu jo aika kankealta järjestelmältä. Sen kyllä ymmärrän, että jos en pysty tarjoa-
maan kuin vaikka 16 tuntia viikossa töitä, niin tällä henkilöllä pitää kyllä, jos hän ei muual-
ta saa töitä, olla oikeus työttömyysturvaan. Silloin me tulemme siihen työn ja työttömyys-
turvan yhteensovittamiseen ja perustulokeskusteluun, ja se kyllä käy mutta ei näin kankea
järjestelmä, mitä tässä esitetään.

17.50 Anna Kontula vas (vastauspuheenvuoro): Arvoisa puhemies! Edustaja Satoselle:
Olen ollut myös monta vuotta työnantajana ja tiedän myös ne ongelmat, mitkä siihen liit-
tyvät. Toden totta, olen edustaja Satosen kanssa samaa mieltä siitä, että tästä esityksestä
puuttuu kokonaan pohdinta niistä tilanteista, joissa yrityksessä on tarjolla työtä vähemmän
kuin se 18 tuntia kokonaisuudessaan mutta työ on sillä tavalla säännöllistä, että ei voi pu-
hua satunnaisesta työstä. Tämä on semmoinen asia, että minä lupaan ainakin edustaja Sa-
toselle, että kun tämä asia tulee valiokuntaan, niin pidän tätä esillä ja etsitään tähän yhdes-
sä sellainen ratkaisu, että myös tällaiset työllistämistilanteet ovat jatkossakin mahdollisia.
12



Pöytäkirjan asiakohta PTK 10/2016 vp
17.51 Katri Kulmuni kesk (vastauspuheenvuoro): Arvoisa rouva puhemies! Kyllä väis-
tämättä tulee mieleen se, että tämä kuvaa hyvin sitä meidän nykyistä työmarkkinakent-
täämme ja sitä nykyistä aikaa, missä elämme. Kyllähän lähtökohdan pitäisi aina tietenkin
olla se, että työn täytyy olla kannattavaa, mutta me emme voi mitään sille tosiasialle, että
meidän työmarkkinakenttämme on silppuuntunut hirvittävän paljon. Sikäli kyllä minusta
myös sitä sosiaaliturvakeskustelua täytyy tässä kuljettaa jatkuvasti rinnalla, miten me mah-
dollisimman parhaalla tavalla voimme yhdistää työelämän ja sosiaaliturvan, ja siihen kyllä
aloitteen tekijät kiinnittävät huomiota, ja toivon myös, että valiokuntakäsittelyssä kiinnite-
tään huomiota siihen, miten sitten tämmöisille, jotka tekevät lyhyitä pätkätöitä, kuitenkin
turvattaisiin loma- ja sairauskorvaukset. Ja tietenkin pelisäännöt täytyy olla, että eihän ku-
kaan halua väärinkäytöksillä ja väärin toimivilla työmarkkinoilla toimia. Mutta siitä, että
se tulisi lain tasolla säädettyä, en ole vielä kyllä aivan vakuuttunut.

17.52 Sanna Marin sd (vastauspuheenvuoro): Arvoisa puhemies! Tässäkin keskustelus-
sa on paljon puhuttu siitä, että työelämä on pirstaloitunut ja silppuuntunut, ja näin on, mut-
ta tähän tilanteeseen ei olla päädytty aivan itsestään, vaan juuri nämä nollatuntisopimukset
ovat yksi elementti, joka on pirstonut työmarkkinoita, koska se on mahdollistanut työn
teettämisen ilman kunnollista työsuhdeturvaa, joka muuten työntekijöille kuuluisi. Ja juuri
sen takia meidän on tarpeen ja tärkeää puuttua näihin työelämän ongelmiin, joihin nytten
tällä aloitteella pyritään puuttumaan.

Itsekin olen iloinen siitä, että ministeri ei ainakaan suoralta kädeltä tyrmännyt sitä, että
näitä epäkohtia nyt lähdetään korjaamaan. Mutta vielä vähän toivoisin kyllä pontevuutta
koko hallitukselta ja tietenkin myös työministeriltä siihen, että oikeasti tunnistetaan se ih-
misten ahdinko — ne epävarmuudet, mitä työelämään liittyy, se epävarmuus omasta tule-
vaisuudesta — ja että siihen suhtaudutaan sillä vakavuudella, minkä se ansaitsee, koska
juuri näiden nollatuntisopimusten kauttahan me luomme työelämään epävarmuutta.

17.53 Ville Tavio ps (vastauspuheenvuoro): Arvoisa puhemies! Olen tyytyväinen tähän
salissa nyt käytyyn keskusteluun. Tämä on aihe, missä tulee helposti vastakkainasettelua
nimenomaan työnantaja- ja työntekijäpuolen osalta, ja tämä vastakkainasettelu on aivan
turhaa, koska tässä tosiaan, kuten edustaja Kontula tuossa ihan hyvin mielestäni mainitsi,
pidetään huolta molemmista. Eli täytyy muistaa, että sillä pienyrittäjällä ei välttämättä ole
tarjota sitä 18:aa tuntia töitä ja opiskelija ei ehkä sitä halua tehdäkään. Mutta pääasia tässä
on nimenomaan se, että työntekijän oikeuksia tai mitään työlainsäädäntöä ei tule saada pol-
kea Suomessa tekemällä näitä nollatuntisopimuksia.

Ongelma tässä on silti se, että työmarkkinoiden jäykkyyttä lisäämällä vähennetään kui-
tenkin työn tarjontaa. Että joku hyvä kompromissi tässä täytyy löytää.

Toinen varapuhemies Paula Risikko: Otetaan vielä neljä vastauspuheenvuoroa. Sen jäl-
keen, jos ministeri haluaa käyttää puheenvuoron, se on ihan hyvä, ja sitten mennään puhu-
jalistaan. — Huomaan, että siellä edustaja Niikko ihan kuopii jo. (Naurua) — Ja nämä nel-
jä henkilöä ovat edustajat Lindtman, Järvinen, Mykkänen ja Nurminen. — Jaaha, siellä oli
yksi vielä. Otetaan hänetkin.

17.55 Antti Lindtman sd (vastauspuheenvuoro): Arvoisa puhemies! Niin kuin totesin, on
todella tärkeää ja tietyllä tavalla historiallinen hetki, kun ensimmäinen työelämälainsää-
13



Pöytäkirjan asiakohta PTK 10/2016 vp
däntöön liittyvä kansalaisaloite on nyt tullut eduskuntaan, ja sen takia on hyvä, että tästä
käydään kunnon keskustelu. Viime kädessähän tässä on kuitenkin kyse sillä tavalla arvois-
ta, nähdäänkö työntekijät, ihmiset, vain ikään kuin semmoisina resursseina, joita voidaan
ottaa tarvittaessa käyttöön, vai ei. Kyllä mielestäni pohjoismaiseen malliin kuuluu, että
meillä on tiettyjä pelisääntöjä, ja nyt olin tyytyväinen myös siitä sävystä, jolla työministeri
Lindström tähän vastasi. Tarkalleen ottaen te kyllä sanoitte ennen vaaleja, että lailla pitäisi
puuttua nollatuntisopimuksiin, ja toivomme, että muistatte tämän. Täällä on myös hallitus-
puolueista tullut ymmärtämystä, mutta tuntuu, että nyt tätä asiaa yritetään kiertää joko so-
siaaliturvaan tai muuhun. (Puhemies koputtaa) Näiden lupausten lisäksi tarvitaan konk-
reettisia toimia. (Puhemies: Aika!) SDP:n eduskuntaryhmä on niihin valmis.

17.56 Heli Järvinen vihr (vastauspuheenvuoro): Arvoisa rouva puhemies! Olen iloinen,
että tässä on löytymässä yhteinen punainen lanka niin oikealta kuin vasemmalta ja vielä
ministerikin tuntuu olevan halukas tähän yhteistyöhön niin, että saamme taatusti työelämä-
valiokunnassa hyvän keskustelun ja toivottavasti reilumman työelämän aikaan. Kannattaa
muistaa — toisin kuin tässä keskustelussa on nyt monta kertaa sanottu, että pienien, lyhyi-
den nollatuntisopimusten tai lyhyiden työpätkien pitää olla mahdollisia silloin, kun työn-
tekijä niitä haluaa — että kyllä niiden täytyy olla mahdollisia silloinkin, kun työnantajalla
on sellaisia tarjottavana, sillä jokainen työpaikka on tässä maassa tarpeen. Meillä on pel-
kästään yksinyrittäjiä tässä maassa 170 000, ja heistä monella on iso tarve taata itselleen
edes pieni hengähdystauko viikossa ja tarjota töitä vaikka yhdeksi päiväksi, kahdeksaksi
tunniksi, ja se saattaa olla jatkuva tarve.

Täällä on moneen kertaan vedottu myöskin kaupan alan sopimukseen. — Aika on näkö-
jään niin katkolla, että esittelen sitä sitten puheenvuorossa tarkemmin.

17.57 Kai Mykkänen kok (vastauspuheenvuoro): Arvoisa puhemies! Minusta kyllä tämä
meidän pääongelmamme eli kokoaikainen työttömyys on niin vakava, että en kyllä pidä
tolkullisena yhtäkään sellaista lakimuutosta, joka vaikeuttaisi minkälaisen tahansa ansio-
työn tarjoamista ja tämmöisen suhteen syntymistä. Ymmärrän hyvin ne vaikeudet, mitä on
monella sellaisella ihmisellä, joka elää nollatuntisopimuksen kautta eikä ole saanut koko-
aikatyötä, mutta en usko, että tämä lakialoite tällä tavalla toteutettuna loisi montaakaan ko-
koaikatyöpaikkaa. Pikemminkin niitä saattaisi syntyä vähemmän.

Tässä edustaja Lindtman puhui muun muassa muutamasta Prismasta, joissa on erikokoi-
sia määriä... (Antti Lindtman: Citymarketeja!) — Oli Sittareita sitten. — Sanoisin, että
niissäkin todennäköisesti työntekijät kilpailevat enemmän itse asiassa sen kanssa, korvaa-
ko kone myyjät, kuin sen, korvaako naapuri-Sittarin kokoaikainen nollatuntisen tai toisin
päin sitten nollatuntinen kokoaikaisen.

Myöskin muistuttaisin, että tässä ei ole kyse pelkästään palvelualojen tämmöisestä jat-
kuvasta toiminnasta, vaan itse asiassa vaikkapa Slushin tyyppinen (Puhemies koputtaa)
startup-tapahtuma ei olisi alun perin (Puhemies: Aika!) saanut alkuaan, jos ei olisi nolla-
tuntisopimuksella voitu organisaatiota rakentaa.

17.58 Ilmari Nurminen sd (vastauspuheenvuoro): Arvoisa rouva puhemies! Muistuttai-
sin ehkä samasta asiasta vielä kuin mitä edustaja Lindtmankin toi esille, että nyt mietitään
sitä, olemmeko me tästä aloitteesta samaa mieltä vai emmekö ole. Mielestäni meidän ei
tule hyväksyä näitä kymmeniätuhansia ihmisiä, jotka vasten tahtoaan työskentelevät nol-
14



Pöytäkirjan asiakohta PTK 10/2016 vp
lasopimuksella ilman oikeusturvaa ja muuta. Muistuttaisin, että esimerkiksi Tah-
don2013-kansalaisaloitetta muutettiin vielä hyvin paljon valiokuntatyössä mutta itse asia
ei muuttunut. Eli on hyvä keskustella nyt tästä.

Kiitän Lindströmiä hänen ajatuksistaan. Mutta tarkentaisin vielä: onko mielestäsi reilua
pelisääntöä olla nimenomaan nollasopimuksilla vasten tahtoaan ilman työttömyysturvaa ja
työelämän ennakoitavuutta? Onko se reilua työelämän pelisääntöä? Ja mielestäni olisi
hyvä puhua myös yrittämisen riskistä, että jaetaanko yrittämiseen kuuluvaa riskiä (Puhe-
mies koputtaa) nollatuntisopimuslaisiin.

Toinen varapuhemies Paula Risikko: Ja sitten vielä edustaja Elomaa. Sen jälkeen minis-
teri.

17.59 Ritva Elomaa ps (vastauspuheenvuoro): Arvoisa puhemies! On ilo olla mukana
näin rakentavassa keskustelussa. Ministeri Lindström, tiedän, että teillä on jalat maassa.
Oli tosi väkevä puhe, ja uskon, että tulette tekemään tämän asian eteen kaikkenne.

Tässä kohtaa sanon myös esimerkin hyvin läheltä, lähipiiristä. Siellä nuori kaveri on ol-
lut jo kolmatta vuotta erittäin suuressa kaikkien tuntemassa firmassa töissä nollasopimuk-
sella. Välillä on hyvä kuukausipalkka — tai keskinkertainen, jos toden sanon — välillä ei
tiedä, onko viikonloppuna töitä, koska töitä on. Tämä on hyvin epämääräistä, ja vaikeaa on
rakentaa nuoren miehen elämäänsä, kun ei tiedä, mitä tulevaisuus tuo tullessaan. Että kyllä
näihin nollasopimuksiin täytyy jotenkin puuttua.

Kiitos kansalaisaloitteen tekijöille. Tämä aihe on tosi tärkeä.

Toinen varapuhemies Paula Risikko: Ja sitten ministerin vastauspuheenvuoro, enintään
3 minuuttia, voi puhua sieltä paikalta. Sen jälkeen mennään puhujalistaan.

18.00 Oikeus- ja työministeri Jari Lindström: Kiitos, arvoisa rouva puhemies, ja kiitos
hyvästä keskustelusta. — Jos aloitan ihan tästä edustaja Nurmisen ja edustaja Marinin huo-
lesta. Edustaja Marin totesi, että pontevuutta lisää, ja edustaja Nurminen kysyi, onko rei-
lua, ja sitten hän luetteli nämä epäkohdat. Ei tietenkään ole reilua, ja sen takiahan tämä kan-
salaisaloite käsittääkseni on täällä, koska on koettu, että ei ole reilua. Ja kun vastasin tuos-
sa äsken — koetin olla ponteva, mutta koetan olla vielä pontevampi — (Eduskunnasta: Hy-
vä!) että me tarvitsemme reilut pelisäännöt, niin ehkä tämä nyt sitten vastaa tähän kysy-
mykseen. Sitten se tehdään yhteistyössä, kuten tässä sanoin. Tämä ei varmasti ole se lopul-
linen versio, veikkaisin. Se muokkautuu tässä matkan varrella. Mutta se idea, että tälle
asialle pitää saada pelisäännöt — sehän tässä on käsittääkseni se pointti. Siinä mielessä
olen valmis yhteistyöhön.

Täällä itse asiassa edustaja Tavio sanoi, että ei tarvita vastakkainasettelua. Ei niin. Pitää
ottaa huomioon sekä se työnantajapuoli että työntekijäpuoli, molemmat. Ja edustaja Myk-
känen, ihan totta, sekin pitää ottaa huomioon, tuleeko tällä lisää työtä vai eikö tule ja estää-
kö tämä työllistämisen. Nämä kaikki pitää ottaa huomioon nyt, kun tätä aletaan valmiste-
lemaan, ja rakentaa semmoinen kokonaisuus, joka paitsi vastaa tähän alkuperäiseen
ideaan, miksi tähän on puututtu, myös ei samalla estä työllistymistä, tuodaan semmoiset
pelisäännöt. Silloin meillä on semmoinen laki tässä asiassa, joka on reilu. — Kiitoksia kes-
kustelusta.
15



Pöytäkirjan asiakohta PTK 10/2016 vp
Puhemies Maria Lohela: Sitten puhujalistaan.

18.02 Mika Niikko ps: Arvoisa rouva puhemies! Aivan ensiksi tahdon kiittää kansalais-
aloitteen tekijöitä siitä, että olette tuoneet tämän tärkeän asian tänne eduskuntaan keskus-
teluun. Kuten tässä on käynyt esille, työntekijää koskeva lainsäädännön asia on laadussaan
aika lailla ensimmäisiä, ja uskon, että tämä aloite kantaa hedelmää.

Nollatuntisopimukset ovat joissain tilanteissa täysin kohtuuttomia. Sopimus voi käytän-
nössä sitoa työntekijän olemaan tyhjän panttina. Työtä ei ole, mutta on kuitenkin elettävä
jatkuvasti sitoutuneena ottamaan sitä vastaan, jos sitä tulee. Pahimmillaan nollatuntisopi-
mukset kurittavat työntekijää, joka löytää uuden työpaikan. Hän ei voi ottaa työtä heti vas-
taan, koska on sitoutunut työhön. Lisäksi nollasopimus on joillekin työnantajille tapa kier-
tää velvollisuuksia tilanteessa, jossa työ on tosiasiallisesti jatkuvaa, jopa kokoaikaista.
Työsuhdeturvaa ei juuri ole. Tällaiset tilanteet eivät voi jatkua, meidän on löydettävä ra-
kentavat mallit ratkaista tämä ongelma.

Nollatyösopimusta ja tätä ehdotuksen muuttamista toki tulee tarkastella myös yrittäjän
silmälasien lävitse. Mikroyrittäjän ja suuryrityksen välillä on eroja. Aloittelevassa firmas-
sa on tilanteita, jolloin työtä ei tosiaan kerta kaikkiaan ole, mutta joskus taas tarvitaan apua.
Nollatuntisopimuksen kieltävä laki voi heikentää pienyrittäjää etenemästä itsensätyöllistä-
jästä työnantajaksi. Vastaavasti suuret yritykset, kuten esimerkiksi kauppaketjut, tekemäl-
lä nollatyösopimuksia jakavat työntekijänsä kahteen tai vieläpä useampaan kastiin. Perus-
telut heidän osaltaan nollatyösopimuksiin ovat mielestäni heikot.

Arvoisa puhemies! Tässä aloitteessa ei ole ainoastaan kyse nollatyösopimuksen kieltä-
misestä lailla, niin kuin otsikossa sanotaan. Käytännössä kyse on myös siitä, että tulkitsi-
jasta riippuen kieltäisimme alle 18 viikkotuntia sisältävät työsopimukset. Ainoastaan työn-
tekijän esittämästä perustellusta syystä alle 18 tunnin osa-aikatyötä olisi mahdollista teet-
tää. Merkittävää ei ole ainoastaan viikkotyötunnit, päivittäisillä tunneilla on myös väliä.
Harva työntekijä haluaa reissata työpaikalle tekemään esimerkiksi muutaman tunnin kii-
reapua ja sitten palata takaisin kotiin. Yhtenä esimerkkinä: Työsopimuksella voidaan kik-
kailla epäreilusti esimerkiksi kesätyöntekijöiden kohdalla. Ei ole tavatonta, että jäätelö-
myyjä komennetaan kotiin sadepäivän aamuna ja poutapäivän sattuessa työt jatkuvat.

On syytä muistaa myös, että on tilanteita, joissa ilman osa-aikatyön mahdollisuutta työ-
paikkaa ei olisi lainkaan olemassa. Jos tällainen laki tulisi voimaan tällaisenaan, kuin tämä
on esitetty, se saattaisi heikentää osa-aikatyön tarjoamista. Siinä mielessä on tärkeää tar-
kastella asiaa, kuten ministerikin sanoi, siltä näkökannalta, että selkeät, räikeät epäkohdat
korjataan ja pelisääntöjä uudistetaan. Osa-aikatyö on kuitenkin nykyisessä työelämässä
tärkeä mahdollisuus sekä monille työntekijöille että työnantajille. Aloitteen hyväksymi-
nen sellaisenaan voisi leikata työn tarjontaa ja työllisyyttä, siksi jonkinlainen välimaasto
tulisi löytää.

Kun yrityksiä ei velvoiteta teettämään tarpeettomia työtunteja, niin täytyy muistaa, että
niiden on mahdollista maksaa halutessaan todelliselta työajalta myös parempaa palkkaa.
Lisäksi on huomioitava, että työnantajan tilanteet eroavat. Samaa, mikä on kohtuullista
vaatia yritysjätiltä, ei ole kohtuullista vaatia pienfirmalta. Ymmärrän täysin mikroyrittä-
jää, jolle työntekijän palkkaaminen on suurin ponnistus ja vastuu. Lakimuutos ei saa siis
heikentää mikroyrittäjän mahdollisuuksia menestyä työssään.

Arvoisa puhemies! Loppujen lopuksi pidetään mielessä se, että Suomessa työntekijän ja
työnantajan edut ovat usein lähempänä toisiaan kuin miltä ne näyttävät. Meillä on erittäin
16



Pöytäkirjan asiakohta PTK 10/2016 vp
hyvä työilmapiiri ja työnantajapiiri, paljon parempi kuin monessa muussa maassa. Siinä
mielessä uskon, että tähän löytyy rakentava ratkaisu ja saamme tätä asiaa edelleenkin ke-
hitettyä.

18.08 Anna Kontula vas: Arvoisa rouva puhemies! Nollatuntisopimuksissa on kyse sel-
laisesta maan tavasta, jossa yrittäjäriskiä siirretään työntekijälle tavalla, joka ei ole ollut
lainsäätäjän tarkoitus missään vaiheessa. Erityisen räikeän tästä maan tavasta tekee se, että
siinä käytetään tyypillisesti hyväksi sellaisia työntekijöitä, jotka valmiiksi ovat työmarkki-
noilla muita heikommassa neuvotteluasemassa.

Koska nollatuntisopimukset eivät missään vaiheessa ole olleet lainsäätäjän tarkoitus
eikä niitä löydy meidän nykyisestä lainsäädännöstä, niillä on monia sellaisia epätoivotta-
via kerrannaisvaikutuksia, joita työnantajat eivät ota omaan piikkiinsä ja joita työnantajat-
kaan todennäköisesti eivät toivo. Näitä ovat muun muassa mahdollisuus työttömyystur-
vaan, mahdollisuus lainaan tai luottokorttiin mutta myös esimerkiksi mahdollisuus rakkau-
teen silloin, jos hallituksen nyt kaavailemat perheenyhdistämishankkeet toteutuvat ja puo-
lison Suomeen saaminen jatkossa edellyttää toistaiseksi voimassa olevaa täysiaikaista työ-
suhdetta.

Minä tutkin työtä kymmenen vuotta ennen tähän taloon tuloani ja sen jälkeen olen ollut
jatkuvasti tekemisissä työelämän kysymysten kanssa. Tältä ajalta minulle ei tule mieleen
yhtään sellaista tapausta, yhtään sellaista tilannetta, jossa työnantajalla ei olisi työnantajan
näkökulmasta järkevää vaihtoehtoa nollatuntisopimukselle. Vaikka nollatuntisopimukset
häviäisivät tästä maasta kokonaan, meillä on sen jälkeenkin jäljellä määräaikaisia työsopi-
muksia, urakkatyösopimuksia, meillä on osa-aikatyötä, meillä on vuokratyötä, meillä on
mitä erilaisinta alihankintatyötä, ja tästä syystä minä väitän, että nämä pelot ja uhat, mitä
on esitetty siitä, että tämä haittaisi työllistämistä ja lisäisi työmarkkinoiden jäykkyyksiä, ei-
vät yksinkertaisesti pidä paikkaansa eivätkä perustu kovin vankkaan työelämän tuntemuk-
seen.

On ihan totta, että tämä lakialoite ei ole täydellinen. Minä itse oletan, että se, että tässä
pienen yrittäjän tai yksityisen työnantajan käsittely on jäänyt vajaaksi, johtuu siitä, että tä-
män lähde on peräisin sellaisista liitoista, joissa työpaikan koko on melko suuri. Tämän
seurauksena aloite ei millään lailla pohdi sellaisia tilanteita, joissa työvoiman tarve on
säännöllinen mutta jää alle 18 tunnin. Tällaisia tilanteita on esimerkiksi sellaisessa yöker-
hossa, joka on auki vain yhtenä tai kahtena päivänä viikossa, tai esimerkiksi voi olla kaup-
pakeskuksessa sijaitseva liike, jonka yksinyrittäjä haluaa tehdä töitä vain viitenä päivänä
viikossa, mutta kauppakeskus edellyttää liikkeen auki pitämistä myös kuudentena päivänä.

Nämä ovat sellaisia kysymyksiä, joita meidän tulee valiokunnassa pohtia, ja varmasti
me niin teemmekin. Minun mielestäni on tärkeätä muistaa, että myöskään näissä tilanteis-
sa ei ole kysymys siitä, että tarvittaisiin nollatuntisopimuksia. Näissä tilanteissa on kysy-
mys siitä, että tarvittaisiin hieman vähemmän tunteja kuin se 18 tuntia, joka nyt tässä esi-
tetään pääsääntönä työsuhteiden minimiviikkotuntimääräksi.

Kansalaisaloite nollatuntisopimuksista on ilman muuta kannatettava aloite. Pientä viila-
usta se vaatii, mutta me saamme tästä hyvän parannuksen meidän työelämän pelisääntöi-
hin.

18.13 Satu Taavitsainen sd: Arvoisa puhemies! Hyvät edustajakollegat! Kiitos hyvästä
ja rakentavasta keskustelusta.
17



Pöytäkirjan asiakohta PTK 10/2016 vp
Mielestäni nollatyösopimukset ovat aikamme viheliäisin työmuoto. Nollasopimuksella
tarkoitetaan toistaiseksi tai pidemmän määräajan voimassa olevaa työsopimusta, jossa työ-
tunnit on määritelty alkamaan nollasta, esimerkiksi 0—38 tuntia viikossa. Tällöin työnan-
taja päättää, paljonko se tosiasiassa työtunteja tarjoaa. Työntekijän näkökulmasta voi men-
nä viikkojakin ilman kutsua töihin, ilman tunteja, ilman palkkaa, ilman eläkekertymää.
Henkilö voi olla tiukasti sidottu työsopimukseen eikä saa tehdä töitä muille, muttei saa
työttömyyskorvaustakaan. Ainut apu selvitä arjesta on kunnan sosiaalitoimen toimeentu-
lotuki.

Nollatyöntekijät ovat kaikista heikoimmassa asemassa työelämässä. Heitä on Suomessa
noin 83 000 henkilöä, ja he ansaitsevat parempaa. Tilastojen valossa he ovat pääosin alle
30-vuotiaita nuoria ja erityisesti naisia. Nollasopimuksia ilmenee tyypillisesti kaupan alal-
la, sosiaali- ja terveyspalveluissa, majoitus- ja ravitsemispalveluissa sekä kuljetus- ja va-
rastointialoilla. Suurin osa nollatyösopimuksella työskentelevistä haluaisi enemmän työ-
tunteja.

Eräs nuori nainen kertoi, että hän oli tehnyt vuosia osa-aikatyötä suuressa mediatalossa
ja hänen toiveenaan oli jatkuvasti ollut saada lisää työtä, jotta hän eläisi noilla ansioillaan,
mutta lisätyön jakaminen perustui aivan liian usein erilaisten henkilöiden suosimiseen vä-
hän vaihtelevin perustein ja työnantaja saattoi pudottaa tunnit nollaan, mikä merkitsi tälle
nuorelle naiselle kaaosta vuokran ja laskujensa maksamiseen.

Nollatuntityöntekijän on vaikea tai lähes mahdoton saada lainaa tai luottokorttia pankis-
ta. Elämän suunnittelu on vaikeaa pienillä tuloilla. Perheen perustaminen ja lastenhoito on
suuri ongelma monelle, koska työtunnit ovat epävarmat. Jokainen meistä tarvitsee elä-
määnsä ennakoitavuutta. Kenenkään elämä ei saa olla pelkkää ainaisessa hälytysvalmiu-
dessa olemista, sen odottamista, että puhelin soi ja pyyntö tulla töihin tulee.

Arvoisa puhemies! Työelämän sukupolvia tutkineet ovat arvioineet, että Y-sukupolven
eli vuosina 80—90 syntyneiden avainkokemukseksi työelämästä saattaa nousta yksinäi-
syys. Yhteisölliset tukirakenteet ovat kadonneet, ja erityisesti vuokratyötä tekevien nolla-
työsopimuslaisten työn tekemisen paikka ja työyhteisö vaihtuvat jatkuvasti. Eri työpaikko-
jen ja esimiesten viidakossa työtä tekevä on enemmän yksin. Nollatuntityöntekijän mah-
dollisuudet vaikuttaa työpaikan asioihin ovat myös heikot. Y-sukupolvi on ensimmäinen
sukupolvi, joka on tullut työelämään tällaisessa tilanteessa. He jäävät helposti työelämän
marginaaliin ja kokevat ulkopuolisuutta. Vaikka työllä ei olekaan nuorten keskuudessa
yhtä vahvaa kytköstä identiteettiin kuin aikaisemmilla sukupolvilla, niin myös nuoret ko-
kevat työpaikan saamisen olevan kulttuurisesti hyväksyttävän elämän ehto, ja työllistymi-
nen on saavutus kohti aikuisuutta ja itsenäistymistä.

Nuorten sukupolvien palkkataso on myös vanhempien sukupolvien palkkatasoa alempi
heidän ollessaan samassa elämänvaiheessa. Nuorten palkkatason alentuminen on tapahtu-
nut pääosin yksityisellä sektorilla. Tämä kehitys ei tiedä hyvää Suomen valtion verotuloil-
le eikä pohjoismaisen hyvinvointivaltion tulevaisuudelle. Mikäli emme nopeasti puutu
asiaan, teemme pitkässä juoksussa suuren karhunpalveluksen nuorille, nälkäisille ja kun-
nianhimoisille sukupolville. He haluavat uudistaa työpaikkoja, organisaatioita ja niiden
toimintakulttuuria, mutta jäävät vuosikausiksi jumiin epävarmaan nollasopimuselämään ja
pätkä- ja osa-aikatyöhön. Vähitellen nuorilta karisee usko työelämän pelisääntöihin ja joh-
donmukaisuuteen. Työelämä menettää palkkaamattomissa nuorissa aikuisissa jatkuvasti
sellaista rohkeutta, näkemyksellisyyttä ja uudistusvoimaa, joka on korvaamatonta suoma-
laisen työelämän uudistamiseksi. Suomalaiset nuoret sukupolvet tarvitsevat nyt eduskun-
18



Pöytäkirjan asiakohta PTK 10/2016 vp
nalta positiivista erityiskohtelua. On aivan erinomaista, että ministeri Lindström äsken ker-
toi olevansa valmis edistämään tätä hyvää kansalaisaloitetta.

Arvoisa puhemies! Vielä tähän loppuun haluan sanoa sen, että jokaisella suomalaisella
on perustuslaillinen oikeus työhön. Tämä edellyttää julkiselta vallalta pyrkimystä täystyöl-
lisyyteen. Eduskunnan on aktiivisesti toimittava kaikkien alityöllistettyjen ja työttömien
puolesta. Valitettavasti lainsäädäntömme ei vielä tunne nollasopimus-käsitettä tai mitään
nollasopimuksiin viittaavaa. Työpaikoille on vain syntynyt huonoja käytäntöjä, jotka joh-
tuvat juuri siitä, ettei laissa nimenomaan säädetä, mitä voidaan sopia työajasta. Nollasopi-
muksia käytetään jonkin verran puhtaasti työsuhdeturvan kiertämistarkoituksessa. Tämä ei
ole oikein. Irtisanomista kierretään sillä, että nollatuntityöntekijän työvuorolistaan ei vain
merkitä työvuoroja. Syyksi riittää mikä vain, vaikka väärä sana tai se, että työntekijä on tul-
lut raskaaksi. Työlainsäädäntöä kierretään myös niin, että työvuorolistoja ei täytetä ennak-
koon, jolloin nollatuntityöntekijä jää ilman sairausajan palkkaa tullessaan kipeäksi. Ilman
tunteja jäänyt työntekijä sanoutuessaan irti työpaikasta voi joutua te-toimistosta karens-
siin, vaikka tunteja ja palkkaa on ollut nolla kuukaudessa, ja jäädä näin ilman työttömyys-
korvausta. Eduskunnan on pikaisesti puututtava tällaiseen kikkailuun. On säädettävä laki
joustotyövoiman joustavuuden ehdoista. Riski on jaettava oikeudenmukaisemmin ja työ-
suhdeturva taattava työn tekemisen tavasta riippumatta.

Vaikuttaa myös ilmeiseltä, että nuoret työntekijät tarvitsevat enemmän tietoa työsuoje-
luviranomaisista ja mahdollisuuksista saada hyvitystä oikeudenloukkauksista. Nuoret ei-
vät tunne oikeusturvakeinoja, tai kynnys niiden käyttämiseen on liian korkea. On ilmeistä,
että syrjivien rakenteiden tunnistamista on parannettava ja puuttumista aktivoitava. Nuor-
ten tietämystä oikeuksistaan ja kykyä puolustaa niitä on tuettava, siitä huolimatta, että Suo-
men kaltaisessa yhteiskunnassa täytyy voida lähteä siitä, että oikeudelliset, poliittiset ja
hallinnolliset instituutiot valvovat ja edistävät perusoikeuksien toteutumista myös nuorten
ja naisten osalta.

18.22 Li Andersson vas: Arvoisa puhemies! Kun suurin osa suomalaisista palkansaajista
työskentelee toistaiseksi voimassa olevissa täyspäiväisissä työsuhteissa, unohtuvat helpos-
ti ne työntekijäryhmät, joiden arki ja elämä poikkeavat tästä merkittävästi. Peräänkuulute-
taan jatkuvasti lisää joustoja — se kuultiin muun muassa tänään tässäkin salissa keskuste-
lussa — mutta unohdetaan ne joustot, joita suomalainen työelämä jo tällä hetkellä on täyn-
nä. On vuokratyötä, itsensä työllistämistä, ketjutettua määräaikaisuutta, vastentahtoista
osa-aikatyötä, ja sitten on nollatuntisopimukset.

Nollatuntisopimukset ovat erityisen ongelmallinen tapa toteuttaa työmarkkinajoustoja,
ja kansalaisaloitteessa esitetään mielestäni kannatettavia keinoja tilanteen korjaamiseksi.
Käytännössä nollatuntisopimukset mahdollistavat sen, että työnantaja pystyy kiertämään
työelämän voimassa olevia säädöksiä. Kysymys nollatuntisopimuksista on siksi kysymys
työmarkkinoiden pelisäännöistä ja työelämän laadusta. Siinä on kyse siitä, haluammeko
tosiaan sallia käytännöt, jotka jättävät erityisesti nuoret työntekijät täysin vaille työsuhde-
turvaa ja riittävää toimeentuloa.

Tilanne, jossa työntekijälle ei ole määritelty vähimmäisviikkotuntimäärää, jättää hänet
ongelmatilanteissa erittäin heikkoon asemaan. Jos sairastat paljon, jos syntyy erimielisyys
pomon kanssa tai jos yrität puuttua epäkohtiin työpaikalla, voi työnantaja reagoida laske-
malla työtuntisi nollaan. Kun ei tule tunteja eikä toimeentuloa, joudut irtisanoutumaan, ja
silloin te-keskus voi määrätä tästä hyvästä kolmen kuukauden karenssin. Jos viikkotyötun-
19



Pöytäkirjan asiakohta PTK 10/2016 vp
tisi ovat olleet alle 18 tuntia viikossa, ei myöskään synny oikeutta ansiosidonnaiseen työt-
tömyyskorvaukseen. Tämän lisäksi toimeentulo on jatkuvasti epävarmaa, mikä tarkoittaa
työntekijälle vaikeuksia suunnitella omaa elämää ja omia menoja.

Arvoisa puhemies! On tietenkin olemassa myös paljon hyviä esimerkkejä työpaikoista,
joissa niin työntekijä kuin työnantaja ovat olleet tyytyväisiä nollatuntisopimuksen kautta
tehtyyn järjestelyyn. Siksi aloitteeseen on sisällytetty mahdollisuus poiketa jatkossakin 18
vähimmäisviikkotyötunnista alaspäin, kun se tapahtuu työntekijän toiveesta ja syystä, ku-
ten opiskelusta. Suomen työmarkkinalainsäädännön keskeinen periaate on kuitenkin aina
ollut heikomman osapuolen suojeleminen, ja siksi on luotu pelisääntöjä muun muassa mie-
livaltaisen irtisanomisen estämiseksi. Nollatuntisopimukset luovat tällä hetkellä ohitus-
kaistan näille pelisäännöille.

Pääosa niistä palkansaajista, joilla on nollatuntisopimus, on alle 30-vuotiaita. Huomion-
arvoista on myös, että yli puolet näistä ilmoittaa pääasialliseksi toimekseen ansiotyön. Kun
kaikkien nollatuntisopimuksella työskentelevien tavanomainen työaika on Tilastokeskuk-
sen mukaan 23 tuntia viikossa keskimäärin, tarkoittaa tämä myös, että tämän työntekijä-
joukon kuukausiansiot jäävät hyvin pieniksi.

Arvoisa puhemies! Nollatuntisopimusten kieltämisessä ei ole kyse työmarkkinoiden
joustojen poistosta vaan sellaisten epäkohtien ja ongelmien korjaamisesta, joita kukaan ei
voi kieltää. Seuraukset näistä epäkohdista kantavat pääosin alle 30-vuotiaat työntekijät,
joiden työmarkkina-asema muutenkin on heikko.

Lopuksi näin Y-sukupolven edustajana haluan myös tuoda esille, että olen äärimmäisen
iloinen siitä, että työministeri Lindström hyvin selvästi osoitti ymmärtävänsä niitä epäkoh-
tia, joita tällä hetkellä liittyy nollatuntisopimuksiin, ja odotan kyllä näiden puheenvuoro-
jen perusteella myöskin, että tullaan näkemään ihan oikeita ja aitoja muutoksia näihin käy-
täntöihin.

18.26 Katja Hänninen vas: Arvoisa rouva puhemies! Olemme käyneet täällä salissa erit-
täin mielenkiintoista keskustelua, ja itsekin olen erittäin iloinen siitä, että työministeri
Lindström on suhtautunut tähän nyt käsillä olevaan tärkeään kansalaisaloitteeseen myötä-
mielisesti ja on omien sanojensa mukaan valmis tätä viemään eteenpäin hyvässä yhteishen-
gessä ja edistämään tätä nollasopimukset kieltävää kansalaisaloitetta. Tämä on todellakin
varmasti monille kuuntelijoille ilouutinen.

Tilastokeskuksen mukaan nollasopimuksella tosiaan työskenteli 2014 peräti 83 000
suomalaista. Se on minusta hurja määrä, ja kun mietitään, että näillä ihmisillä ei ole sellais-
ta työsuhdeturvaa, mikä pitäisi aina työsuhteessa olevalla työntekijällä olla, niin näillä
83 000 suomalaisella sitä ei tänä päivänä ole. Heistä valtaosa on naisia, 57 prosenttia, ja 65
prosenttia heistä on alle 30-vuotiaita, mutta joka ikäluokasta löytyy nollasopimuksella
työskenteleviä.

Usein nollasopimuksia perustellaan sillä, että näiden kautta nuoret pääsisivät paremmin
kiinni työelämään, mutta itse en ymmärrä sitä perustetta, minkä takia nuorten pitäisi kestää
työelämän epävarmuutta vanhempia ikäluokkia paremmin. Suomalaiset nuoret itsenäisty-
vät ja muuttavat pois kotoa varhain, ja tämä työelämän epävarmuus, mistä nollasopimuk-
set ovat kuvaava esimerkki, vaikeuttaa nuorten itsenäistymistä. Nuoret maksavat laskuja
siinä missä vanhemmatkin. Pahimmillaan toimeentulon epävarmuus aiheuttaa syrjäyty-
mistä, ja tällä on tietysti kauaskantoisia vaikutuksia nuorten elämälle. Tiedämme kaikki
tässä salissa, kuinka kalliiksi tämä syrjäytyminen sitten yhteiskunnalle tulee.
20



Pöytäkirjan asiakohta PTK 10/2016 vp
Nollatuntisopimusten väitetään sopivan nuorille myös siksi, että monet nuoret ovat pää-
toimisia opiskelijoita. Tässä unohdetaan, että opiskelijat ovat keskenään hyvin erilaisissa
tilanteissa. Kaikkien vanhemmilla ei ole mahdollisuutta maksaa omilleen muuttaneen lap-
sensa vuokraa silloin, kun lapsen työtunnit eivät riitäkään. Lisäksi monella opiskelijalla on
jo lapsia. Miten opiskelun ja työelämän yhteensovittamista auttaa, jos työtunneista ja toi-
meentulosta ei ole minkäänlaista varmuutta?

Arvoisa puhemies! Nollatuntisopimukset eivät kuulu Suomessa vain opiskelijoiden to-
dellisuuteen, sillä yli puolet nollatuntisopimuksella työskentelevistä pitää ansiotyötä pää-
asiallisena toimintanaan. Tässä porukassa tehdään myös paljon vastentahtoista osa-aika-
työtä, sillä Tilastokeskuksen mukaan osa-aikaisesti työskentelevistä nollatuntisopimuksen
piirissä olevista peräti 37 prosenttia haluaisi lisätunteja. Tämä kertoo siitä, että nollatunti-
sopimukset aiheuttavat monissa perheissä vaikeita toimeentulo-ongelmia ja suoranaista
köyhyyttä elikkä moni joutuu sieltä toimeentulotukiluukulta sitten hakemaan välttämätön-
tä perustoimeentuloa, jotta saa perheelleen leipää ja maksettua laskut.

Monet nollatuntisopimuksia kannattavat ovat sitä mieltä, että parempi vähän töitä kuin
ei töitä ollenkaan. Olisiko heillä pokkaa mennä sanomaan näin kolmen lapsen yksinhuol-
tajalle, joka miettii, tarjoaako työnantaja ensi kuussa tarpeeksi työtunteja, jotta vuokra saa-
daan maksettua ja lapsille ruokaa? Osa työnantajista haluaa pitää kiinni nollatuntisopimuk-
sista työelämän joustojen nimissä. Ei ole kuitenkaan kenenkään etu, että työelämän epä-
varmuus kasvaa. Työntekijä, joka saa koko ajan olla huolissaan toimeentulonsa riittävyy-
destä, ei ole motivoitunut ja tehokas. Työelämään saadaan joustoja paremmin ihmisten pe-
rustoimeentuloa turvaamalla. Tähän auttavat vakaat työsuhteet ja esimerkiksi perustulon
kehittäminen. Jokaisella suomalaisella tulee olla oikeus sujuvaan arkeen ja riittävään toi-
meentuloon. Tällä hetkellä nollasopimuslaisen ja muissa epätyypillisissä työsuhteissa ole-
van on vaikeaa ja joskus jopa mahdotonta suunnitella lomia, harrastuksia tai lapsen hoitoa.
Työelämä on todellakin pirstaloitunut, ja yhä useampi työskentelee määräaikaisissa ja osa-
aikaisissa työsuhteissa — osa omasta tahdostaan mutta suuri osa vastentahtoisesti.

On pakko sanoa tässä vielä siitä, että vaikka meillä työnantajilla on lisätyön tarjoamis-
velvoite, niin valitettavasti aika harvoin työpaikoilla tätä lisätyön tarjoamisvelvoitetta nou-
datetaan, niin kuin lailla on ollut tarkoitus turvata tämä. Tähän minä toivoisin myös nyt,
kun tämä lakialoite on tullut eduskuntaan ja lähtee lausuntokierrokselle, kiinnitettävän en-
tistä enemmän huomiota, jotta nämä reilut pelisäännöt todellakin saadaan turvaamaan
työntekijöiden oikeuksia.

18.32 Heli Järvinen vihr: Arvoisa rouva puhemies! On ilo nähdä teitä vakiduunilaisia
siellä iso joukko. Tuolta permannolta teitä ei näkynyt, vaikka teistä puhuttiin. Tämä kes-
kustelu on hyvin tarpeellinen, ja teidän kansalaisaloitteenne on osoittautunut hyvin välttä-
mättömäksi.

Tänään tässä keskustelussa on tullut myös hyvin esiin niitä ongelmia, joita nollatuntiso-
pimuksissa on. Nollatuntisopimuslainen työntekijä ei ole oikeutettu soviteltuun päivära-
haan, jos tunnit ovat nollassa. Hän ei ole oikeutettu ansiosidonnaiseen, jos työaikaa ei ole
vähintään 18:aa tuntia. Hän ei ole oikeutettu sairausajan palkkaan, jos työlistoja ei ole teh-
ty. Eikä laissa ole säännöksiä edes työsuhteen lopettamisesta tai loppumisesta tai osa-aika-
työntekijän oikeudesta kieltäytyä vastaanottamasta työtunteja silloin, kun ne eivät hänelle
käy. On selvää, että työelämän pelisääntöjä pitää reiluuttaa.
21



Pöytäkirjan asiakohta PTK 10/2016 vp
Me tarvitsemme monenlaisia uudistuksia, mutta meidän pitää mahdollistaa myös työn-
teko silloin, kun työtunteja on tarjolla vain vähän, vaikka se olisi säännöllinenkin tilanne.
Kannattaa muistaa se, että meillä on hyvin monenlaista työn tarvetta ja työn tekemisen tar-
vetta.

Täällä on hyvin kuvattu sitä perustilannetta: vuokrat pitää maksaa, lapsille pitää saada
ruokaa, ja meidän kaikkien pitää elää. Siitä huolimatta on paljon myös niitä, joille työnte-
ko on hieman ehkä vähämerkityksellisempi asia tästä näkökulmasta. Meillä on paljon opis-
kelijoita, jotka haluavat vähän lisäansioita, meillä on niitä lastensa kanssa kotona olevia,
jotka haluavat tehdä muutaman tunnin viikossa ja saada vähän aikuista vertaistukea, ja
meillä on niitä eläkeläisiä, jotka haluavat pienen lisävirikkeen muutamalla työtunnilla, ja
heillekin pitää olla mahdollista tarjota töitä silloin, kun niitä on, etenkin tilanteessa, jossa
meillä on aivan liian iso joukko suomalaisia vailla töitä.

Meillä on paljon vaihtoehtoja asian parantamiseksi, ja olen iloinen, että tämä tulee työ-
elämävaliokuntaan. Olen itse tässä talven aikana jutellut monen teidän vakiduunilaisen eli
aloitteentekijän kanssa, ja moni teistäkin on pitänyt esimerkiksi kaupan alalla olevaa rat-
kaisua sitä perusongelmatilannetta parempana. Kaupan alalla asia on ratkaistu sillä tavalla,
että työntekijä ja työnantaja solmivat puitesopimuksen, joka siis ei ole työsopimus, mutta
se sisältää ehdot tulevia yksittäisiä työkeikkoja varten. Tässä työnantajalla ei ole velvolli-
suutta tarjota töitä, mutta työntekijälläkään ei ole velvollisuutta ottaa niitä töitä vastaan. Jo-
kainen keikka on oma määräaikainen työsuhteensa, ja sille pitää joka kerta olla lainmukai-
nen peruste. Ja mikäli työntekijä ei saa näitä keikkoja, hän on myös oikeutettu työttömyys-
päivärahaan.

Tämäkään ratkaisumalli ei ole ihan ongelmaton, mutta se on kuitenkin käsittääkseni, ja
monen teistäkin mielestä, selkeä parannus siihen perusongelmatilanteeseen.

Mutta meillä on myös paljon muita vaihtoehtoja. Me voimme, ja meidän pitää, pohtia
ansioturvan uudistusta siten, että myös alle 18 tunnin töillä olisi niihin oikeus. Me kai-
paamme selkeämpiä pelisääntöjä työsuhteen vakiintumisen ehdoista, sillä tämän talven ai-
kana on selvinnyt myöskin se, että nämä nollatuntisopimukset eivät ole vain pienten yri-
tysten ongelma. Meillä on Suomessa esimerkiksi yritys, jolla on yli 300 työntekijää ja kaik-
ki työntekijät nollatuntisopimuksella, vaikka suurimman osan työaika on ihan vakituinen,
kokopäiväinen. On kohtuullisen ymmärrettävää, että tällainen peli ei ole kovin reilua.

Pitää muistaa myös se, että meillä työmarkkinat ovat aivan valtavassa murroksessa ja
muutoksessa. On paljon ihmisiä, jotka opiskelevat, tekevät töitä palkansaajina, osittain
yrittäjinä, mahdollisesti vielä sivussa omaishoitajina, ja me tarvitsemme tälle porukalle rei-
lummat pelisäännöt — ja myöskin sosiaaliturvan, joka mahdollistaa toimeentulon niinä
katvekausina, kun töitä ei syystä tai toisesta ole.

Me vihreät olemme valmiita pohtimaan Akavan ehdottamaa yhteisvakuutusta, joka
mahdollistaisi paremmin yrittäjyyden ja työn tekemisen samaan aikaan. Perustulo on myös
hyvä malli siihen, miten saisimme parannuksia aikaan, jotta ihminen tulisi aina toimeen.

Kannattaa muistaa, että palkansaajista nollatuntisopimuslaisia on noin 83 000, niin kuin
täällä on puhuttu. Näistä ihmisistä lisätunteja haluaisi noin 30 prosenttia eli noin 25 000
palkansaajaa. Tämä on vain 1 prosentti kaikista Suomen työllisistä. En vähättele tätä pro-
senttia, mutta luku kuvaa ehkä sitä syytä, minkä takia nollasopimuslaiset ovat tupopöydis-
sä aina jääneet vähän mopen osille eli heidän asiansa ja ongelmansa eivät ole kovin kiin-
nostaneet, ja sen takia on hyvä, että nämä ongelmat on nyt nostettu pöytään.
22



Pöytäkirjan asiakohta PTK 10/2016 vp
Kannattaa myös muistaa, että jo yli puoli miljoonaa suomalaista tekee töitä tavalla tai
toisella epävarman toimeentulon työsuhteissa. Tämän aloitteen käsittelystä tulee olemaan
hyötyä heillekin, ja toivon, että tämän kevään kuluessa saamme reilumpia pelisääntöjä työ-
elämään.

18.39 Ritva Elomaa ps: Arvoisa puhemies! Kyseisellä kansalaisaloitteella on erittäin hy-
vät ja kannatettavat tarkoitusperät. Etenkin nuorten työmarkkina-asemaa on ylipäänsä syy-
tä parantaa. Vaarana kuitenkin on, että etenkin keikkatyövoimaa käyttävät yksityisyrittäjät
ja pienet yritykset tulevat kärsimään tästä työsopimuslain lisäyksestä. Jos joustoa ei sopi-
musten perusteella työntekijöiltä löydy, ei palkata ja yrittäjä itse tekee työt. Tällöin myös
kipeästi kaivattu henkilöiden palkkaus estyy.

Ehkäpä paras tapa ratkaista nollatyösopimusten aiheuttamia ongelmia olisi jo olemassa
olevan lainsäädännön käyttäminen. Nollasopimuksissa tulisi keskittyä etenkin siihen, mi-
ten pitkään jatkunut keikkatyö voidaan muuttaa vakituiseksi työsuhteeksi. On kohtuuton-
ta, että henkilö työskentelee vuosia käytännössä täysiaikaisena mutta sopimus mahdollis-
taa nollatyön.

Ratkaisuksi voisi sopia malli, jossa pitkähkö työskentely vakiintuneella työajalla voisi
muodostua sopimuksen veroiseksi työsuhteen ehdoksi. Tämän jälkeen vakiintunut työaika
sitoisi työnantajaa ja työnantaja olisi velvollinen tarjoamaan työtä tai ainakin maksamaan
vakiintuneelta työajalta. Tämä voitaisiin saavuttaa työaikalain muutoksella. Myös Kaupan
liiton ja Palvelualojen ammattiliiton PAM ry:n sopima niin sanottu keikkatyömallin sovel-
taminen olisi yksi mahdollinen helpotus nykyiseen tilanteeseen. Kyseisessä mallissa työn-
antaja ja työntekijä solmivat ensin puitesopimuksen, jossa sovitaan ehdot tulevia yksittäi-
siä keikkoja varten. Tällainen puitesopimus selventäisi huomattavasti työantajan ja työnte-
kijän välistä suhdetta erityisesti silloin, kun työnantaja ei tarjoa työtä, mutta ei poista tois-
tuviin määräaikaisiin sopimuksiin liittyviä kysymyksiä.

Arvoisa puhemies! Tämän kansalaisaloitteen tarkoitusperä on oikeanlainen, ja siitä kii-
tos sinne aloitteen laatijoille. Meidän pitää samalla kuitenkin huomioida, että monet pk-
yritykset ovat ahtaalla lisätyövoiman palkkaamisessa. Pk-yritykset ovat maamme paras
toivo työllisyyden lisäämiseen. Mutta tällä hetkellä ei kuitenkaan voi kiistää sitä tosiasiaa,
että on myös niitä suuria yrityksiä, jotka käyttävät suoraan sanoen hyväkseen niitä nolla-
sopimuslaisia, jotka tekevät työtä. Siitä esimerkkinä se, mistä minä debatissakin puhuin lä-
hipiiristäni: kun joutuu jopa vuosia tekemään työtä jatkuvassa epävarmuudessa, odotta-
maan sitä puhelinsoittoa päivystäen sitä, onko työtä lähiaikoina vai ei, tulevaisuudensuun-
nitelmia on aivan mahdotonta tehdä.

Tämänpäiväisen keskustelun ja ministeri Lindströmin puheen jälkeen uskon kyllä va-
kaasti, että tähän nollasopimusongelmaan pyritään löytämään hyvä ja oikeudenmukainen
ratkaisu lähitulevaisuudessa. — Kiitos.

18.42 Tarja Filatov sd: Arvoisa puhemies! Työelämä-sanassa on kaksi osaa: "työ" ja
"elämä". Ihmisellä on oltava molempia, sekä työtä että elämää. Mutta nämä nollasopimuk-
set saattavat sotkea molemmat. Työtä voi olla niin paljon, että elämä menee sekaisin, ja toi-
saalta työtä voi olla niin vähän, että elämä menee sekaisin. Ja kumpaakaan asioista ei voi
oikein ennakoida, kun ei tiedä, minkä verran työtä edessä on.

Nollasopimus on tavallaan työnantajalta lupaus työstä. Mutta työnantaja ei välttämättä
täytä tuota lupausta. Nollasopimusten yksi suuri ongelma onkin se, että siinä työntekijällä
23



Pöytäkirjan asiakohta PTK 10/2016 vp
on suurempi työn vastaanottamisvelvollisuus kuin työnantajalla on työn tarjoamisvelvolli-
suus verrattuna muihin työsuhteisiin.

Osa nollatyösopimuksella työtä tekevistä ihmisistä on todellista työelämän prekariaat-
tia. Toisaalta taas toiset tekevät nollasopparilla lähes normaalisti työtä, jopa kohtuupalkal-
la. Mutta se suurin ongelma on se, että näitä sopimuksia ei ole laissa määritelty, ja tämä te-
kee työsopimuslain tarjoaman turvan vaikeasti tulkittavaksi, monissa tilanteissa jopa ole-
mattomaksi. Osa näistä ongelmista voidaan poistaa hyvällä työpaikkakohtaisella vuorovai-
kutuksella, muun muassa järkevillä työvuorojärjestelyillä, joustavuudella puolin ja toisin
ja hyvällä työn suunnittelulla. Mutta osa tarvitsee väkisinkin lainsäädäntömuutoksia.

Jos me mietimme sitä muutosta, mikä suomalaisessa työelämässä on tapahtunut, niin en-
nen mentiin töihin, oltiin siellä eläkeikään ja niin se työelämä kulki. Mutta meille on syn-
tynyt ensin määräaikaiset työsuhteet, ja kun niissä ei ollut samaa turvaa kuin näissä normi-
töissä, niin niitä käytettiin kiertämään työlainsäädännön velvoitteita. Kun tuota turvaa tuo-
tiin määräaikaisiin työsuhteisiin, syntyivät vuokratyösuhteet, ja niitäkin käytettiin joskus
tarpeeseen, joskus vain kiertämään työsopimuslain velvoitteita. Tämän jälkeen syntyivät
erilaiset itsensä työllistämisen velvoitteet tai pakkoyrittäjyydet, niin kuin myös nollasopi-
mukset. Ja oleellista on se, että nollasopimuksella ei kierretä työlainsäädännön velvoitteita.

Jos mietimme niitä esimerkkejä, mitä elävästä elämästä löytyy, niin vaikkapa Ylen
eräässä ohjelmassa kertoi ihminen, SAK:n työehtoasiantuntija, tilanteesta, että heille on
tullut tietoon paljon tapauksia, joissa työntekijä on työskennellyt useita kuukausia lähes
kokoaikaisena, mutta sitten kun hän on sairastunut tai on tullut jotain muuta erimielisyyttä
työnantajan kanssa, niin työnantaja ei ole enää tarjonnut tunteja. Toisaalta esimerkiksi Pal-
velualojen ammattiliitosta kerrotaan kaupan alan varastotyöläisestä, joka oli työskennellyt
nollatyösopimuksella kokoaikaisesti 2,5 vuotta, ja edelliset 30 viikkoa hänen työaikansa
oli ollut lähes täysi, 37,5 tuntia viikossa, mutta sitten työntekijä sairastui ja hänelle kirjoi-
tettiin 1,5 viikkoa sairauslomaa, ja sen jälkeen työtunteja ei enää herunut. Nämä kuvaavat
niitä esimerkkejä, miten kierretään meidän normaaleja työlainsäädännön velvoitteita.

Lisäksi vastuut ja velvollisuudet eivät ole tasapainossa ja ne ovat epäselviä. Työntekijän
vastuu ottaa työtä vastaan on siis suurempi kuin työnantajan velvollisuus sitä tarjota. Nol-
lasopimus voi pahimmillaan olla keino kiertää irtisanomissäännöstöä. Yhtäkkiä vain tun-
nit loppuvat. Toisaalta se voi olla ikuinen koeaika, jossa aina mitataan uudelleen ja uudel-
leen ja uudelleen sitä, miten työntekijä työnsä tekee.

Sitä käytetään myös aika hävyttömällä tavalla irtisanomistilanteissa. Esimerkiksi Hart-
wallin Lahden tuotantolaitoksen pääluottamusmies kertoi, että siitä on runsas kolme vuot-
ta, kun ketään on palkattu tavallisella sopimuksella. Kaikki työntekijät tulevat tarvittaessa-
sopimuksella, ja jokaiselle irtisanotulle tarjottiin sellainen yt-neuvottelujen jälkeen. Elikkä
ensin on käyty yt-neuvottelut, joissa on sanottu, että töitä ei ole, on taloudelliset ja tuotan-
nolliset syyt, ja sitten tehdään sopimus, jossa saa kutsua töihin silloin, kun huvittaa.

Osa-aikatyössä meillä on lisätyön tarjoamisvelvoite. Nollasoppareissa on epäselvää, ke-
nelle työtä tarjotaan, missä järjestyksessä ja tarjotaanko ollenkaan, kun lainsäädännössä
tuota nollasopimusta ei tunneta. Meillä on kilpailukielto, joka itse asiassa on aika rankka
perusoikeuksien rajoittamiseen liittyvä lainsäädäntö. Nollasopimuksissa voi olla myös kil-
pailukieltoja, jolloin ei saa tehdä työtä samalla alalla, vaikka työtunteja olisi vain muutama
tunti.

Jos ajatellaan, että vuosiloma määräytyy työajan perusteella, niin nollasopimuksessa
voidaan kysyä, että minkä työajan. Itse asiassa se vuosiloman määräytyminen tiedetään
24



Pöytäkirjan asiakohta PTK 10/2016 vp
vasta jälkikäteen. Toisaalta sitten työaika on se, mikä vaikuttaa esimerkiksi sairauspäivä-
rahan määräytymiseen — mutta mikä työaika nollasopimuksissa?

Nollasopimuksissa on paljon myös sellaisia epäselviä tilanteita, jotka tuovat työnanta-
jalle hankaluutta, koska laskenta näistä etuisuuksista, joita lainsäädäntö määrää, on epäsel-
vää, kun ei ole selkeätä työaikaa.

Mutta ehkä se kaikkein julmin tilanne on se, jolloin nollatyösopimuksessa työt loppuvat
ja tuo henkilö, joka nollatyösopimuksella töitä on tehnyt, päättää, että hän lähtee hake-
maan uutta työtä ja jättää taakseen sen vanhan. Jos hän irtisanoo itsensä — lomautustilan-
teessa, jossa työt loppuvat, työntekijällä on oikeus irtisanoa itsensä ilman tuota 3 kuukau-
den karenssia — niin nollatyösopimuksessa tuo pitkä karenssi tulee, koska katsotaan, että
työntekijä on ikään kuin irtisanonut itsensä työsuhteesta, työsuhteesta, jossa on nolla työ-
tuntia. Ja tämä on mielestäni se kaikkein kipein asia, joka on ensimmäiseksi korjattava.

Mutta toivon, että me valiokunnassa pääsemme näihin ongelmakohtiin kiinni ja korjaa-
maan niitä ongelmia, joita tähän asiaan, jota siis lainsäädännössä ei tunneta, sisältyy.

18.49 Katja Taimela sd: Arvoisa rouva puhemies! Hyvät kollegat! Aivan alkuun pitää
kiittää sitä suurta joukkoa, joka on tehnyt töitä tämän tänään salissa puhutun kansalaisaloit-
teen puolesta. Siitä iso kiitos Vakiduunin jengille. Nyt tämän talon on syytä käsitellä aloite
sille kuuluvalla arvolla, ja tätä arvoa eivät ainakaan laske tänään salissa käytetyt puheen-
vuorot. Huoli on kovasti paljon yhteinen, ja ministeri Lindströmin puheenvuorot antoivat
toivoa paremmasta, mutta mitä puuttuu: nyt puuttuvat sitten ne teot.

Arvoisa rouva puhemies! Kun puhutaan ihmisen perusturvasta, hyvinvointipalveluista
ja toimeentulosta, on tärkeää lähteä heikompiosaisten näkökulmasta. Perusturva on vähim-
mäisturvaa, jolla halutaan turvata se, että kaikilla olisi säälliset olot ja mahdollisuudet ra-
kentaa omaa elämäänsä. Minä koen vahvasti, että työelämän reilut pelisäännöt kuuluvat
olennaisena osana ihmisen perusturvaan.

Nollatyösopimuksen kautta yhteisesti työntekijälle sovittu vähimmäisturva voidaan
ohittaa, ja tästä seuraa monenlaisia ongelmia. Epävarma toimeentulo tekee oman elämän
suunnittelun ja kehittämisen kovin vaikeaksi. Työtuntien epävarmuus hankaloittaa lasten-
hoidon järjestämistä. Pankki ei myönnä lainaa tai luottokorttia epävarmojen ansioiden ta-
kia. Nämä ovat asioita, jotka vaikeuttavat kohtuuttomasti niiden ihmisten arkea, jotka ei-
vät vapaaehtoisesti toimi tässä järjestelmässä mukana. Tarinat nollatuntisopimuksien mah-
dollistamasta epäasiallisesta kohtelusta työpaikoilla ovat kovasti masentavaa luettavaa. Ne
ovat arkielämän totuuksia siitä, miten työstä saatavilla ansioilla ei pärjää. Ne ovat ihmisten
totuuksia siitä, millaista on jatkuvasti pelätä oman toimeentulonsa puolesta. Itse toivon,
että jokainen meistä edustajista on kohdannut kasvotusten henkilön tai henkilöitä, jotka
ovat joutuneet vastentahtoisesti tekemään töitä nollatuntisopimuksella. Se varmistaa sen
kaltaisen käsittelyn ja lopputuloksen, johon tämä kansalaisaloite tähtää.

Arvoisa rouva puhemies! Tässä salissa on puhuttu paljon myös paikallisesta sopimises-
ta varsinkin tämän vaalikauden aikana. Minä koen, että nollatyösopimuksiin liittyvät on-
gelmat tekevät hankalaksi myös paikallisen sopimisen edistämisen. Paikallinen sopiminen
edellyttää sitä, että sopimusosapuolet olisivat edes suhteellisen tasa-arvoisessa asemassa
keskenään. Nollatyösopimuksella työskentelevä on harvoin sitä. Omia oikeuksiaan pe-
räänkuuluttava työntekijä leimataan helposti vaikeaksi työntekijäksi, ja työtunnit tipahta-
vat nollaan. Tilannetta kärjistää entisestään se, että irtisanoutuessaan työntekijä voi saada
te-toimistosta karenssin, vaikka hänelle ei tarjottu työtunteja.
25



Pöytäkirjan asiakohta PTK 10/2016 vp
Arvoisa puhemies! Nollatyösopimukset eivät kuulu tämän päivän työelämään. Ne eivät
kuulu myöskään tulevaisuuden työelämään. Meidän on tässä talossa taisteltava yli puolue-
rajojen säällisten työolojen, reilujen työehtojen ja asiallisen palkkauksen puolesta. Meidän
jos kenen tehtävä on karsia työelämästämme epäterveitä ilmiöitä. Aloitetaan nollatyösopi-
muksiin liittyvästä epävarmuudesta. Se on myös koko yhteiskunnan etu.

18.53 Mari-Leena Talvitie kok: Arvoisa puhemies! Kiitän aluksi tästä hyvästä keskuste-
lusta täällä suuressa salissa, voisiko jopa sanoa, sellaisesta yhteisestä reilujen pelisääntö-
jen keskusteluilmapiiristä, jota ei välttämättä aina tässä salissa kuulla. Samalla on kuiten-
kin todettava, että on harmittavaa, millaisia ajatuksia ja mielikuvia vastakkainasettelusta
tämä kansalaisaloite on saanut julkisessa keskustelussa, aloite siis nollatuntisopimusten
kieltämisestä.

On sinänsä ymmärrettävää, että se vastakkainasettelu helposti syntyy tässä tietynlaises-
sa myöskin klikkauskulttuurissa. Moni meistä kansanedustajista oli viime eduskuntavaali-
en aikaan useissa vaalipaneeleissa, joissa käsiteltiin asiaa ja kysyttiin yksiselitteisesti, olet-
ko valmis kieltämään kaikki nollatyösopimukset. Helppoahan siihen olisi vastata kyllä.
Kenenkään ei pidä joutua tekemään niin sanottua nollatyösopimusta ilman omaa tahtoa.
Lisään kuitenkin, että samalla meidän on arvioitava, mitä kaikkea me siinä kieltäisimme.
Kieltäisimme samalla myös joustavuutta, mahdollisuudet paikalliseen sopimiseen ja va-
pauden ja vastuun, mikä ottaisi työpaikalla huomioon ihmisen elämäntilanteen, kuten esi-
merkiksi opiskelut tai perhevapaat ja sen, että siinä samalla ihminen haluaa tehdä osa-ai-
kaista mutta säännöllistä, vaikka vain päivän viikossa, työtä. Toivon, että nollatyösopi-
mukset ovat mahdollisia nimenomaan työntekijän omasta halusta ja työntekijän tarpeesta. 

Täällä suuressa salissa myös määritellään sitä, mikä on lainsäädännön tehtävä ja millais-
ta lainsäädäntöä haluamme. Näen, että lainsäädännön tehtävä on luoda toimintakenttää ja
antaa sille toimintakentälle pelisääntöjä. Lainsäädännön on oltava asiasta riippumatta kan-
nustavaa, pitkäjänteistä, ennakoivaa ja oikeudenmukaista. Tarvitsemme myös vapautta ja
vastuuta, ja erityisesti nyt, kun haluamme edistää ja luoda mahdollisuuksia työpaikoilla ta-
pahtuvaan paikalliseen sopimiseen, olisi ehkä myöskin kummallista, että lähtisimme lain-
säädännöllä kieltämään kaikki nollatyösopimukset. 

Itse tähän kansalaisaloitteeseen, joka lähtee siitä, että työsopimuslakiin lisättäisiin siis
kirjaus, että työsopimuksella tulee olla sovittu säännöllinen viikoittainen suoritettavaksi
tarkoitettu työaika. Samalla lisättäisiin kirjaus osa-aikatyön määrittelystä. Kansalaisaloit-
teessa esitetään, että ilman työntekijän erikseen kirjallisesti ilmaisemaa toivomusta, jolle
on perusteltu syy, työajan vähimmäistuntimäärää ei voida kuitenkaan sopia pienemmäksi
kuin 12 tunniksi viikossa, ellei työ ole luonteeltaan satunnaista. Tässä näen, että on juuri-
kin se asia, mistä myöskin tuossa debatissa keskusteltiin: onko kyse työstä, joka on satun-
naista vai säännöllistä. Kyse, jos tätä aloitetta lukee, on siis muustakin kuin nollatyösopi-
muksen kieltämisestä.

Summa summarum, hyvää aloitteessa on se, että asiasta keskustellaan suuressa salissa ja
nostamme myöskin esimerkkejä siitä, mitä ehkä erityisesti nuoremme kohtaavat työmark-
kinoilla. On siis myöskin uskallettava nostaa julkiseen keskusteluun niitä kielteisiä näkö-
kulmia ja kielteisiä kokemuksia jopa yrityksistä ja työnantajista, jotka suosivat jatkuvasti,
ilman nimenomaan työntekijän halua, nollatyösopimuksia. Näistä itse olen saanut palau-
tetta muun muassa, kun kyseessä on ollut parin kuukauden kesätyö. Samalla on myöskin
sitten huomioitava, että paljon on tullut myönteistä palautetta siitä, että erityisesti perheva-
26



Pöytäkirjan asiakohta PTK 10/2016 vp
pailla olevat henkilöt tai opiskelijat haluavat täysin omasta tahdostaan solmia sen nolla-
työsopimuksen ja määritellä itse, millä viikolla he tekevät töitä nolla tuntia ja millä viikol-
la he tekevät töitä vaikka monta kymmentä tuntia.

Lopuksi lämmin kiitos ministeri Lindströmille debatissa käyttämistään puheenvuorois-
ta. Se luo uskoa ja toivoa siihen, että lainsäädäntötyö tähänkin sivuten, jos sikseen tulee, on
reilujen pelisääntöjen mukaista.

18.59 Leena Meri ps: Rouva puhemies! Kaikki paikalla olijat ja muut kuulijat! Täällä on
käytetty hyviä puheenvuoroja puolesta ja vastaan, ja tästä huomataan, ettei tämä ole lain-
kaan yksinkertainen asia. Tuossa lyhyessä aikaisemmassa debatissa kuulin Antti Lindtma-
nin puhuvan siitä, että täytyy todella pitää tärkeänä, että ihmiset ovat resurssi. Tästä olen
kyllä aivan samaa mieltä ja en ainakaan täällä ole huomannut, että olisi vastakkaisia pu-
heenvuoroja pidetty. Jos ajattelen, kun olen itse ollut yrittäjänä jonkin aikaa ja tunnen pal-
jon yrittäjiä, niin kyllä jokainen sanoo, että se työntekijä ja hänen hyvinvointinsa on erin-
omaisen tärkeää, koska se on kuitenkin työnantajan käyntikortti ja työkalu ja se on kaikille
erittäin tärkeää, että se työsuhde ja työ on toimiva ja molemmille hyvä.

Työ- ja tasa-arvovaliokunnan puheenjohtaja Filatov piti hyvän puheenvuoron erilaisista
ongelmista, mitä on silloin, kun lainsäädännössä on jätetty asioita sopimatta. Itse pidän
myös tärkeänä juuri sitä, että missä vaiheessa henkilö voisi kieltäytyä tulemasta töihin.
Mikä olisi se aikamäärä esimerkiksi, jos edellisenä iltana soitetaan — onko silloin velvol-
lisuus tulla, onko se työstä kieltäytymistä? Siinä on hyvin paljon juuri näitä, mitä Filatov-
kin luetteli, mitkä täytyy voida sopia. Niitä en lähde tässä toistelemaan.

Mitä tulee määräaikaisiin työsuhteisiin ja pätkätöihin, niin tämä maailma on hirveästi
muuttunut, ja tästä syystä myös meidän työlainsäädännön pitää muuttua sen mukaisesti.
Tietysti asioista sovitaan työehtosopimuksissa, mutta myös työlainsäädännön pitää tulla
mukana.

Itse olen nyt 47-vuotias, 17 vuotta sitten valmistuin lakimieheksi ja ensimmäisen vaki-
tuisen työpaikkani sain 45-vuotiaana eli tein 15 vuotta määräaikaisia työsuhteita. Toki mi-
nulla oli myös oma yritys siinä ohessa, mutta tiedän erinomaisen hyvin, miten on vaikeaa
varsinkin naisena suunnitella sitä elämää, perheen tekemistä, ja ehkäpä se on yksi osasyy
siihen, että sitten lopulta kävi niin, että en niitä lapsia saanut, kun en ehkä ymmärtänyt
ajoissa tehdä ja luottaa ehkä siihen, että se elämä kantaa. Että siinä on yksi, mikä sitten on
naisilla erityisesti se ongelma: ei uskalla ehkä lähteä viemään sitä perhe-elämää eteenpäin.
Mutta minä olen ihan tyytyväinen elämääni, ja ei se ole tässä nyt pointti.

Minä katsoin tästä, vuosi sitten oli tämmöinen Henkilöstöratkaisu Extraajat Oy:n tutki-
mus ja erilaisia haastatteluja tämmöisellä yrittajat.fi-sivustolla. Täällä oli 500 henkilöä
osallistunut tähän tutkimukseen, ja tämän Extraajat Oy:n listoilla on silloin vuosi sitten ol-
lut 1 500 vuokratyöntekijää, joilla kaikilla oli nollatyösopimus, ja 350 heistä työskenteli
päivittäistavarakaupassa. Tämän tutkimuksen mukaan, joka tosiaan silloin oli tehty, näistä
vastaajista 80 prosenttia ilmoitti, että haluaa edelleen nollasopimuksen mutta ei varmasti
vastusta sitä, että me täsmennämme niitä ehtoja. En usko sitä. En ole näitä kysymyksiä
nähnyt, mutta näin uskoisin. Ja reilu 20 prosenttia halusi tehdä mieluummin tuon 18 tuntia.

Luenkin nämä tästä, mitä nämä yrittäjät sanovat, jotka tänne ovat koonneet tämän artik-
kelin. He ovat tuoneet esimerkkejä näiltä nollatyösopimuksen tekijöiltä itseltään sekä puo-
lesta että vastaan — tässä oli ollut semmoinen vapaa kommentointikenttä. Elikkä tässä to-
detaan: "Opiskelujen ohella on helpompi olla nollasopimuksella. Toisaalta jos vuorot tie-
27



Pöytäkirjan asiakohta PTK 10/2016 vp
täisi etukäteen, olisi helpompi suunnitella. Molemmissa puolensa. Henkilökohtaisesti olen
ilman muuta tuntisopimuksen kannalla, ja sen vähittäisen tuntimäärän pitäisi olla 20 tuntia
viikossa. Sekään palkka ei riitä yksin elättämään. Omalla kohdallani tämä on niin sanottu
kakkostyö, ja nollasoppari sopii minulle nyt." Sitten: "Varmaankin opiskelijoiden kannalta
paras olisi, mikäli nollatuntisopimuksen voisi halutessaan vaihtaa tuntisopimukseksi esi-
merkiksi kesän ajaksi." Ihan hyvä idea. Ja sitten: "Tällä hetkellä vuoroja on niin vähän tar-
jolla, että parempi vaihtoehto olisi tuntisopimus."

Itse olen myös työ- ja tasa-arvovaliokunnan jäsen ja olen onnellinen, että saan käsitellä
tätä siellä. Toivottavasti me saamme jotakin hyvää lainsäädäntöä aikaiseksi tämän tiimoil-
ta.

19.05 Antti Lindtman sd: Arvoisa rouva puhemies! Hyvät edustajakollegat ja arvoisat tä-
män kansalaisaloitteen alullepanijat ja nimenkerääjät, jotka siellä lehtereillä kuuntelevat ja
jotka ovat mahdollistaneet sen, että tämä asia käsitellään nyt täällä eduskunnassa! Niin
kuin tuossa yhdessä debattipuheenvuorossa totesin, tässä aloitteessa ehkä syvimmältään
kuitenkin on kyse arvoista, siitä, miten me näemme ihmiset työn takana: ovatko he ihmi-
siä, vai nähdäänkö heidät vain resurssina.

Usein on esitetty — niin kuin tässäkin keskustelussa tänään — että mikäli tämä kansa-
laisaloite hyväksyttäisiin, mikäli me toisimme tämmöisen parannuksen työsopimuslakiin,
niin se tuhoaisi valtavat määrät työpaikkoja. No, niin kuin työelämä- ja tasa-arvovaliokun-
nan puheenjohtaja Tarja Filatov aivan erinomaisesti toi jo tässä aikaisemmassa debatissa
esiin, nämä nollatuntisopimukset eivät koskaan ole olleet lainsäätäjän tahto, vaan ne ovat
ikään kuin päässeet syntymään nykyisen lainsäädännön puitteissa, niistä on tullut käytän-
töä, johon nyt pitäisi puuttua. Jos ja kun me olemme nyt nähneet, että nämä nollatuntisopi-
mukset ovat lisääntyneet jos eivät räjähdysmäisesti niin ainakin merkittävästi, ja jos ajatus
on se, että jos nollatyösopimuksia ei olisi, meillä olisi merkittävästi alhaisempi työllisyys-
aste tai korkeampi työttömyys, niin en kyllä havaitse tälle mitään logiikkaa, sillä silloin,
kun näitä nollatyösopimuksia työmarkkinoilla ei käytetty siinä määrin kuin tänä päivänä,
työllisyysaste oli tätä päivää korkeampi, työttömyys matalampi. Eli ei voi suoranaisesti ve-
tää ainakaan historian faktojen valossa yhtäläisyysmerkkiä tähän.

Toisekseen tässä keskustelussa on tullut esiin paljon vääriä luuloja. On esitetty semmoi-
sia väitteitä, että tämä jollakin tavalla estäisi esimerkiksi opiskelijoiden työskentelyn täm-
möisillä työsopimuksilla. Näinhän ei ole, ja sehän on tässä kansalaisaloitteessa, lakiehdo-
tuksessa huomioitu. Myös sellaisia töitä, jotka aidosti ovat luontaisesti tilapäisiä, olisi jat-
kossa mahdollista tehdä. Niihin on olemassa täällä esitykset, joilla ne voitaisiin hoitaa, ja
uskon, että niitä tarvittaessa voidaan tarkentaa.

Arvoisa puhemies! Tämä keskustelu luo kyllä aika paljon odotuksia valiokuntakäsitte-
lyä kohtaan. Huomasimme, että tämä aloitteen henki ja ajatus sai tukea lähestulkoon kai-
kista puolueista, ei ihan kaikista, mutta jos tämän keskustelun perusteella johtopäätös pi-
täisi tehdä, niin ilman muuta uskon, että heillä, jotka tämän kansalaisaloitteen ovat edus-
kuntaan tuoneet, on lupa odottaa sitä, että ne, jotka tässä keskustelussa ovat ymmärrystä
tälle asialle antaneet, toimivat myös sen mukaisesti valiokuntakäsittelyssä ja myöhemmin
sitten täällä salissa. SDP on sitoutunut seisomaan Vakiduuni-kampanjan ja tämän kansa-
laisaloitteen tekijöiden takana. Me esitimme tätä jo viime vaaliohjelmassa ja todella näem-
me asian niin, että viime kädessä tässä on kyse ihmisistä, heistä, joiden vuokra tai lainan-
28



Pöytäkirjan asiakohta PTK 10/2016 vp
lyhennykset tulevat joka kuukausi mutta työtunteja saattaa olla toisena kuukautena yksi,
toisena kuukautena nolla ja kolmantena jotain ihan muuta.

Minkä takia me työlainsäädäntöä teemme? Viime kädessä taustalla on ajatus siitä, että ei
voi ajatella, että työelämässä olisivat käytössä viidakon lait. Meidän lainsäätäjien tehtävä
on pitää huoli siitä, että on reilut pelisäännöt, ja meidän tehtävämme jo ihan Euroopan ih-
misoikeussopimustenkin perusteella on suojata sitä heikompaa osapuolta. Senhän takia
näitä säädöksiä työlainsäädännössä on. Jos joka kerta, kun näitä säädöksiä on tuotu, olisi
käytetty aina samaa perustetta, että tämä tuhoaa valtavasti työpaikkoja, ja jos se olisi pitä-
nyt paikkansa, niin Suomessa ei olisi työpaikkoja yhtään. Ja jos ollaan sitä mieltä, että se,
että ei ole ollenkaan säädelty työmarkkinoita, olisi ikään kuin avain kilpailukykyyn ja on-
neen, niin silloin pitäisi päätyä siihen, että monet maailman kaikkein köyhimmistä maista,
joissa ei ole lainsäädäntöä, olisivat kilpailukykyisimpiä valtioita. Näin ei ole, vaan päin-
vastoin juuri ne maat, joissa työntekijöiden oikeuksista pidetään huolta, joissa heitä kun-
nioitetaan, joissa on oikeusvaltioperiaate ja vahva työelämän lainsäädäntö, ovat itse asias-
sa juuri niitä maailman kilpailukykyisimpiä maita.

Ja minkä takia? Sen takia, että eräiltä osin, uskon, minimituntimäärä työsopimuslakiin
itse asiassa palvelualoilla parantaisi tuottavuutta. Miksi? Se pakottaisi järjestelemään työt
tuottavammalla, järkevämmällä tavalla. Mistä tuottavuus nimenomaan palvelualoilla syn-
tyy? Se syntyy sitoutuneista, osaavista työntekijöistä ja osaamisesta.

Otan, arvoisa puhemies, tähän lopuksi vain yhden esimerkin, miten esimerkiksi hotellin
aamiaistarjoilussa voidaan tuottavuutta parantaa. Jossain vaiheessa tulee raja vastaan sille,
kuinka nopeasti hotelli- tai ravintolatyöntekijä voi kerätä astiat pois tai laittaa niitä tilalle.
Mutta jos ja kun hän on sitoutunut, hänen annetaan tehdä työnsä hyvin, niin hän osaa ko-
kemuksen perusteella sanoa, minä päivinä menee mitäkin puuroa ja makkaraa kuinka pal-
jon, ja sitä kautta esimerkiksi materiaali-, elintarvikekustannuksilla voi tuoda suuria sääs-
töjä jo itse asiassa sen aamiaistarjoilun kustannusten näkökulmasta tälle yritykselle. Tätä
on viime kädessä tuottavuus palvelualoilla, ja se ajatus, että yritykset saavat sitoutunutta
työvoimaa, joka tietää, milloin työtä on, joka voi keskittyä siihen työhön eikä siihen, millä
he maksavat huomenna vuokran, viime kädessä on se tekijä, jolla me pääsemme siihen täs-
säkin salissa paljon puhuttuun tuottavuusloikkaan nimenomaan palvelualoilla.

Arvoisa puhemies! Tämä on erittäin arvokas aloite, ja tämän keskustelun pohjalta uskal-
lan odottaa myönteistä käsittelyä valiokunnassa. Ja totean vielä kerran, että SDP:n edus-
kuntaryhmä tukee tätä kansalaisaloitetta ja tukee Vakiduuni-kampanjaa.

19.12 Leena Meri ps (vastauspuheenvuoro): Arvoisa puhemies! Ajattelin tässä, kun
edustaja Lindtman aika hyvin veti yhteen kaikkien puheenvuoroja — hän toivoi työ- ja
tasa-arvovaliokunnan myönteistä käsittelyä — että myönteistä totta kai on asenne, mutta
tässä täytyy löytää tasapaino.

Itse taas näen sen asian niin, että emme voi lähteä siitä, että me unohdamme täysin yk-
sityisyrittäjät. Kyllä meidän täytyy ymmärtää se, että jos vaikka yksityisyrittäjä tarvitsee
silloin tällöin sairauslomasijaista, niin ei hän valitettavasti voi luvata sen enempää. Että mi-
nusta se kuitenkin on myös työllistävä tekijä.

Tunnen erään hyvinkääläisen kauppiaan, joka minulle valitteli ja sanoi, että kun työeh-
tosopimuksen mukaan hän ei tällä hetkellä pysty palkkaamaan silloin tällöin muutamaksi
tunniksi — hänellä ei nyt jostakin syystä tätä nollatyösopimusta ole, en tiedä, mikä siinä on
ideana — niin hän tekee sitten itse ne iltatyövuorot. Että tässä täytyy yhteensovittaa.
29



Pöytäkirjan asiakohta PTK 10/2016 vp
Halusin tämän tuoda esille, koska edustaja Lindtmanilla on joskus tapana pikkusen tois-
ten puheenvuoroja suoraviivaistaa, ja tämän takia vain halusin tarkentaa, että minun myön-
teinen suhtautumiseni on molempiin suuntiin.

19.13 Antti Lindtman sd (vastauspuheenvuoro): Arvoisa rouva puhemies! Hyvä, että de-
batti jatkuu. Edustaja Meri sanoi, että kyllä tässä täytyy myös yrityksiä ja yrittäjiä ajatella,
että ei voi katsoa ainoastaan työntekijöiden näkökulmasta. Kyllä kun minä tämän kansa-
laisaloitteen olen lukenut, niin mielestäni he, jotka tämän kansalaisaloitteen ovat tehneet,
ovat hakeneet itse asiassa erinomaisen tasapainon näiden ikään kuin kahden toimijan vä-
lillä. Minusta se sisältyy tähän, eikä täällä kukaan tässä salissa ole sanonut, että meidän ei
pitäisi ottaa yrittäjän tai pienyrittäjän asemaa tai asioita huomioon. Minusta tämä on hyvä
todeta. Mutta se, minkä ihan vilpittömästi halusin sanoa, on se, että yllätyin siitä, että tämä
kansalaisaloite sai laajaa kannatusta ja tukea, ja totesin sen seikan, että tämä varmasti luo
odotuksia tähän valiokuntakäsittelyyn, ja jatkoin, että itse toivon, että näiden työn sanka-
rien, jotka tämän kansalaisaloitteen ovat tehneet, odotuksiin vastataan.

Puhemies Maria Lohela: Sitten puhujalistaan.

19.15 Sami Savio ps: Arvoisa puhemies! Tässä kansalaisaloitteessa ehdotetaan nollatun-
tisopimusten kieltämistä lailla määrittämällä osa-aikatyöhön vähintään 18 tunnin viikottai-
nen työaika, ellei työntekijä ole perustellusta syystä muuta kirjallisesti esittänyt.

Ymmärrän täysin aloitteen allekirjoittajien hyvän tarkoituksen tasa-arvoistaa nykyistä
työelämää ja poistaa joitakin siinä esiintyviä epäkohtia. Muutoksia aivan varmasti tarvi-
taan. On selvää, että nykyinen lainsäädäntö ja työelämän käytännöt ovat nollatuntisopi-
musten osalta ongelmallisia. Esimerkiksi työn tosiasiallisen päättymisen johdosta työnte-
kijä ei voi irtisanoa nollatuntisopimusta ilman, että hänelle määrätään karenssi. Monissa ta-
pauksissa työntekijällä on kutsuttaessa työn vastaanottovelvoite, kun taas työnantajalla ei
ole velvollisuutta tarjota työtä. Nollatuntisopimuksista aiheutuu työntekijöille myös epä-
varmuutta toimeentulosta, ja ongelmia on monia muitakin, eikä väärinkäytöksiltäkään aina
vältytä.

Toisaalta työnantajan kannalta kyseessä on monin paikoin toimiva järjestely, joka muun
muassa pienentää ruuhkahuippujen tasoittamiseen liittyviä riskejä ja helpottaa palkkaamis-
ta tehtäviin, joissa säännöllistä viikkotyöaikaa ei ole. Työvoiman määrän sovittaminen
osa-aikaisesti vaikuttaa osaltaan yritystoiminnan kannattavuuteen ja mahdollisuuteen pal-
kata lisätyövoimaa. Osa-aikatyöntekijöitä tarvitaan myös täyttämään tilapäisiä ja lyhytai-
kaisia työvoimatarpeita sekä vakituisten työntekijöiden poissaoloista johtuvia sijaisuuk-
sia. Onkin huomioitava, että mikäli nollatuntisopimukset kokonaan kiellettäisiin, voisi osa
uusista työpaikoista jäädä syntymättä. Erityisesti nykyisessä vaikeassa työllisyystilantees-
sa onkin pyrittävä välttämään työmarkkinoiden sääntelyn tiukentamista, elleivät vallitse-
vat epäkohdat sitä välttämättä edellytä. Mikäli työsopimusten minimiajaksi määritettäisiin
lainsäädännöllisin keinoin 18 tunnin viikkoraja, olisi mahdollista, että osa vaikeasti työl-
listyvistä henkilöistä työllistyisi nykyistäkin heikommin ja heidän tilalleen palkattaisiin
esimerkiksi opiskelijoita, joita viikkotuntiraja ei koskisi. Myös vuokratyöfirmojen käyttö
saattaisi kasvaa vaihtoehtona suoran työsuhteen solmimiselle. Samoin yrittäjäriskin osit-
tainen siirtyminen työnantajalta työntekijälle olisi mahdollista. Ja kuten edustaja Niikko
30



Pöytäkirjan asiakohta PTK 10/2016 vp
aiemmin tänään keskustelussa totesi, tulee myös ottaa huomioon mikro- ja suuryritysten
erilaiset mahdollisuudet tarjota työtä.

Arvoisa puhemies! Mielestäni nollatuntisopimusten vähentämiseksi olisi ensisijaisesti
käytettävä työmarkkinajärjestöjen neuvotteluteitse sopimia keinoja. Jo tällä hetkellä lain-
säädäntö mahdollistaa joidenkin nollatuntisopimuksiin liittyvien ongelmien ratkaisun työ-
markkinaehtoisesti. Kuten on tänään todettu, esimerkiksi Kaupan liiton ja Palvelualojen
ammattiliiton sopimassa keikkatyömallissa työnantaja ja työntekijä solmivat puitesopi-
muksen, joka määrittää tulevien työkeikkojen ehdot. Jokaisesta työkeikasta sovitaan aina
erikseen.

Kuitenkin työsopimuslakiin voitaisiin harkita säännöstä, jonka mukaan työsopimus rau-
keaisi tai purkautuisi ilman työntekijälle määrättävää karenssia, mikäli työnantaja ei ole
toistaiseksi voimassa olevan nollatyösopimuksen aikana tarjonnut työtä pitkään aikaan.
Tämä parantaisi työntekijän asemaa tilanteessa, jossa hänellä ei tosiasiallisesti ole työsuh-
detta. Työntekijällä tulisi mielestäni myös olla vapaus tehdä sopimus useiden työnantajien
kanssa. Ja vaikka en olekaan ainakaan aiemmin ollut perustulon kannattaja, saattaa halli-
tusohjelmassa mainittu perustulokokeilu tuoda nollatuntisopimusten osalta pientä helpo-
tusta nykyiseen asiaintilaan.

Arvoisa puhemies! Kyseessä on todella tärkeä mutta suhteellisen monisäikeinen asiako-
konaisuus, jota tulee tarkastella monesta eri näkökulmasta. Onkin erittäin hyvä, että edus-
kunta käy asian läpi huolellisesti ja puuttuu nykyisiin epäkohtiin. Lainsäätäjien on silti var-
mistettava, ettei työllistymiselle muodosteta uusia käytännön esteitä, jos lakeja tullaan
muuttamaan. Tämän uskon olevan sekä meidän päättäjien että kansalaisten yhteinen toive
tässä vaikeassa työllisyystilanteessa.

19.20 Jari Myllykoski vas: Arvoisa rouva puhemies! Tuossa kun en saanut pyytämääni
vastauspuheenvuoroa edustaja Meren esittämään huoleen yksityisyrittäjästä, joka satun-
naisesti sairastuu — toivottavasti tarkoititte sellaista yrittäjää, joka sairastuessaan haluaa,
että hän voisi käyttää työvoimaa, jota voisi saada vapailta markkinoilta. Tämä esitys ei to-
dellakaan koske sitä mahdollisuutta, että se tulisi hankalammaksi. Se on eri asia, jos hän
sairastaa kolme päivää viikossa säännöllisesti ja tietää sen ja joutuu tarjoamaan työtä ja ha-
luaisi pilkkoa sen työn saatavuuden niin, että se on monelle eri työntekijälle laadittua, jol-
loin tätä nollasopimusta voidaan tavallaan hyödyntää siinä, että hän voi sitten valikoiden
tehdä sitä eikä sitoudu jonkun työntekijän osalta antamaan lisätyötä silloin, kun sitä on tar-
jolla. Ja tärkeätä on huomata se, kuinka ihmiset, jotka ovat tähän nimiä keränneet, ovat
nähneet sen tosiasian, että kysymyksessä on juuri se, että pyritään rajaamaan sitä epäoikeu-
denmukaisuutta, mitä tällä hetkellä työmarkkinoilla on sen suhteen, kuinka nollatyösopi-
musta käytetään.

Yksi asia, mikä tässä salikeskustelussa ei ole vielä tullut esille, kun aika usein vedotaan
siihen, että opiskelijat tekevät niin ison prosentin siitä osa-aikatyöstä näillä nollasopimuk-
silla: Haluan kyllä muistuttaa tätä keskustelevaa salia, että opiskelijat saavat sosiaalista
etuutta, jota he eivät menetä tehdessään työsuhteessa töitä. Ja se on se yksi perussyy, miksi
meillä on työllistämisen kynnys, kun ihminen joutuu pohtimaan, menettääkö hän lisätyötä
ottaessaan sen sosiaalisen etuuden, ansiosidonnaisen päivärahan kuukaudeksi, tai asunto-
tuki menee, ja näihin on myös tässä nyt, toivottavasti, valiokuntakäsittelyssä kiinnitettävä
huomiota. Pyritään nyt erottamaan opiskelijat tästä pois. Heille on täysin mahdollista teh-
dä näitä nollasopimuksia, ja mahdollisuuteen sen oman opiskelun ohessa tehtävän työn
31



Pöytäkirjan asiakohta PTK 10/2016 vp
vastaanottamiseksi ei ole mitään estettä. Esteeksi tulee sitten opiskelijoiden osalta se, että
meillä on vuosittain säädettyjä tulorajoja, joita ehkä tulee tarkastella sitten jossakin muus-
sa ajankohdassa.

Työmarkkinoilla työmarkkinaosapuolet ovat sopineet myös nollasopimuksen kieltämi-
sestä taikka siitä luopumisesta, eli rakennusalalla ollaan sovittu siitä, että tämä järjestelmä
poistetaan. Siellä ovat molemmat osapuolet nähneet myös sen, että ammattimaisen työnte-
kijän saaminen on varmempaa yrittäjälle, kun yrittäjä tarjoaa pysyvämpää työsuhdetta. Ra-
kennusalalla on sovittu, että pitää olla tiedossa seuraavan tilikauden tunnit, mitä tämä hen-
kilö tekee, eli elämän ennustettavuus on tällä työntekijällä siinä vaiheessa tiedossa, ja työn-
antajapuoli on sitoutunut tähän, että on okei, että näin tehdään, ja se on silloin molemmin-
puolista sopimista, ja näin on nähty. Täytyy sanoa, että ammattiliittojen esimerkki tässä
kohtaa on hyvä signaali myös työelämä- ja tasa-arvovaliokunnalle siitä, kuinka tätä asiaa
tulee myös tarkastella.

Vuokratyöntekijät ovat usein, varsinkin teollisuuden puolella... En minä nyt osaa sanoa,
ovatko perustuslaillisesti eriarvoisessa asemassa, mutta joka tapauksessa teollisuuslaitok-
sessa on hyvin usein vakituisella henkilöstöllä sovittuna tuotantopalkkiojärjestelmiä. He
ovat mukana aloitepalkkiojärjestelmissä ja niin edelleen. Näiden vuokratyöyritysten kaut-
ta töihin tulevien henkilöiden — jotka toki silloin työskentelevät tässä vuokrayrityksessä
— työnantaja noudattaa niitä sääntöjä, ja sitä sitovat sen työnantajan omat velvoitteet. Mut-
ta nämä palkkiojärjestelmät on hyvin usein rakennettu kvartaalien taikka tapaturmien tai
joidenkin muitten perusteella, siellä halutaan edistää tuottavuutta, ja nämä vuokratyönteki-
jät ovat ulkona näistä järjestelyistä juuri tämän poikkeavan työaikajärjestelynsä vuoksi.

Toki on pakko tässä sanoa, että vuokratyöhän on tällä hetkellä monen ison yrityksen
rekrytointiväline ja sitä kautta myös tullaan töihin, joten aina pitää tietysti muistaa, että on
mahdollisuuksia, mutta tämän kansalaislakialoitteen taustalla on se, että pyritään saamaan
työntekijöille parempaa työsuhdeturvaa, ja siihen on täysi oikeutus.

Vasemmistoliitto on tämän aloitteen takana aivan varmasti, ja voin todeta, että kun tämä
on, voisiko sanoa, lähes identtinen sen nollatyösopimukset kieltävän lakialoitteen kanssa,
jonka olemme viime kaudella sosialidemokraattisen kansanedustaja Jukka Kärnän kanssa
tehneet, niin on helppo seistä tämän aloitteen takana.

19.27 Leena Meri ps (vastauspuheenvuoro): Arvoisa puhemies! En oikeastaan ihan saa-
nut kiinni tuosta, mitä Myllykoski kertoi, muuta kuin sen, mitä täällä salissa puhuttiin siitä
satunnaisuuden käsitteestä. Jos käytät yhtä henkilöä ja et varmaan voi tietää, kuinka paljon
sinun työntekijäsi sairastavat, niin se voi olla satunnaista tai ei-satunnaista. Mutta ehkä
meidän on nyt tästä problematiikasta turha jatkaa, me emme täällä varmaan sitä ratkaise.

Haluaisin tuohon vielä lisätä sen, kun nyt kuitenkin minuun vetosit enkä tiedä, minä pu-
heessani en sen enempää ollut kummankaan kannalla, että ehkä en sitä tarkoittanutkaan.
Halusin tuoda erilaisia näkökulmia esille, mutta joka tapauksessa halusin muistuttaa, että
näistä ihmisistä, joita on haastateltu, 80 prosenttia toivoo tällaisia joustoja. Siellä oli sekä
puolesta että vastaan. Meidän täytyy ymmärtää, että ihmiset haluavat eri asioita, että me
emme voi täällä yksin tietää paremmin kuin he. — Kiitos, puheenjohtaja.

Puhemies Maria Lohela: Muistutan edustajaa, että täällä teitittelemme toisiamme.
32



Pöytäkirjan asiakohta PTK 10/2016 vp
19.27 Jari Myllykoski vas (vastauspuheenvuoro): Arvoisa rouva puhemies! Kuten edus-
taja Meri toi esille, pitää nähdä niitä kokonaisuuksia. Minä uskon, että te työ- ja tasa-arvo-
valiokunnassa pystytte määrittelemään myös satunnaisuuden problematiikan. Teiltä löy-
tyy varmaan sitä ymmärrystä, mitä se on ja säädetäänkö se lailla. Minä toivon, että tämä
esitys menee siinä muodossaan, että tämä on lakiin kirjattava asia, jotta me saamme nämä
epäselvyydet poistettua työmarkkinoilta. Kenellekä me tämän sitten siirtäisimme, jos
emme pysty eduskunnassa säätämään tästä lakia, jonka puitteissa tätä tulkintaa tehdään?

19.28 Touko Aalto vihr: Arvoisa rouva puhemies! Työelämä on nykyaikana hyvin moni-
muotoista. On niitä, jotka voivat tehdä töitään tietokoneen ääressä paikasta riippumatta. On
niitä, jotka menevät työpaikalleen joka aamu tiettyyn aikaan ja lähtevät kotiin tiettynä kel-
lonlyömänä. On niitä, jotka tekevät kolmea työtä yhtä aikaa, ja niitä, jotka tekevät freelan-
cereina projektin toisensa jälkeen, ja vielä niitä, jotka eivät osaa ennakoida omaa työtilan-
nettaan kahta viikkoa pidemmälle.

On hyvä, että aloite nollatuntisopimusten kieltämisestä on tehty ja että se on eduskun-
nan käsiteltävänä. Työnantajan valta-aseman väärinkäyttäminen on todellinen ongelma,
joka aiheuttaa työntekijälle kohtuuttomia tilanteita. Huomion kiinnittäminen tähän on en-
siarvoisen tärkeää. En kuitenkaan usko, että yksistään nollatuntisopimusten kieltäminen on
oikea ratkaisu ongelmaan.

Arvoisa rouva puhemies! Ensiarvoisen tärkeää on pystyä vahvistamaan työntekijän ase-
maa suhteessa työnantajaan. Vihreät ovat ajaneet pitkään perustuloa, joka takaisi kaikille
samansuuruisen valtion maksaman tulon kuukaudessa. Perustulo mahdollistaisi myös nol-
latuntisopimuksella työskenteleville vakaammat ja ennakoitavammat tulot. Samalla se ta-
kaisi turvatumman toimeentulon niin, ettei kukaan jää tyhjän päälle, jos työnantajalla ei ole
tarjota työtunteja.

Ennen kuin perustulo astuu voimaan, tulee korjata nykyisen lainsäädännön ongelmia.
Yksi välitöntä korjausta vaativa asia on nollatuntisopimusten ja työttömyysturvalainsää-
dännön suhde. On kohtuutonta, että nollatuntisopimuksen irtisanova henkilö joutuu ka-
renssiin, vaikka hänelle ei olisi pitkään aikaan tarjottu työtunteja. Tämä heikentää työnte-
kijän asemaa kestämättömällä tavalla, ja kyseinen sääntö tuleekin purkaa.

Arvoisa rouva puhemies! Nollatuntisopimusten kategorisen kieltämisen sijaan meidän
tulisi mitä pikimmiten korjata jo olemassa olevia työntekijän asemaa heikentäviä rakentei-
ta. Työelämä muuttuu tulevaisuudessa dramaattisesti teknologian kehittyessä yhä nopeam-
min. Tarvitsemme työelämään entistä enemmän joustavuutta. Muutos ei saa kuitenkaan ta-
pahtua pelkästään työnantajien ehdoilla.

Aloitteen ympärillä käytävässä keskustelussa kaikkien esiin tuomat tilanteet ja näkökul-
mat ovat yhtä todellisia ja yhtä oikeita. Se, mikä sopii toiselle, ei välttämättä sovi toiselle,
ja se, mikä helpottaa toisen elämää, vaikeuttaa toisen tilannetta. Parasta on, jos voimme
löytää sopivan ratkaisun tästä välistä. — Kiitoksia.

19.32 Kari Kulmala ps: Arvoisa rouva puhemies! Nollatuntisopimukselle toki on muita-
kin nimityksiä, kuten tarvittaessa töihin kutsuttava. Nollatuntisopimuksessa ei määritellä
työtuntien määrää millään tavalla ja samantyyppistä työtä voidaan tehdä useissa kohteissa.
Kuitenkin, vaikka toiminta tapahtuisi periaatteessa samalla työnimikkeellä, työtehtävät
kussakin työkohteessa voivat vaihdella suuresti.
33



Pöytäkirjan asiakohta PTK 10/2016 vp
Pääsääntöisesti nollatuntisopimuksia käyttävät vuokratyöfirmat, jotka tuottavat palve-
luina esimerkiksi henkilökohtaista avustamista, siivousta, kotisairaanhoitoa, lääkäripalve-
luita, ensihoitoa, vartiointia, järjestyksenvalvontaa tai myyntitöitä. Lähes kaikki kommu-
nikaatio tapahtuu resurssisyistä tekstiviestien avulla. Tekstiviesteissä lukee lyhyet kuvauk-
set kunkin kohteen työtehtävistä — useimmiten tosin liian lyhyet, jos tehtävästä työstä on
olennaista saada mahdollisimman yksityiskohtainen kuva työn laadun ja turvallisuuden ta-
kaamiseksi.

Työntekijän kannalta nollatuntisopimuksissa on se hyvä puoli, että työntekijä saa mää-
ritellä työvuoronsa hyvinkin tarkkaan. Toisaalta joskus saattaa olla aikoja, että työntekijän
on otettava vastaan kaikki työ, mitä saa, koska hänellä kuitenkin on työsopimus eikä työ-
voimatoimisto maksa työttömyyskorvausta tai muutakaan tukea. Elämän suunnittelu me-
nee hankalaksi, jos työntekijä ei voi tietää, paljonko työtunteja missäkin kuussa on. Työ-
terveyshuoltoa tai työyhteisöä ei ole eikä sen kummemmin työnohjaustakaan. Nämä ovat
sellaisia palveluita, jotka lain mukaan pitäisi kaikilla työntekijöillä olla. Käytännössä nii-
den järjestäminen ja maksaminen kaatuu asiakasyrityksen tai henkilön itsensä kontolle.
Firman kautta saa kuitenkin monipuolista kokemusta kyseisen alan töistä, sillä useimmi-
ten työntekijä työskentelee useammassa kohteessa viikon aikana. Jotkut pitävät tästä vaih-
telusta.

Arvoisa rouva puhemies! Nollatuntisopimuksissa on sekä hyvää että huonoa, kuten
olemme tänäkin iltana monesti kuulleet. Monet tykkäävät siitä, että voivat tehdä töitä,
vaikka vain vähänkin. Silloin on hyvä syy lähteä aamulla kotoa töihin, kun tietää, että on
edes vähän töitä. Pitäisin kuitenkin hyvänä, että jokaisella olisi vakituinen työpaikka — ku-
ten varmasti meistä kaikki.

19.35 Annika Saarikko kesk: Arvoisa puhemies! Kun valitettavasti ei ollut sote-seuran-
taryhmän vuoksi mahdollisuus osallistua keskusteluun aiemmin, niin kommentoin ikään
kuin niillä ajatuksilla, joita tämä kansalaisaloite itsessäni on herättänyt.

Ensinnäkin pidän hyvänä, että aiheesta on tehty kansalaisaloite. Se on aina merkki kan-
salaisten aktiivisuudesta, ja koen, että jo pelkästään aloitteen tekeminen ja runsaan allekir-
joitusten määrän saaminen siihen on nostattanut tämän asian keskusteluun, ehkä lisännyt
myös nuorten työntekijöiden tietoisuutta oikeuksistaan työelämässä laajemminkin, mutta
myös työnantajien ymmärrystä eettisestä velvoitteesta kohdella työntekijöitään oikeuden-
mukaisesti. Havaintona tästä on esimerkiksi oma-aloitteinen yhteydenotto kaupan alan lii-
tolta ja heidän ratkaisuehdotuksestaan, miten tämän kysymyksen suhteen voitaisiin edetä.

Pidän siis tähän liittynyttä kansalaiskeskustelua erittäin tarpeellisena ja ikään kuin tä-
män kysymyksen herättämistä oleellisena. En kuitenkaan kannata tätä kansalaisaloitetta
sen kategorisen kiellon vuoksi. Minusta on oleellista nostaa esiin, että esimerkiksi eläke-
läisten kasvava väestöryhmä, hyväkuntoisten eläkeläisten joukko, on halukas omaehtoi-
sesti vähän omiinkin aikatauluihin nojaten tekemään jonkin verran työtä, minkä järjestel-
mämme tälläkin hetkellä onneksi hienosti sallii. Sen takia kategorinen kielto esimerkiksi
heille voisi minusta olla lähinnä haitallinen.

Siihen kuitenkin haluan kiinnittää huomiota, ja ehkä salissa on asiantuntemusta siihen,
mikä on julkisen sektorin vastuu työnantajana suhteessa työsopimusten tekemiseen. Myös
vuokrafirmojen käytössä tai alihankinnassa minusta erityisesti julkisen työnantajan tulisi
noudattaa vahvaa eettisyyttä siinä, että työtunteja on tarjolla, jos työsopimus on tehty. Mie-
tin ja toivon, että kun tätä aloitetta työelämävaliokunta käsittelee, niin se jotenkin nostaisi
34



Pöytäkirjan asiakohta PTK 10/2016 vp
esiin sen, että ainakin julkinen työnantaja, joka monessa muussa asiassa muuten on jäänyt
vähän huonoksi, esimerkiksi työsuhteiden ketjuttamisessa määräaikaisiksi, voisi olla tässä
vastuullinen myös alihankkijoiden ja ostopalveluiden osalta.

19.37 Tarja Filatov sd (vastauspuheenvuoro): Arvoisa puhemies! Minusta edustaja Saa-
rikko sanoi oikein, että osa näistä asioista ratkeaa sillä, että tehdään fiksuja työjärjestelyjä
ja fiksuja työvuoroja, mutta on myös sellaisia asioita, jotka vaativat lainsäädäntöuudistusta
sen vuoksi, että näitä nollasopimuksia ei tunneta laissa ja niistä on tullut keino kiertää mei-
dän työsopimuslainsäädäntöämme. Toivon, että teillä on aikaa perehtyä näihin yksityis-
kohtiin, koska toivoisin, että me eduskunnassa voisimme yhdessä korjata niitä.

19.37 Jari Myllykoski vas: Arvoisa rouva puhemies! Juuri kuten edellä edustaja Filatov
sanoi, laki ei tunnista tätä menettelytapaa. Onkin tavallaan, voisiko sanoa, harmillista, että
aiemmin meillä niin sanotuissa työvoimatoimistoissa aikanaan oli mahdollisuus tehdä pui-
tesopimuksia, jotka olivat tavallaan ehkä näiden nollasopimusten äiti. Sitä itse emme sil-
loin tunnistaneet, eli työtön saattoi sitoutua yrityksen kanssa yhdessä ratkaisuun, että kun
hänelle työtä tarjotaan, hän ottaa sitä vastaan, mutta jos hän ei ota tarjottua työtä vastaan,
siitä ei ole seuraamuksia. Ja nyt tällä nollasopimuksella on tehty se, että ne vastuut ovatkin
tulleet sille työntekijälle kannettavaksi siitä omasta työttömyysturvasta ja sen myötä sank-
tioina.

Ja tämä on tärkeätä nyt huomata: kun ei lainsäädännössä ole huomioitu tätä muuttunutta
kehitystä, niin tässä pitää ottaa askelia taaksepäin, niin että asema työmarkkinoilla työnte-
kijöiden suhteen palautuu sille normaalille tasolle, mikä kuuluu ollakin. Se valinnanva-
paus työn ottamisesta vastaan pitää olla sillä työnhakijalla. Ja siinä mielessä on järkevää
pohtia nyt tätä kokonaisuutta niin, että kyseessä on työntekijän oikeus, kun meillä on täl-
lainen menettely työmarkkinoilla kuin nollasopimusratkaisu.

19.39 Ville Skinnari sd: Arvoisa puhemies! Aluksi haluan aidosti kiittää, tämä on ollut
todella hyvää keskustelua puolin ja toisin. Työ- ja tasa-arvovaliokunta on isossa roolissa, ja
sieltä löytyy onneksi osaamista, koska kuten tässä edustaja Filatov toi esille, laki on ikävä
kyllä hieman vanhentunut. Maailma muuttuu nopeasti ja työelämä muuttuu nopeasti, ja sii-
näkin mielessä on hyvä, että tämän aloitteen kautta käydään tätä keskustelua.

Edustaja Lindtman nosti esille sanan "tuottavuus", ja ihan muutaman sanan sanon tästä,
koska Lindtman puhui paljon palvelualan tuottavuudesta. Aika vähän täällä salissa puhum-
me sitten tuotannollisen teollisuuden tuottavuudesta ja sitä kautta investoinneista. Minua-
kin ovat monet nollasopimuslaiset lähestyneet, että voi kun mekin investoisimme, niin sai-
simme tämän ja tämän asian kuntoon, olisimme silloin kilpailukykyisiä ja silloin minulla-
kin olisi se vakiduuni. Toivottavasti tämä aloite johtaa jonkinlaiseen vakilakiin tai muuhun
sellaiseen, että nämäkin keskustelut päättyisivät onnellisesti, koska on ikävä katsoa meillä
hyvin kuuluisiakin teollisuuden alan toimijoita, jotka ovat valitettavasti jääneet investoin-
neissa jälkeen ja samalla osaamisessa jälkeen, ja myös sitä kautta tämä työelämäkään ei ole
kehittynyt.

Keskustelu päättyi.

Asia lähetettiin työelämä- ja tasa-arvovaliokuntaan.
35


