















































DEMA71.tmp.xml


Pöytäkirjan asiakohta PTK 94/2017 vp
Pöytäkirjan asiakohta 

PTK 94/2017 vp

Täysistunto

Keskiviikko 27.9.2017 klo 14.00—19.02

4. Hallituksen esitys eduskunnalle vuoden 2017 toiseksi lisätalousarvioksi
Hallituksen esitys HE 127/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

16.15 Valtiovarainministeri Petteri Orpo (esittelypuheenvuoro): Arvoisa herra puhe-
mies! Me käsittelemme nyt vuoden toista lisätalousarviota, ja sitä käsitellään paljon pa-
remmissa tunnelmissa kuin näitä edellisiä, joita tässä on tehty. VM:n ennusteen mukaan ta-
louskasvu yltää tänä vuonna 2,9 prosenttiin, ja tämä talouskasvu, joka on, voisi sanoa, vä-
kevää ja laaja-alaista, näkyy nyt siinä, että me korotamme tulojen kokonaisarviota noin
miljardilla, hieman yli, ja tämä tarkoittaa taas sitä, että lainanottotarve vähenee tällä noin
miljardilla, mikä on aivan erinomainen uutinen. Sieltä taustalta löytyy verotuloarvion ko-
rotus 1,35 miljardiin, sieltä sisältä taas löytyvät suurimmat erät: yhteisöveroarvion korotus
810 miljoonaa euroa ja perintö- ja lahjavero 200 miljoonaa euroa. Lisäksi arvonlisäveroar-
viota korotetaan 158 miljoonalla eurolla ja autoveron kertymää 32:lla. Nämä ovat erin-
omaisia uutisia tietysti siitä näkökulmasta, että tämä kertoo toisaalta siitä kasvusta mutta
toisaalta siitä, että velanoton tarve vähenee. Miljardi vähemmän velkaa on valtava summa,
kun ajatellaan niinpäin, mitä sillä miljardilla tulevaisuudessa voidaan tehdä suomalaisten
ihmisten palveluiden eteen.

Mutta, arvoisa puhemies, ehkä isoin yksittäinen asia tässä lisätalousarviossa on veteraa-
nien määrärahatason korotus ja turvaaminen. Uskon, että tässä salissa meillä on hyvin
vankka yksimielisyys siitä, että tämän maan itsenäisyyden puolesta taistelleet veteraanit
ansaitsevat arvokkaan ja hyvän hoidon elämän viimeisinä vuosina ja heille taataan se.
Eduskunta teki juhlapäätöksensä, ja päätimme yhdessä lisätä veteraanien kotihoidon pal-
veluihin 20 miljoonaa euroa vuodelle 2017. Alkuperäisen talousarvion mukaan veteraa-
nien kuntoutus- ja avopalvelujen määrärahat olivat yhteensä 41 miljoonaa euroa tälle vuo-
delle, mutta kun eduskunta viisaudessaan teki tämän päätöksen, se edellytti, että hallitus
seuraa veteraanien kuntoutukseen ja kotiin vietäviin palveluihin osoitettujen määrärahojen
riittävyyttä, palvelujen toimivuutta ja että hallitus ryhtyy tarvittaessa toimenpiteisiin, jotta
kaikilla veteraaneilla on mahdollisuus päästä heille tarkoitettujen palveluiden piiriin. Val-
tionkonttorin selvityksen perusteella on käynyt ilmi, että tälle vuodelle budjetoidut määrä-
rahat eivät tule riittämään kaikille palvelutarpeessa oleville veteraaneille, ja siksi lisäta-
lousarviossa esitetään 11,6 miljoonaa euroa lisämäärärahaa veteraanien kuntoutukseen ja
 Tarkistettu
4.1



Pöytäkirjan asiakohta PTK 94/2017 vp
kotiin vietäviin palveluihin siten, että rahasta noin 3 miljoonaa euroa kohdennetaan rinta-
maveteraanien kuntoutukseen ja noin 8, 5 miljoonaa euroa veteraanien kotona asumista tu-
keviin palveluihin.

Arvoisa puhemies! Maksamme tässä kunniavelkaa. Mielestäni tämä on erinomaisen tär-
keä asia, ja olen ylpeä siitä, että eduskunta on yhdessä tämän juhlapäätöksen tehnyt, ja to-
tean, että hallitus toteuttaa tässä eduskunnan sille antamaa tehtävää huolehtien siitä, että
nämä rahat riittävät siihen tärkeimpään eli veteraanien kotiin vietävien palveluiden toteut-
tamiseen. — Kiitos.

Ensimmäinen varapuhemies Mauri Pekkarinen:  Mikäli valtiovarainministerin puhe
antaa aihetta pieneen debattiin, siihen on nyt tilaisuus. Pyydän niitä edustajia, jotka halua-
vat käyttää vastauspuheenvuoron, nousemaan ylös ja painamaan V-painiketta.

16.19 Antti Rinne sd (vastauspuheenvuoro): Arvoisa puhemies! On hienoa, että verotulo-
arviot nousevat ylöspäin, ja se vaikuttaa tietenkin velanottoon. Toivottavasti hallitus miet-
tii myös näitten rahojen osittaista käyttämistä eriarvoisuuden torjumiseen.

On myös hienoa, että valtioneuvosto satsaa veteraanien kotipalveluihin. Pikkuisen huol-
ta herättää se, että onkohan tämän juhlavuoden jälkeen karu arki tulossa, koska ensi vuo-
den talousarviossa hallitus vähentää veteraanien kokonaisuudesta 42 miljoonaa. Loppuu-
kohan tämä juhlavuosi sitten siihen, että alkaa karu arki ja veteraanien kokonaisrahoitus
heikkenee 42 miljoonaa euroa? Tähän pyytäisin kommenttia ministeriltä.

16.20 Esko Kiviranta kesk (vastauspuheenvuoro): Arvoisa puhemies! Tällaista näin
myönteistä lisätalousarviota ei ole tainnut olla aikoihin. Verotulojen arvioidaan kasvavan
lisää nyt yli miljardin, ja vastaavasti nettovelanottoa voidaan suurin piirtein samalla sum-
malla pienentää. Talouskasvun hedelmät näkyvät yhteisöveron vahvana kasvuna. Saattaa
olla, että tuo kasvu tänä vuonna jopa ylittää 3 prosenttia ja nämä yhteisöveroarviot vieläkin
tästä nousevat.

Kaiken kaikkiaan tämä budjetti on loistava uutinen pitkään taantumassa kituuttaneelle
Suomelle ja meille kaikille. Monet verotulot ovat kasvussa. Yhteisöveron lisäksi arvonlisä-
veron, varainsiirtoveron ja autoveron tuottoarviota tässä lisätalousarviossa nostetaan. Erit-
täin tärkeää on tietysti tämä rintamaveteraanien kuntoutukseen ja kotipalveluihin lisättävä
[Puhemies koputtaa] 11,6 miljoonaa euroa.

16.21 Eero Lehti kok (vastauspuheenvuoro): Arvoisa herra puhemies! Isäni, joka oli vii-
si vuotta sodassa ja kuoli pari vuotta sitten, katkeroitui — ei sodasta vaan siitä, että hän
kuuli televisiossa erään merkittävän turkulaisen poliitikon, joka ei ollut Orpo, toteavan,
että miksi menitte sinne. Tänään voimme viettää sen takia, miksi sinne mentiin, 100-vuo-
tispäivää. Haluan kiittää toista turkulaispoliitikkoa siitä, että olette valmistellut asian oi-
keaan suuntaan.

16.22 Ozan Yanar vihr (vastauspuheenvuoro): Arvoisa puhemies! Hallituksen lisäta-
lousarviossa todetaan, että valtiontalous kasvaa ripeässä tahdissa ja tämä heijastuu myös
verotuloihin. Tämä on hyvä asia. Samaan aikaan hallitus kuitenkin esittää budjetissaan uu-
sia leikkauksia pienituloisille, esimerkkinä yleiseen asumistukeen kohdistuvat 30 miljoo-
nan euron leikkaukset, jotka osuvat juuri kaikista pienempituloisiin. Arvoisa ministeri,
2



Pöytäkirjan asiakohta PTK 94/2017 vp
aiotteko edelleen pitää kiinni muun muassa asumistuen uusista leikkauksista, vaikka ta-
loustilanne soisi uudenlaisen vaihtoehdon?

16.22 Ritva Elomaa ps (vastauspuheenvuoro): Arvoisa puhemies! Suomi 100 vuotta itse-
näisenä — se on hieno, upea asia, jota on syytäkin juhlistaa. Sotiemme veteraanien uhrauk-
set tiedostetaan varmasti. Minkälainen maa meillä olisi ilman heidän panostaan? Tiedäm-
me kaikki, ettei ainakaan parempi. Se on erittäin hienoa, että kotiin vietäviin palveluihin ja
kuntoutukseen tulee lisärahoitusta. Mutta todellisuus on se, että eilen, kun veteraanijärjes-
töt kävivät taas kerran — he tulevat joka vuosi — he sanoivat, että nämä rahat, mitkä nyt
luvataan, eivät vielä riitä riittäviin palveluihin. Nyt on lakiesitys tuolla odottamassa. Toi-
vonkin, että edustajat runsaslukuisesti siihen allekirjoittavat nimensä, jotta poistetaan hait-
ta-asteprosentit, jotka estävät sen, että jokainen saisi kaikki palvelut, mitä tarvitsee. [Puhe-
mies koputtaa] Kysynkin: miten ministeri on ajatellut, jos tämä haittaprosentti poistetaan
sotavammalaista?

16.24 Katri Kulmuni kesk (vastauspuheenvuoro): Arvoisa puhemies! On erittäin tär-
keää, että vihdoinkin talouden käänne on tapahtunut. Kuten huomaamme tästä lisätalous-
arvioesityksestä, lähes miljardilla pystytään verotulokertymää korottamaan [Kokoomuk-
sen ryhmästä: Yli!] — yli, yli miljardilla pystytään verotulokertymää korottamaan — mil-
lä on erittäin suuria vaikutuksia siihen, mitenkä esimerkiksi maan velkaantuminen pysty-
tään taittamaan. Se, että ensi vuodelle otetaan 2,5 miljardia euroa vähemmän velkaa kuin
kuluvalle vuodelle, kertoo siitä, että kaikki ne monet vaikeat toimenpiteet ovat auttaneet
siihen, että työllisyys on lähtenyt nousuun ja samalla pystytään velkaantumistakin taitta-
maan. 

Kuinka, arvoisa ministeri, arvioitte tuota loppuvuoden verokertymää sitten, kun tiede-
tään, että työllisyys kuitenkin on lähtenyt kasvuun ja meillä on työttömiä työnhakijoita
[Puhemies koputtaa] yli 50 000 vähemmän ja pitkäaikaistyöttömiä yli 20 000 vähemmän
ja nuorisotyöttömyyskin on kääntynyt laskuun? Todennäköisesti me pääsemme myös seu-
raavissa lisätalousarvioissa tekemään verotulokertymän osalta muutoksia parempaan. 

16.25 Ben Zyskowicz kok (vastauspuheenvuoro): Arvoisa herra puhemies! Talouden
hyvä kasvuvauhti ei johdu, kuten tiedämme, yksinomaan nykyisestä hallituksesta, mutta
kyllä hallituksen politiikalla on ollut oma talouden tilannetta vakauttava ja kasvua tukeva
merkityksensä. Me näemme, että se työn linja, jota kokoomus on vaatinut ja jota hallitus on
noudattanut — eli työntekoa ja yrittäjyyttä tuetaan muun muassa verotuksen keinoin —
toimii ja verotulot kasvavat. Siis verotulot kasvavat, vaikka on tehty veronkevennyksiä,
kun talouskasvu tuo lisää työtä ja sitä kautta lisää verotuloja. Näin ollen on hyvä, että myös
ensi vuonna palkansaajien — tavallisten työssäkäyvien, ahkerien, keskituloisten palkan-
saajien — verotusta kevennetään ja kompensoidaan maksujen kautta syntyvä kiristys. Tätä
kautta, edustaja Rinne, tätä kautta kun saamme työllisyyttä eteenpäin, saamme myös tuloja
eriarvoisuuden [Puhemies koputtaa] torjumiseen. 

16.26 Hanna Sarkkinen vas (vastauspuheenvuoro): Arvoisa puhemies! On hienoa, että
verotulot ovat kasvaneet ja talous menee ennustettua paremmin. Nyt on nähtävissä, että
opiskelijat ovat ihmisryhmänä se, jolta nyt viime vuosina on leikattu kaikista eniten ja jon-
ka toimeentulo on euromääräisesti eniten heikentynyt. Kuitenkin nyt on annettu uusi asu-
3



Pöytäkirjan asiakohta PTK 94/2017 vp
mistuen leikkausesitys, jossa ollaan tekemässä asumistukeen lisäleikkauksia, jotka kohdis-
tuisivat erityisesti, ja mielestäni myöskin aika absurdisti, kimppa-asujiin, joita ovat usein
nimenomaan nuoret ja opiskelijat. 

On myös kyseenalaista, koituuko tästä lopulta edes valtiontalouteen säästöjä, jos nuoret
ja opiskelijat vaihtavat kimppa-asumisensa yksiöihin ja sitä kautta sitten myös yksiöiden
kysyntä lisääntyy, vuokrankorotuspaineet entisestään nousevat ja yleisen asumistuen tarve
lisääntyy. Eli kun taloustilanne on nyt näin hyvä, eikö näitä lisäleikkauksia opiskelijoiden
asumistukeen voitaisi perua? 

16.27 Marisanna Jarva kesk (vastauspuheenvuoro): Arvoisa puhemies! Toisessa lisäta-
lousarviossa on erityisen tärkeää nimenomaan tämä juhlavuoden päätös, että veteraanien
kuntoutukseen annetaan lisämääräraha. Etenkin kun heidän määränsä laskee nyt merkittä-
västi korkean iän vuoksi, on ymmärrettävää, että näitä muita määrärahoja tarvitaan vähem-
män, mutta heihin, jotka ovat jäljellä ja ovat pitkään ikään päässeet, satsataan nyt ja se kun-
niavelka maksetaan, mikä meillä heille on.

Mutta, arvoisa puhemies, tästä yleisestä asumistuesta ja näistä asumistukimenoista: Ha-
luaisin muistuttaa edelleen erityisesti opiskelijoitten kohdalla siitä, että kun tehtiin hyvä
päätös siitä, että opiskelijat siirtyvät yleisen asumistuen piiriin, niin nimenomaan pienitu-
loisilla opiskelijoilla — näyttää siltä, että suurimmalla osalla opiskelijoista — heidän kä-
teenjäävä rahansa, tilille tuleva raha opintojen aikana ja tuki valtiolta, on isompi kuin aiem-
min, myös erityisesti tähän asumistukeen liittyen. Vaikka tämmöinen toimenpide nyt tässä
yhteydessä tehdään, niin opiskelijat tulevat saamaan enemmän tukea — [Puhemies koput-
taa] nimenomaan pienituloiset — kuin aiemmin viime keväänä he ovat saaneet.

Ensimmäinen varapuhemies Mauri Pekkarinen:  Myönnän tässä vaiheessa vastauspu-
heenvuoron ministeri Orpolle, josko hänellä olisi jotain sanottavaa. Jatketaan vielä debat-
tia hetken verran, ei kovin pitkään, kovin monta vastauspuheenvuoroa enää ei ole listoilla.

16.29 Valtiovarainministeri Petteri Orpo: Arvoisa herra puhemies! Ensinnäkin on hy-
vä, että eduskunta niin voimakkaasti yhtyy tähän veteraanien kuntoutuksen lisämäärära-
haan. Tämä on asia, joka pitää hoitaa. 

Edustaja Rinne kysyi näistä jatkovuosista. Mielestäni juhlapäätöksen henki on se ja
eduskunnan tahto on se, että nämä asiat hoidetaan myöskin tulevina vuosina. Tiedetään se,
että sotiemme veteraanien ja meidän sankariemme määrä vähenee aika dramaattista vauh-
tia tällä hetkellä. Siksi tämä budjetoitu määrä laskennallisesti laskee. Mutta mielestäni sekä
hallituksen että eduskunnan tulee tästä eteenpäin vuosittain arvioida se todellinen tarve,
että se henki, joka jo 100-vuotisjuhlapäätöksessä on, toteutuu. Minusta tämä on se henki,
mikä tässä talossa on vallinnut.

Sitten edelleen haluan muistuttaa siitä, että vaikka talous kasvaa todella ripeästi, mistä
olen äärettömän iloinen, edelleen ensi vuoden budjetti rakennetaan 3 miljardin lainanotol-
le. Tämän vuoden lainanottoarviota pystyttiin nyt laskemaan miljardilla, mutta se on edel-
leen 4,4 miljardia. Aivan huikeita summia, kun ottaa huomioon, että meidän lapsemme nii-
tä sitten maksavat takaisin. Siksi ei valitettavasti nyt ole aika säästöjen perumiselle. Jos me
alamme perumaan säästöjä, niin silloin me irrotamme siitä tiukasta ja vastuullisesta finans-
sipolitiikan linjasta, jolla me olemme päässet siihen tilanteeseen, että lainanotto vähenee.
4



Pöytäkirjan asiakohta PTK 94/2017 vp
Se ei johdu pelkästään talouskasvusta vaan myöskin siitä, että julkisia menoja on pyritty
hillitsemään.

Asumistukimuutoksissa, joihin edustaja Yanar viittasi, on tarkoituksena nimenomaan
se, että asumistukijärjestelmään tehtävät muutokset myöskin hillitsisivät asumistukimeno-
jen huikeaa kasvua, jonka me olemme nähneet viimeisten vuosien aikana — asumistuki-
menot 2 miljardia. Samaan aikaan, kun hallitus teki tämän rakenteellisen päätöksen tähän
asumistukijärjestelmään, päätettiin siitä, että kaikkein pienituloisimmille tämä kompensoi-
daan muuta tietä. Mielestäni tästä on pidetty ja pitää pitää kiinni. Opiskelijoiden osalta
huomionarvoista on se, että kun opiskelijat siirtyivät opiskelijoiden asumistukijärjestel-
mästä yleisen asumistukijärjestelmän piiriin, niin tämä päätös tehtiin sillä ajatuksella, että
se on kustannusneutraali. Muistikuvani mukaan se kuitenkin kasvatti menoja 50 miljoonal-
la eurolla, ja näen, että se on koitunut kuitenkin opiskelijoiden parhaaksi. Se on ollut opis-
kelijoiden ja heidän järjestöjensä mielestä erittäin hyvä päätös.

Mutta ehkä loppuyhteenvetona: meidän pitää pitää kiinni [Puhemies koputtaa] tiukasta
finanssipolitiikan linjasta, pitää pitää kiinni tiukoista säästöistäkin, mutta kun liikkumava-
raa on, pitää hakea sille ne kaikkein vaikuttavimmat kohteet.

Ensimmäinen varapuhemies Mauri Pekkarinen:  Tarvittaessa vielä myönnän pari kol-
me vastauspuheenvuoroa, jos aihetta niihin. Huomaan, että paikalla olijoilla on täällä var-
sinainen puheenvuoro pyydettynä kutakuinkin kaikilla. Myönnän vielä vastauspuheenvuo-
rot. Pyydän nyt niitä edustajia, jotka haluavat välttämättä käyttää tässä yhteydessä vastaus-
puheenvuoron, nousemaan ylös ja painamaan V-painiketta.

16.32 Sari Sarkomaa kok (vastauspuheenvuoro): Arvoisa puhemies! Tämä toinen lisäta-
lousarvio osoittaa sen, että hallituksen työlinja puree. Tuskinpa enää edustaja Rinnekään
haluaa täyskäännöstä, kun verotuloarvioita voidaan nostaa miljardilla eurolla ja velkaantu-
misen tarve vähenee noin miljardilla eurolla. Muistutan kuitenkin ministeri Orpoa siitä,
että vuoden lopussa valtionvelka on 107 miljardia. Se on kallis lasku lapsillemme.

Kokoomuksen eduskuntaryhmälle on tärkeää, että on tapahtunut käänne taloudessa mut-
ta myöskin käänne siinä, että valtiovarainministeri vahvasti kuuntelee eduskunnan toivei-
ta. Lausumamme on kuultu. On loistavaa, että veteraanien kuntoutukseen tulee rahaa 11,6
miljoonaa, ja on erityisen tärkeää, kun veteraanit ikääntyvät, että tämä tulee kotiin vietä-
viin palveluihin. Kiitos siitä. Me seuraamme tätä tarkkaan valtiovarainvaliokunnassa, ja on
tärkeää arvioida, että jokainen veteraani saa ne palvelut, jotka ansaitsee. Kiitos heille, il-
man veteraaneja emme juhlisi 100-vuotiasta Suomea. [Eduskunnasta: Näin se on!]

Ensimmäinen varapuhemies Mauri Pekkarinen: Ja vielä havaitsen pyydetyn puheen-
vuoron edustaja Yanarilla.

16.33 Ozan Yanar vihr (vastauspuheenvuoro): Arvoisa puhemies! Toki velan lyhentämi-
nen on tärkeä asia, mutta eriarvoistumisen torjuntaa ei saa unohtaa. Ja kuten äsken toin esil-
le, nämä hallituksen esittämät yleisen asumistuen uudet leikkaukset osuvat kipeimmin pie-
nituloisiin ja itse asiassa osa-asunnon normin kautta erityisesti soluasunnoissa asuviin
opiskelijoihin eli siihen porukkaan, jonka perustoimeentulosta on jo leikattu isosti.
5



Pöytäkirjan asiakohta PTK 94/2017 vp
Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Juvonen ja Heinonen, ja sen jälkeen siirrytään puhujalistaan.

16.34 Arja Juvonen ps (vastauspuheenvuoro): Arvoisa herra puhemies! Täällä lisäta-
lousarvion yleisperusteluissa kerrotaan, että yksityisen kulutuksen kasvu jatkuu työllisyy-
den kohenemisen tukemana. Kysyisin teiltä, hyvä ministeri, hieman tästä kikystä. Yksi sen
tausta-ajatushan oli, että se luo työpaikkoja. Onko minkäänlaista käsitystä siitä, millä ta-
valla työpaikkoja on syntynyt, ja oikeastaan myös siitä, millä tavalla sitä 24 tunnin ylimää-
räistä työaikaa sitten siellä työpaikoilla käytetään?

Kiitos siitä, että muistatte sotaveteraaneja, rintamaveteraaneja. Se on erittäin tärkeä asia.
Kaiken rahan, mitä heille kohdennetaan, he ovat ansainneet. Nyt huolena kuitenkin on se,
että välttämättä, vaikka tätä rahaakin on annettu, palvelut eivät mene perille. Eli nyt olen
saanut esimerkiksi itse viestiä siitä, että palveluja ei ole kuitenkaan antaa. Olisi toivotta-
vaa, että rahaa riittää koko loppuvuodeksi ja sitä viestiä viedään myös sinne kuntiin ja kau-
punkeihin, että niitä palveluja tulisi ja henkilöitä, jotka niitä palveluja tuottavat, olisi tar-
peeksi.

Ensimmäinen varapuhemies Mauri Pekkarinen: Jotta kaikki saavat vastauspuheenvuo-
ron, niin vielä edustajat Heinonen ja Jarva, ja sitten poikki.

16.35 Timo Heinonen kok (vastauspuheenvuoro): Arvoisa puhemies! Tähän veteraaniti-
lanteeseen. Tässä on selkeä muutos aiempaan tapaan, millä tavalla budjettia on tehty. Jos
nyt katsoo tämän vuoden tapaa, niin tässä nimenomaan tehdään nyt niin, että kun näyttää
siltä, että raha ei riitä, niin sitä eduskunnan valtiovarainvaliokunnan ponnen ja eduskunnan
hyväksymän budjettilausuman mukaisesti lisätään. Näin on yhdessä sovittu, että jos raha ei
riitä, sitä automaattisesti lisätään. Ja näin valtiovarainministeri Orpo tällä hetkellä toimii.
Miten hän toimii ensi vuoden budjetin osalta? Hän toimii eri tavalla kuin edeltäjänsä. Hä-
nen aikanaan ei leikata vaan tuodaan tismalleen se summa, mitä sosiaali- ja terveysminis-
teriö esittää. Eli on kunnioitettu sitä laskelmaa, minkä he ovat asiantuntijoina tehneet riit-
tävästä tasosta. Jos se ei riitä ensi vuonna, niin silloin jälleen kunnioitetaan tätä eduskun-
nan juhlapäätöstä ja lisätään rahoja niin, että joka ainoa [Puhemies koputtaa] veteraani ja
hänen puolisonsa saavat nämä palvelut.

16.36 Marisanna Jarva kesk (vastauspuheenvuoro): Arvoisa puhemies! Vielä tähän asu-
mistukeen. On tosiaan hyvä huomioida se, että aikaisemmin opiskelijat ovat saaneet osana
opintotukea tätä asumislisää ja se summa on ollut noin 200 euroa, mitä maksimissaan voi
saada, ja nythän tosiaan esimerkiksi Helsingissäkin näköjään maksimituki, mitä voi saada
nyt osa-asunnon puitteissa eli näissä kimppakämpissä, näyttää olevan 324 euroa jatkossa,
Vantaalla 315 euroa. Eli opiskelijathan saavat todellakin... Asumiskustannuksethan ovat
olleet se suurin menoerä opiskelijoille, niin että hyvää tässä muutoksessa, tässä kokonais-
järjestelmän muutoksessa, on nimenomaan se, että opiskelijat saavat asumiseen tukea jat-
kossa enemmän verrattuna aikaisempaan. Tämän muutoksen jälkeen, mikä nyt tehdään, ei
toki niin paljon tule sitä tukea, mutta kokonaisuudessaan opiskelijoitten käteenjäävä raha
tulee lisääntymään nyt jatkossa, elokuusta lähtien, ja nyt sitten tässä asumistukijärjestel-
mässä pienituloiset opiskelijat nimenomaan voittavat ja heidän tililleen jää enemmän ra-
haa [Puhemies koputtaa] jatkossa.
6



Pöytäkirjan asiakohta PTK 94/2017 vp
Ensimmäinen varapuhemies Mauri Pekkarinen:  Ja ministeri, minuutti, paikan päältä.

16.38 Valtiovarainministeri Petteri Orpo: Arvoisa puhemies! Ensinnäkin, sehän on ol-
lut haaste näissä veteraanien palveluiden heille asti viemisessä, että heitä ei ole kaikkia löy-
detty, ei ole pystytty niitä tarjoamaan. Tässä kuntia on erityisesti viimeisinä vuosina kan-
nustettu — ja erityisesti nyt kannustetaan — tekemään kaikkensa, jotta nämä sotiemme ve-
teraanit todella saavat nämä palvelut. Ja koska heitä on löydetty ja saatu niiden palveluiden
piiriin, joihin he ovat todellakin oikeutettuja, niin siksi tämä määrärahatarve kasvaa ja sii-
hen on vastattu tällä lisätalousarviolla.

Sitten tähän toiseen asiaa, kikyyn, lyhyesti. Varmaan aikanaan sitten saadaan tarkempia
laskelmia tutkijoilta siitä, mikä on ollut kikyn vaikutus työpaikkojen määrän lisääntymi-
seen, mutta pidän aivan selvänä sitä, että kiky on aidosti parantanut meidän vientimme kil-
pailukykyä, ja kun meidän vienti lähti laaja-alaisesti ja vahvasti liikkeelle loppuvuodesta
2016, niin siinä on varmasti osaltaan selittävänä tekijänä [Puhemies koputtaa] se, että kil-
pailukyky oli parantunut.

Ensimmäinen varapuhemies Mauri Pekkarinen:  Siirrytään puhujalistaan.

16.39 Arja Juvonen ps: Arvoisa puhemies! Hyvä ministeri, kiitos tästä vastauksesta.
Vastasitte liittyen kikyyn, josta kysyinkin.

Todellisuudessa se viesti, mitä kuitenkin meille päättäjille tulee jatkuvasti, on se, että se
yksityistalouden käytettävissä oleva raha ei kuitenkaan välttämättä ole lisääntynyt. Se ei
tunnu ehkä siellä kukkarossa, että olisi rahaa kuluttamiseen. Ja sen takia vain — kun tässä
esittelytekstissä mainitaan, että kulutuksen kasvu jatkuu ja työllisyyden koheneminenkin
lisääntyy — herää niitä kysymyksiä, onko työpaikkoja todellakin syntynyt, millä tavalla
niitä tilastoidaan, millä tavalla mittaroidaan, kuinka paljon esimerkiksi on työvoimapoliit-
tisissa koulutuksissa ihmisiä, ja mitenkä se sitten siellä näkyy, onko työtä vai ei.

Veteraanien tilanne on todella huolestuttava tällä hetkellä. Minä mietin sitä, eikö jokai-
nen — täällä edustaja Lehti kertoi omasta isästään, joka oli sodassa — sodan kokenut ole
jollakin tavalla veteraani, on se sitten vaikka se pieni poika, pieni tyttö, joka on sodan pom-
mitukset kokenut. Mielestäni myös heitä tulisi huomioida tulevaisuudessa entistäkin
enemmän, niin että myös heille ohjataan ja annetaan palveluja, tavallaan ovi on auki, kos-
ka sodan traumat ja ajatukset kyllä seuraavat ihan loppuelämään saakka. Meidän kaikkien
tulee pitää huolta myös kuntapäättäjinä siitä, että viemme viestiä sinne kuntiin, kaupunkei-
hin siitä, että niitä palveluja oikeasti viedään perille, sinne kotiin, ja että on resursseja niil-
le, jotka palveluja vievät: siellä palkataan työntekijöitä, siellä palkataan kuntoutushenki-
löstöä ja kotiavustajia, jotta tämä hyvä menee sinne, minne se on tarkoitettu. Suomi täyttää
100 vuotta, ja todellakaan emme olisi tässä, jos eivät nuoret miehet silloin olisi uhranneet
elämäänsä sen eteen, että meillä on vapaa ja hyvä maa.

16.41 Timo Heinonen kok: Arvoisa herra puhemies! Talous kasvaa. Tuorein ennuste on
tuo 2,9 prosenttia, ja Palkansaajien tutkimuslaitos itse asiassa ennusti jopa niinkin kovaa
kasvua kuin 3,6 prosenttia tälle vuodelle. Ensimmäistä kertaa seitsemään vuoteen tämä
kasvu on nyt laaja-alaista, ja se näkyy myös työllisyyden paranemisena, ja viennin kasvue-
dellytykset myös ovat paranemassa. Tässä esityksessä tuloarviota korotetaan yli miljardil-
la, ja se tietysti tarkoittaa myös sitä, että lainanotto vähenee yli miljardilla tämän vuoden
7



Pöytäkirjan asiakohta PTK 94/2017 vp
osalta. Nämä ovat hyviä viestejä ja myös se, että kuluttajien suhtautuminen, myönteisesti
kehittynyt taloustilanne näkyy siinä, että arvonlisäverotuotot kasvavat, autoveron tuotot
kasvavat, eli ihmiset kuluttavat ja luottavat omankin talouden myönteiseen kehitykseen.

Mitä tulee veteraanien kuntoutukseen, tuossa debatissa jo siitä lyhyesti totesin. Tässä li-
sätään nyt tuo 11,6 miljoonaa, jolla varmistetaan, että jokainen veteraani pääsee heille tar-
koitettujen palveluiden piiriin. Budjettilausuma on tehty niin, että hallitukset jatkossa toi-
mivat samalla lailla kuin nyt tässä lisätalousarviossa, että rahamäärää nostetaan tarpeen
mukaan, ja se on oikein.

Edustaja Elomaa, teidän lakialoitteenne on hyvä. Itse olen nostanut samaa asiaa esille, ja
tämä hallitushan muutti nyt siitä 15:stä 10 prosenttiin tämän haitta-asteen. Olen teidän
kanssanne täysin samaa mieltä, että nyt ei enää tarvitsisi haitta-asteita katsoa vaan jokai-
nen kunniakansalainen olisi samalla viivalla. Toivotaan, että saamme siitä seuraavan yh-
teisen juhlapäätöksen, että enää haitta-asteita ei veteraanien ja sotainvalidien kohdalla jou-
duta katsomaan vaan luvataan jokaiselle heidän tarvitsemansa palvelut loppuelämän ajan.

16.43 Ben Zyskowicz kok: Arvoisa herra puhemies! Kuten jo vastauspuheenvuorossani
totesin, niin tämä lisäbudjetti kertoo hallituksen talouspolitiikan onnistumisesta. Valtiova-
rainministeri Orpon johdolla on tehty talouspolitiikkaa, jossa on yhtäältä tehty välttämät-
tömiä menoleikkauksia mutta toisaalta haluttu kannustaa työntekoa ja yrittäjyyttä verorat-
kaisuilla. Nyt tänä vuonna tulee verotuloja miljardi enemmän kuin mitä aikaisemmin on ar-
vioitu. Hallituksen talouspolitiikka tuottaa tulosta. Itse asiassa uskallan väittää, että jos tä-
män politiikan sijaan olisi tehty vihreiden ja muun vasemmiston politiikkaa, jossa kavah-
detaan menosäästöjä mutta ei kavahdeta veronkiristyksiä, niin talouspolitiikan tulokset ei-
vät olisi ollenkaan näin myönteisiä. Siis samalla kun myönnän mielestäni aiheellisesti, että
ei hallitus voi kaikkea talouskasvua ottaa piikkiinsä — totta kai ympäröivä maailma ja Eu-
rooppa siihen vaikuttaa — samalla väitän, että sillä linjalla, että menoja ei uskalleta leikata
mutta veroja kyllä korotetaan, ei olisi päästy tähän tilanteeseen.

Nyt täällä salissa halutaan perua tehtyjä säästöjä. Täällä on puhuttu opiskelijoista, täällä
on puhuttu asumistuesta. Mitä asumistukeen tulee, [Hanna Sarkkinen: Uusia säästöjä!] niin
noin 2 miljardia maksamme asumistukea vuositasolla. Tästä hyötyvät ennen kaikkea eri-
laiset asuntosijoittajat. Katsokaa Kojamoa, katsokaa Saton bisnestä, miten hyvää ja kannat-
tavaa se on. Minä itse olisin valmis paljon tuntuvampiin säästöihin asumistuessa ja sitä
kautta valtion menojen pienentämiseen.

Ensimmäinen varapuhemies Mauri Pekkarinen: Myönnän vastauspuheenvuorot edus-
tajille Marin ja Sarkkinen, vaikka tilanne onkin vähän erikoinen, koska jäljellä on vain yksi
pyydetty listapuheenvuoro. Tämän kerran näin.

16.45 Sanna Marin sd (vastauspuheenvuoro): Arvoisa puhemies! Edustaja Zyskowiczin
puheenvuoroon on pakko kommentoida, että itse asiassa meillä on jonkin verran tutkimus-
ta siitä, että asumistuet eivät niinkään korota vuokria vaan vuokrien korottamiseen on ai-
van muita syitä. Päinvastoin asumistukien leikkaus nimenomaan heikentää niiden ihmis-
ten asemaa, jotka asumistukia tällä hetkellä saavat, eli voidaan puhua siitä, että kun yleistä
asumistukea nyt hallituksen toimesta jälleen heikennetään, niin tämä tulee näkymään näi-
den ihmisten ahdingon syventymisenä. Sen takia me olemmekin jatkuvasti esittäneet poli-
tiikan kurssin muutosta niin, että kaikista heikoimmassa ja vaikeimmassa asemassa ole-
8



Pöytäkirjan asiakohta PTK 94/2017 vp
vien ihmisten tilannetta pyrittäisiin helpottamaan, näitä orastavia talouskasvun eväitä py-
rittäisiin jakamaan tasaisemmin ja nyt alettaisiin vihdoinkin tekemään sellaista politiikkaa,
joka oikeasti myös auttaisi pienituloisten ihmisten, [Puhemies koputtaa] esimerkiksi asu-
mistukea saavien ihmisten asemaa.

16.46 Hanna Sarkkinen vas (vastauspuheenvuoro): Arvoisa puhemies! Kerrataanpas nyt
faktat: Lausuntokierroksella oleva uusi esitys asuntotuen leikkaamisesta leikkaisi kimppa-
asujien asumistukea sillä tavalla, että jatkossa kimppa-asujan asumistuki olisi 80 prosent-
tia yksinasujan tuesta. Tämä koskettaisi nimenomaan halvoissa ja hyvissä kimppakämpis-
sä asuvia opiskelijoita ja pakottaisi ja ajaisi heitä siirtymään yksiömarkkinoille, mikä voisi
nostaa entisestään yksiöiden kysyntää ja sitä kautta myös yksiöiden hintoja ja sitä kautta
myös asumistukikustannuksia. Eli tämä leikkaus ei ainoastaan kohdistu erittäin epäoikeu-
denmukaisesti opiskelijoihin ja kimppa-asujiin, vaan se ei ole myöskään välttämättä talou-
dellisesti järkevää.

Ensimmäinen varapuhemies Mauri Pekkarinen: Siirrytään puhujalistaan takaisin.

16.47 Eero Lehti kok: Arvoisa herra puhemies! Talous kiistämättä kasvaa, mutta syistä
voidaan jo olla vähän epävarmempia. 

Aikanaan, kun Suomen talous syöksyi, tapana oli tehdä devalvaatio. Nyt euro suhteessa
dollariin: Dollarilla käydään paitsi Amerikan kauppa myös pitkälti Kiinan kauppa, itse
asiassa melkein kokonaisuudessaan. Devalvoitumisesta on riippunut, mikä euron kurssi
suhteessa dollariin on. Kuitenkin devalvoitumista on tapahtunut parin vuoden aikana vä-
hintään 10 prosenttia, todennäköisesti lähempänä 20:tä prosenttia. Suomi oli kansainväli-
sen buumin joukossa viimeinen maa, joka siihen pääsi mukaan. He, jotka ovat liike-elä-
mässä, tietävät, että tilauskirjat täyttyvät niissä paikoissa, niissä yrityksissä, niissä maissa,
joissa on eniten kilpailukykyä suhteessa laatuun ja hintaan. Kun Suomi on tässä viimeise-
nä, se ei lupaa tulevaisuudelle kovin hyvää. Dollarin ja euron kurssilla on ollut tapana vaih-
della. Se on pahimmillaan ollut 0,80 ja parhaimmillaan 1,60, riippuen kummalta puolelta
sitä katsotaan, siis yhden suhde kahteen on jo ollut vaihteluväli. Ollaan oltu 1,04:ssä, nyt
taidetaan olla 1,20:ssä, ja pitkän aikaa oltiin 1,40:ssä. Se, että Suomi on nyt päässyt siihen
mukaan, tarkoittaa sitä, että olemme aika huojuvalla pohjalla ja emme voi vaikuttaa juuri
lainkaan euron ja dollarin väliseen kurssiin. Omaan kilpailukykyymme olemme pyrkineet
hallituksen toimenpiteillä yhdessä työmarkkinajärjestöjen kanssa kyllä vaikuttamaan, mut-
ta marginaalia se on suhteessa siihen, mikä on dollarin ja euron kurssi, mikä koskee tietysti
koko euroaluetta, johonka Suomi vie. Suomi vie puolivalmisteita, laitteita, koneita, joita
sitten jalostetaan muissa maissa pidemmälle ja viedään kohdemaahan.

Kun hallitusohjelmaa tehtiin, 110 000 uuden työpaikan luominen oli tietysti ihan oi-
keansuuntainen ratkaisu. Mutta eduskunnan salissa taitaa olla nähtävissä vain yksi henki-
lö, joka muistaa sellaisen ajan, kun Suomessa oli vain rakenteellista työttömyyttä, siis sel-
laista työttömyyttä, joka johtuu markkinoille tulevista opiskelijoista, jotka ovat valmistu-
neet, tai muusta työvoimasta, joka on päättänyt tulla työmarkkinoille ja jota Suomen ko-
koisessa maassa ja Suomen kaltaisessa maassa on työvoimasta ehkä 2, 3, 4 prosenttia kor-
keintaan. Sen jälkeen kun tämä 60—70-luvun taitteessa ollut tyypillinen tilanne alkoi
muuttua, syntyi muutakin työttömyyttä, ja on syytä kysyä, mistä se johtui ja kenelle siitä
kuuluvat ansiot tai kenelle se saavutuksena kuuluu. 
9



Pöytäkirjan asiakohta PTK 94/2017 vp
Tällä hetkellä näiden vanhojen laskukaavojen mukaan meillä on todennäköisesti noin
600 000 ihmistä ilman työtä, joista 80 000 voidaan katsoa tähän rakenteellisen työttömyy-
den joukkoon. Se on kansallinen epäonnistuminen, joka on erittäin rankka taakka tälle ta-
loudelle, tälle elinkeinoelämälle, tälle kansalle, joka tässä maassa asuu. Käytännössä se tar-
koittaa, että nämä ihmiset on tavalla tai toisella kuitenkin ruokittava, hoidettava ja heille on
annettava asunto ja varmasti monta muutakin palvelua. Jos niistä ihmisistä, jotka nyt ovat
työttöminä, saataisiin 400 000 ihmistä työhön, Suomen taloudellinen tilanne olisi ylijää-
mäinen. Me pystyisimme välittömästi lyhentämään tätä 100 miljardin lainaa ihan toisessa
tahdissa kuin nämä spekulaatiot tällä hetkellä ovat. Miksi tähän ei aseteta todella tällaista
tavoitetta, että hyväksymme rakenteellisen työttömyyden mutta muuta emme?

Eilen julkistettiin eräs kirje, jossa Lasse Laatunen, työnantajapuolen merkittävä neuvot-
telija, esitteli, kuinka hyvä järjestelmä meillä on. Tätä kuitenkaan ei käytetä missään muus-
sa maassa sellaisena kuin se Suomessa on, ja en ole huomannut myöskään, että työntekijä-
järjestöt olisivat ryhtyneet kovin merkittäviin ponnisteluihin viedä tätä muihin maihin.
Meidän kilpailijamaissamme tätä on purettu. Saksa purki tämän parikymmentä vuotta sit-
ten ja sai työmarkkinansa toimimaan, sai talouselämänsä toimimaan ja on talouselämässä
merkittävä veturi ja varmasti merkittävin Euroopan veturi. Me hyväksymme tämän kuin
voisimme pitää sitä saavutettuna etuna tai sellaisena, jolle ei voi mitään tehdä. Todellisuu-
dessa työmarkkinoita ei ole. Työn antamisen kynnys on noussut ihan moninkertaiseksi vii-
meisen 40 vuoden aikana. Myös työntekijän kannalta on tietyissä tilanteissa suunnilleen
sama, ottaako työtä vastaan, ja monessa tapauksessa hän saa saman verran etuisuuksia
palkkana kuin hän saa muuten tulonsiirtoina, jolloin moni ihminen ajattelee, että miksi te-
kisin töitä.

Suomi on vakaviin ongelmiin joutunut, niiden puristukseen, eikä näytä olevan sellaista
joukkoa eduskunnassa eikä hallituksessa, joka aidosti uskaltaisi ryhtyä tätä merkittävintä
taakkaa, joka rasittaa Suomen kansaa, purkamaan. Tämä on paha epäkohta.

16.53 Ritva Elomaa ps: Arvoisa puhemies! Vielä veteraaniasiaa. 
Tilanne on se, että vieläkin kunnat palauttavat osan kuntoutusrahoista, kun veteraaneja

ei ole saatu kiinni. Siihen pitää panostaa ja hakea heidät tai viedä tämä tieto heille kotiin.
Siihen henkilökuntaan pitää panostaa, joka tämän tekee. Koska rahoja palautetaan, niitä ei
sitten myönnetä taas vastaavasti tarpeeksi. Se vaje on suuri, ja veteraanijärjestöt kaikki
ovat sen esittäneet. Heidän keski-ikänsä on tällä hetkellä vajaat 93 vuotta. Se tarkoittaa si-
tä, että tämä haittaprosenttiaste on ihan turha jo niin iäkkäille ihmisille. Ei pitäisi olla mi-
tään esteitä palvelujen saamiseen enää. 

Aivan kuten edustaja Lehti tässä esitti, niin myös oma isäni oli sodassa, ja sen takia tämä
asia on hyvin läheinen myös. Monen isoisä on ollut sodassa, niin että minä uskon, että var-
maan jokainen ajattelee asioista positiivisesti, mutta se jotenkin vieläkin loukkaa, että 60-,
70-, 80-luvulla vielä sanottiin todella näille henkilöille, jotka siellä rintamalla olivat, että
mitäs sinne menitte. Osa poliitikoistakin jopa on sanonut näin. Mutta ne asiat ovat muuttu-
neet ja he ovat ottaneet sanojaan takaisin, mikä on hyvä. 

Kiitos myös edustaja Heinoselle positiivisesta suhtautumisesta tähän lakialoitteeseen.
Sen jo huomasin, että edustaja Kiviranta oli jo käynyt laittamassa oman nimensä siihen,
niin että kiitos paljon. 
10



Pöytäkirjan asiakohta PTK 94/2017 vp
16.54 Ben Zyskowicz kok: Arvoisa herra puhemies! Edustaja Sarkkiselle on myönnettä-
vä, että en tunne yksityiskohtia siitä esityksestä, jonka puheenvuorossanne esittelitte, mut-
ta käsitykseni on, että jos opiskelijat olisivat edelleen olleet erillisen asumislisäjärjestel-
män piirissä verrattuna siihen, että he ovat nyt tulleet yleisen asumistuen piiriin, niin opis-
kelijat olisivat saaneet miljoonia euroja vähemmän kuin mitä nyt saavat, kun he siirtyvät
yleisen asumistuen piiriin ja esimerkiksi kesäkuukausiltakin maksetaan asumistukea toisin
kuin vanhassa järjestelmässä.

Sitten edustaja Marinin puhe siitä, että asumisen tuet eivät korota vuokria: Minäkin olen
näitä tutkimuksia nähnyt ja myös lukenut niissä olevista rajoitteista. On aivan selvää, että
kysyntä ja tarjonta vaikuttavat erittäin keskeisesti vuokrien tasoon, mutta käsitys siitä, että
kun me maksamme noin 2 miljardia veronmaksajien rahaa asumistukena, tämä ei vaikut-
taisi yleiseen vuokratasoon, on minun mielestäni aivan pöyristyttävä. Sen verran minä olen
kapitalismista ollut ymmärtävinäni, että jos 2 miljardilla vuositasolla tuemme vuokralais-
ten vuokranmaksukykyä, niin se totta kai vaikuttaa vuokriin. Olen lukenut useiden vuok-
ralaisten haastatteluja, joissa he sanovat, että ei tämä asumistuki heitä auta, tämähän auttaa
vain Satoa tai Kojamoa tai sitä, kenen kämpässä nyt milloinkin asuvat. 

Edustaja Lehti toi esiin isoa kuvaa, ja siitä on hyvä muistuttaa. Kuitenkin korostan sitä,
että niissä puitteissa, missä tänä päivänä Suomen talouspolitiikkaa käytännössä tehdään,
hallitus on tehnyt oikeita ratkaisuja. Jos tämä vihreiden ja muun vasemmiston veronkiris-
tyslinja olisi voittanut, niin ei oltaisi näin hyvässä tilanteessa. [Vastauspuheenvuoropyyn-
töjä]

Ensimmäinen varapuhemies Mauri Pekkarinen:  Keskustelun tässä vaiheessa minä
myönnän puheenvuoron niille, jotka ovat täällä pitkään odottaneet varsinaista puheenvuo-
roa, ja vasta sen jälkeen sitten käymme myöhemmin debatin. 

16.57 Veera Ruoho kok: Kiitos, arvoisa puhemies! Ja kiitos hallitukselle vuoden 2017
toisesta lisätalousarvioesityksestä. Tästä talouden myönteisestä kehityksestä huolimatta
meillä talous jää edelleen alijäämäiseksi tämän vuosikymmenen loppuun saakka, ja väes-
tön ikääntymisestä johtuen Suomen rahoitusaseman tulisi olla 2020 alkaen reilusti ylijää-
mäinen. Halusin tämän muistuttaa.

16.58 Ozan Yanar vihr: Arvoisa puhemies! Edustaja Zyskowicz aloitti äskeisen puheen-
vuoron sanomalla, että ei ole tutustunut asian yksityiskohtiin, mutta kommentoi silti. Tämä
osa-asunnon normin kautta erityisesti soluasunnoissa asuviin opiskelijoihin iskevä kimp-
pa-asujien asumistukien leikkaus on epäoikeudenmukainen, siitä ei pääse mihinkään pois.
Tämä on todella huono uudistus, jota on vaikea selittää asumistukimenojen nousulla. Onko
tämä sitä kokoomuslaista uudistamispolitiikkaa, joka on näin eriarvoistavaa?

Ja vielä semmoinen, että jos vihreät olisivat olleet hallituksessa, olisimme uudistaneet
taloutta, leikanneet tehottomista yritystuista, uudistaneet perhevapaita, keskittyneet kun-
nianhimoiseen koulutus- ja tutkimuspolitiikkaan ja pitäneet huolen siitä, että talouspoli-
tiikka ei ole epäoikeudenmukainen.

16.59 Sanna Marin sd: Arvoisa puhemies! Edustaja Zyskowiczille on pakko todeta asu-
mistukiin liittyen, että ennen kaikkeahan vuokriaovat nostaneet muut syyt, esimerkiksi se,
että kasvavilla kaupunkiseuduilla asuntoja ei olla rakennettu tarpeeksi [Timo Heinonen:
11



Pöytäkirjan asiakohta PTK 94/2017 vp
Nythän niitä rakennetaan!] ja asuntojen rakentaminen on ollut sillä tavalla epätasa-arvois-
ta, että kohtuuhintaisia koteja ei ole rakennettu tarpeeksi sellaisille sijainneille, joita ihmi-
set kipeästi kaipaavat, ja tämä ennen muuta on johtanut vuokrien nousuun. Siis se, että
meillä on liian vähän asuntoja, jotka ovat kohtuuhintaisia ja joihin ihmisillä on varaa, si-
jainneilla, joissa ihmiset oikeasti asuvat ja joihin ihmiset oikeasti sijoittuvat, ennen kaik-
kea nostaa vuokria, ei se, että meillä on asumistukijärjestelmä. Vaikkakin varmasti myös
asumistukijärjestelmässä on korjaamista, en puhuisi tästä ikään kuin syynä siihen, että
vuokrat ovat nousseet, koska meillä on tutkimusta siitä, että näin ei ole, vaan nämä muut
syyt vaikuttavat huomattavasti enemmän.

Sitten mitä tulee tähän opiskelijoiden asemaan esimerkiksi nyt näiden uusien asumistu-
kiesitysten puitteissa, jotka siis heikentävät kimppakämpissä asuvien opiskelijoiden ase-
maa, mikä on aivan järjetöntä myös tämän vaikean vuokramarkkinatilanteen vuoksi, niin
onhan se nyt ihan älytöntä, että me siirrämme opiskelijoita asumaan entistä enemmän yk-
siöihin, kun kimppakämpät olisivat ratkaisu myös vaikeaan asuntotilanteeseen. Ja jos olet-
te lukeneet tänään Helsingin Sanomia, niin siellä ollaan todettu, että itse asiassa opiskelijat
ovat yksi ryhmä, jonka asema on heikentynyt paitsi tällä hallituskaudella myös edellisellä
hallituskaudella. Eli opiskelijoiden näkökulmasta se politiikka, jota pidemmänkin aikaa ol-
laan harjoitettu ja jota tämä hallitus nyt tekee, jota se jatkaa, näyttäytyy epäoikeudenmu-
kaisena. Eli esimerkiksi opiskelijoiden toimeentulosta hallitus on leikannut todella merkit-
tävän osan, kun se leikkasi opintorahaa niinkin merkittävästi kuin lähes [Puhemies koput-
taa] 30 prosentilla. Eli kyllä minä olen huolissani opiskelijoiden toimeentulosta. Toivotta-
vasti... [Puhemies keskeyttää puheenvuoron puheajan ylityttyä]

17.01 Ben Zyskowicz kok: Arvoisa herra puhemies! Myönnän edelleen, että en ole tähän
kimppakämppäasiaan perehtynyt, enkä sitä kohtaa erikseen kommentoi, vaan totean, että
käsitykseni mukaan — ja voitte korjata, jos tämä käsitys on väärä — opiskelijoiden koko-
naishyöty siitä, että he siirtyvät erillisestä opintotuen asumislisäjärjestelmästä yleisen asu-
mistuen piiriin, on plussamerkkinen. Tämä käsitys minulla on, mutta korjatkaa, jos olen
väärässä.

Edustaja Yanar, mitä tulee sitten vihreiden politiikkaan, niin toden totta teidän linjanne
tällä vaalikaudella on ollut se, että te vastustatte käytännössä kaikkia säästöjä [Satu Hassi:
Me ollaan esitetty monia säästöjä!] ja sen sijaan te esitätte kaikenlaisia veronkiristyksiä.
Myös osa näistä, mitä kutsutte yritystuiksi, on siis veronkiristyksiä. Ja vaikka tämmöinen
kontrafaktuaalinen arvio on vähän vaikeata ja tapahtumattomilla tapahtumilla spekuloimi-
nen on tietysti tässä suhteessa mahdotonta todistaa suuntaan tai toiseen, niin minä uskon ja
uskallan väittää, että jos tämä hallitus ei olisi noudattanut tätä politiikkaa, jossa on pidetty
tiukkaa menokuria ja veronkevennyksillä tuettu työntekoa ja yrittäjyyttä, vaan olisi nouda-
tettu teidän politiikkaanne, jossa veronkiristyksillä lyödään työntekoa ja yrittäjyyttä pää-
hän ja kaikkia menoja vain lisätään eikä mitään menoja pyritä vähentämään, niin taloudel-
liset tulokset olisivat olleet erittäin paljon huonompia kuin ne, mistä nyt saamme nauttia,
vaikka — vielä kerran myönnän — tämä talouskasvu ei tietystikään ole yksin hallituksen
ansiota.

Ja edustaja Marin, teille vastaan näistä asumiskustannuksista, että on ihan selvää, että
kysyntä ja tarjonta vaikuttaa keskeisesti vuokriin, mutta edelleen olen vakaasti sitä mieltä,
[Puhemies koputtaa] että asumistuella on oma osuutensa siinä, mihin vuokrataso asettuu.
12



Pöytäkirjan asiakohta PTK 94/2017 vp
17.03 Li Andersson vas: Arvoisa puhemies! Käydään taas kerran läpi seurauksia opiske-
lijoiden siirtämisestä yleisen asumistuen piiriin. Yksi syy, minkä takia on ongelmallista ar-
vioida seurauksia, on se, että ne ovat olleet erilaisia erilaisten opiskelijoiden kohdalla. Tar-
kistin vielä uudestaan Suomen ylioppilaskuntien liiton julkaisemat tiedot, joiden mukaan
asumisen tuki säilyy nykyisellään tai nousee noin 120 000 opiskelijalla ja keskimäärin
nousee 59 euroa, mikä siis on vähemmän kuin mitä keskimäärin leikattiin per opiskelija,
kun opintotuen opintorahaa leikattiin. Silloin se leikkaus oli lähemmäksi 90 euroa kuussa
per opiskelija. Noin 40 000 opiskelijaa menettää asumisen tuen kokonaan, menetti tämän
uudistuksen myötä. Heihin kohdistuvat siis sekä opintorahan leikkaus että asumisen tuen
menetys kokonaisuudessaan. [Puhemies koputtaa] Noin 70 000 opiskelijalla asumisen tuki
heikkenee.

————

Ensimmäinen varapuhemies Mauri Pekkarinen:  Arvoisat kansanedustajat! Ilmoitan,
että Italian presidentti Sergio Mattarella seurueineen on saapunut seuraamaan täysistun-
toa. Eduskunnan puolesta toivotan arvon vieraat tervetulleeksi tähän taloon, eduskuntaan.
[Suosionosoituksia]

————

17.04 Timo Heinonen kok: Arvoisa herra puhemies! Tässä on puhuttu asuntotuotannosta
ja asuntopulasta. On totta, että asuntojen hinnat nousevat. Vuokrat nousevat silloin, jos
asuntoja ei ole riittämiin. Mutta onneksi nyt tämän hallituksen aikana asuntotuotantoa on
pystytty lisäämään. Maankäyttö, asuminen ja liikenne — MAL-sopimukset — on päivitet-
ty. Niitä on tehty myös kasvukäytäville. Valtiovarainvaliokunnan asunto- ja ympäristö-
jaostossa on hyvin tullut esille, että tämä MAL-sopimusten päivittäminen on lisännyt tont-
titarjontaa. Tonttitarjonta on parantunut, näin on saatu rakentamista liikkeelle.

Samaan aikaan yksi keskeinen sääntelyn purun kohde on ollut rakentaminen, ja se nä-
kyy myös tässä. Kaavoitusta on helpotettu, mutta myös rakentamisen turhaa sääntelyä on
purettu, ja se on helpottanut tilannetta. [Ben Zyskowicz: Sitäkään vihreät ei olisi tehnyt!]
Nyt rakennetaan poikkeuksellisen paljon vuokra-asuntoja ja poikkeuksellisen paljon pie-
niä asuntoja, ja se helpottaa nimenomaan nyt asuntotilannetta kasvualueilla, Ruuhka-Suo-
messa, missä on paljon opiskelijoita ja nuoria.

Aiempina vuosina meillä on rakennettu asuntoja noin 30 000 yhteensä. Siinä ovat olleet
kerrostalot, omakotitalot ja rivitalot. Nyt olemme 40 000:ssa, jopa yli sen menossa, ja tässä
itse asiassa aivan tuoreessa kaaviossa näkyy kaksi kohtaa selkeästi: siinä näkyy asuntomi-
nisteri Jan Vapaavuoren aika, jolloin rakennettiin paljon asuntoja, ja siinä näkyy nykyisen
asuntoministeri Tiilikaisen aika, jolloin myös rakennetaan paljon asuntoja. Tämäntyyppis-
tä buumia ei ole ollut vuosikymmeniin, ja hyvä, että nyt näitä asuntoja saadaan sinne, mis-
sä niitä tarvitaan.

Ensimmäinen varapuhemies Mauri Pekkarinen:  Arvoisat edustajat, tässä varsinaisia
puheenvuoroja on pyydetty vielä: edustajat Hassi, Paloniemi, Marin, Räsänen ja Anders-
son. Jos sitten näiden jälkeen vielä on aihetta debattiin, käydään lyhyt debatti sen jälkeen.
13



Pöytäkirjan asiakohta PTK 94/2017 vp
17.07 Satu Hassi vihr: Arvoisa puhemies! En ole aivan varma, ehdinkö sanoa tämän kah-
dessa minuutissa, siksi nousin tänne pönttöön.

Ensinnäkin tästä opiskelijoiden asumistuesta. Edustaja Andersson tässä jo selvittikin si-
tä, että edustaja Zyskowicz on osittain oikeassa. Isolle osalle opiskelijoita hiljattain tehty
muutos on nostanut asumistukea, mutta on myöskin merkittäviä opiskelijaryhmiä, joilta se
on vienyt asumistuen kokonaan pois tai sitten heikentänyt sitä. Ympäristövaliokunta, joka
oli mietintövaliokunta tässä asumistuen muutosasiassa, kiinnitti huomiota juuri tähän
kimppakämppäasumiseen ja totesi, että ruokakunnan käsitettä pitäisi selventää, jotta asu-
mistuki ei johda siihen, että ihmisille, jotka olisivat valmiit jakamaan asunnon — joita on
opiskelijoiden lisäksi muitakin — tekee asumistuen rakenne tämän mahdottomaksi.

Meillähän ruokakunta on perinteisesti tarkoittanut suunnilleen samaa asiaa kuin perhe,
ja laissa puhutaan "pysyvästi yhdessä asuvista ihmisistä". Tämä on totuttu muun muassa
Kelassa tulkitsemaan siten, että ihmiset, jotka asuvat yhdessä, vaikka se yhdessä asuminen
olisi sidottu tiettyyn asuntoon, tulkitaan yhdeksi ruokakunnaksi, jos näillä ihmisillä ei ole
erillistä vuokrasopimusta. Perheet ovat kuitenkin ihmisryhmiä, jotka asuvat yhdessä nor-
maalisti myöskin muuttaessaan asunnosta toiseen. Kuten esimerkiksi edustaja Marin tässä
jo totesi, ei ole mitään järkeä siinä, että yhteiskunnan tukien rakenne pakottaa ihmisiä ha-
keutumaan yksiöihin. Mielestäni ei myöskään ole kohtuullista, että se, tulkitaanko ihmiset
yhdessä asuviksi eli ruokakunnaksi, riippuu siitä, löytyykö joku vuokranantaja, joka suos-
tuu tekemään jokaisen asukkaan kanssa erillisen vuokrasopimuksen. Nämä vuokralaiset-
han ovat usein puun ja kuoren välissä. Heidän kannaltaan olisi edullista tehdä vuokrasopi-
mus jokaiselle erikseen, mutta taas vuokranantajan kannalta on edullisempaa, että on vain
yksi vuokrasopimus ja yksi päävuokralainen. Toivottavasti tämä nyt selvensi tätä asumis-
tukiasiaa.

Ja sitten kun tässä on tullut aika paljon piikittelyä vihreiden suuntaan, niin haluaisin nyt
vain todeta, että me olemme ensimmäinen eduskuntaryhmä, joka jo 80-luvun lopulla aloit-
ti sen, että me julkistimme aina ollessamme oppositiossa oman vaihtoehtobudjettimme,
jossa oli näytetty se, mistä otamme rahat kompensoimaan ne menolisäysehdotukset, joita
esitämme. Me olemme siis aloittaneet sen käytännön, josta on tullut sittemmin vakiintunut
asia, että ylipäätänsä oppositioryhmät julkistavat oman varjobudjettinsa. Erinomainen uu-
distus, joka on tapahtunut 2000-luvun puolella, on se, että on käytettävissä eduskunnan tie-
topalvelu tarkistamaan näitä laskelmia. Mutta myös tänä vuonna vihreä eduskuntaryhmä
tulee julkistamaan oman vaihtoehtobudjettinsa, ja se tulee, kuten aina ennenkin, olemaan
sellainen vaihtoehtobudjetti, josta näkyy selvästi, mihin me käyttäisimme rahaa enemmän
kuin hallitus esittää ja mistä ne rahat otetaan, ja jonka taustalaskelmat on eduskunnan tie-
topalvelussa tarkistettu. [Ben Zyskowicz: Ja joka sisältää paljon veronkiristyksiä!]

17.11 Aila Paloniemi kesk: Arvoisa puhemies! Muutama sana veteraaneista. Onneksi ve-
teraanien kuntoutus- ja kotipalvelumäärärahoja on vuosien mittaan lisätty. Se on erittäin
tärkeä asia, ja tietenkin pitää huolehtia edelleen, että nuo rahat riittävät. Mutta minä haluai-
sin sanoa — kun edustaja Elomaa totesi, että rahoja jää paljon käyttämättä — että muistu-
tan, että eri kunnissa tilanne on hyvin erilainen ja tämä tilanne ei ole enää niin paha tässä
mielessä kuin joitakin vuosia sitten. Tiedän sen, kun istun tuolla rintamaveteraanien neu-
vottelukunnassa ja muun muassa tätä asiaa siellä on pohdittu. Mutta haluan sanoa, että täs-
sä tapauksessa palveluohjausta pitää kunnissa tehostaa. On kuntien asia löytää nämä pal-
veluja tarvitsevat veteraanit. Ja mitä he itse haluavat? He haluavat, että omaisia pääsisi mu-
14



Pöytäkirjan asiakohta PTK 94/2017 vp
kaan heidän palvelusuunnitelmansa tekemiseen, koska veteraanit ja heidän omaisensa tie-
tävät parhaiten, minkä tyyppisiä palveluita veteraanit tänä päivänä tarvitsevat.

17.12 Sanna Marin sd: Arvoisa puhemies! Haluan kiittää sekä edustaja Hassia että edus-
taja Anderssonia hyvistä puheenvuoroista. Toivottavasti nämäkin selvensivät edustaja
Zyskowiczille sitä, mistä on kysymys. Mutta jotta tämä kimppa-asumisasia ja ne ongel-
mat, joita tähän asumistukiesitykseen liittyy, teille selviäisivät, niin välitin teille Suomen
ylioppilaskuntien liiton viime viikolla lähettämän tiedotteen aiheesta. Ja varmasti liiton pu-
heenjohtaja Riina Lumme tai sosiaalipoliittinen asiantuntija Silja Silvasti voi kertoa teille
lisätietoa tästä asiasta, jos jotain kysyttävää vielä herää. Tämä on huoli, joka on Suomen
ylioppilaskuntien liitolle ja opiskelijoille tällä hetkellä mielen päällä oleva asia, ja toivot-
tavasti tätä hallituksen esitystä saadaan järkevöitettyä niin, että emme aja pienituloisia
opiskelijoita entistä syvempään ahdinkoon.

Mutta mitä tulee edustaja Heinosen puheenvuoroon, olen samaa mieltä siitä, että on
erinomaista, että monilla kasvavilla kaupunkiseuduilla ja monissa kaupungeissa tehdään
tällä hetkellä sellaista politiikkaa, joka on lisännyt asuntotuotantoa ja nimenomaan sellai-
sille sijainneille, jotka ovat kysyttyjä ja jotka ovat asuntopolitiikan näkökulmasta järkeviä.
Esimerkiksi Tampereella Tampereen kaupunginvaltuuston päättämä raitioliikennehanke
eli se, että kaupunkiin rakennetaan raitiotie, tukee meidän asuntotuotantoamme Tampe-
reella merkittävästi. Me voimme yhdistää siinä niin joukkoliikenteen kuin maankäytön ja
asuntopolitiikan tehokkaalla tavalla yhteen ja tätä kautta saada sitten ihmisille niitä koh-
tuuhintaisia koteja hyvien joukkoliikenneyhteyksien varrelle ja näin kestävää kaupunkike-
hitystä laajemminkin tuettua — eli sitä, että kun ihmisiä muuttaa kasvaville kaupunkiseu-
duille, niin tämä kasvu pystytään ottamaan mahdollisimman kestävästi haltuun. Kaupun-
geissa tehdään tällä hetkellä hyvää politiikkaa, ja sitä kannattaa ehdottomasti tukea.

17.14 Li Andersson vas: Arvoisa puhemies! Toistan siis taas kerran ennen kuin hallitus-
puolueiden edustajat taas kerran pääsevät ääneen: On siis mahdollista, että on yksittäisiä
yksin asuvia opiskelijoita, jotka ovat hyötyneet kokonaisuudessaan taloudellisesti tästä
siirrosta yleisen asumistuen piiriin, mutta silloin kyse on siis yksin asuvista henkilöistä,
joilla todennäköisesti on melko iso asunto, luultavasti pääkaupunkiseudulla. Kun tarkaste-
lee niiden päälle 120 000 opiskelijan tilannetta, jotka siis hyötyvät tästä uudistuksesta, asu-
misen tuki on Kelankin arvion mukaan parantunut keskimäärin 59 euroa kuussa, joka siis
on vähemmän kuin mitä opintorahan leikkaus kuukausittaisena tuen menetyksenä tarkoit-
taa opiskelijoille. Se oli lähemmäs 90 euroa.

Osa-asunnon normin palauttaminen asumistukeen on epäreilu ja huono esitys kahdesta
syystä. Ensinnäkin se heikentää pienissä asunnoissa asuvien opiskelijoiden toimeentuloa,
eli arvioidaan, että tämä leikkaus olisi Helsingissä päälle 80 euroa — eli siis enemmän kuin
mitä keskimäärin opiskelijat ovat hyötyneet tästä siirrosta — ja muilla isoilla yliopisto-
paikkakunnilla päälle 60 euroa eli edelleen enemmän kuin mitä opiskelijat keskimäärin
ovat hyötyneet tästä siirrosta yleisen asumistuen piiriin. Ennen kaikkea tämä esitys on jär-
jetön sen takia, että se tosiaan heikentää asemaa niin kimppakämpissä asuvien opiskelijoi-
den kohdalla kuin alle 20 neliön pienissä asunnoissa asuvien opiskelijoiden kohdalla. Eli
tämä muutos siis kannustaa opiskelijat muuttamaan suurempiin yksiöihin isoissa kaupun-
geissa, ja se tarkoittaa tosiaankin silloin sitä, että meillä asumistukimenot tämän muutok-
sen seurauksena hyvin todennäköisesti kasvavat.
15



Pöytäkirjan asiakohta PTK 94/2017 vp
17.16 Marisanna Jarva kesk: Arvoisa puhemies! Olen saanut STM:stä tosiaan tietoa täs-
tä asumistukeen liittyvästä muutoksesta, ja todellakin esimerkiksi Helsingissä noin 15 ne-
liön asunnon hyväksyttävä asumismeno nyt olisi tässä muutoksessa... anteeksi, osa-asun-
noissa tämä maksimituki on jatkossa 324 euroa, kun aikaisemmin opiskelija on voinut saa-
da opintotuessa asumislisää sen 200 euroa. Vantaalla tämä maksimituki on jatkossa noin
315 euroa, kun tosiaan se on ollut 200 euroa suurin piirtein, mitä opiskelija on aikaisem-
min saanut.

On totta, että opintorahaa leikataan, se on totta, se on yksi säästötoimenpide tässä sääs-
tökurimuksessa, jota on jouduttu tekemään. [Li Andersson: 120 miljoonaa!] Mutta niin
kuin totesitte itsekin aikaisemmin, edustaja Andersson, suurin osa opiskelijoista on voitta-
nut tässä yleiseen asumistukeen siirtymisessä. [Sari Sarkomaa: Sitä ei ole kukaan kieltä-
nyt!] Nimenomaan pienituloiset ja korkeaa vuokraa maksavat opiskelijat erityisesti — var-
sinkin suurissa kaupungeissa mutta myös esimerkiksi ammattikorkeapaikkakunnilla —
ovat olleet voittajia tässä yleisen asumistuen muutoksessa.

Tässä yhteydessä on nimenomaan ollut oikein, täysin oikeudenmukaista, että se tuki,
minkä jaamme valtiolta tähän opiskelijoiden asumisen tukemiseen, on nimenomaan koh-
distettu nyt pienituloisille, koska tulot lasketaan nyt jatkossa tässä yleisen asumistuen pii-
rissä. On oikein, että niille, joilla on omia tuloja ennestään selvästi enemmän, tai esimer-
kiksi pariskunnille, joissa toisella puolisolla on paljon tuloja, ei makseta sitä tukea niin pal-
jon, vaan nimenomaan se käytössä oleva tuki on kohdistettu oikeudenmukaisesti pienitu-
loisemmille opiskelijoille jatkossa. Tämä on oikein, että ei ole mitään automaattilisää. On
voinut olla tulot vaikka 100 000 vuodessa opiskelijalla. Meillä on siis myös hyvätuloisia
opiskelijoita olemassa. On myös hyvä tämä tunnustaa.

Ensimmäinen varapuhemies Mauri Pekkarinen:  Vielä edustaja Räsänen, ja sen jäl-
keen, jos on aihetta, edetään sitten minuutin mittaisin debattipuheenvuoroin.

17.18 Joona Räsänen sd: Arvoisa puhemies! Tähän edustaja Jarvan puheenvuoroon: kun
sitä kuunteli, tuli sellainen olo, että tässä nyt hallituksen toimenpiteiden johdosta jotenkin
pienituloisimmat opiskelijat olisivat sitten voittajien puolella. Mutta kun katsoo esimerkik-
si tänään julkistettua selvitystä, jonka Nordean ekonomisti Kärkkäinen on tehnyt, hän to-
teaa aika yksiselitteisesti, että nimenomaisesti tästä hallituksen talouspolitiikasta eniten
kärsivät juuri ne pienituloisimmat opiskelijat, joiden tulot vuositasolla laskevat vajaat ne-
lisen prosenttia eli sellaiset 279 euroa. Elikkä se tästä, että tässä nyt jotenkin hallitus pie-
nituloisia opiskelijoita puolustaa.

Muutenkin hallituksen opintososiaalisia etuuksia koskevat leikkaukset ovat olleet vä-
hän tämmöistä hullunkurista peiton jatkoa, niin kuin olemme täällä jo kuulleet. Ensin opin-
totuesta otetaan lähes 90 euroa pois, sen jälkeen osalle opiskelijoista palautetaan sitten
yleisenä asumistukena vähän enemmän, mutta erittäin suuri osa siellä häviää nyt, kun tämä
asumistukipäätös tehtiin näin, ja tämä johtaa juuri siihen, että opiskelijan kannattaa muut-
taa pienemmästä soluasunnosta sitten esimerkiksi isompaan yksiöön, jolloin kokonaisuu-
dessaan meidän yleiset asumistukimenot kasvavat. Silloin täytyy kyllä kysyä, mikä ih-
meen järki tässä taustalla on, mutta kun hallituksen puheenvuoroja kuuntelee ja nyt tätä
kuiskuttelua, niin varmaan sieltä kohta joku nousee kertomaan, mikä järki tässä on, kun to-
siasiassa muistetaan se, että näillä hallituksen päätöksillä nimenomaisesti kaikista pienitu-
loisimmat opiskelijat häviävät.
16



Pöytäkirjan asiakohta PTK 94/2017 vp
Ensimmäinen varapuhemies Mauri Pekkarinen:  Ja nyt debattivaihe.

17.20 Li Andersson vas (vastauspuheenvuoro): Arvoisa puhemies! Toistan vielä kerran,
että jos hyötyjät — siis ne opiskelijat, jotka ovat hyötyneet taloudellisesti — ovat hyöty-
neet keskimäärin 59 euroa kuukaudessa, niin kun sen jälkeen opintorahan leikkaus oli noin
90 euroa kuukaudessa per opiskelija, niin ei se nyt kovin ruusuiselta näytä tämä kokonai-
suus niiden pienituloisten opiskelijoiden näkökulmasta. Lisäksi itse kannan huolta opiske-
lijapariskunnista, siis niistä, jotka kokonaan nyt menettivät oikeuden asumistukeen tämän
muutoksen seurauksena. Meillä on paljon pienipalkkaisia ruokakuntia myöskin, joista nyt
oletetaan toisen osapuolen elättävän opiskelevaa osapuolta.

17.21 Marisanna Jarva kesk (vastauspuheenvuoro): Arvoisa puhemies! Todellakin, 59
voi olla se keskimääräinen summa, mutta ketkä ovat voittajia siellä toisessa päässä? Ne
ovat pienituloiset opiskelijat. Koska tulot vaikuttavat nyt tähän yleisen asumistuen puitteis-
sa sekä myös niillä pariskunnilla ja yksin asuvilla, niin eikö ole oikein, että jos pariskun-
nan yhteiset tulot menevät tietyn tulorajan yli niin kuin koko yleisessä asumistukijärjestel-
mässä, sitä valtion tukea tulee vähemmän siihen asumisen tukemiseen? Tämä on se yleisen
asumistuen järjestelmä, jota opiskelijajärjestöt ovat täysin yksimielisesti tukeneet. Sitten
myöskin on erilaisia arvioita siitä, miten tämä on vaikuttanut tulotasoihin. Nyt olemme
pyytäneet eduskunnan tietopalvelulta nämä tiedot, miten nämä ovat eri tulotasoihin vaikut-
taneet opiskelijoilla. Täältä sitten saamme sen faktan ja voimme sen jälkeen käydä tätä kes-
kustelua ja näitä vääriä mielikuvia saada sitten poistettua.

17.22 Sanna Marin sd (vastauspuheenvuoro): Arvoisa puhemies! Edustaja Jarva nyt sel-
keästi valikoi niitä hallituksen päätöksiä, mistä hän haluaa puhua, eikä halua katsoa sitä ko-
konaiskuvaa, [Marisanna Jarvan välihuuto] joka opiskelijoiden näkökulmasta kuitenkin on
se oleellinen. Tämän hallituksen aikana on tehty merkittäviä heikennyksiä opiskelijoiden
toimeentuloon, joista kaikkein merkittävin on nimenomaan tämä opintorahan heikennys, ja
ollaan siirrytty entistä enemmän lainapainotteiseen opiskeluun näiden päätösten seurauk-
sena. Toinen kokonaisuus liittyy tähän asumistukeen. On totta, että osa opiskelijoista on tä-
hän yleisen asumistuen piiriin siirtymisestä hyötynyt, mutta on myös opiskelijaryhmiä, jot-
ka ovat siitä siirtymästä kärsineet, ja tämä on ihan yhtä lailla todellisuutta näille ihmisille. 

Myös se, että pienituloisten opiskelijoiden asema kokonaisuudessaan olisi ikään kuin
parantunut — päinvastoin: juuri nyt tulleiden selvitysten mukaan kaikkein pienituloisim-
pien opiskelijoiden asema ja toimeentulo on heikentynyt, myös tämän hallituksen politii-
kan seurauksena mutta myös [Puhemies koputtaa] pidemmällä aikavälillä.

17.23 Joona Räsänen sd (vastauspuheenvuoro): Arvoisa puhemies! Palaan vielä tähän
kokonaiskuvaan ja tähän, miten hallituksen päätökset sitten eri tuloluokissa kohtelevat eri
ihmisiä. On hienoa, että eduskunnan tietopalvelulta on taas tilattu uusia laskelmia. Luulta-
vasti ne uudetkin laskelmat ovat samanlaisia kuin ne vanhemmat laskelmat, joita esimer-
kiksi vasemmistoliiton eduskuntaryhmä on tilannut, joissa aika hyvin on näytetty kyllä to-
teen nämä tulojakovaikutukset, joita tällä hallituksen politiikalla on.

Palaisin vielä tähän ekonomisti Kärkkäisen tänään julkistamaan selvitykseen, jossa ihan
yksiselitteisesti todettiin, että todella kaikista pienituloisimmat opiskelijat ovat kärsineet
kaikista eniten tästä hallituksen politiikasta. Jos pystytään osoittamaan, että vuositasolla
17



Pöytäkirjan asiakohta PTK 94/2017 vp
semmoisen 280 euroa he menettävät, niin nyt en kyllä ihan käsitä, kun edustaja Jarva viit-
taa täällä siihen, että muka kaikista pienituloisimmat olisivat jotenkin voittaneet tässä. [Sa-
ri Sarkomaa: Hän puhui asumistuen muutoksista!] Oletteko te sitä mieltä, että ekonomisti
Kärkkäisen selvitys on virheellinen? Onko siinä jätetty joitain asioita sitten selvittämättä,
kun se kertoo [Puhemies koputtaa] ihan toista kuin edustaja Jarva täällä salissa?

17.24 Li Andersson vas (vastauspuheenvuoro): Arvoisa puhemies! Haluan tehdä selväk-
si, että opiskelijajärjestöt toivat esiin myöskin huolia liittyen opiskelijoiden siirtämiseen
yleisen asumistuen piiriin. Muun muassa ammattikorkeakouluopiskelijoiden edunvalvon-
tajärjestö Samok toi hyvin selvästi esille sen, että he ovat huolissaan siitä, miten tämä vai-
kuttaa muun muassa niihin 40 000 opiskelijaan, jotka menettävät oikeuden asumisen tu-
keen kokonaisuudessaan. Sitten haluan myöskin muistuttaa hallituspuolueiden edustajia
siitä, että opiskelijoiden siirto yleisen asumistuen piiriin rahoitettiin leikkaamalla yleistä
asumistukea kaikilta muilta tuensaajilta, mikä kyllä kertoo paljon siitä, miten sitoutunut
tämä hallitus on tekemään oikeudenmukaista tulonjakopolitiikkaa tai huolehtimaan pieni-
tuloisten suomalaisten pärjäämisestä. 

17.25 Marisanna Jarva kesk (vastauspuheenvuoro): Arvoisa puhemies! Tässä luen nyt
ensimmäistä kertaa tätä Kärkkäisen selvitystä. En ollut tosiaan tähän ehtinyt vielä pereh-
tyä, kun tästä kuulin juuri, mutta aika mielenkiintoista, kun täällä pienituloisista opiskeli-
joista puhutaan, ketkä olisivat muka hävinneet eniten: tässäkin viitataan edelleen, niin kuin
esimerkiksi edustaja Marinin puheenvuorossa, pelkästään opintorahan leikkaukseen tässä
yhteydessä. Se on kummallista. Jos opintotuen muihin osiin tehdään parannuksia ja yhdes-
tä osasta tehdään leikkaus ja jos se kokonaisuus on positiivinen, niin en ymmärrä, miten sii-
tä voi saada negatiivisen, jos ihmisen tilille tuleva raha lisääntyy. Esimerkiksi nyt elokuun
alusta lähtien, kun tämä muutos tehtiin, tosiaan pienituloisten opiskelijoitten tuki valtiolta
— opintotuki plus tämä asumistuki — lisää käytettävissä olevia rahoja nimenomaan pieni-
tuloisille.

Myöskin siitä opintolainasta kun keskustellaan, niin sitähän ei ole mikään pakko nostaa.
Myös sitä saa enemmän, mutta tämä laskelma on tehty ilman tätä opintolainan osuutta.
[Puhemies koputtaa] On todella tärkeää, että me saamme tästä nyt aidot laskelmat. [Puhe-
mies koputtaa] Kaiken kaikkiaan tuen myös sosiaaliturvan uudistusta kokonaan muuten-
kin, että päästäisiin tästä... [Puhemies keskeyttää puheenvuoron puheajan ylityttyä]

17.26 Ben Zyskowicz kok (vastauspuheenvuoro): Arvoisa herra puhemies! Puhun nyt sil-
lä varmuudella, minkä tietämättömyys ainakin yksityiskohdista pystyy antamaan.

Sehän on fakta, että opintotukea, tarkemmin sanottuna opintorahaa, on leikattu tuntu-
vasti, kukaan ei sitä kiistä. [Li Andersson: 120 miljoonaa!] Itse olen ymmärtänyt niin, että
eri ratkaisuna on sitten päätetty, että opiskelijat siirretään yleisen asumistuen piiriin. Tätä
minun käsittääkseni voi verrata siihen, että heitä ei olisi siirretty, mutta se opintorahan leik-
kaushan oli fakta, ja olen ymmärtänyt, että kun heidät siirretään opiskelijoiden asumislisän
piiristä yleisen asumistuen piiriin, niin veronmaksajien rahaa käytetään aiempaa enemmän
opiskelijoiden asumisen tukemiseen.

Mitä tulee perheellisiin opiskelijoihin — toinen tienaa, toinen opiskelee — minä olen
niin vanhanaikainen, että minä ajattelen, että niitä rahoja ei ole tarkoitettu pelkästään hä-
18



Pöytäkirjan asiakohta PTK 94/2017 vp
nelle itselleen, joka tienaa rahat, vaan myös hänen perheensä toimeentuloon. [Li Anders-
son: Se on tosiaan aika vanhanaikaista!]

17.27 Eero Lehti kok (vastauspuheenvuoro): Arvoisa herra puhemies! Olen samaa miel-
tä kuin edustaja Zyskowicz, että perheen kokonaisuus ratkaisee ja se, joka tienaa siinä vai-
heessa kun toinen opiskelee, maksaa myös sen opiskelijan menoja niin paljon kuin pystyy.
Kansallisesti voisi sanoa, että opintoajat ovat kiusallisen pitkiä myös sen opintojen suorit-
tajan kannalta. Hän pääsee työmarkkinoille hitaasti, ja kansainvälisessä kilpailussa hänellä
on työvuosia vähemmän, hän jää helposti kakkos- tai kolmossijalle. Ihmettelen, että opin-
tojärjestöt eivät kiinnitä huomiota siihen, että yliopistojen pääsykokeet ynnä muut vievät
aikaa, kun monissa maissa valinta tehdään suoraan ylioppilastutkinnolla, jolloin sitten hel-
posti päästään yhtä vuotta nopeampaan valmistumisaikaankin.

17.28 Timo Heinonen kok (vastauspuheenvuoro): Arvoisa herra puhemies! Edustaja Ma-
rin syytti keskustalaisia kansanedustajia, että he kertovat vain osatotuuden — niin edustaja
Marinkin näyttää tekevän. Hän ei kertonut lainkaan sitä, että tämä hallitus lisää perheelli-
sille opiskelijoille opintotukea. Huoltajakorotus tulee ensi vuonna, se on 75 euroa, ja se on
merkittävä korotus. Edustaja Marin siitä vaikeni, mutta me täältä salin oikealta puolelta
hallituksesta sen kerromme. Se on tärkeä asia perheellisille opiskelijoille.

17.29 Sanna Marin sd (vastauspuheenvuoro): Arvoisa puhemies! Kuvasin tätä kokonais-
tilannetta opiskelijoiden näkökulmasta. On joitakin hyviä uudistuksia, kuten tämä Heino-
sen mainitsema, ja myös opiskelijoista osan näkökulmasta tämä yleisen asumistuen piiriin
siirtyminen on ollut hyvä asia. Mutta näissä muutoksissa on myös väliinputoajia: on per-
heellisten opiskelijoiden näkökulmasta joissakin kohdin ongelmallinen esimerkiksi tämä
asumistuen muutos, tai sitten esimerkiksi tämän niin sanotun opintotuen kokonaisuuden
osalta, johon edustaja Jarva viittasi, on myöskin häviäjiä ja nimenomaan sen opintora-
haleikkauksen vuoksi. Ja tässä nyt on ideologinen ero siinä, pitääkö opiskelua kehittää en-
tistä enemmän lainapainotteiseen suuntaan — onko se ikään kuin parannus, että opiskeli-
joiden annetaan nostaa entistä enemmän lainaa siihen, että he pystyvät käytännössä elä-
mään — vai pitäisikö opintotukea kehittää ennen kaikkea tähän opintorahapainotteiseen
suuntaan. Itse olen tämän jälkimmäisen kannalla. Siinä on eroja, nähdäänkö tämä lainapai-
notteisuus ikään kuin parannuksena vai heikennyksenä. Itse näen sen heikennyksenä.

17.30 Marisanna Jarva kesk (vastauspuheenvuoro): Arvoisa puhemies! Todellakin, kun
sen verran lyhyitä ovat nämä puheenvuorot, en aikaisemmin itse muistanut tuoda puheen-
vuorossa tätä esiin, että esimerkiksi juuri perheelliselle opiskelijalle tuli tässä huoltajako-
rotus nimenomaan tämän yleiseen asumistukeen siirtymisen myötä. Haluttiin huomioida
tämä vaje, mikä olisi syntynyt perheellisten opiskelijoitten toimeentulon osalta, [Sari Sar-
komaa: Vihdoin ja viimein huoltajakorotus — kiitos, hallitus!] siksi tämä huoltajakorotus
haluttiin tähän huomioida. Tämä oli tärkeä lisä.

Tässä puhutaan myös ideologisista eroista. On ideologinen ero myös siinä, onko opin-
totuki tai vaikka asumisen lisä automaatio, tuloista riippumaton. Asumislisäähän on mak-
settu, vaikka olisi 100 000 euron tulot, sen asumislisän on aikaisemmin saanut. Nyt ylei-
sessä asumistuessa lasketaan nämä tulot tarkkaan ja koko perhekunnasta, jos on esimerkik-
19



Pöytäkirjan asiakohta PTK 94/2017 vp
si pariskunnasta kysymys. Ja on kyllä oikein, että pariskunnassa puoliso ottaa vastuuta eikä
valtio maksa asumiskustannuksia.

17.31 Tiina Elovaara si (vastauspuheenvuoro): Arvoisa puhemies! Tämä on erittäin tär-
keä keskustelu. Kiitän opposition edustajia siitä, että he myös puolustavat opiskelijoiden
etua. On tunnustettava tosiasia, että opiskelijoilta myös leikattiin. Mutta toisaalta tosiaan
myös parannuksia on tullut. Se, mitä itse kannatan lämpimästi ja mikä saattaa olla tulevai-
suudessa vastaus opiskelijoidenkin tilanteeseen, on perustulokokeilu. On erinomainen
asia, että hallitus lähtee tätäkin toteuttamaan — ensimmäinen hallitus koskaan Suomessa
näin tekee. Eli on hyvä, että meillä on laaja näkökulma sosiaaliturvajärjestelmään. [Simon
Elo: Eivät vihreät kyenneet perustuloon!]

Toinen varapuhemies Arto Satonen:  Sitten palaamme puhujalistaan.

17.32 Ben Zyskowicz kok: Arvoisa herra puhemies! Ilmeisesti se, miten olin ymmärtä-
nyt tämän opiskelijoiden asumisen tukemisen, osui oikeaan, koska ainakaan nyt ei kukaan
ole siihen nähden esittänyt poikkeavia käsityksiä. Eli jos oikein ymmärrän, niin opiskeli-
joiden asumista tuetaan tämän siirron ansiosta miljoonilla euroilla vuosittain enemmän
kuin mitä vanhassa järjestelmässä asumista olisi tuettu. Tämä ei tee tyhjäksi sitä, että itse
opintorahaa on leikattu, kuten puheenvuorossani totesin ja myönsin.

Sitten täällä on käyty hyvin mielenkiintoista keskustelua tästä periaatteellisesta puoles-
ta: onko opiskelijan puolison tulot otettava huomioon, kun arvioidaan hänen asumistu-
keaan. Kun opiskelijat ovat nyt yleisen asumistukijärjestelmän piirissä, niin puolison tulot
vaikuttavat, kuten kaikkien muidenkin kansalaisten kohdalla. Onko tämä sitten väärin? No,
varmasti jotkut opiskelijat ja muutkin ovat sitä mieltä, että on se niin väärin, että puolison
tulot vaikuttavat. Ilmeisesti heidän ajatuksensa on se, että ne puolison tulot on tarkoitettu
hänelle itselleen ja sitten on veronmaksajien asia huolehtia tämän opiskelevan ja tulotto-
man puolison asumiskuluista. Minä näen asian aivan toisin. Sen työssä käyvän puolison tu-
loja ei ole tarkoitettu vain hänelle itselleen, niin että hän lomailee niillä rahoilla, käy yksin
ravintoloissa syömässä niillä rahoilla ja niin edelleen, vaan ne on tarkoitettu myös hänen
lähimmäistensä, kuten hänen puolisonsa, elättämiseen, jos puolisolla itsellään esimerkiksi
opintojen vuoksi ei ole mitään tuloja. Tämä on varmaan vanhanaikainen ajatus, että rahoja
ei ole tarkoitettu ihan vain omalle itselleen vaan myös oman itsensä lähimmäisten ja per-
heen hyväksi. Mutta itse kyllä tämän ajatuksen takana tulen seisomaan myös jatkossa.

17.34 Marisanna Jarva kesk: Arvoisa puhemies! Aika tärkeää keskustelua käydään kyl-
lä siitä periaatteesta, mitkä ne tulot ja mitkä ne menot sitten perhekunnassa ovat. Jokainen
perhe itse päättää, miten rahojaan käyttää, mutta jos eletään yhteistä elämää perhekunnas-
sa, niin kumpi periaate on oikein: se, että otetaan myös yhteistä vastuuta niistä asumisme-
noista ja siitä elämästä yhdessä, vai se, että velvoitetaan, että valtio tulisi tähän maksamaan
kustannuksia? Tämä on varmasti ideologinen keskustelu, mitä voidaan käydä vaikka kuin-
ka pitkään, mutta näin se on myös muissa perhekunnissa, enkä ymmärrä, miksi opiskelija
olisi tässä asiassa erilaisessa vastuussa siitä yhteisestä elämästä ja kustannustenjaosta.

Mutta isona linjana ja isona tavoitteena myös keskustalla on se, että jatkossa päästäisiin
tästä monimutkaisesta tukijärjestelmästä eroon sosiaaliturvan puolella ja saadaan tehtyä
kattava, iso sosiaaliturvauudistus, missä myös opiskelijoitten toimeentulo saadaan järke-
20



Pöytäkirjan asiakohta PTK 94/2017 vp
vöitettyä niin, että myös työssäkäynti kannattaa, että on myös oma valinta, haluaako esi-
merkiksi opintolainaa ottaa sitten sen sijaan, ettei tarvitsisi käydä niin paljon töissä. Mutta
päätoimisen opiskelun pitää olla mahdollista, ja tätä on haluttu tällä yleiseen asumistukeen
siirtymisellä myös helpottaa.

17.35 Li Andersson vas: Arvoisa puhemies! Jatkan vielä muutamalla laskelmalla ja sillä,
miten nämä muutokset, mitkä hallitus on tehnyt, sitten vaikuttavat opiskelijoiden toimeen-
tuloon.

Mielestäni huoltajakorotus oli erittäin tervetullut uudistus sen takia, että on tärkeää ra-
kenteellisesti saada huoltajakorotus osaksi meidän opintotukijärjestelmäämme. Se antaa
myöskin mahdollisuuksia jatkossa nostaa se sellaiselle tasolle, millä sen pitäisi olla, jotta
me aidosti pystymme tukemaan pienituloisia opiskelevia perheitä. Tällä kertaa hallitus
päätti käyttää huoltajakorotukseen 10 miljoonaa euroa. Huoltajakorotus on siis 75 euroa
opiskelijaa kohden, jota taas kerran voidaan verrata tähän melkein 90 euron leikkaukseen,
mikä tehtiin opintorahaan. [Marisanna Jarvan välihuuto] Kokonaisuus tältä osin siis edel-
leen miinusmerkkinen.

Jos tarkastellaan, miten hallitus ylipäätään on käyttänyt rahaa opiskelijoiden tai pienitu-
loisten suomalaisten tukemiseksi, niin tämä opintorahaleikkaus oli minun tietääkseni suu-
rin yksittäiseen etuuteen tehtävä leikkaus tällä kaudella, 112 miljoonaa, ellen väärin muis-
ta. 112 miljoonaa leikattiin suoraan Suomen pienituloisimmalta väestöryhmältä, kun halli-
tus on valmis panostamaan 10 miljoonaa opintotuen huoltajakorotukseen.

Mitä tulee tähän asumistukiuudistukseen, niin toistan vielä kerran, että sen lähtökohta
oli se, että opiskelijoiden siirtämisestä aiheutuvia kustannuksia katetaan leikkaamalla
yleistä asumistukea kaikilta muilta tuensaajilta. Eli hallitus ei ollut valmis panostamaan li-
sää rahoitusta siihen, että pystytään tukemaan pienituloisia, taloudellisissa vaikeuksissa
kamppailevia suomalaisia.

17.37 Timo Heinonen kok: Arvoisa herra puhemies! Kun tässä nyt on hyväksytty tällai-
nen yleinen talouskeskustelu, ajattelin, että käytän nyt vähän pidemmän puheenvuoron
yleisestä taloustilanteesta, kun enää keskustelu ei ole pelkästään ollut tässä lisätalousarvi-
ossa. Tämä on sen takia oleellista, että tässä on tapahtunut selkeä muutos siihen, mikä ti-
lanne oli silloin, kun edustaja Li Anderssonin edustama puolue esimerkiksi oli hallitukses-
sa. Silloin maa velkaantui rajusti. Nyt toimet ovat aiheuttaneet ja saaneet aikaan sen, että
talous kasvaa. Nämä ratkaisut ovat olleet vaikeita, mutta talouden suunta on käännetty. Yh-
deksän vuoden jälkeen kasvu on laaja-alaista. Tänä vuonna tuoreimmat ennusteet kerto-
vat, että kasvu olisi jopa yli 3 prosenttia, Palkansaajien tutkimuslaitos on ennustanut yli 3,6
prosentin kasvua, ja valtiovarainministeriö tarkisti omaa kasvuennustettaan 2,9 prosent-
tiin. Mutta ensi vuodelle ennusteet ovat jo hivenen heikompia, ja emme tule todennäköi-
sesti näillä toimenpiteillä pääsemään tuohon työllisyystavoitteeseen, joka on 72 prosent-
tia. Lähelle sitä, toivottavasti, pääsemme, mutta tuohon tavoitteeseen taikka riittävään ta-
voitteeseen, joka olisi ehkä 75 prosenttia, pääsemiseksi me tarvitsemme lisää toimenpitei-
tä. Mutta nyt talous kasvaa, työttömyys vähenee ja työllisyys paranee.

Tämä hallitus valitsi työn linjan aloittaessaan. Työn verotusta on kevennetty, toisin kuin
edellinen hallitus teki, joka valitsi linjan, jossa silloisen valtiovarainministerin, demarimi-
nisterin, johdolla verotusta kiristettiin. Nyt työn verotusta on kevennetty, ja sitä kautta on
työnteosta saatu entistä kannattavampaa. [Simon Elo: Verokapina tämä on!] Kenenkään
21



Pöytäkirjan asiakohta PTK 94/2017 vp
työn verotus ei ole tänä vuonna kiristynyt eikä tule ensi vuonnakaan kiristymään, ja näillä
toimenpiteillä talous on kasvamassa ja työttömyys vähenee. Esimerkiksi pitkäaikaistyöttö-
myys on helpottanut nyt 20 000 hengellä. Heille tämän hallituksen toimet ja talouskasvu
ovat tuoneet merkittävän muutoksen siihen, mikä heidän tilanteensa on aiemmin ollut.
Myös nuorisotyöttömyys on helpottamassa. Tässä keskustelussa olemme keskustelleet
opiskelijoista, ja valitettavasti heistä pitkään monet joutuivat jopa suoraan opiskelun jäl-
keen työttömyyskortistoon. Nyt nuorisotyöttömyys helpottaa, nuoret saavat työtä ja pääse-
vät työn syrjään kiinni. Talouskasvu kuuluu siis kaikille, ja sen takia näitä toimenpiteitä nyt
on tehty. 

Kun tässä on puhuttu laajasti taloudesta, ehkä on hyvä katsoa, mitä ratkaisuja pystytään
ensi vuonna tekemään: Varhaiskasvatusmaksuja alennetaan niin, että lähes 7 000 perhettä
saadaan maksuttoman varhaiskasvatuksen piiriin. Sen lisäksi varhaiskasvatukseen tulee 5-
vuotiaille maksuton kokeilu. Tämän lisäksi yksinhuoltajakorotus tulee opintotukeen, mis-
tä olemme puhuneet, ja perhevapaauudistus käynnistetään, takuueläkettä korotetaan ja niin
poispäin.

Tässä tämänpäiväisessä asiassa näkyy hyvällä tavalla se, että meidän taloutemme suun-
ta on kääntynyt. Varsinaisten tulojen arviota korotetaan yli miljardilla eurolla. Verotuloar-
viota korotetaan reilulla miljardilla, ja se tarkoittaa, että lainanotto vähenee samaan aikaan
yli miljardilla. Tänä vuonna ei velkaa otetakaan yli 5:tä miljardia vaan 4,4 miljardia. Yh-
teisöverotuotto on kasvamassa tänä vuonna, sitä ennustetta korotetaan 810 miljoonaa. Pe-
rintö- ja lahjavero tuottaa 200 miljoonaa enempi. Ja kuluttajien myönteisesti kehittynyt
luottamus näkyy siinä, että arvonlisävero tuottaa enempi kuin aiemmin on ennakoitu, 158
miljoonaa euroa arvonlisäveron tuottoa korotetaan. Ja autoveron — jota myös salin vasem-
malta laidalta on arvosteltu, siis sen alennusta, sitä, että on järjetöntä alentaa autoveroa —
tuotto kasvaa. Autoverot ovat tuottaneet enempi valtiolle rahaa, kun tämä hallitus on siinä-
kin noudattanut hyvää kokoomuslaista veropolitiikkaa, että veroja kevennetään ja sitä
kautta haetaan kasvua, ja se näkyy muun muassa tässä.

Tässä esityksessä, joka nyt on käsittelyssä, näiden tulojen lisäyksen lisäksi siis on lisä-
määräraha 11,6 miljoonaa, joka kohdistetaan veteraanien kuntoutukseen ja kotiin vietäviin
palveluihin. Tällä haluamme varmistaa sen, että jokainen veteraaneista pääsee palveluiden
piiriin — tästä olemme käyneet keskustelun alkupuolella hyvää keskustelua. Ja näin edus-
kunta on edellyttänyt ensin valtiovarainministeriön ponnessa ja sen jälkeen budjettilausu-
mana eduskunnan istunnossa. 

Tässä keskustelussa edustaja Elomaa toi esille sen, että me tarvitsemme vielä lisää toi-
mia näiden kunniakansalaisten eteen. Tämä hallitus muutti sotainvalidien haittaraja-astet-
ta: ensin sitä laskettiin aikanaan 20:stä 15:een, sen jälkeen 15:sta 10:een, ja nyt edustaja
Elomaa on tehnyt lakialoitteen, jossa haitta-asteprosentista luovuttaisiin kokonaan. Se tar-
koittaisi sitä, että enää ei tarvitsisi katsoa, onko yli 90-vuotiaalla miehellä tai naisella so-
dan aiheuttamaa invaliditeettia, vaan heistä jokainen nousisi näiden palveluiden saatavuu-
den näkökulmasta samalle viivalle. Olen itse samaa asiaa puhunut tässä salissa useamman
kerran ja tulen allekirjoittamaan edustaja Elomaan hyvän lakialoitteen. Meidän tulee luo-
pua tällaisista haitta-, invaliditeettirajoista ja taata jokaiselle veteraanille puolisoineen jat-
kossa nämä palvelut. 

Tässä ministeri Orpo toimii toisella tavalla kuin edeltäjänsä: hän esittää budjettiesityk-
sessä tismalleen sen summan veteraanien kuntoutukseen, mitä sosiaali- ja terveysministe-
riö on esittänyt. Aiemmin valtiovarainministerit ovat tehneet VM:n esityksen mukaisesti
22



Pöytäkirjan asiakohta PTK 94/2017 vp
oman budjettiesityksensä ja eivät ole noudattaneet STM:n antamia lukuja eli ovat arvioi-
neet, että poistuma olisi nopeampi kuin sosiaali- ja terveysministeriössä on arvioitu. Nyt
veteraanirahat on laitettu automaattisesti sille tasolle kuin niiden pitää veteraanien näkö-
kulmasta olla. Mutta samaan aikaan meidän pitää muistaa, että tämä budjettilausuma on
voimassa ensi vuonnakin, ja jos näyttää siltä, että rahat eivät riitäkään, että meidän kunnia-
kansalaisemme tarvitsisivat enempi kuntoutusta, enempi hoivaa tai se vaatisi enempi rahaa
— mitä se todennäköisesti vaatiikin, kun heidän keski-ikänsä koko ajan nousee — niin sil-
loin meillä on yhdessä päätetty sitova sopimus siitä juhlapäätöksestä, että näitä rahoja lisä-
tään, niin kuin tässä tämän päivän lisätalousarvioesityksessä valtiovarainministeri Petteri
Orpo esittää.

Arvoisa puhemies! Tässä hivenen ajatuksia tähän talouskeskusteluun.

17.46 Katri Kulmuni kesk: Arvoisa puhemies! Tämän yleisen hyvän talouskehityksen
ohessa haluaisin palata myös näihin rakenteellisiin asioihin, joita hallitus on pystynyt teke-
mään siitä huolimatta, vaikka on tehty erittäin vaikeita ja kipeitä taloussäästöjä. 

Nimittäin kun tässä keskustelun aikana puhuimme varsin paljon opiskelijoista, niin ei
sitä käy kiistäminen, että totta kai sieltä on leikattu myös opiskelijoilta opintorahasta, mut-
ta on tehty kaksi erittäin merkittävää rakenteellista uudistusta, jotka helpottavat opiskeli-
joiden asemaa ja tilannetta, ja ne toivottavasti pysyvät siellä vaalikaudesta toiseen, olivat
hallituksessa seuraavalla kaudella ketkä tahansa. Opiskelijat vihdoinkin siirtyvät yleiseen
asumistukeen, mitä opiskelijajärjestöt laajasti ovat kampanjoineet vuosikausia, ja se tulee
korottamaan itse asiassa sitä rahamäärää, jota opiskelijoiden asumiseen kansallisesti käy-
tetään. Toisekseen huoltajakorotuksesta on puhuttu jo pitkiä pitkiä aikoja, ja vihdoin myös
huoltajakorotus saadaan aikaiseksi. Nämä ovat rakenteellisia uudistuksia.

Ehkä tähän ideologiseen keskusteluun haluaisin ottaa vielä sen asian esille, että on tie-
tenkin harmillista, että opiskelijoilta on leikattu, kuten monilta muiltakin ryhmiltä, mutta
sinä aikana kun ihminen on opiskelija ja pienituloinen eikä rahaa juurikaan ole, sekin hel-
pottaa siinä hetkessä kun rahaa ei ole, että sitä opintolainaa voi ottaa vähän enemmän ja saa
silloin käytettäväksi enemmän rahaa sinä aikana kun rahaa ei muuten ole.

Mitä tulee sitten tähän asumislisäasiaan, yleiseen asumistukeen siirtoon: On hieman
eriskummallista, että salin vasemmalla laidalla ollaan nyt huolissaan siitä, että ne opiske-
lijat, jotka ovat olleet hyvätuloisia — sellaisiakin tässä maassa on nimittäin ollut — eivät
enää saa sitä asumistukea vaan että se keskustajohtoisen hallituksen johdolla kohdentuu
niille, jotka ovat kaikista pienituloisimpia opiskelijoita, [Puhemies koputtaa] niitä köyhiä,
jotka eniten sitä rahaa tarvitsevat.

17.48 Simon Elo si: Arvoisa herra puhemies! Oli hienoa, että tämä eduskunta kaikkien
ryhmien johdolla yksimielisesti teki lupauksen siitä, että jos veteraanien kuntoutukseen
olevat rahat eivät riitä, niitä lisätään. Näin hallituksen esityksessä toimitaan: 11,6 miljoo-
naa euroa veteraanien kuntoutukseen ja kotiin vietäviin palveluihin. Tämä on hienoa. Suo-
men veteraaniliittojen valtuuskunta vieraili perinteiseen tapaan eduskunnassa, ja henkilö-
kohtaisesti kannatan ensi vuodelle tämän lupauksen uudistamista ja vien sen siniselle edus-
kuntaryhmälle. Uskon, että tässä eduskunnassa tästä voi löytyä hyvin laaja yhteinen näke-
mys.

Mitä tulee sitten tähän keskusteluun opiskelijoista, kyllä meidän täytyy katsoa myös si-
tä, mistä me olemme lähteneet. Oma 72-vuotias äitini on ihmetellyt hieman sitä keskuste-
23



Pöytäkirjan asiakohta PTK 94/2017 vp
lua, mikä tässä nykyään on. Kun hän Tornionjokilaaksosta Pellosta lähti opiskelemaan
Ateneumiin Helsinkiin, niin ei hänellä ollut opintotukea ja opintolainan ehdot olivat niin
huonot, että sitä ei kannattanut ottaa, ja sitten mentiin pieneen tädin kämppään asumaan ja
opiskeltiin ja tehtiin töitä ohessa. Nyt meillä on veloitukseton koulutus — sanon veloituk-
seton, koska ilmaistahan ei tunnetusti ole — opintotuki, opintolaina edullisin ehdoin, jota
suorastaan kannattaa ottaa, tukea opiskelija-aterioihin, kattava opiskelijaterveydenhoito ja
muita hyviä asioita, nimenomaan hyviä asioita, joita sinänsä ei kukaan vastusta ja joita ha-
luaa rahallisesti valtio tukea, ja tämä hallitus on näihin lisääkin panoksia pistänyt. Mutta se
kysymys vasemmisto-oppositiolle on: missä se raja menee? Heillä ei tunnu olevan mitään
rajaa siinä, kuinka paljon voidaan palveluita koko ajan lisätä, eikä ymmärrystä siitä, mistä
me olemme Suomena lähteneet. Vaikeista oloista on päästy tähän hienoon tilanteeseen, jo-
hon täytyy kuitenkin jatkossakin rahat löytyä. Emme me ilman rahoja pysty näitä maail-
man mittakaavassa erinomaisia palveluita meidän veteraaneille ja opiskelijoille tuotta-
maan.

17.50 Matti Semi vas: Arvoisa puhemies! Edustaja Heinonen kuvasi hyvin valtion tämän
hetken talouden tilaa. Siinä oli niitä hyviä piirteitä, kuinka hyvin talous on lähtenyt para-
nemaan valtion kassaan nähden. Näin kun ajattelee talousarvion laadintaa ja tätä tilannetta,
niin olisi luullut, että nyt on sitä liikkumavaraa, että opiskelijoiden opintotukeen palattai-
siin, peruttaisiin nämä leikkaukset opintotuesta ja saataisiin sillä tavalla satsattua tulevai-
suuteen. Kun opiskelijoista puhutaan, se on satsaus tulevaisuuteen ja siihen, minkälainen
Suomi tulee jatkossa olemaan. Näitä ihmisiä pitää kannustaa käymään kouluja. Minusta se
oli väärä linjaus tässä vaiheessa, että opintotukea on leikattu. Nyt olisi ollut hallituksella
mahdollisuus pikkasen paikata sitä tässä paremmassa taloustilanteessa.

17.51 Joona Räsänen sd: Arvoisa puhemies! Tätä keskusteluahan niin opiskelijoiden
opintososiaalisista etuuksista kuin sitten varmaan laajemminkin koulutuksen rahoitukses-
ta on vähän vaivannut kysymys siitä, että ensin kauhalla otetaan ja sitten lusikalla palaute-
taan. Tämähän on se kysymys, mistä myös varmasti täällä aika pitkälti kritiikki kumpuaa.

Edustaja Kulmuni viittasi juuri tähän tulojakaumaan sitten opiskelijoiden kesken, ketkä
tästä nyt hyötyvät. Tämä olikin se kysymys, mitä lähdin kyselemään, kun nyt uusimmat
tutkimukset näyttävät, että vaikka on haluttu nimenomaisesti tukea kaikista heikoimmassa
asemassa olevia opiskelijoita, niin juuri siinä tuloluokassa kaikista eniten ihmiset menettä-
vät johtuen näistä hallituksen päätöksistä. Tämä oli se kysymys, mitä yritin kysellä, minkä
takia näin on tehty. Ehkä joskus myöhemmin vielä palaamme tähän aiheeseen.

Sitten toinen kysymys: Sinänsä ihan paikallaan oleva puheenvuoro, jonka edustajakol-
lega Elo tässä käytti, mutta haluaisin kuitenkin ajatella niin, että kai me ajattelemme tule-
vaisuudesta siten, että me jätämme tämän maan hieman paremmassa kunnossa jälkipolvil-
le kuin se oli siinä tilanteessa, kun me olemme itse sen saaneet. Tämähän on tämän politii-
kan idea, että kehitys kehittyy. Toivoisin, että ainakaan tulevaisuudessa, jos joskus tässä
salissa vielä keskusteluja käymme, emme lähde siitä, että emme jotain asiaa voi parantaa,
koska ei sitä aikaisemminkaan ollut. [Sari Sarkomaa: Siitä ei ole lähtenyt kukaan!]

Keskustelu päättyi.

Asia lähetettiin valtiovarainvaliokuntaan.
24


