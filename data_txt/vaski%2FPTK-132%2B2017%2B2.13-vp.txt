















































DEM5206.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.13. Suullinen kysymys soidensuojelun edistämisestä (Olli-Poika Parviainen vihr)
Suullinen kysymys SKT 185/2017 vp

Suullinen kyselytunti

Puhemies Maria Lohela: Seuraavaksi edustaja Olli-Poika Parviainen.

Keskustelu

16.27 Olli-Poika Parviainen vihr: Arvoisa rouva puhemies! Kysyn luonnonsuojelusta.
Suot auttavat meitä hillitsemään ilmastonmuutosta ja varastoivat hiiltä. Suot ovat tärkeitä
niin luonnon monimuotoisuuden kuin puhtaan veden saanninkin kannalta. Soidensuojelua
uhkaavat esimerkiksi metsätalouden uudet ojitukset ja kasvava turpeenotto. Viime halli-
tuskaudella valmisteltiin soidensuojelun täydennysohjelma, joka kuitenkin peruttiin odot-
tamattomasti. Seuraukset alkavat nyt näkyä, sillä ensimmäiset suojeluohjelmaan tarkoite-
tut arvokkaat suot ovat nyt tuhoutumassa esimerkiksi kotimaakunnassani Pirkanmaalla.

Suomi ylpeilee luonnonsuojelunsa korkealla tasolla. Toisaalta hallitus korostaa ohjel-
missaan biotalouden merkitystä. Kysyisin teiltä, ympäristöministeri Tiilikainen: miten hal-
litus aikoo edistää soidensuojelua, vai aikooko se edistää soidensuojelua, ja jos aikoo, niin
mitä tulee tapahtumaan?

16.28 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Hyvä kysymys edustajalta. Hallitus ei pelkästään aio vaan on jo
tehnyt. Eli tuo soidensuojelun täydennysohjelma, jossa esitettiin noin 117 000 hehtaarin
suojelua: valtio on jo oman osansa hoitanut, eli 36 000 hehtaaria on suojelupäätöksiä tehty.
Lisäksi vapaaehtoisia, yksityisten tarjoamia suojelualueita on noin 3 000—4 000 hehtaa-
rin verran. Eli tuo ohjelman toteutus on hyvässä vauhdissa.

Puustoisia soita voidaan suojella Metson — Etelä-Suomen metsien suojeluohjelman —
rahoituksen turvin, jota ensi vuodeksi tuntuvasti lisätään.

Mutta tuo, että olisi jotain suurta uhkaa siinä suojeluohjelmassa oleville soille, ei onnek-
si pidä paikkaansa. Tämä yksi tapaus löytyy, jossa oli lupahaku vanhan lainsäädännön mu-
kaan, ja kuten hyvin tiedätte, luvat täytyy käsitellä aina hakuajan lainsäädännön mukaan.
Tietääkseni muita vastaavia hankkeita ei onneksi ole vireillä, joten suot ovat turvassa.

Kysymyksen käsittely päättyi.


