















































DEM4433.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.8. Suullinen kysymys susien liikkumisesta asuinalueilla (Jari Koskela ps)
Suullinen kysymys SKT 87/2019 vp

Suullinen kyselytunti

Toinen varapuhemies Juho Eerola: Edustaja Koskela.

Keskustelu

16.18 Jari Koskela ps: Arvoisa puhemies! Mediassa on tämän vuoden aikana käyty osit-
tain kiivastakin keskustelua susien määrästä sekä niiden liikkumisesta asuntoalueiden lä-
heisyydessä. Kansalaisten kotieläimet ja karja ja metsästäjien koirat ovat joutuneet eri puo-
lilla Suomea susien saaliiksi. Kankaanpäässä susipari lähti seuraamaan koiranulkoiluttajaa
luontopolulla. Myös valvontakamerat ovat tallentaneet aivan kaupunkimme keskustassa
useita susihavaintoja. Menneellä viikolla jopa koulukeskuksen pihassa petoyhdyshenkilö
todensi suden jäljet. Olemme Pohjois-Satakunnassa tilanteessa, missä ihmiset eivät uskal-
la iltaisin liikkua luonnossa, lapset pitää kyyditä kouluun ja yleinen ilmapiiri on kireä ja
myöskin vakava. Olimme ministeri Lepän kanssa Luonnonvarakeskuksen asiantuntijatilai-
suudessa marraskuussa. Susiasiantuntijalta saimme kuulla uuden termin ”pihasusi” susis-
ta, jotka vierailevat pihoissamme eri puolilla Suomea. Arvoisa maatalousministeri Leppä,
te vastasitte samassa tilaisuudessa sanantarkasti: ”sutta ei tarvitse pihassa sietää”. [Puhe-
mies koputtaa] Mitä vastauksenne tarkalleen ottaen tarkoittaa? — Ja hyvää joulua kaikille!

Toinen varapuhemies Juho Eerola: Ikkunoiden takaa löytyy myös susia.

16.20 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Sanon edelleenkin sen saman asian: sutta ei kenenkään tarvitse pihassa sietää. Susi
kuuluu suomalaiseen luontoon, mutta se ei kuulu pihaan. Sen ei kuulu aiheuttaa vaaraa,
eikä sen kuulu aiheuttaa vahinkoa sen enemmän harrastuksille kuin kotieläintaloudelle-
kaan, puhumattakaan siitä, että lapset joutuisivat vaaraan sen kautta.

 Meillä on kaksi linjaa, millä me voimme tällä hetkellä susikantaan vaikuttaa. Toinen on
poliisien poistoluvat, jotka ovat poliisin määräyksestä tehtäviä toimenpiteitä silloin, kun ti-
lanne on siellä asti. Toinen on riistahallinnon antamat vahinkoperusteiset luvat, joilla pois-
tetaan yksilöity vahinkoa aiheuttava susi. Me haluamme takaisin kannanhoidollisen met-
sästyksen, jolla me pystymme saamaan susikantaa rajoitettua niillä alueilla, joilla sitä on
liikaa. [Juha Mäenpää: Eikö siitä voida päättää?] Meillä ei tällä hetkellä sitä mahdollisuut-
ta ole, koska EU-tuomioistuimen päätöksen jälkeen, joka oli erittäin kova meidän kannal-
tamme, me odotamme nyt korkeimman hallinto-oikeuden päätöstä tässä asiassa, [Puhe-
 Tarkistettu
4.0



Pöytäkirjan asiakohta PTK 86/2019 vp
mies koputtaa] ja sen jälkeen me pääsemme vauhtiin kannanhoidollisen metsästyksen jat-
kon selvittämisessä. 

Kysymyksen käsittely päättyi.
2


	3.8
	16.18
	16.20


