















































DEM5310.tmp.xml


Pöytäkirjan asiakohta PTK 168/2018 vp
Pöytäkirjan asiakohta 

PTK 168/2018 vp

Täysistunto

Perjantai 1.3.2019 klo 13.07—15.09

4. Hallituksen esitys eduskunnalle laiksi korkeakouluopiskelijoiden opiskeluterveyden-
huollosta sekä eräiksi siihen liittyviksi laeiksi

Hallituksen esitys HE 145/2018 vp
Valiokunnan mietintö StVM 35/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.08 Pekka Puska kesk: Arvoisa rouva puhemies! Tämän YTHS-lakiasian olen jo en-
simmäisessä käsittelyssä keskustellut, ne asiat jo omalta osaltani puhunut, mutta pyysin
puheenvuoron vain todetakseni, että on hienoa, että nyt saadaan tähän pitkään valmistel-
tuun lakiprosessiin piste ja saadaan laki lopullisesti hyväksyttyä.

Haluan myöskin todeta iloni ja kiitokset kaikille asianosaisille siitä, että meillä on ollut
erittäin hyvä [Hälinää — Puhemies koputtaa] ja myönteinen prosessi tässä. Todellakin kii-
tokset myöskin opiskelijajärjestöille tämän asian esillä pitämisestä ja onnittelut opiskeli-
joille terveydenhuollon tulevaisuuden järjestämisestä.

13.09 Timo Heinonen kok: Arvoisa rouva puhemies! Tämä on äärimmäisen tärkeä ja
odotettu uudistus. Tällä turvataan tulevaisuudessa hyvät ja toimivat mutta ennen muuta yh-
denvertaiset opiskeluterveydenhuollon palvelut sekä yliopistoissa että ammattikorkea-
kouluissa opiskeleville.

Yhdenvertaisuudenkin kannalta tämä on tärkeä uudistus, siis laajentaa nämä YTHS:n
tuottamat opiskelijaterveydenhuoltopalvelut koskemaan meidän kaikkia korkeakouluopis-
kelijoitamme. Näin siis jatkossa AMK- eli ammattikorkeakouluopiskelijat saavat samat
palvelut kuin yliopistossa opiskelevilla on ollut tähän asti ja on myös tulevaisuudessa.

Tämä uudistus myös kaventaa opiskelijoiden hyvinvointi- ja terveyseroja ja tukee erin-
omaisen hyvällä tavalla meidän opiskelijoidemme elämää ja opiskelua. Esimerkiksi
YTHS:n käynneistä, mitkä ovat tähän asti pitäneet sisällään vain yliopistoissa opiskelevat,
noin 10 prosenttia eli joka kymmenes käynti on liittynyt erilaisiin mielenterveysongel-
miin, ja varmasti sama tarve on myös monilla meidän ammattikorkeakouluissamme opis-
kelevilla.

Tämä uudistus on itse asiassa aika lailla historiallinen. Hallitus ja tämän myötä myös nyt
eduskunta tunnistavat ja tunnustavat siis korkeakouluopiskelijoiden yhtäläiset oikeudet ja
 Tarkistettu
4.0



Pöytäkirjan asiakohta PTK 168/2018 vp
tarpeet terveyspalveluihin. Tämä on ollut aika pitkäaikainen opiskelijajärjestöiden yhtei-
nen tavoite.

Uuden järjestelmän piiriin, kun tämä nyt laajenee koskemaan yliopistoja ja ammattikor-
keakouluja, tulee kaiken kaikkiaan yli 250 000 opiskelijaa, ja YTHS on kertonut perusta-
vansa vähintään 30 uutta toimipistettä, 53 hammashoitoyksikköä ja palkkaavansa jopa
noin 350 uutta työntekijää vastaamaan tästä hyvästä, laadukkaasta ja yhdenvertaisesta
opiskelijaterveydenhuollosta tulevaisuudessa.

Jatkossakin toisen asteen opiskelijoiden terveydenhuolto on siis kuntien vastuulla ja toi-
vottavasti tulevaisuudessa sitten maakuntien vastuulla. Eli laajempia hartioita tarvitaan
sinnekin takaamaan se, että myös nämä toisella asteella opiskelevat ammattikoululaiset ja
lukiolaiset saavat hyvät, yhtenevät, yhtä laadukkaat palvelut asuinpaikastaan ja opiskelu-
paikastaan riippumatta.

Arvoisa puhemies! Tämä on erinomainen ja, voisi sanoa, jopa historiallinen päätös.

13.12 Hanna Sarkkinen vas: Arvoisa puhemies! On hyvä asia, että YTHS-palvelut laa-
jennetaan nyt myös ammattikorkeakouluopiskelijoille. Kuitenkin minulla on pieni huoli
liittyen tähän palveluvalikoiman supistumiseen. Aivan kuten tässä mietinnössä todetaan,
YTHS on aikaisemmin tarjonnut esimerkiksi gynekologipalveluita, vaikka terveydenhuol-
tolaki ei sitä siihen velvoita eikä sitä tässä lakiesityksessä YTHS:n palveluksi esitetä. Myös
valiokunta nostaa esille huolen siitä ja tarpeen seurata sitä, miten näiden palveluiden pois-
jääminen vaikuttaa opiskeluterveydenhuollon palveluiden riittävyyteen ja palveluketjujen
toimivuuteen. Itse olen kyllä hieman huolissani tästä gynekologipalveluiden rajautumises-
ta YTHS-toiminnan ulkopuolelle. Kuitenkin suuri osa korkeakouluopiskelijoista on nuo-
ria naisia, joille gynekologipalvelut ovat äärimmäisen tärkeitä, ja kysymys kuuluu, että jos
perusterveydenhuolto muuten on tuolla YTHS:ssä mutta gynekologille pitää sitten mennä
sinne kunnan palveluiden puolelle, niin tuleeko mentyä silloin kun pitäisi mennä ja tuleeko
silloin seksuaaliterveyden palvelut tyydytettyä sillä tavalla kuin tarvetta on. Eli toivon to-
della, että erityisesti näiden gynekologiapalveluiden käyttämistä ja saavutettavuutta seura-
taan jatkossa, jottei korkeakouluopiskelijoiden tai oikeastaan yliopisto-opiskelijoiden, kei-
tä YTHS tähän asti on palvellut ja keille myös gynekologiapalveluita sieltä on tarjottu, gy-
nekologiapalveluiden saaminen heikenny.

Arvoisa puhemies! Toinen keskeinen kysymys ovat nämä mielenterveyden palvelut. Ai-
van kuten mietinnössä todetaan, mielenterveyden ongelmat on yksi suurimmista opiskeli-
joiden terveysongelmista, ne ovat valtava ongelma, aivan liian moni niistä kärsii. Meidän
täytyy kehittää meidän koulutusjärjestelmäämme ja yhteiskuntaamme niin, että ne tukevat
mielenterveyden hyvinvointia, edistävät mielenterveyttä, mutta sen lisäksi me tarvitsem-
me saumattomia, sujuvia ja helposti saavutettavia matalan kynnyksen mielenterveyspalve-
luita. On todella tärkeää, että opiskeluterveydenhuoltoon kuuluu opiskelijan mielenterve-
yden hoitopolku ja että nämä hoidot ovat saumattomia, oikea-aikaisia ja vastaavat opiske-
lijoiden tarpeita.

Arvoisa puhemies! Kaiken kaikkiaan hyvä lakiesitys, ja kiitoksia tästä.

13.15 Antti Kurvinen kesk: Arvoisa rouva puhemies! Täällä joku puhuja jo aikaisemmin
luonnehti, että tämä on lähes historiallinen päätös, ja varmasti on historiallinen päätös.
Täytyy sanoa, että kun viime viikkoina ja päivinä on aina toisinaan herännyt keskustelua
siitä, kykeneekö meidän poliittinen järjestelmämme ja parlamentarismi ja tämä talo teke-
2



Pöytäkirjan asiakohta PTK 168/2018 vp
mään päätöksiä ja viemään tavallisille ihmisille tärkeitä uudistuksia eteenpäin, niin kyllä
tämä päivä ja tämän YTHS-lain ja YTHS:n palveluitten laajentaminen myös ammattikor-
keakouluopiskelijoille on niitä asioita, mitkä taas antavat nuorelle polvelle, opiskelijoille ja
nuorille sukupolville, uskoa siihen, että eduskuntapuolueet ja hallitus pystyvät välttämät-
tömiä, hienoja uudistuksia toteuttamaan.

Tämähän on ollut vuosia kestänyt aika räikeäkin tasa-arvo- ja yhdenvertaisuusepäkoh-
ta, että kun korkeakoulussa ollaan, niin tiedekorkeakouluissa olevilla yliopisto-opiskeli-
joilla on ollut erinomainen YTHS-järjestelmä ja ammattikorkeakouluopiskelijoiden ter-
veydenhuolto on ollut paljon hajanaisemmalla kentällä. Nyt tämä epätasa-arvoasia korja-
taan, ja tämä on todella iso asia meidän opiskelijoillemme ja meidän nuorille sukupolvil-
lemme ja parantaa varmasti myös meidän kansanterveyttä ja parantaa ja ennen kaikkea eh-
käisee niitä terveysongelmia, joita täällä on lueteltu, joita opiskelijapolvella on.

Toivon todella, niin kuin täällä keskustelussa nousi esille, että myös toisen asteen opis-
kelijoiden terveydenhuoltoon nyt sitten seuraavaksi kiinnitetään huomiota myös sote-uu-
distuksen toteutumisen yhteydessä ja sen jälkeen, että sekin saadaan yhtä laadukkaalle ta-
solle.

Arvoisa puhemies! En voi olla sanomatta, että tämä tuntuu myös henkilökohtaisesti tosi
hyvältä, koska itsekin olen näitä nuorisopolitiikan ja opiskelijapolitiikan kentillä meritoi-
tuneita ja taistelleita nuorisopolitiikan ja opiskelijapolitiikan veteraaneja. Itsekin olen tätä
asiaa aikanaan opiskelija- ja nuorisojohtajana ajanut, ja tämä on myös iso voimannäyttö
siitä, että ylioppilaskunta ja ammattikorkeakoulun Samok-liike toimivat ja meidän nuo-
risojärjestömme toimivat ja saavat asioita eteenpäin. Uskon, että tämä on voitto myös de-
mokratialle ja tälle perinteiselle edustukselliselle systeemille, mikä meillä on.

13.17 Sari Essayah kd: Arvoisa rouva puhemies! Tässä voi vain yhtyä kollegoihin, jotka
ovat kiitelleet tätä esitystä ja erityisesti sitä, että tätä ei niitattu yhteen muun sote-maku-pa-
ketin kanssa vaan katsottiin, että tämä viedään joka tapauksessa eteenpäin. Haluan myös-
kin esittää kiitokset opiskelijajärjestöille, niin SYLille kuin Samokille, siitä työstä, mitä he
vuosia ovat tämän asian kanssa tehneet.

Muistan ensimmäisellä eduskuntakaudellani vuonna 2003, kun Samokin sosiaalipoliit-
tinen sihteeri tuli kertomaan tästä asiasta ja sanoi, että tämä on aika vaikea, että monet nuo-
ret ovat kaukana sieltä omalta kotipaikkakunnaltaan ja jos he sitten sairastuvat, niin heidän
on tosi vaikea päästä minkäänlaisen terveydenhuollon piiriin. Siihen aikaan 2000-luvun
alussa oli vielä kunnilla sellainen käytäntö, että ne hyvin nihkeästi ottivat uusia kuntalai-
sia, ainakaan opiskelijoita, ja monen opiskelijan tilanne oli tosi hankala, että jos sairastui
siellä opiskelupaikkakunnalla, niin sitten sinne kotipaikkakunnalle olisi pitänyt lähteä ha-
kemaan terveydenhoitoa. Kyllä se tuntui siltä, että he ihmisryhmänä olivat tosi kummalli-
nen väliinputoaja. Jo silloin tätä asiaa lähdettiin viemään eteenpäin, ja muistan, että sillä
kaudella se hallitus sanoi, että tämä olisi ehdottomasti toteutettava asia. Mutta tämä on yksi
esimerkki siitä, mitenkä politiikassa nämä päätöksentekokaaret ovat valtavan pitkiä. Asiat
eivät aivan hetkessä tapahdu ja toteudu, mutta hyvä tämän asian kohdalla, että nyt sitten
vihdoin viimein toteutuu.

Tietysti, niin kuin täällä jotkut ovat jo puhuneet, sitten täytyy miettiä, miten tulevaisuu-
dessa pystytään laajentamaan, miettimään sitten yhtä lailla lukio-opiskelijoita ja myöskin
ammatillisen koulutuksen opiskelijoita. Ja toki täytyy miettiä, miten pystytään varmistu-
maan, että tulevaisuudessa myöskin opiskelijaterveydenhuolto on laadukasta ja että se on
3



Pöytäkirjan asiakohta PTK 168/2018 vp
kattavaa. Esimerkiksi nämä nuorten mielenterveyspalvelut ovat sen tyyppisiä, joista tie-
dämme, että jo tällä hetkellä niihin on vaikeuksia päästä ja saada sitä hoitoa ajallaan ja en-
nen kaikkea että niissä pitäisi ennaltaehkäisevästi päästä liikenteeseen. Nämä ovat äärim-
mäisen tärkeitä kysymyksiä nuorten kohdalla, sellaisia kysymyksiä, joissa pystyttäisiin oi-
keaan aikaan annetulla avulla ja tuella välttämään sitä, että nuorelle esimerkiksi ei käy niin,
että opinnot jossakin vaiheessa keskeytyvät näitten muitten syitten tähden, terveydentilaan
liittyvien syitten tähden. Siinä mielessä meidän on sitten pidettävä huolta myöskin näistä
YTHS:n resursseista.

Niin kuin täällä moni on todennut, äärimmäisen hyvä ja kannatettava asia, että tämä saa-
tiin sitten vihdoin tämän eduskunnan aikana maaliin.

13.20 Marisanna Jarva kesk: Arvoisa puhemies! Käsillä on esitys, josta voi olla todella
iloinen, etenkin siitä, että tämä yksimielisesti etenee eduskunnassa. Kyse on tosiaan asias-
ta, jota jo yli 10 vuotta sitten opiskelija-aktiiveina ajoimme. Olin myös itse sosiaalipoliit-
tisena vastaavana omassa ylioppilaskunnassani, ja halusimme kyllä tätä viedä yhteisesti
eteenpäin, että saadaan tasa-arvoiset palvelut kaikille korkeakouluopiskelijoille. Tämän
palvelun piiriinhän kuuluvat niin alempaa kuin ylempää korkeakoulututkintoa yliopistossa
opiskelevat, ammattikorkeakoulututkintoa ja ylempää ammattikorkeakoulututkintoa opis-
kelevat, myös Poliisiammattikorkeakoulussa opiskelevat ja Maanpuolustuskorkeakoulun
siviiliopiskelijat. Eli laajenee hyvinkin tämä joukko.

Erityisen tärkeää on se, että kun opiskelijat maksavat tämän pakollisen terveydenhoito-
maksun ja valtio sitten kustantaa tämän lopun näistä palveluista, niin opiskelijoilta ei tulla
perimään muita käyntimaksuja tai asiakasmaksuja palvelujen käytöstä. Tämä on todella
selkeyttävä ja tasa-arvoinen asia.

Se, mikä on tietysti hienoa, on, että näitä palvelupisteitä nyt sitten laajenee erityisesti
ammattikorkeakoulupaikkakunnille, että nämä palvelut ovat sitten saatavilla asuinpaikasta
riippumatta opiskelijoille. Mikä on myös tärkeää, niin opiskelijat edelleen, muiden asuk-
kaiden tavoin, voivat käyttää maakunnan yleisiä terveyspalveluja ja kiireellisen hoidon
palveluja jatkossa, niin päivystyspalveluja kuin sosiaalipalveluita tietysti myös. Tätä valin-
nanvapautta opiskelijat sitten myös voivat samalla tavalla käyttää kuin muutkin maakun-
nan asukkaat. Ei ole tuloista kiinni, köyhäkin voi valita, se on tärkeä arvo ja tasa-arvoa
edistävä.

Uudistuksen piiriin tulee se 250 000 opiskelijaa, ja tosiaan uusia työpaikkoja tätäkin
kautta syntyy. Erittäin tärkeä uudistus. Kiitos Sipilän hallitukselle ja ministeri Saarikolle.

13.22 Tuomo Puumala kesk: Arvoisa puhemies! Kuten edellä on todettu, todella hieno
päivä. Yhdenvertaisuus ja tasa-arvo lisääntyvät. Nyt ammattikorkeakouluopiskelijat saa-
vat samanlaiset palvelut kuin tähän asti ovat saaneet yliopisto-opiskelijat. Voi vain ihme-
tellä, miksi näin on ollut, mutta tämä on asia, jota on yritetty pitkään korjata. Jos historiaa
muistelen, niin tässähän on monta yritystä taustalla, jotka ovat sitten johonkin kohtaan aina
kaatuneet, ja onneksi nyt tällä porukalla saamme vietyä tämän asian eteenpäin. Tosi ylpeä
voi olla siitä joukkueesta, joka on ollut tällaisen esityksen tekemässä. Lopultakin pitkään
odotettu uudistus etenee.

Se, mikä on saatesanoina ehkä hyvä muistaa vielä tässä jatkossa, on se, että ammattikor-
keakoulujen terveydenhuoltopalveluthan eivät ole kaikilla paikkakunnilla olleet huonoja
tähän saakka, vaan on paljon esimerkkejä, esimerkiksi tuolta kotikonnuiltani Kokkolasta,
4



Pöytäkirjan asiakohta PTK 168/2018 vp
missä palvelut ovat olleet erittäin hyviä, niihin on oltu kaikkien tutkimusten mukaan tyy-
tyväisiä. Nyt kun YTHS-järjestelmä sitten tulee myöskin osaksi ammattikorkeakoulua, on
tärkeää, että eri puolilla Suomea — myös siellä, missä kampukset ovat vähän pienempiä, ja
tuolla haja-asutusalueilla — pystytään turvaamaan se nykyinen palvelutaso, eli järjestel-
män ratkaisujen täytyy sitten YTHS:n osalta olla joustavia ja sen kaltaisia, että koko Suo-
messa pystytään hyvät palvelut kaikille opiskelijoille yhdenvertaisesti takaamaan.

13.23 Joona Räsänen sd: Arvoisa puhemies! Tämä on todella historiallinen päivä ja his-
toriallinen päätös, ja on erittäin hieno asia, että nyt YTHS:n palvelut laajenevat myös am-
mattikorkeakouluopiskelijoille. Se on erityisen hienoa nyt niiden opiskelijoiden kannalta,
jotka sitten pääsevät tulevaisuudessa näiden palveluiden piiriin, mutta tämä on myös erit-
täin hieno osoitus siitä, että ne sadat ja sadat opiskelija-aktiivit, jotka tätä vuosien saatossa
ovat omalla toiminnallaan edistäneet, saavat myös palkinnon omalle vaikuttamistoimin-
nalleen, ja monia heistä myös tässä salissa tänä päivänä on. Se osoittaa, että opiskelija- ja
ylipäätänsä nuorisoliike kykenee myös vaikuttamaan politiikkaan ja kykenee saamaan tu-
loksia aikaan ja vaikka tämä tällainen maratonlaji onkin, niin kyllä lopussa sitten kiitos sei-
soo.

Arvoisa puhemies! Tästä asiasta todella voi antaa kiitokset hallitukselle ja myös totta kai
sille parlamentaariselle yhteistyölle, jota tämän asian eteenpäinviemiseksi on tehty. Viime
kaudellahan olivat nämä pilotoinnit, jotka jo osoittivat sen, että ammattikorkeakouluopis-
kelijat, kun pääsevät näiden palveluiden piiriin, myös niitä mielellään käyttävät ja että ne
palvelut myös toimivat erittäin hyvin. Nyt todella tämä räikeä yhdenvertaisuusero, joka
meillä on ollut näiden palveluiden osalta riippuen siitä, opiskeleeko henkilö yliopistossa
vai ammattikorkeakoulussa, poistuu. Ja tästä on nyt mielestäni kyllä hyvä jatkaa näiden
muidenkin erojen poistamisen osalta: meillä edelleen on eroja opiskelijoiden osalta siinä,
opiskeleeko yliopistossa vai ammattikorkeakoulussa liittyen vaikkapa opiskelijajärjestö-
jen jäsenyyskysymyksiin, ja olisi toivottavaa, että tulevaisuudessa pääsisimme siihen tilan-
teeseen, että kaikki olisivat samalla viivalla.

Mutta, arvoisa puhemies, tätä päätöstä voi lämpimästi kiittää.

13.25 Sofia Vikman kok: Arvoisa puhemies! On erinomaista, että kaikki korkea-
kouluopiskelijat pääsevät tämän hyvän päätöksen myötä YTHS:n terveyspalvelujen pii-
riin. Kyseessä on opiskelijaliikkeen pitkäaikainen tavoite, joka nyt vihdoin toteutuu ja to-
teutetaan. Se on itsellenikin pitkältä ajalta tuttu, kun aikoinaan jo opiskelijana olin tätä
asiaa ajamassa. Tämä on myös osoitus nykyisten opiskelija-aktiivien hyvästä ja tuloksek-
kaasta vaikuttamistyöstä.

Arvoisa puhemies! Suomen tulevaisuus riippuu aivan korostetusti siitä, miten nuorilla ja
opiskelijoilla menee. On todella tärkeää, että nyt kaikki korkeakouluopiskelijat pääsevät
YTHS:n terveyspalvelujen piiriin, ja tärkeää on myös se, että opiskelijoille tarjotaan laa-
dukasta palvelua matalalla kynnyksellä ja ongelmia ennaltaehkäisevään suuntaan painot-
taen.

Kiitos hallitukselle hyvän asian toteuttamisesta. Tätä päätöstä voi lämpimästi tukea ja
kannattaa.

Puhemies Paula Risikko: Meillä on täällä vielä neljä puheenvuoroa ja neljä minuuttia ai-
kaa, mutta yritetään. Muuten jää ensi viikkoon.
5



Pöytäkirjan asiakohta PTK 168/2018 vp
13.27 Katri Kulmuni kesk: Arvoisa rouva puhemies! Yritän olla kollegiaalinen ja siis
säästää tästä ajasta myös muille edustajille vielä, koska tämähän ei varmastikaan tätä salia
jaa vaan ennen kaikkea yhdistää. Kuten täällä on tullut esille, meitä on myös monia opis-
kelijaliikkeen entisiä veteraaneja, jotka olemme tätä omalla opiskelijaurallamme edistä-
neet, ja sikäli on hirvittävän hienoa saada tänne nyt käsittelyyn tämä lakiesitys, joka paran-
taa korkeakouluopiskelijoiden yhdenvertaisuutta ja mahdollistaa ammattikorkea-
kouluopiskelijoille ne samat, hyvät YTHS:n palvelut, joiden piirissä yliopisto-opiskelijat
ovat.

Tietenkin huoli jää edelleenkin toisen asteen opiskelijoista, joiden kannalta esimerkiksi
se kuuluisa sote-uudistus olisi hirvittävän tärkeä. On hyvin toimivia kuntia ja palveluita,
mutta sitten valitettavasti YTHS:ään verrattuna kaikkialla ei läheskään niin hyvää palvelu-
tarjontaa ole. Tämä laajentaa toki myös niiden paikkakuntien lukumäärää, missä korkea-
asteen opiskelijat saavat näitä palveluita. Kyllä aika merkittävä on myös se käyntimaksut-
tomuus: korkeakouluopiskelijat maksavat vain terveydenhuoltomaksun aina lukuvuoden
alussa.

Hieno, hieno saavutus ja hyvä uudistus, ja kiitos siitä keskustajohtoiselle hallitukselle.

13.28 Sari Sarkomaa kok: Arvoisa rouva puhemies! Vanhana sosiaalipoliittisena vastaa-
vana Suomen ylioppilaskuntien liitossa ja Helsingin yliopiston ylioppilaskunnassa ja Ko-
koomusopiskelijoiden puheenjohtajana hyvin muistan, kuinka pitkään me olemme tätä ta-
voitelleet. Ja olen todella iloinen tästä kansanterveysloikasta, että vihdoin kaikki korkea-
kouluopiskelijat saadaan YTHS:n piiriin.

Erityisen tyytyväinen olen tästä rahoitusratkaisusta. Ja mittava tavoite tällä uudistuksel-
la on, että parannetaan palveluiden laatua, ennen kaikkea sitä ennaltaehkäisyä. Ja totean
sen, että jos jotakin mietintöön erityisesti kirjoitimme, oli se, että vielä enemmän YTHS:n
pitää panostaa liikunnan edistämiseen ja terveyden edistämiseen. Siihen tämä laki antaa
mahdollisuudet.

Lämpimästi kannatan, arvoisa rouva puhemies, tätä lakiesitystä.

13.29 Aila Paloniemi kesk: Arvoisa rouva puhemies! Yhdyn siihen joukkoon, joka kiit-
tää lämpimästi tästä esityksestä ja sen viemisestä nyt sitten maaliin. Me voimme sen tehdä.

Kun edellisen kerran perustuslakivaliokunta käsitteli tätä lakiesitystä, se kieltäytyi hy-
väksymästä sitä, että ammattikorkeakoulujen opiskelijat saisivat saman oikeuden kuin yli-
oppilaskuntien edustajatkin ja yliopistossa opiskelevat.

Nyt vettä on virrannut joessa ja tämä päätös on saatu näin pitkälle, että tasa-arvo ja pe-
rustuslainmukaisuus tässä nimenomaisessa asiassa voidaan toteuttaa. Se on erittäin tärkeä
ammattikorkeakoulujen opiskelijoille, jotka ovat joutuneet tähän saakka hakemaan palve-
luita omista kunnistaan. Kuten tunnettua, sosiaali- ja terveyspalvelut eivät ole samanarvoi-
sia kaikissa kunnissa.

Tämä YTHS-päätös tulee nyt korjaamaan ratkaisevalla tavalla sen, että kaikki saavat
tasa-arvoisesti, kaikki opiskelijat korkeakouluissa, ansaitsemansa erinomaiset palvelut.

Puhemies Paula Risikko: Otetaan vielä yksi puheenvuoro, edustaja Karimäki.

13.30 Johanna Karimäki vihr: Arvoisa puhemies! On hyvin tärkeä päätös, että opiskeli-
joiden terveydenhuolto nyt laajenee ammattikorkeakouluopiskelijoille. Opiskelijajärjestöt
6



Pöytäkirjan asiakohta PTK 168/2018 vp
ovat tehneet tässä vuosien työn. Haluan kiittää SYLiä, Samokia ja kaikkia opiskelijajärjes-
töjä.

Edustaja Sarkkinen puhui hyvällä tavalla siitä, että palvelukokonaisuuden laajuudesta
on pidettävä huoli ja että gynekologipalveluja on riittävästi saatavilla. Haluan nostaa esiin
myös mielenterveyspalvelut. Monella nuorella opiskelijalla on tarvetta terapiapalveluille,
tarvetta nopealle matalan kynnyksen kohtaamiselle mielenterveyden ongelmissa. Näihin
tulee mielestäni panostaa, kuten myös terveyden edistämiseen ja ongelmien ennaltaeh-
käisyyn. Opiskelijoiden liikunnan edistäminen: siihen tulee satsata huomattavasti enem-
män — liikunnan mahdollisuuksien edistäminen ja liikkuvan korkeakoulun edistämiseen.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 145/2018 vp sisältyvät 1.—5. lakiehdotuksen. Lakiehdotusten toinen käsittely
päättyi. Asian käsittely päättyi.
7


