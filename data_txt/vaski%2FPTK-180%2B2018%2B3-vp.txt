















































DEM90BC.tmp.xml


Pöytäkirjan asiakohta PTK 180/2018 vp
Pöytäkirjan asiakohta 

PTK 180/2018 vp

Täysistunto

Maanantai 18.3.2019 klo 12.00—14.31

3. Hallituksen esitys eduskunnalle laeiksi vieraslajeista aiheutuvien riskien hallinnasta an-
netun lain 8 ja 16 §:n ja metsästyslain muuttamisesta

Hallituksen esitys HE 286/2018 vp
Valiokunnan mietintö MmVM 28/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

12.01 Timo Heinonen kok: Arvoisa rouva puhemies! Me kävimme tästä asiasta hyvää
keskustelua viime viikolla eduskunnassa. Tässähän on kyse siis vieraslajeista aiheutuvien
riskien hallinnasta ja siitä, millä tavalla lakia ja myös metsästyslakia muutetaan, jotta
voimme tehokkaammin puuttua vieraslajien aiheuttamiin ongelmiin. Vieraslajeihin kuulu-
vien lintujen ja nisäkkäiden pyydystämiseen ja tappamiseen sovellettaisiin, mitä rauhoitta-
mattomien eläinten pyydystämisestä ja tappamisesta metsästyslaissa säädetään ja sen no-
jalla annetuissa säännöksissä sanotaan. Myös tehokkaampia pyyntivälineitä [Hälinää —
Puhemies koputtaa] ja menetelmiä mahdollistetaan tämän lainsäädännön kautta käytettä-
väksi. Metsästyslakia esitetään muutettavaksi siten, että lakia ei siis enää sovellettaisi pe-
sukarhuun, piisamiin, rämemajavaan eikä supikoiraan, jotka on EU:n lainsäädännössä
määritelty haitallisiksi vieraslajeiksi, ja metsästyslakia ei sovellettaisi enää myöskään
minkkiin, joka on määritelty kansallisesti merkittäväksi haitalliseksi vieraslajiksi.

On tärkeää, että meillä on tehokkaammat keinot puuttua vieraslajien leviämiseen. Ne ai-
heuttavat tällä hetkellä isoja ongelmia esimerkiksi linnustolle ja monille Suomen luontoon
oikeasti kuuluville eläimille, ja on hyvä, että metsästäjät voivat tätä tehtävää tehokkaam-
min hoitaa. On tärkeää myös huolehtia siitä, että metsästäjillä on riittävät edellytykset ja
hyvä taito tätä tehtävää viedä eteenpäin, ja olen arjessa itse huomannut, miten arvokasta
työtä esimerkiksi supikoirien kohdalla meidän metsästäjämme tekevät. Metsästyskortti-
vaatimus siis poistuu, ja tämän jälkeen harakan, naakan, räkättirastaan ja muutamien mui-
den rinnalle tulevat supikoira, minkki ja piisami sekä pesukarhu ja rämemajava. Nykyti-
lanteeseen verrattuna sääntely siis muuttuu niin, että ilman metsästyskorttia voi pyydystää
viittä nykyisiä lajeja suurempaa nisäkästä.

Tämä kultasakaalikeskustelu myös oli viime viikolla vilkas, ja itse pidän tärkeänä, että
meillä on riittävät keinot puuttua myös kultasakaalin leviämiseen Suomeen. Ne aiheutta-
vat tänne levitessään merkittävää haittaa esimerkiksi meidän luontaiselle linnustollemme.
 Tarkistettu
4.0



Pöytäkirjan asiakohta PTK 180/2018 vp
Arvoisa puhemies! Vaalikausi on lähestymässä loppua, ja moni on odottanut, koska
Heinonen lopettaa puhumisen. Nyt, arvoisa puhemies, ilmoitan, että tämä on tämän vaali-
kauden viimeinen puheenvuoroni. [Eduskunnasta: Oho! — Vasemmalta: En usko!]

12.04 Krista Mikkonen vihr: Arvoisa rouva puhemies! Kuten edustaja Heinonen tuossa
edellä totesi, tästä laista ja sen sisällöstä käytiin laaja keskustelu jo viime viikolla, ja todel-
lakin kaikkien yhteinen tahto on se, että me huolehdimme siitä, että vieraslajit, jotka Suo-
men luontoon tulevat, pystytään tehokkaasti poistamaan, koska ne vievät meidän luontais-
ten eliölajiemme elintilaa ja siten ovat uhka luontaisille lajeillemme.

Mutta esitän kuitenkin tähän lakiin vastalauseen, että, aivan kuten edustaja Heinonen-
kin totesi, silloin kun näitä lajeja, varsinkin näitä suurempikokoisia nisäkkäitä, poistetaan
luonnosta, on syytä varmistaa, että se tehdään ammattitaitoisesti ja eettisesti ja että esimer-
kiksi lajintuntemus on kohdallaan, ja siksi, aivan kuten Metsästäjäliitto itsekin on toden-
nut, metsästyskorttivaatimus tulisi säilyttää tässä, niin että poiston voi tehdä todellakin
vain metsästyskortin omaava. 

Toinen asia, mistä kävimme keskustelua kultasakaalin lisäksi, oli se, että jos emä kulkee
poikasten kanssa silloin kun on pesimäaika, niin tällaista emää ei ammuttaisi. Muutoin tuo-
na aikana toki saa vieraslajin poistaa, kun emä tai muu yksilö kulkee yksinään ilman pe-
suetta, mutta silloin, kun poikasten kanssa liikkuu, nykyiseen tapaan pesärauha säilyisi. 

Nämä kaksi vastalausetta esitän vihreiden valiokunnan mietinnössä olevan vastalau-
seen mukaisesti. 

12.05 Johanna Karimäki vihr: Arvoisa puhemies! Kannatan edustaja Mikkosen teke-
mää ehdotusta, ja haluan todeta sen, että on todella erikoista, että maa- ja metsätalousva-
liokunnan enemmistö meni muuttamaan hallituksen esitystä sellaiseksi, että vieraslajien
torjunta vaikeutuu esimerkiksi juuri tämän kultasakaalin kohdalla. Erityisen tärkeää on
huolehtia myös eettisyydestä ja luonnonsuojelunäkökulmista, ja sen vuoksi tämä vihrei-
den esitys on erittäin kannatettava. 

12.06 Jari Myllykoski vas: Arvoisa rouva puhemies! Minusta on erittäin tärkeää huomi-
oida tässä juuri se, että olemmeko sitä mieltä, että jos eläin on kuitenkin luokiteltu isoksi
eläimeksi, niin voitaisiin poistaa sellainen emä, jolla on pentue. Pesimäaikainen ampumi-
nen on minun mielestäni kyllä edesvastuutonta. En minä voi koskaan hyväksyä sitä, että
joku pentue jätetään ilman emää. Se tuntuu jotenkin niin vastenmieliselle, että vaikka pen-
nut eivät kulkisikaan emän perässä, niin ne jätettäisiin sitten pesään kuolemaan. Sen takia
olen kyllä tässä ehdottomasti vihreiden vastalauseen kannalla. Kyllä meidän pitää olla sen
verran inhimillisiä, että pesimäaika on pesimäaikaa ja pentueet ovat pentueita. Emme voi
olla sellaisia tahdottomia, vastuuttomia ihmisiä, että me voimme jättää pentueen vaille
emää, vaikka ne eivät kulkisikaan emänsä perässä. Ne jäävät sitten sinne yksinään, ja se ei
kyllä ole minun mielestäni inhimillistä, eikä pidä olla eduskunnan tahdon mukaista, että
voisimme toimia siten, että voisimme jättää pentueen nälkään.

12.08 Päivi Räsänen kd: Arvoisa rouva puhemies! Vieraslajien tehokas torjuminen on to-
dellakin tärkeää. Meillä on ikäviä kokemuksia niistä vieraslajeista, jotka ovat tunkeutuneet
Suomen luontoon ja samalla aiheuttaneet vahinkoa omalle lajistollemme.
2



Pöytäkirjan asiakohta PTK 180/2018 vp
Tuo viime viikolla käyty kultasakaalikeskustelu oli aika hämmentävä, kun maatalous-
ministeriön alkuperäinen kanta oli maa- ja metsätalousvaliokunnassa muutettu niin, että
tätä kultasakaalia ei pidettäisi riistaeläimenä vaan vieraslajina. Tässähän monien asiantun-
tijoiden, muun muassa metsästäjien, näkemys oli sen alkuperäisen mukainen, ja itse kävin
vielä ennen äänestystä ministeri Lepältä kysymässä, mikä tässä nyt on se oikea näkemys, ja
kyllä hän edelleen oli sen alkuperäisen esityksen kannalla. 

Toivotaan, että pystymme joka tapauksessa torjumaan tämän kultasakaalin invaasion
suomalaiseen luontoon, ja mielestäni tätä on aika tarkasti seurattava ja tarvittaessa sitten
tulevan eduskunnan on oltava valmis tarttumaan myös mahdolliseen lainsäädännön muu-
tokseen, mikäli osoittautuu epäonnistuneeksi tämä päätös, joka kultasakaalin osalta on tä-
hän nyt tehty.

12.10 Leena Meri ps: Arvoisa puhemies! Itsekin olen hieman huolissani siitä ilmapiiris-
tä, joka tässä keskustelussa on ollut, että esimerkiksi Metsästäjäliiton asiantuntemusta ei
ole haluttu kuulla. Joissakin keskusteluissa näkyi jopa jonkinlainen välinpitämättömyys:
jos metsästetään jotakin nisäkäslajia, niin jätetään pennut kuolemaan nälkään. Itse olen sitä
mieltä, että silloin pitäisi pystyä suoraan ja rehellisesti sanomaan, että pitää etsiä sitten se
koko pentue.

Jos me mietimme yleisesti ottaen, miten me suomalaiset suhtaudumme eri eläinlajeihin
ja nisäkkäisiin, niin me haluamme kuitenkin kohdella eläimiä hyvin ja inhimillisesti, ja jos
meillä on vieraslaji, jota me emme halua tänne päästää — mikä on täysin selvä asia — niin
silloin sen voi tehdä myös inhimillisesti ja osaavasti. Ja olen ymmärtänyt, että Metsästäjä-
liitto on juuri tätä myös korostanut, että tunnistetaan lajit, ettei sitten metsästetä tai oteta
kiinni vääriä lajeja, ja — tämä on minun henkilökohtainen mielipiteeni — jos joku eläin
voidaan ilman metsästäjäosaamista lopettaa, niin kyllä siitä helposti tulee vähän semmoi-
nen ns. potkittu rotu, että voidaan lähteä sitten minkälaisella porukalla tahansa niin sano-
tusti poistamaan niitä, ja toivon, että ainakaan minkäänlaista väkivaltaa ja tarpeetonta kär-
simystä ei aiheuteta.

 Itse olen sitä mieltä, että eläinten kohtelun tulee olla aina inhimillistä, ja ihmettelen sitä,
minkä takia monet edustajat tuntuvat jopa vähän naureskelevan, että eiköhän mennä eteen-
päin ja unohdeta tämmöiset höpinät eläinsuojelusta. Minusta jokainen kansa mitataan sil-
lä, miten se kohtelee puolustuskyvyttömiä, on se sitten eläin, vanhus, lapsi. Sillä me mit-
taamme sen, koska sitä varten me täällä olemme, että me puhumme niiden puolesta, jotka
eivät pysty.

12.12 Jari Myllykoski vas: Arvoisa rouva puhemies! Täytyy sanoa — niin kuin vitsissä-
kin sanotaan, että niinhän minäkin olen — että nyt täytyy kyllä yhtyä edustaja Meren pu-
heenvuoroon. Kyllä meidän pitää se inhimillisyys tässä lainsäädännössä huomioida, ja
emme voi olla niin tunteettomia täällä lainsäädännön puolella, ettemmekö huomioisi sitä,
mitä on se inhimillinen kärsimys, jota me sitten mahdollisesti teemme tässä vieraslajiasias-
sa. 

Mutta nyt pitää erottaa kaksi asiaa: kultasakaali on oma asiansa, ja sitten tämä vierasla-
jiasia on tavallaan eri asia. Kyllä minä kovasti toivoisin, että voisimme olla sillä kannalla,
että emme mahdollistaisi sitä, että pentueita voidaan jättää kuolemaan, tai sitten, että pen-
tueelta, joka on matkalla emänsä perässä, voitaisiin emä ampua siitä. En voi kyllä sitä hy-
väksyä. Vieraslajien osalta kaikkein tehokkain ja parhain ehkäisy sille on se, että se tapah-
3



Pöytäkirjan asiakohta PTK 180/2018 vp
tuu ennen pesimäkautta. Ja sitä pesimäkautta riittää myös syksyllä. Ei se tarkoita sitä, että
esimerkiksi supikoiraa vain talvihangilla voidaan saalistaa, koska kyllä riistalain tämänhet-
kisen tulkinnan mukaan meillä on tietty aikaraja [Puhemies koputtaa] ja sen jälkeen meillä
on pitkä syksy aikaa mahdollistaa se, että me nämä vieraslajit voimme poistaa. Mutta en
kyllä halua orpoja, jotka kuolevat nälkään.

12.14 Veera Ruoho kok: Arvoisa puhemies! Tämä hallituksen esitys vieraslajeista aiheu-
tuvien riskien hallinnaksi on tärkeä. Itse olen kotoisin Hirvensalmelta, ja veljeni harrasta-
vat edelleen aktiivisesti metsästystä, ja olen siinä vakaassa uskossa, ja kokemukseni on,
että suomalaiset metsästäjät ovat hyvin kokeneita ja ottavat tällaiset asiat huomioon kuin
mitä täällä näitä huolia nostettiin siitä, että pentueet jäisivät sitten ilman emää. Metsästäjät
ovat lapsesta asti kulkeneet isiensä ja setiensä mukana metsällä ja tuntevat tosiaan eläimen
elinkaaren ja käyttäytymisen hyvin. Edustaja Myllykoskellekin voisin kertoa hyvän esi-
merkin omasta lapsuudestani: kun meidän kettuterrieri tappoi kettuemon, meidän isä toi ne
pienet ketunpojat meille kotiin kasvatettavaksi ja niistä tuli meille lemmikkieläimiä. Nyt
sen 70-luvulla tapahtuneen asian voi kertoa. Siellä ne meillä olivat lemmikkieläiminä, kuin
koirina. 

Yhtä kaikki, kannatan tätä hallituksen esitystä.

12.16 Ritva Elomaa ps: Arvoisa puhemies! Olen samaa mieltä, että suomalainen metsäs-
täjä on erittäin vastuuntuntoinen.

Edustajat Meri ja Myllykoski ottivat esille tämän, että voidaanko emä ampua, jos pienet
pennut ovat siinä olemassa. Mielestäni he pitivät erittäin hyvät puheet. Olen samaa mieltä,
että emoa ei voisi silloin kyllä ampua. Kyllä se on epäinhimillinen teko, että jätetään pen-
nut nälkään ja kuolemaan. Toivoisin, että inhimillisyyttä tämän suhteen löytyy.

Olen sitä mieltä, että täytyy ottaa myös Metsästäjäliiton esittämät asiat vakavasti.

12.17 Jari Myllykoski vas: Arvoisa rouva puhemies! Tuossa edellä käytettyyn puheen-
vuoroon: On tietysti inhimillinen kuvaus se, että ollaan otettu ketunpennut sitten hoitoon,
mutta tarvitsee myös huomioida se, että meillä on lainsäädäntö. Meillä ei ole lainsäädän-
nön mukaan mahdollisuutta ottaa kesyiksi eläimiksi niitä, jotka luonnossa elävät, joten sii-
nä mielessä en ole aivan sitä mieltä, että sellainen... Minä luotan siihen, ja tässä asiassa ol-
laan keskusteltu siitä, että pitää olla mahdollisuus pohtia sitä asiaa, mitenkä näiden pentuei-
den kanssa toimitaan. Tuo vain ei ole mahdollista meidän lainsäädännön mukaan.

Kyllä meidän pitää kantaa vastuu siitä, että jos me haluamme huolehtia siitä luonnon
monimuotoisuudesta ja tasapainoisuudesta, niin meidän pitää olla yhtä mieltä siitä — ja
minä uskon, että maa- ja metsätalousvaliokunta on ollut aivan yhtä mieltä siitä — että vie-
raslajit eivät kuulu Suomen luontoon. Kun ne tuhoavat meidän omaa luontaista riistakan-
taa, meidän vesilintuja ja meillä pesiviä riistalintuja, niin se vieraslaji, joka täällä on, ei
kuulu Suomen luontoon. Niitä on osin tuotu ihmisten toimesta tarhauksen muodossa ja nii-
tä on suosittu turkiksien takia. Meillä supikoirakin oli jossakin vaiheessa aivan hieno tur-
kiseläin ja sitten minkki, joka on meillä varsinkin rannikkoseuduilla aivan suuri tuholai-
nen, niin että meidän luontaiset, tänne pesimään tulevat linnustot kärsivät siitä, että täällä
on sellainen vieraslaji, jonka on ihminen itse tänne tuonut. Ja siinä pitää olla kyllä jyrkkä-
nä. Jos me haluamme tämän oman, kansallisen monimuotoisuuden säilyttää tässä maassa,
meidän pitää pystyä ehkäisemään se, että meille tulee tänne joku sellainen ihmisen tuoma
4



Pöytäkirjan asiakohta PTK 180/2018 vp
vieraslaji, joka meidän monimuotoista ekologisuutta kaventaa. Meillä pitää olla mahdolli-
suuksia puuttua siihen niin, että me voimme turvata täällä sen lajiston säilymisen, joka on
meillä luonnollinen.

12.20 Veera Ruoho kok: Arvoisa puhemies! Täytyy ihan tarkentaa omaa puheenvuoroa-
ni tuossa aiemmin, että missään nimessä en tarkoittanut kannustaa siihen, mitä 70-luvulla
oli vahingossa tapahtunut, kun kettuterrieri oli tappanut emon eikä isäni sitten halunnut
tappaa niitä pentujakin. Hän sentään teki näin, mutta en tietenkään siihen kannusta ja ko-
rostan sitä vastuullisuutta, mitä tänä päivänä meidän metsästäjillä on, että he eivät pentuja
omaavia emoja tapa, ja jos näin sattuu käymään, että emot kuolevat, niin sitten kyllä huo-
lehditaan siitä, että myöskin pennut lopetetaan.

12.21 Jari Myllykoski vas: Senpä takia, arvoisa rouva puhemies, olen sitä mieltä, että pe-
simäkaudella olevan metsästäminen ei ole soveliasta. Meidän pitää jotenkin muutoin se
turvata, että meillä eivät vieraslajit lisäänny. Ja niin kuin jo edellisissä puheenvuoroissani
sanoin, meidän pitää vieraslajienkin osalta metsästäminen ja vieraslajien lisääntyminen
säätää siten, että se ei tapahdu kuitenkaan pesimäaikana, koska on minun mielestäni koh-
tuutonta ja epäinhimillistä, jos meillä tapahtuu sellaista metsästämistä, että me näännytäm-
me nälkään pentueita pesäänsä tai sitten ammumme sellaisen emän, jonka perässä on poi-
kue. Kyllä meillä sen verran pitää kuitenkin edustajina olla inhimillisyyttä. Eli vaikka me
emme halua tänne vieraslajeja, niin inhimillisyyden pitää kuitenkin olla sellaista, että to-
teutamme vieraslajien ja meidän oman luonnon mukaista monimuotoisuutta, puolustam-
me tänne Suomen luontoon liittyviä asioita.

Kultasakaali on sitten oma asiansa. Se ei juuri tähän liity mutta liittyy aiheeseen tosi
olennaisesti. Haluan, että me voisimme harkita tätä, koska tätä pesimäaikaa, mikä on ny-
kyisessä lainsäädännössä, tulisi kunnioittaa.

12.22 Matti Semi vas: Arvoisa rouva puhemies! Liittyen tähän inhimillisyyden piiriin,
verrataan asiaa sillä tavalla, kuinka paljon jää metsästysaikaa sen rauhoituskauden jälkeen:
Metsästysasioita tuntevana tiedän, että kun se rauhoituskausi alkaa 1.5. ja loppuu sitten
20.8., niin siinä kuitenkin jää valtava määrä aikaa näitten pienpetojen ja yleensä kaikkien
näitten tämmöisten haittaeläinten pyyntiin. Yleensä metsämiehet ovat hirmu tarkkoja siitä
hommasta, että he kun aloittavat, he aloittavat sen oikein ryminällä silloin 20. päivä, eli te-
hokkuutta riittää siihen. Useimmiten se tuottaa hyviä tuloksia sillä tavalla, että saadaan hy-
viä saalismääriä, pienpetoja pyydettyä ja näitä haittaeläimiä hävitettyä pois. Siihen nähden
minusta tämä lakiesitys on ihan hyvä.

Keskustelu päättyi ja asian käsittely keskeytettiin.
5


	3
	12.01
	12.04
	12.05
	12.06
	12.08
	12.10
	12.12
	12.14
	12.16
	12.17
	12.20
	12.21
	12.22


