















































DEM6603.tmpSave.xml


Pöytäkirjan asiakohta PTK 6/2016 vp

 Tarkistettu
4.0

Pöytäkirjan asiakohta 

PTK 6/2016 vp

Täysistunto

Torstai 11.2.2016 klo 15.59—21.21

2.5. Suullinen kysymys Ahvenanmaan tuulivoimatuesta (Mats Löfström r)
Suullinen kysymys SKT 8/2016 vp

Suullinen kyselytunti

Puhemies Maria Lohela:  Ehditään ottaa vielä yksi kysymys ja vastaus. Edustaja
Löfström.

Keskustelu

16.58 Mats Löfström r: Värderade fru talman! Viime viikko oli Ahvenanmaan maakun-
nalle synkkä viikko. Ensin Orkla-konserni ilmoitti varoittavansa kaikkia työntekijöitään
Taffelin sipsitehtaalla yt-neuvotteluista ja harkitsevansa tämän suomalaisen kansallisaar-
teen siirtämistä Ruotsiin tai Latviaan. Seuraavana päivänä hallitus ilmoitti, että eduskun-
nan päättämä tuki tuulivoiman tuotannolle Ahvenanmaalle ei toteudu. Eduskunta hyväk-
syi äänin 149—35 viime vuoden maaliskuussa lain, jossa määritellään Ahvenanmaan tuu-
livoimatuen ehdot. Det rådde då en bred enighet om att stödet är till fördel för både Åland
och Finland. Yksitoista kuukautta myöhemmin hallitus kuitenkin ilmoittaa yksipuolisesti,
että lakia ei sovelleta, ja rikkoo valtion ja Ahvenanmaan maakunnan välillä tehdyn poliit-
tisen sopimuksen. Pettymys Ahvenanmaalla on suuri. Kysyn, pääministeri Sipilä: kuinka
hallitus on ajatellut rakentaa uudestaan luottamuksen Ahvenanmaan ja Suomen välillä?

16.59 Pääministeri Juha Sipilä (vastauspuheenvuoro):  Arvoisa rouva puhemies! Tämä
tuulivoiman syöttötariffi on sulkeutumassa 1.1.2017, ja sen jälkeen ei ole mahdollista enää
hakea tähän järjestelmään. Maakunta on ilmoittanut, että määrärajan noudattaminen ei ole
ollut mahdollista, ja tässä on myöskin sitten meidän budjettimme tiukkuus tässä asiassa.
Tästä olemme käyneet jatkuvaa vuorovaikutusta. Omalta osaltani voin vakuuttaa, että kai-
kin keinoin tulen rakentamaan yhteistyötä. Voin tässä kertoa teille, että olen sopinut jo tu-
levani Ahvenanmaalle kylään 8. päivä maaliskuuta, ja silloin pystymme keskustelemaan
myöskin uusista positiivista asioista.

Kysymyksen käsittely päättyi.

Kyselytunti päättyi.


