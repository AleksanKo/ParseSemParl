















































DEMA356.tmpSave.xml


Pöytäkirjan asiakohta PTK 14/2017 vp
Pöytäkirjan asiakohta 

PTK 14/2017 vp

Täysistunto

Tiistai 28.2.2017 klo 14.02—15.45

7. Hallituksen esitys eduskunnalle laiksi työsopimuslain muuttamiseksi ja eräiksi siihen liit-
tyviksi laeiksi

Hallituksen esitys HE 257/2016 vp
Valiokunnan mietintö TyVM 1/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on työelämä- ja tasa-arvovaliokunnan mietin-
tö TyVM 1/2017 vp. Nyt päätetään lakiehdotusten sisällöstä.

Keskustelu

15.20 Tarja Filatov sd (esittelypuheenvuoro): Arvoisa puhemies! Tämän esityksen tar-
koituksena on poistaa eräitä lomauttamiseen ja irtisanomiseen liittyviä työnantajan ilmoi-
tusvelvollisuuksia. Meillä on ollut työllistymisen ja muutosturvan toimintamalliin liittyviä
säännöksiä, jotka ovat velvoittaneet työnantajaa ilmoittamaan vähintään kymmenen työn-
tekijän irtisanomisista ja lomauttamisista. Tämän lisäksi työnantaja on ollut velvollinen
selvittämään irtisanotuille työntekijöille julkiset työvoimapalvelut ja tiedottamaan näille
henkilöille heidän oikeudestansa työllistymissuunnitelmaan. Tämä kokonaisuus on aika-
naan ollut osa muutosturvaa, ja siitä silloin, kun on ollut aktiivitoimissa, on saanut myös
muutosturvaan liittyvää korkeampaa työttömyysturvaa, mutta koska tuota korkeampaa
työttömyysturvaa ei enää saa — sen leikkaaminen oli osa näitä työttömyysturvan säästö-
paketteja — niin ei ole enää perusteltua, että tähän liittyy näitä ilmoitusvelvollisuuksia.

Tässä esityksessä itse asiassa ehdotetaan, että eri palvelussuhdelaeissa säädetyistä työn-
antajan ilmoittamis- ja selvittämisvelvollisuuksista luovutaan, ja se koskee myös ryhmälo-
mautuksia. Tässäkin historia menee hieman pidemmälle kuin tämän lain muuttamiseen,
elikkä joskus aikanansa, kun työnantaja ilmoitti TE-toimistoon ryhmälomautuksesta, niin
nämä lomautetut saivat automaattisesti työttömyysturvan tämän jälkeen, mutta jo viime
eduskuntakaudella tästä ryhmälomautusmenettelystä luovuttiin, ja jokaisen ihmisen on lo-
mautettunakin täytynyt kirjautua TE-toimiston asiakkaaksi, jotta hän on voinut saada työt-
tömyysturvaa. Niin ollen tämäkään ilmoitusvelvollisuus ei ole enää perusteltu, koska tuos-
ta ryhmälomautusilmoituksesta ei ole seurannut sitä kevennettyä työtaakkaa TE-toimistoi-
hin, mitä aiemmin. Päinvastoin tämä esitys, joka nyt tehdään, muuttaa tämänhetkistä työ-
taakkaa ehkä hieman keveämmäksi.

Kun valiokunta käsitteli tätä asiaa, se totesi, että tämä on kannatettava esitys ja se pur-
kaa tavallaan turhia ilmoitusvelvollisuuksia, joita työnantajalla tällä hetkellä on, mutta
kiinnitti kuitenkin huomiota siihen, että koska meillä esimerkiksi maahanmuuttajaväestön
ja nuorten työntekijöiden irtisanomistilanteissa irtisanottu työntekijä ei välttämättä tunne
 Tarkistettu
4.1



Pöytäkirjan asiakohta PTK 14/2017 vp
suomalaista yhteiskuntaa riittävästi eikä tiedä, että TE-toimisto on se paikka, jonne kannat-
taisi mennä, jotta saa työllistymispalveluita ja jotta saa työttömyysturvaa, niin olisi suota-
vaa, että näille irtisanotuille ja lomautetuille työntekijöille yhä edelleen kerrottaisiin siitä,
miten näitä palveluita voi saada. Keskustelussa oli muun muassa se, että voisi olla käytän-
tö, jossa annettaisiin ohjeet, miten työttömän pitää tässä tilanteessa toimia. Tuo ilmoitus-
velvollisuus ei olisi työnantajalla niin raskaana kuin se tällä hetkellä on, mutta jo pieni
kortti, joka kertoisi, minne pitää mennä ja mitä tehdä, auttaisi ehkä montaa varsinkin maa-
hanmuuttajaa, joka joutuu irtisanotuksi.

Tämä valiokunnan mietintö oli yksimielinen.

15.24 Leena Meri ps: Arvoisa puhemies! Tuossa valiokunnan puheenjohtaja ansiokkaas-
ti kertoikin lyhykäisesti ja napakasti, mistä tässä on oikeastaan kyse. 

Otin tämän puheenvuoron siksi, kun meillä Sipilän hallitusohjelmassa on kirjaus turhan
sääntelyn purkamisesta, ja tämäkin muutos, joka on hyvinkin pienehkö — asia on käynyt,
niin kuin puheenjohtaja esitti, turhaksi — jäisi ehkä vähälle huomiolle, ellemme katsoisi
kokonaisuutta. Useita norminpurkuja onkin tehty, jos ajatellaan kauppojen aukioloaikoja,
kampaamojen pyhäpäivän lupamenettelystä luopumista, arvonlisäveron maksuperustei-
suuteen siirtymistä ja esimerkiksi tätä vanhempainkorvausta, 2 500 euroa, joka maksetaan
äidin työnantajalle äitiyteen liittyvistä kuluista. Nämä ovat pieniä asioita, ehkä yksittäin
tuntuvat siltä, mutta kokonaisuutena ne ovat sitä määrätietoista työtä, jota me hallituspuo-
lueen edustajina pyrimme jatkuvasti tekemään hallitusohjelman mukaisesti. Ja kuten edus-
taja, puheenjohtaja Filatov kertoikin, niin me olimme tässä yksimielisiä, tässä ei nyt mi-
tään suurempaa ihmeellisyyttä valiokuntakäsittelyssä tullut, mutta tosiaan pohdittiin, olisi-
ko siinä sitten joku tämmöinen tulostettava lomake, jonka voisi antaa. Ei missään tapauk-
sessa ole tarkoitus, että työnantaja joutuu syvällisesti perehtymään ja neuvomaan työnteki-
jää, ei ehkä itsekään tunne näitä säädöksiä niin hyvin.

Kuulimme työ- ja tasa-arvovaliokunnassa muun muassa Uudenmaan työ- ja elinkei-
notoimistoa, ja heidänkin näkemyksensä mukaan tämä on erittäin järkevää poistaa pieniltä
työnantajilta. TE-toimisto näki, että tällöin työnantajan hallinnollinen taakka kevenee, jos
velvollisuus ilmoittaa työntekijöiden irtisanomisista työvoimatoimistoon poistetaan. Tie-
dotettavien asioiden selvittämiseen kuluu TE-toimiston mukaan työnantajalla aikaa, ja on
kohtuutonta edellyttää työnantajan tutustuvan kaikkiin julkisiin työvoimapalveluihin sy-
vällisesti. Se vaatii kuitenkin asiantuntemusta, ja tärkeintä on se, että tällä ohjeella ohjat-
taisiin ihminen niin sanotusti oikealle luukulle, jotta hän tulee sinne rekisteröidyksi. 

Edelleen Uudenmaan työ- ja elinkeinotoimisto toteaa, että seurantatietoja pienten, alle
20 työntekijää työllistävien yritysten irtisanottujen lukumäärästä ei ole, mutta on oletetta-
vaa, että kyse on kohtalaisen pienistä määristä. Oletettavaa on myös se, että vastuullinen
työnantaja irtisanomistilanteessa neuvoo työntekijää ilmoittautumaan TE-toimistoon ja
että irtisanottu tietysti löytää tietoa internetin kautta. 

Työnantajan toimittamat tiedot irtisanotuista eivät ole edistäneet irtisanottujen työllistä-
mistä, todetaan Uudenmaan työ- ja elinkeinotoimistosta. Työnvälitykseen ja irtisanottujen
työllistämisen edistämiseen tarvitaan huomattavasti yksityiskohtaisemmat tiedot kuin
tuolla ilmoituslomakkeella on voitu edes saada. Yksityiskohtaisemmat tiedot irtisanotuista
saadaan henkilön ilmoittautuessa työnhakijaksi, ja mikäli sikäli oikein ymmärsin, niin pel-
kästään työnantajan ilmoituksella työvoimatoimisto ei ole voinut tähänkään asti lähteä pal-
2



Pöytäkirjan asiakohta PTK 14/2017 vp
veluita tarjoamaan, vaan se edellyttää nimenomaan työnhakijan omaa ilmoittautumista ja
aktiivisuutta, eli se on siinäkin mielessä turhaa.

Nyt on taas yksi pieni, turha pykälä poistettu, ja kokonaisuudessa tämä on ihan merkit-
tävä.

15.28 Tarja Filatov sd: Arvoisa puhemies! Haluan tässä yhteydessä muistuttaa siitä,
mikä oli aikanaan muutosturvan idea. Sen idea oli se, että kun ihmiset joutuvat irtisanotuk-
si, niin he jo tuona irtisanomisaikana pääsisivät kiinni työllisyyssuunnitelman tekemiseen
ja työvoimatoimiston palveluihin ja niihin aktiivitoimiin, jotka edistäisivät heidän työllis-
tymistänsä. Mutta koska tuossa työttömyysturvan leikkauspaketissa purettiin tämä meka-
nismi, niin ei ole enää järkevää pitää yllä niitä menettelyjä, jotka liittyivät tuohon proses-
siin, ja sen takia tämän lain purkaminen on ihan järkevää.

Mutta kyllä meidän pitäisi löytää yksinkertaisempia menetelmiä niihin tilanteisiin, jois-
sa vaikkapa tulee yhä edelleen ryhmälomautuksia. Jos me tiedämme, että joku firma lo-
mauttaa kuukaudeksi vaikkapa suhdannesyistä tai jossakin muutostilanteeseen liittyvässä
tilanteessa työntekijänsä, niin on oikeastaan aika järjetöntä, että kaikille ihmisille tehdään
suunnitelmat ja kaikkien ihmisten kohdalla noudatetaan samaa velvollisuutta, vaan silloin
olisi järkevää, että työttömyysturva tulisi kohtuullisen automaattisesti, jos kyse on lyhyistä
lomautuksista. Sen sijaan jos on kyse pitemmistä lomautuksista, niin on järkevää, että työl-
lisyyssuunnitelmat ja palvelut lähtevät liikkeelle, koska silloin on järkevää, että etsitään
mahdollisesti jo lomautusaikana sellaista työpaikkaa, joka tarjoaisi töitä eikä pitkää lomau-
tusta, jolloin vain odotellaan sitä, että josko se loppuisi.

Yleiskeskustelu päättyi.

Eduskunta hyväksyi hallituksen esitykseen HE 257/2016 vp sisältyvien 1.—7. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


