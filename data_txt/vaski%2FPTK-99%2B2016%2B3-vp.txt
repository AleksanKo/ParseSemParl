















































DEM7096.tmpSave.xml


Pöytäkirjan asiakohta PTK 99/2016 vp
Pöytäkirjan asiakohta 

PTK 99/2016 vp

Täysistunto

Keskiviikko 12.10.2016 klo 14.03—20.03

3. Hallituksen esitys eduskunnalle laeiksi perintö- ja lahjaverolain sekä tuloverolain 47 §:n 
muuttamisesta

Hallituksen esitys HE 175/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.03 Elsi Katainen kesk: Arvoisa puhemies! Osana tätä perintö- ja lahjaveron muutosta
esitetään, että vakuutuskorvausten osittainen verovapaus poistetaan. Keskitynkin tässä pu-
heenvuorossa pelkästään tähän aiheeseen.

Kyse on siis siitä, että myös kuoleman johdosta lähiomaisille tai kuolinpesälle makset-
tavan vakuutuskorvauksen ja siihen verrattavan taloudellisen tuen osittainen verovapaus
poistetaan. Se kompensoitaisiin leskille ja orvoille puoliso- ja alaikäisyysvähennystä ko-
rottamalla. Vakuutussopimukset säilyisivät ennallaan, ja ainoastaan tuoton verokohtelu
muuttuisi ja koskisi myös vanhoja sopimuksia. Tähän esitykseen liittyy muutama vakava
huoli, ja toivoisin, että ne sitten valiokuntakäsittelyssä jatkossa otettaisiin huomioon.

Puhemies! Kyseisissä vakuutuksissa on ollut lähiomaisille eli puolisolle, lapsille ja las-
tenlapsille 35 000 euron perintöverovapaus vuodesta 96 alkaen, ja hyvänä perusteena on
ollut se, että perheen huoltajan kuolemantapaus taloudessa, jossa on velkaa sekä lasten
kautta olevaa huoltovastuuta, on aina hirveä katastrofi. Omassa kodissa eläminen vaaran-
tuu, yrittäjillä tai maatilayrittäjillä talouden pohjan pettäessä voi pahimmillaan kaatua koko
elinkeinon harjoittaminen. Usein perittävä varallisuus on euromääriltään mittavaa, kuten
vaikkapa maatilat, yritykset tai isot asuinrakennukset eritoten harvaan asutuilla seuduilla.
Niiden muuttaminen rahaksi nopeasti on käytännössä mahdotonta, ja henkilövakuutuksis-
ta tulevat korvaukset ovat puolestaan esimerkiksi kuukaudessa tilillä, ja niitä on käytetty
usein perintöveron maksuun. Vaihtoehtona on velanotto tai muun omaisuuden myynti.

Tähän taustaan liittyen, kuinka pystymme turvaamaan akuuteissa kuoleman tilanteissa
sen, ettemme tällä lakimuutoksella vaaranna sellaisten perillisten asemaa, joiden mahdol-
lisuudet selvitä veroseuraamuksista ovat rajalliset vielä tämän huojennuksen jälkeenkin?
Perittävää omaisuutta ei todellakaan aina ole mahdollista muuttaa rahaksi siinä ajassa, kun
verot lankeavat maksuun, eikä kaikkea omaisuutta ole mahdollista muuttaa rahaksi ollen-
kaan.

Lisäksi on hyvä muistaa, että kuoleman varalle otetut sopimukset on käytännössä otettu
kahdesta syystä: joko puhtaasti huoltovastuun turvaamiseksi, että lapset pääsevät eteen-
 Tarkistettu
4.0



Pöytäkirjan asiakohta PTK 99/2016 vp
päin, tai velkojen maksamiseksi rahoittajille velkaisen yrittäjän tai palkansaajan kuollessa
kesken työikänsä. Eli säästämiseen tarkoitetut vakuutussopimukset voisi ihan hyvin eriyt-
tää tässä esityksessä, jos pelätään vääränlaista verosuunnittelua.

Arvoisa puhemies! Yhteiskunnalle haitallista verosuunnittelua pitää suitsia, mutta tämä
osuu kyllä ennen muuta tavallisiin suomalaisiin, jotka eivät ole edes erityisen varakkaita.
Kuoleman varalle sopimuksia ovat tehneet ennen muuta palkkatuloilla säästönsä rahoitta-
neet suomalaiset, jotka ovat harjoittaneet suunnittelua lastensa ja lastenlastensa tilanteen
turvaamiseksi. Henkivakuutuksia ei pidä sotkea säästövakuutuksiin. Henkivakuutukset
realisoituvat aina kuolemantapauksessa. Ne ovat osa tärkeää sosiaalista riskienhallintaa,
jossa yhteiskunnalla tulee olla kannustava rooli.

Tämän lakimuutoksen myötä yhteiskunnassa tulisi oman vastuunkannon osalta sellai-
nen periaatteellinen muutos, jota pitäisi kyllä pohtia tarkemmin. Heikennys vie pahimmil-
laan luottamuksen varautua tulevaisuuteen pitkäjänteisesti. Toivoisin vielä, että valiokun-
nassa pohdittaisiin, onko tämän osittaisen verovähennysoikeuden poisto valtiontaloudessa
niin merkittävä, että tämä satoihintuhansiin suomalaisiin negatiivisesti vaikuttava muutos
kannattaa tehdä. Tällä verottomuusedulla on kuitenkin kannustettu kansalaisia omaehtoi-
seen vastuunkantoon jo vuosikymmenien ajan.

Arvoisa puhemies! Toivon myös, että määriteltäisiin aukottomasti se, mitkä osat vakuu-
tussopimuksista nauttivat perustuslain suomaa koskemattomuuden suojan periaatetta. Nyt
on selvästi ollut ilmassa eri tulkintoja siitä, ovatko henkivakuutuksen korvaukset sellaisia,
joita voidaan verrata sopimukseen ja koskemattomuuteen. Tilanne on siltä osin varsin ou-
to. Näistä, arvoisa puhemies, pitäisi saada selvät, perustuslain kestävät tulkinnat.

17.08 Leena Meri ps:  Arvoisa herra puhemies! Puhun osittain samoista asioista, mistä
edustaja Katainen tuossa äskeisessä puheenvuorossaan.

Aloitan näistä läheisille maksettavista vakuutuskorvauksista. Itse yhdyn tuohon samaan
huoleen siitä, että vakuutuskorvauksia on usein käytetty juuri perintöverojen maksuun.
Olen ollut pitkään holhoustoimen edunvalvonnassa töissä ja siellä erityisesti alaikäisten
perintöosuuksien valvojan tehtävässä — maistraattihan valvoo lakimääräisten edunvalvo-
jien ja erikseen määrättyjen edunvalvojien tehtäviä, kun he hoitavat toisen henkilön eli
näissä tapauksissa alaikäisten, pääsääntöisesti alaikäisten, perintöjä. Tilanne on monesti se,
että siellä on asunto-omaisuus, ehkä auto mutta ei sitten juuri varoja — ne pienet talletuk-
set menevät sitten hautauskuluihin ja perunkirjoitusmaksuihin. Näillä on voinut maksaa
perintöverot alaikäisten osalta. Nämä on katsottu alaikäisen varallisuudeksi siten, että niis-
tä on saanut maksaa tämmöisiä maksuja. Elikkä tämä on ihan semmoinen huoli, jota on
syytä valiokunnassa pohtia.

Samoin jäin miettimään tuossa, koskeeko tämä myös sellaisia vakuutuksia — toivon,
että valtiovarainkunnassa tätä pohditaan — jotka on otettu lainaturvavakuutuksiksi. Ne kai
ovat kuitenkin sellaisia vakuutuksia, kuten täällä hallituksen esityksessä todetaan, että ne
ovat kuolinpesälle maksettavia. Elikkä mietin, menevätkö ne verolle myöskin. Niillähän
on tarkoitus ollut turvata se, että se laina tulee sitten kokonaisuudessaan maksettavaksi. En
ole siitä nyt ihan varma, ja toivon, että valiokunnassa tämä otetaan tarkasteluun, koska ei
varmaan ole ollut tarkoitus, että lainanmaksua varten otetusta vakuutuksesta pitäisi sitten
vielä vero maksaa, mutta jos on ollut, niin sitäkin on syytä sitten pohtia, onko se järkevää.

Sitten toinen asia, mihin haluaisin kiinnittää huomiota, on tämä, että perintö- ja lahjave-
rolakiin lisätään säännös, että perintöveroa ei peritä ulosottoteitse kahteen vuoteen. Sinän-
2



Pöytäkirjan asiakohta PTK 99/2016 vp
sä on erittäin hyvä asia, että siellä on tämmöinen rauhoitusaika, koska omaisuus saattaa
olla vaikeasti realisoitavaa ja — kuten tuossa aikaisemmin sanoin — voi olla, että ei ole sit-
ten varojakaan verojen maksuun ja täytyy sitten vähän miettiä, miten se tilanne saadaan
hoidettua ja miten, jos siellä on yritystoimintaa, saadaan jatkuvuutta sille ja mahdollisesti
tuloja osakkaille. Mutta siellä on semmoinen pieni ongelma. Tällä hetkellähän on tilanne
se, että ulosottoviranomaisella on velvollisuus ilmoittaa maistraatille, mikäli alaikäisellä
on erääntyviä maksuja ulosotossa, jotta maistraatti voi ryhtyä toimenpiteisiin sen suhteen,
onko tämä alaikäisen edunvalvoja hoitanut tehtävänsä asianmukaisesti vai tarvitsisiko lait-
taa jotain ulkopuolista apua katsomaan tämän alaikäisen taloudellista etua. Tässä lakiehdo-
tuksessa nyt sitten ei ole annettu verottajalle velvollisuutta tehdä maistraattiin vastaavaa il-
moitusta. Tämä on aika merkittävää siinä mielessä, että jos perintövero on eräpäivänä mak-
samatta, niin sille juoksee koko ajan viivästyskorkoa. Ja se maksamatta oleva perintövero
voi olla aika mittavakin sitten lopulta, ja alaikäinenhän ei tietenkään itse tästä edes mitään
tiedä, ei hän voi sitä hoitaa, ja siitä voi aiheutua merkittäväkin vahinko alaikäiselle. No, tie-
tysti lakimääräinen edunvalvoja on vahingonkorvausvastuussa toiminnastaan, mutta voi
olla myös niin, että hän on varaton, joten tämä jää pysyvästi tämän alaikäisen vahingoksi.
Tässä valtiovarainvaliokunnalta pyydän, että katsoisitte tänne semmoisen pykälän, mikä
tällä hetkellä on ulosottokaaressa. Elikkä kun ulosottomiehellä on velvollisuus tehdä ilmoi-
tus maistraattiin siitä, että on perintöverot maksamatta, että hei, viitsittekö katsoa, mikä on
tilanne, niin tämmöinen vastaava velvollisuus tulisi sitten verottajalle: ilmoittaa maistraat-
tiin, että perintöverot ovat erääntyneet eikä lakimääräinen edunvalvoja ole tehnyt mitään
maksujärjestelyä eikä ole asiasta sinänsä huolissaan, tai ilmoittaa, mikä tilanne on, että
maistraatti voi ryhtyä toimenpiteisiin. Muuten on erittäin hyvä, että ihmisille annetaan suo-
ja-aika tämän asian kanssa ja annetaan järjestää sitä, ettei tarvitse lähteä kotiaan häthätää
myymään.

Tänään keskusteltiin aika vilkkaastikin täällä yrittäjävähennyksistä ja monista muista,
mutta yksi hieno asia, mikä tästä hallituksen esityksestä jäi kokonaan keskustelematta, on
se, että täällä luovutusvoittoverotuksen puolella tehdään oikeudenmukainen oikaisu ja kor-
jaus. Elikkä kun edelleen luovutetaan omaisuutta, niin siitähän menee luovutusvoittove-
roa. Tähän asti on ollut sillä lailla, että luovutusvoittovero on maksettu siitä summasta, joka
on ollut tämän omaisuuden käyvän arvon ja luovutusvoiton välinen erotus. Ja jos olet saa-
nut omaisuuden aliarvostettuna elikkä niin, että siinä on mukana huojennus, tämä sukupol-
venvaihdoshuojennus, niin sitä ei ole huomioitu, elikkä olet saanut sen sitten pysyvästi niin
sanotusti ylikompensaationa. Tämä oikaistaan tässä, elikkä jatkossa luovutusvoittovero
määrätään siten, että otetaan se todellinen määrä huomioon eli se todellinen määrä, mistä
olet ne verot maksanut. Tämäkin on ihan oikeudenmukaista, että maksetaan silloin siitä to-
dellisesta määrästä.

17.14 Timo Heinonen kok: Arvoisa herra puhemies! Ensimmäisellä eduskuntakaudella-
ni, kun hallituspohjassa oli aika paljon samaa kuin tällä hetkellä, tavoite oli luopua yritys-
ten ja maatilojen kohdalla perintöverosta kokonaan. Sillä oli hyvät tavoitteet silloin, mutta
se kaatui sitten tiettyihin teknisiin vaikeuksiin. Hyvä, että nyt näitä huojennuksia tehdään.
Itse asiassa perintöveron huojennuksia on tehty niin, että tavalliset pienen perinnön saajat
eivät perintöveroa käytännössä lainkaan maksa, ja nyt tehdään joitain toimenpiteitä sen
eteen, että myös yritykset ja metsätilat pääsisivät yli tästä sukupolvenvaihdoksesta.
3



Pöytäkirjan asiakohta PTK 99/2016 vp
Aika vähän Suomessa keskustellaan perintöveron haitallisista vaikutuksista, ja itse toi-
voisin, että sitä keskustelua edelleen käytäisiin. Ruotsihan luopui perintöverosta sosialide-
mokraattien johdolla vuonna 2004 ja Norja 2014. Jos me Suomessa päätyisimme samaan
ratkaisuun, jota itse asiassa itse kannattaisin, niin me menettäisimme perintöverotuottoja
noin 500 miljoonaa, ja jos ottaisimme suoraan Ruotsin mallin käyttöön, mikä on luovutus-
voittoveroon perustuva malli, niin se lisäisi tuloja 400 miljoonaa. Tietyillä teknisillä ratkai-
suilla päästäisiin samaan tuottoon kuin tällä hetkellä eikä näitä haitallisia vaikutuksia enää
olisi. Nykymallin perintöveron maksamiseen sukupolvenvaihdostilanteissahan usein ra-
haa otetaan yrityksen taseesta, ja se taasen vaikeuttaa ja heikentää investointimahdolli-
suuksia, ja se näkyy taas suoraan työpaikoissa. Nämä ovat niitä asioita, jotka jäävät usein
huomaamatta populistisessa puheessa, (Puhemies koputtaa) missä keskitytään vain siihen,
menetetäänkö jotain tai saako joku yrittäjä jotain hyötyä siitä. Eli (Puhemies koputtaa) työ-
paikat ovat kyllä aivan merkittävässä roolissa.

17.17 Kauko Juhantalo kesk: Herra puhemies! Edellä olevassa pykälässä kiinnitin näi-
hin samoihin asioihin huomiota. Yhdyn edustaja Heinosen puheenvuoroon sikäli, että oli
tarkoitus minunkin pahoitella sitä, että aikoinaan ei tullut tätä vapautusta maatiloilla, ja
muutoinkin kannatan lämpimästi sitä Ruotsin mallia. Me Suomessa vain olemme Ruotsiin
verrattuna niin köyhä ja pääomaköyhä maa, että se tarkoitus — jatkaa yrityselämää perhe-
yrityskohtaisesti — häiriintyy vakavasti, kun joudumme käyttämään pääomapulan vuoksi
valtiolla tätä perintö- ja lahjaverotusta. Sen keventäminen olisi oikein, muun muassa tä-
män Ruotsin mallin mukaisesti, jossa vasta luovutusvoittoja verotettaisiin. Se tuottaa vä-
hän vähemmän, mutta täytyisi se kipukohta pystyä Suomessakin tulevaisuudessa, lähitule-
vaisuudessa, hoitamaan.

Tämä Suomen nykyjärjestelmä häiritsee, muun muassa edustaja Hakkaraisen mainitse-
malla tavalla, taseköyhässä maassa valtavasti perintö- ja lahjaverotapauksessa perheyrityk-
sen jatkamista. Ja kiinnitän huomiota siihen, että sukupolvenvaihdos, tapahtuu se harkiten
tai kuolemantapauksen johdosta vähän pakollisena, kuluttaa niin valtavasti pääomia vero-
tukseen ja sisarosuuksien maksamiseen, että aika liemessä on se isäntä tai emäntä, joka jat-
kaa sitä maatilaa, että mistä ihmeestä hän löytää sellaisen varallisuuden näiden kaikkien
suoritusten hoitamiseen suhteellisen samanaikaisesti. Tämä on erittäin suuri epäkohta, ja
toivon siihen edustaja Heinosen ja minun mainitsemallani tavalla helpotusta lähivuosina.

17.18 Toimi Kankaanniemi ps: Herra puhemies! Tässä edellä on kuultu viisaita puheen-
vuoroja. Edustaja Meri puhui siitä näkökulmasta, mikä hänellä on entisen ammattinsa pe-
rusteella. On syytä, että valtiovarainvaliokunnan verojaoston jäsenet kuuntelevat tarkoin,
mitä täältä viestitään asiantuntijoiden taholta. Myös edustaja Hakkarainen puhui ihan käy-
tännön asian näkökulmasta, miten on tapahtunut heillä perintöverotuksen suhteen, ja ei täl-
laista saisi tietysti meillä olla.

Nyt toivottavasti tämä esitys vie oikeaan suuntaan edes askeleen, mutta kun kuuntelin
edustaja Heinosen ja edustaja Juhantalon puheenvuoroja juuri, niin täytyy sanoa, että kyllä
he viisautta puhuivat, eli luovutusvoittoveron suuntaan tai siihen malliin, kerta kaikkiaan,
pitäisi siirtyä. Ymmärsin, että verotulot valtion tai yhteiskunnan kannalta jopa kasvaisivat
siinä mallissa, ja silloin tietysti ei sitäkään perustaa olisi, että verotuloja menetettäisiin.

Täällä ei nyt ole yhtään sosialidemokraattia paikalla, heitä ei ilmeisesti perintöverotus
kiinnosta. He puhuivat tuosta yrittäjävähennyksestä kyllä valtavalla paatoksella, mutta kai
4



Pöytäkirjan asiakohta PTK 99/2016 vp
demarien puolella on näitä perintöjä nykyisin jo niin paljon, että eivät halua olla tässä kes-
kustelussa mukana. Mutta se siitä.

Ruotsissa on tämä malli eli perintöverotuksesta on siirrytty tähän luovutusvoittomalliin.
Sitten yritysveropuolella Viron mallista on paljon puhuttu, ja sekin olisi hyvä malli sillä
puolella. Toivon, että hallitus, tämä hyvä hallitus, vaikkapa tässä puolivälitarkastelussa
ensi keväänä paneutuisi tähän kysymykseen ja ottaisi nämäkin valmisteluun ja veisi asioita
tähän suuntaan. Minä uskon, että perussuomalaiset eivät ainakaan tässä suhteessa pane ka-
puloita rattaisiin, (Puhemies koputtaa) jos viisaasti tässä menetellään yhdessä.

17.21 Timo Kalli kesk: Arvoisa puhemies! Meillä on hyvin paljon hyviä yrityksiä, mutta
meillä on liian vähän kasvavia yrityksiä, ja tähän varmaan vaikuttaa poliittisen päätöksen-
tekijän asenne eli mikä kuva poliittisesta päätöksenteosta ja politiikoista syntyy. Tällä on
merkitystä nimenomaan siihen, löytyykö Suomesta jatkossa riittävästi intohimoisia yrittä-
jiä, jotka kykenevät ottamaan riskiä. Tämä käsiteltävänä oleva lakiesitys osittain heijastaa
nyt positiivisella tavalla sitä, että kannattaa satsata entistä enemmän kasvavaan yritykseen,
kannattaa ottaa riskiä, ja tämä laki mahdollistaa sen, että yritykseen jää enemmän pääomaa
ja sitä pääomaa voidaan käyttää sekä pääomittamiseen että myöskin sen riskin ottamiseen,
mitä se kasvaminen edellyttää. Eli palaan siihen, mistä lähdin: poliittisen päätöksenteon
asenne vaikuttaa yrittäjän intohimoon, innovaatioon, riskinottoon, ja sen tähden on hyvä,
että ollaan tekemässä helpotusta siihen suuntaan, että tämä perintövero muuttuu niin, että
yritykseen jää entistä enemmän omaa pääomaa. Se vahvistaa tasetta, ja sitä kautta voidaan
tehdä investointeja ja viedä yritystä kohden kasvun suuntaa.

17.22 Jani Mäkelä ps: Arvoisa puhemies! Tuli tuossa mieleen kysymys, ja jos nyt ei kel-
lään ole siihen antaa vastausta, niin toivottavasti valiokunta siihen paneutuu. Nimittäin:
Kun tässä puhutaan kuoleman johdosta maksettavan vakuutuskorvauksen verovapauden
kumoamisesta, niin mikä on olemassa olevien vakuutussopimusten kohtelu, jos ja kun
tämä laki astuu voimaan? Vaikuttaako laki heti näihin sopimuksiin ja niiden perusteella
maksettaviin korvauksiin vai jollain siirtymäajalla? Varmaan se vaikuttaa, jos laille laske-
taan välittömiä verovaikutuksia. Se, että sopimukset on tehty hyvässä uskossa siihen, että
tuotto on verovapaa, vaikuttaa varmasti niitten sopimusten hintoihin ja haluttavuuteen jat-
kon kannalta, vaikkakin tässä jää se 35 000 euron raja ja lesken oikeus puoleen korvauk-
seen verovapaasti joka tapauksessa, mikä tietysti omalta osaltaan lieventää tämän vaiku-
tusta.

17.23 Teuvo Hakkarainen ps: Arvoisa puhemies! Täällä on hyviä puheenvuoroja käytet-
ty — muun muassa Heinonen, Juhantalo, Kalli, Kankaanniemi — tästä perintöverosta.
Minä olen samaa mieltä, että se pitäisi poistaa kokonaan ja siirtyä Ruotsin malliin. Minä en
jatka siitä sitä omaa esimerkkiä, mikä jäi vähän kesken, mutta annan uuden esimerkin.

Jos me ajattelemme, että lähdetään yrittämään ilman veropeikkoa: Jos minä olen vaikka
opettaja ja minulla on 100 000 euroa, ja minä sijoitan sen jonnekin, niin minä mietin, mistä
minä saan parhaan tuloksen. Äänekoskelle tulee biotehdas. Jos minä sijoitan 10 vuoden
jaksolla siihen vaikka 100 000 euroa, niin minä olen melko varma, että minä saan tuottoa
sille. Mutta jos minä perustan yrityksen, minä menetän. Jos minä olen opettaja, otan siinä
niin kuin yrittäjän vastuun, riskin, menetän kaikki edut: sosiaaliedut, lomaedut, kaikki,
mitä tulee normaaliin työntekoon. Innostaako tämä perinteinen malli, mikä meillä on, yrit-
5



Pöytäkirjan asiakohta PTK 99/2016 vp
tämiseen vai kansainvälisiin firmoihin sijoittamiseen? Jos yhtään järkeä on siinä sijoitta-
jalla, niin varmasti lähtee sijoittamaan listattuun firmaan. Mutta nyt kun hallitus tekee tä-
män suuntaisia päätöksiä, niin näitä rahoja, mitkä ovat täällä meillä olemassa, aletaan si-
joittamaan yrityksiin, uskalletaan ottaa riskiä, ja samalla työllisyys kohenee ja ne eurot al-
kavat pyörimään meidän keskellä. Sieltä lähtee se hyvinvointi, jota sitten jakaa, ja niitä ja-
kajia kyllä on.

17.25 Leena Meri ps: Arvoisa puhemies! Täällä oli tosiaan hyviä puheenvuoroja, tuossa
Kankaanniemi, Heinonen ja Juhantalo puhuivat tästä perintöverotuksesta ylipäätään. Itse
ainakin saan tosi paljon palautetta ihmisiltä, että se koetaan epäoikeudenmukaisena, se
koetaan niin, että maksetaan veroja moneen kertaan samoista rahoista.

Vielä haluaisin lisätä, mitä unohdin tuosta äskeisestä puheenvuorostani — hyvä, että nyt
tänne tuli yksi SDP:n edustajakin, kun todettiin, että heitä ei ehkä kiinnosta perintöverotus,
mutta ainakin edustaja Harakkaa kiinnostaa. Tässä on semmoinen tilanne, että tässähän on
myös yksinhuoltajia koskeva asia, kun ajatellaan näitä veroluokkia. Nyt tulee pientä ke-
vennystä perintöveroihin, ja käytännössähän se koskee leskiä, joilla on mahdollisesti ala-
ikäiset lapset. Lesket ovat yksinhuoltajia, ja he ovat monesti vaikeassa tilanteessa, kun ai-
noa omaisuus on juuri ehkä joku asunto. Että tähän tulee helpotusta, mutta tästä pitäisi käy-
dä kyllä ihan periaatteellinen keskustelu, että onko tämä meidän järjestelmämme lainkaan
hyvä.

Ja tuossa edustaja Mäkelä otti hyvin esille tämän, että onko tässä omaisuuden suojaa,
loukataanko sitä. Täällä voimaanpanosäännöksessähän todetaan, että jos verovelvollisuus
on alkanut ennen tämän lain voimaantuloa, sovelletaan aikaisempia lakeja, ja verovelvol-
lisuushan alkaa henkilön kuolemasta. Tämähän tulee koskemaan voimassa olevia säädök-
siä. Siinä mielessä nyt tulee mieleen, pitäisikö tämä sitten käyttää perustuslakivaliokunnas-
sa — en ainakaan huomannut, että tätä olisi sinne oltu lähettämässä — koska tässä on myös
tämä toinen puoli koskien juuri näitä kaikkia vakuutuksia, mutta tässä on nyt nämä laina-
turvavakuutukset myöskin. Voisi olla ehkä hyvä, että perustuslakivaliokunta katsoisi, onko
tässä tämä taannehtivuus perustuslain mukaista, kun tämä tulee sitten koskemaan myös
taannehtivasti näitä sopimuksia.

17.27 Timo Heinonen kok:  Arvoisa herra puhemies! Tässä on käyty hyvää keskustelua
ehkä niistä seuraavista askeleista, ja olen erittäin tyytyväinen, että meillä on sellainen hal-
lituspohja, joka näkee yrittäjyyden jatkumisen tässä maassa tärkeänä. Olemme tänään pu-
huneet siitä, miten työpaikat ovat sinne syntyneet ja miten moni, jopa 1,4 miljoonaa ihmis-
tä, saa näistä yrityksistä työpaikan. Meillä on maassamme noin 300 000 yritystä, mutta
niistä itse asiassa 78 000:een on tulossa nyt aivan tässä lähiaikoina, lähivuosina, sukupol-
venvaihdos eli eläköitymistilanne. Ja näistä yrityksistä, jotka tarvitsevat uuden omistajan,
noin 30 000 yritystä löytää uuden omistajan myynnin kautta, toki valitettavasti niin, että se
ostaja on aika usein ulkomailta. Vajaa 20 000 nykyperintöverolla löytää jatkajan sukupol-
venvaihdoksen kautta, mutta peräti 20 000 näistä yrityksistä on ilmoittanut, että he tulevat
lopettamaan yritystoiminnan tässä tilanteessa. Ja me tiedämme, mitä se tarkoittaa työpaik-
kojen näkökulmasta, ja sen takia on erittäin myönteistä, että täältä on löytynyt tukea niille
ajatuksille, että voisimme Ruotsin mallin mukaan perintöverosta luopua kokonaan. Ruot-
sissa sen teki hallitus sosialidemokraattien johdolla jo yli 10 vuotta sitten ja Norjassa muu-
tama vuosi sitten. Ja toivottavasti me Suomessakin saamme tämän askeleen eteenpäin.
6



Pöytäkirjan asiakohta PTK 99/2016 vp
Tässä ei kannata olla kateellinen vaan nimenomaan kannattaa ajatella nyt suomalaista
omistajuutta ja suomalaisia työpaikkoja.

17.29 Timo Harakka sd:  Arvoisa puhemies! Tuossa aikaisemmin sanoin, että tänne
eduskuntaan on tullut kaksi veroesitystä — kahden kärjen kaverikapitalismia. Nyt sitten
puututaan tähän toiseen kärkeen eli perintö- ja lahjaverotuksen huojennukseen. Miksi täs-
sä taloudellisessa tilanteessa, jossa työttömät ja vanhukset joutuvat tinkimään, on syytä
alentaa perintö- ja lahjaveroa? Miksi tämä tulonsiirto köyhiltä rikkaille?

Hallitus haluaa edistää yritystoiminnan jatkoa samassa perheessä, tämä on se sinänsä
hyväksyttävä perustelu. Hallituksen esitys kuitenkin kertoo, että huojennusten jälkeen yri-
tysperinnön todellinen vero on keskimäärin 3,5 prosenttia firman käyvästä arvosta — 3,5
prosenttia, maatiloilla 1,6 prosenttia. Tämä etuus on niin huomattava, että todellakin olisi
syytä perustuslakivaliokunnan ottaa kantaa siihen, vaarantuuko mahdollisesti kansalaisten
yhdenvertaisuus. Lainaan hallituksen esitystä: "Huojennuksen tuoma etu on varsin mitta-
va." Tästä on helppo olla samaa mieltä. Valtio siis lahjoittaa 58 miljoonaa siksi, että on aja-
teltu, että tämä 3,5 prosenttiakin on liikaa. Ikävä kyllä perintö- ja lahjaveron alennus ei saa-
vuta edes tätä näennäistä tavoitetta. Siinä on kolme ratkaisevaa virhettä: 1) harvat epäkoh-
dat yritysperinnöissä eivät poistu, 2) veroale hyödyttää kaikkia muitakin kuin yritysten jat-
kajia, myös arvoasunnon tai suuren osakesalkun saajia, ja mikä vakavinta 3) syntyperän
suosiminen ei kannusta aitoa yrittämistä.

Ensimmäinen virhe: Jos yrityksen saaja omistaa vähintään 10 prosenttia firmasta ja toi-
mii sen hallinnossa, veronalaista on vain 40 prosenttia yrityksen arvosta. Höveli valtiova-
rainministeri Antti Rinne pidensi veronmaksuaikaa 10 vuoteen. Pääministeri Sipilä on ve-
donnut tapauksiin, joissa huojennusta ei ole voinut käyttää. Tätä on vaikea ymmärtää, sillä
ammattimaiseen liiketoimintaan kuuluu olennaisesti omistuksen suunnittelu. On vaikea
säätää lakia, joka määrää perheen toimintaa, ja vielä vaikeampi säätää lakia, joka estäisi
omistuksen suunnittelun virheet. Tätä hallitus nyt kuitenkin on yrittänyt.

Suurin ongelma siis syntyy, kun kyseessä ovat lakiesityksessä esiin nostetut "suurimmat
varallisuuserät". Ja tässä suhteessa hallituksen kesällä esittämä lakiluonnos oli looginen,
kun se suuntautui alentamaan nimenomaan kaikkein suurimpien lahjojen ja perintöjen ve-
roja peräti neljänneksellä. Se oli hävytön mutta tarkoitti hyvää, mutta ankaran kritiikin jäl-
keen hallitus päätyi jakamaan etuja tasaisemmin, ei pelkästään kaikkein varakkaimmille
vaan myös vain varakkaille. Lopputulos ei sinänsä muuttunut: Kaksi ylintä tuloluokkaa saa
nytkin eurolleen samat 11,6 miljoonan euron hyödyt, 40 prosenttia koko potista. 2 miljoo-
nan euron lahjansaaja maksaa ensi vuonna veroa 50 000 euroa vähemmän. Mutta samalla
koko lain perustelu mureni. Nyt esitys on enää hävytön mutta samalla hyödytön. — Ikävä
kyllä paperini ovat tässä nyt sekaisin, joten joudun jatkamaan tätä puheenvuoroa myöhem-
min, mikäli toisen sellaisen vielä saan.

17.33 Leena Meri ps: Arvoisa puhemies! Olisin vain huomauttanut edustaja Harakalle,
että en nyt ihan tuosta samasta perusteesta puhunut, että miksi se pitäisi perustuslakivalio-
kuntaan tuoda — kiitos, että olet samaa mieltä kanssani siitä, ilmeisesti, koska sanoit, että
tästä on helppo olla samaa mieltä. Minä olen huolestunut siitä omaisuuden suojasta ja tästä
taannehtivuudesta. Mutta summa summarum: hyvä, jos se tulee perustuslakivaliokuntaan
ja tästä on myös edustaja Harakka samaa mieltä.
7



Pöytäkirjan asiakohta PTK 99/2016 vp
Sitten minua häiritsi tässä puheenvuorossa nyt pikkuisen: voi olla, että täällä on varak-
kaitakin ihmisiä, ja niinhän se sitten on, että kun perintöveroasteikkoja muutetaan, niin ei
sinne voi laittaa sitten semmoista, jos on isompi pesä — tai voihan sinne laittaa, mutta sil-
loin maksetaan ihan järkyttävästi veroa. Mutta tämä koko verouudistus ei ole pelkästään
köyhiltä rikkaille, vaan, niin kuin tuossa aikaisemmassa puheenvuorossa totesin, on siis
hyvin paljon yksinhuoltajia, joita tämä koskee. Ja kävin katsomassa just äsken tämmöistä
Nuoret lesket ry:tä, joka on leskille, jotka jäävät lasten kanssa siihen tilanteeseen. He ovat
monesti ihan tavallisia keskituloisia työssäkäyviä ihmisiä, joilla on kovat velat. Eivät he
ole mitään rikkaita. Tässä sitten tulee heille, puolisoille, ja lapsille näitä: puolisovähennys-
tä nostetaan ja alaikäisyysvähennystä nostetaan ja verotaulukkoja lasketaan. En minä tie-
dä, pitäisikö heitä nyt sitten lisää verottaa. Se on aika iso juttu, kun puoliso kuolee — siinä
on pienet lapset. Olen satoja näitä henkilöitä tavannut työni puolesta maistraatissa, siellä on
tuhansia alaikäisiä valvonnassa. Ja voin ihan varmuudella vakuuttaa, että suurin osa heistä
on ihan tavallisia, tavallisten tulojen kanssa olevia ihmisiä. Eivät he ole mitään rikkaita. Ei
se, että puoliso kuolee, tee ihmisestä rikasta. (Toimi Kankaanniemi: Joku voi olla jopa de-
mari!)

17.34 Timo Kalli kesk: Arvoisa puhemies! Minusta tällä esityksellä, niin kuin aiemmin
yritin sanoa, yritetään vaikuttaa siihen, että meillä moniin passiivisiin yrityksiin tulisi vir-
keämpi omistaja tai virkeämpi yrittäjä, joka veisi sitä yritystä eteenpäin niin, että sillä olisi
edellytykset kasvaa ja siitä tulisi kasvuyritys. Sen tähden tässä esityksessä nimenomaan
yrittäjyyteen liittyen on positiivia askeleita. Ja totesin, että se, mitä poliittinen päätöksen-
tekijä ajattelee, heijastuu sinne yrityskenttään. Sen tähden minusta meidän pitää antaa sen-
kaltaisia signaaleja, että me yritämme luoda edellytyksiä, joilla olemassa oleva yritys voi
kasvaa, ja että siitä voi tulla kasvuyritys ja että teemme senkaltaisia järjestelyjä, että sen
yrityksen tase voi vahvistua ja sitä kautta voidaan investointeja vauhdittaa.

17.36 Timo Harakka sd:  Kuten tuossa äsken sanoin, ensimmäinen virhe tässä, arvoisa
puhemies, oli se, että lain perustelu mureni.

Toinen virhe on se, että nyt tässä uusimmassa muodossaan suurin osa veroalesta hyöty-
jistä on vapaamatkustajia. Yrityksen sijaan he saavat arvoasunnon, kesähuvilan tai sijoitus-
varallisuutta. 0,5 miljoonan arvoisen osakesalkun saaja maksaa 10 000 euroa vähemmän
veroa kuin tänä vuonna. On vaikea ymmärtää, miten tämä palvelee yritysten jatkamista.

Vakavin ja kolmas virhe on kuitenkin se, että lakiesitys estää aidon sinivalkoisen yrittä-
jyyden nousua Suomessa. Jos yrittäjä on syntynyt väärään perheeseen, hän ei selviä 3,5
prosentilla, vaan hänen on suoritettava 100 prosenttia yhtiön käyvästä arvosta. On selvä,
että kasvullinen kotimainen omistus turvaa työpaikat parhaiten, mutta Perheyritysten liitto
on lumonnut kaikki luulemaan, että vain samassa suvussa kulkevat firmat voi laskea sini-
valkoiseksi yrittäjyydeksi. Suomessa on merkittäviä perheyhtiöitä, mutta Suomessa on
myös merkittäviä yhtiöitä, joiden omistajaksi on tullut ulkopuolinen silloin, kun perhe ei
ole voinut työtä jatkaa. Näitä tarinoita Suomessa on aivan liian vähän, koska hallitus ei auta
fiksua ja köyhää osaajaa olemassa olevan firman omistajaksi rohkeaan, uudistuvaan sini-
valkoiseen yrittäjyyteen. Entistä vahvempi syntyperän suosinta vaikeuttaa tilannetta. Vaik-
ka perheenjäsen ei olisi paras jatkaja yritykselle, veroetu suorastaan pakottaa pitämään fir-
man perheessä. Se johtaa myös siihen, että yrityksiä ei sparrata myyntikuntoon eikä omis-
tajanvaihdoksia suunnitella.
8



Pöytäkirjan asiakohta PTK 99/2016 vp
Ja kuten edustaja Heinonen sanoi, Suomessa on yli 70 000 yritystä, joita uhkaa sammu-
minen. Joukossa on varmasti myös liiketoimintaa, joka lähtisi ennennäkemättömään len-
toon uuden, ulkopuolisen omistajan voimin. Pitäisikö tälle aidolle ongelmalle tehdä jota-
kin, niille omistajille, jotka eivät ole syntyneet kultalusikka suussa? Vai haluaako hallitus
tehdä Suomessa syntyperästä parhaan bisneksen?

Keskustelu päättyi.

Asia lähetettiin valtiovarainvaliokuntaan.
9


