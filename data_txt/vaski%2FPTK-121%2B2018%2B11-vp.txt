















































DEMD4A0.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

11. Hallituksen esitys eduskunnalle laeiksi rikoslain 17 luvun, ulkomaalaislain 185 §:n ja 
aluevalvontalain 44 §:n muuttamisesta

Hallituksen esitys HE 146/2018 vp
Valiokunnan mietintö LaVM 6/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 11. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

17.14 Eva Biaudet r: Arvoisa puhemies! Rikoslain, ulkomaalaislain sekä aluevalvonta-
lain ankaroittaminen on ongelmallista monestakin syystä. Siksi haluan heti ensiksi sanoa,
että ehdotan lakiesitysten hylkäämistä.

Enimmäisrangaistusten koventamisella nykyisestä sakkorangaistuksesta vankeusran-
gaistukseen tavoitellaan esityksen mukaan, hallituksen mukaan, ennen kaikkea ennalta eh-
käisevää vaikutusta. Esityksen mukaan korkean enimmäisrangaistuksen oletetaan jossain
määrin ennalta ehkäisevän rikoksia — hyvin heikosti siis on tämä toivomus kyllä ilmaistu
myöskin hallituksen esityksessä.

Rangaistusasteikon ankaroittamisen tavoitteena on ehkäistä maahantulokiellon rikko-
mista. Kuten esitykseenkin on kirjattu, tutkimukset osoittavat, että tällaista vaikutusta ei
yleensä ole. Esitys on myös siksi epäjohdonmukainen, että sen johdannossa todetaan, että
maahantulokiellon rikkominen on merkittävästi lisääntynyt Suomessa, ja myöhemmin esi-
tyksessä todetaan, että ulkomaalaisrikkomuksena käsiteltävien maahantulorikkomusten
määrä itse asiassa on kääntynyt laskuun vuonna 2016.

Tämä lakiesitys itse asiassa lisäisi poliisi-, raja- ja syyttäjäviranomaisten mutta myös
tuomioistuimen työmäärää, asiakirjojen kääntämistä, tulkkausta ja avustajien käyttöön liit-
tyviä kustannuksia. Kustannukset lisääntyisivät merkittävästi nykyiseen verrattuna, ja täs-
sä esityksessä nämä laskelmat on arvioitu erittäin alakanttiin.

Tämän esityksen taustalla ovat hallituksen linjaukset pakkokeinojen käytön laajentami-
sesta, ja ne eivät itse asiassa perustu todellisiin yhteiskunnallisiin ongelmiin. Muutoksen
myötä rangaistuksen taso ei tulisi todellisuudessa muuttumaan. On tärkeätä, että rikoslakia
ei lähdetä muuttamaan vain symbolipolitiikan vuoksi, ja myös perustuslakivaliokunta on
kiinnittänyt huomiota tähän asiaan noin yleisellä tasolla.

Tämän hallituksen esityksen ehkä suurin tällainen yksittäinen huoli on se, että se suoras-
taan murentaa osaltaan turvapaikanhakijoiden, ihmiskaupan uhrien ja myös pakolaisten oi-
keussuojaa, jota on jo heikennetty useilla viime vuosina tehdyillä lainmuutoksilla. Muuto-
 Tarkistettu
4.0



Pöytäkirjan asiakohta PTK 121/2018 vp
sehdotuksille ei ole kokonaisuutena arvioiden esitetty todellista tarvetta eikä itse asiassa
mitään todellista perustetta.

Hallituksen esityksen perusta on hallituksen 11.9.2015 hyväksymä asiakirja maahan-
muuttopoliittisista toimenpiteistä. Sen mukaan ulkomaalaiselle määrätyn maahantulokiel-
lon rikkomisen seuraamuksena tulisi olla mahdollisesti myös vankeusrangaistus. Esityk-
sellä toteutetaan myös hallituksen joulukuussa 2015 julkistamaa turvapaikkapoliittista toi-
menpideohjelmaa. Toimenpideohjelman mukaan maahantulokiellon rikkomisesta sääde-
tään seuraamukseksi vankeusrangaistus. Esityksessä todetaan, että valtaosa, arviolta noin
75 prosenttia, kiellon rikkojista on Viron kansalaisia, ja näin ollen toimenpideohjelmakir-
jaus kohdistuu siis pääosin todellisuudessa käytännössä pelkästään tai enimmäkseen EU-
kansalaisiin.

Tässä ei ole arvioitu esityksen ihmisoikeusvaikutuksia, ja kyse on erityisesti pakolaisten
ja turvapaikanhakijoiden asemaan vaikuttavasta lainsäädännöstä, vaikka ehkä halutaan pu-
hua ensinnäkin jostain rikollisuuden vähentämisestä. On odotettavissa, että tuomioistui-
missa tullaan hyödyntämään pääasiassa pikahaastamista ja kirjallista menettelyä. Nykyti-
lanteessakin on selvää, että tällaisissa tapauksissa on haastavaa suojella heikossa asemassa
olevien ihmisryhmien oikeuksia.

Esitykseen ei ole selkeästi kirjattu niitä edellytyksiä ja olosuhteita, joissa esityksen mu-
kaisesta rikoksesta ei rangaistaisi. Nämä edellytykset ja olosuhteet jätetään kansainvälis-
ten sopimusten ja niiden soveltamisen varaan. Rikosoikeudellinen laillisuusperiaate edel-
lyttää, että rangaistussäännökset ovat täsmällisiä ja tarkkarajaisina soveltamisalaltaan sel-
keitä. Olisi käytävä ilmi, missä tilanteessa tietystä rikoksesta ei seuraa rangaistusta. Lain-
valmisteluasiakirjojen viittaus kansainvälisiin ihmisoikeuksiin ei ole mielestäni riittävä.
Tässä olisi tullut esittää rikoslain uuteen 17 lukuun uutta 7 b §:n 3 momenttia, jossa pako-
laiset ja ihmiskaupan uhrit olisi selkeästi suljettu maahantulokiellon rikkomispykälän so-
veltamisen ulkopuolelle. Se olisi ollut minimimuutostarve.

Tämä hallituksen esitys heikentää siis pakolaisten ja turvapaikanhankijoiden oikeustur-
vaa. Esitys ei ota riittävästi huomioon Suomen kansainvälisiä velvoitteita, ja se on myös
suhteellisuusperiaatteen vastainen, oikeusjärjestelmämme vastainen. Esityksen hyödyt ei-
vät riitä perusteeksi lainmuutokselle, ja sen positiiviset vaikutukset jäävät epäselviksi, kun
taas negatiiviset vaikutukset ovat hyvin selvät. 

Ehdotan siis, että lakiehdotukset hylätään.

17.20 Johanna Karimäki vihr: Arvoisa puhemies! Käsittelyssä ovat hallituksen esityk-
set, joissa ehdotetaan, että maahantulokiellon rikkomisen rangaistusta muutetaan siten, että
sakkorangaistuksen sijaan voidaan tuomita maksimissaan yhden vuoden vankeuteen. 

Esityksen perusteluista käy ilmi, että taustalla ovat hallituksen syyskuussa 2015 hyväk-
symät hallituksen maahanmuuttopoliittiset toimenpiteet, joissa todettiin eräänä kansallise-
na toimena se, että ulkomaalaiselle määrätyn maahantulokiellon rikkomuksen seuraukse-
na tulisi mahdollisesti olla myös vankeusrangaistus kuten muissa Pohjoismaissa. Lisäksi
taustalla on hallituksen joulukuussa 2015 julkistama turvapaikkapoliittinen toimenpideoh-
jelma, jonka mukaan maahantulokiellon rikkomisesta säädetään seuraamukseksi vankeus-
rangaistus. 

Rikosjärjestelmän suhteellisuusperiaate ei tue tällaista muutosta. Esityksessä ei ole mil-
lään tavalla arvioitu sen ihmisoikeusvaikutuksia. Kyse on erityisesti pakolaisten ja turva-
paikanhakijoiden asemaan vaikuttavasta lainsäädännöstä, missä riskeinä ovat pakolaisten
2



Pöytäkirjan asiakohta PTK 121/2018 vp
ja ihmiskaupan uhrien oikeuksien heikentyminen ja aseman yleinen vaikeuttaminen. On
haastavaa suojella heikossa asemassa olevien ihmisryhmien oikeuksia. 

Arvoisa puhemies! Jo tässä vaiheessa kannatan edustaja Biaudet’n tekemää esitystä, että
nämä lakiehdotukset hylätään. Siihen on monia perusteita.

Valiokuntakäsittelyssä nousi huomioita, vakavia huolia, mutta hallituspuolueiden edus-
tajat eivät halunneet esitykseen minkäänlaisia muutoksia. Huolia esittivät muun muassa
yhdenvertaisuusvaltuutettu, Pakolaisneuvonta ja Amnesty. Nykylainsäädännön riittävyy-
teen vetoaminen ei riitä, sillä nykylainsäädäntö ei tuo ihmiskaupan uhreille riittävää turvaa
eikä heitä tunnisteta. 

Hallituksen esityksen tavoitteenahan on rikollisuuden vähentäminen ja estää rikollisten
maahantulo, mutta valiokuntakäsittelyssä hallituspuolueet eivät olleet valmiita lisäämään
yhdenvertaisuusvaltuutetun esittämää pykälämuotoilua, joka olisi turvannut sen, että maa-
hantulokiellon rikkomisesta ei tuomita ulkomaalaista, joka pakolaisuuden perusteella ha-
kee turvapaikkaa tai oleskelulupaa Suomessa, tai että samalla tavalla esitys ei koskisi sel-
laista ulkomaalaista, joka on ihmiskaupan kohteena. Näin ollen, kun tätä minimivaatimus-
ta, pykäläesitystä, ei voitu tähän tehdä, tämän esityksen seuraukset ovat hyvin arvaamatto-
mat [Puhemies koputtaa] ja mahdolliset haitat huomattavasti suuremmat kuin hyödyt.

Keskustelu päättyi ja asian käsittely keskeytettiin.
3


