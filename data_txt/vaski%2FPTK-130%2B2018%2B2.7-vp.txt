















































DEMCD0.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.7. Suullinen kysymys tukitoimista toisen asteen koulutuksessa (Tuomo Puumala kesk)
Suullinen kysymys SKT 204/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Puumala.

Keskustelu

16.55 Tuomo Puumala kesk: Arvoisa puhemies! Hetkeksi koulumaailmaan, ammatti-
kouluihin ja lukioihin. 

Tällä viikolla on kuultu uutisia siitä, että tuolla lukiopuolella vähän ehkä stressi on li-
sääntynyt, pääsykoeuudistus on ehkä siihen hieman vaikuttanut. Tuntimäärät, joita siellä
työtä tehdään, ovat aika suuria. Samaan aikaan ammatilliselta puolelta pahimmillaan kuu-
luu vähän huolestuttavia viestejä siitä, että kouluviikot eivät aina ole aivan kokonaisia.
Joissakin tapauksissa siellä ollaan vain tiistaista torstaihin. 

Keskustalle ehkä se kaikista tärkein periaate koulutuspuolella ja muutenkin arvona on
se, että kaikilla olisi samanlaiset mahdollisuudet koulutuksesta riippumatta. [Sosiaalide-
mokraattien ryhmästä: Tuliko tehtyä koulutusleikkauksia?] Mitä ajattelette siitä, mitä voi-
simme tälle asialle tehdä, että kaikki saisivat yhtä hyvät eväät, yleissivistyksen eväät elä-
mään eikä meille syntyisi A- tai B-luokan kansalaisia yleissivistyksenkään osalta? [Puhe-
mies koputtaa] Ajattelen, että tämä on asia, joka pitäisi yhdessä ratkaista.

16.56 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kuten sivistysvaliokunnan puheenjohtaja hyvin tuntee, niin uusi lukiolaki, joka täs-
sä salissa on säädetty laajalla enemmistöllä, tuo lisää henkilökohtaista opinto-ohjausta lu-
kioon ja samoin sitten myöskin erityisopetusta ja sitä kautta tukea lukiolaisille. Lisäksi on
muutamia muita elementtejä, joilla uskon olevan vaikutusta lukiolaisten runsaasti lisään-
tyneeseen uupumukseen ja stressiin, ja ne liittyvät muun muassa sujuvampaan opiskelija-
valintaan ja esimerkiksi ylioppilaskirjoitusten uusintarajoituksista luopumiseen ja niin
edelleen.

Ammatillisen koulutuksen puolella tässä salissa on niin ikään säädetty iso uusi amma-
tillisen koulutuksen lainsäädäntökokonaisuus, jota nyt toimeenpannaan eri puolilla Suo-
mea, ja siinä ytimessä ovat henkilökohtaisemmat opintopolut, joissa rakennetaan riittävää
tukea. Opiskelijoiden oikeus opetukseen, opinto-ohjaukseen ja riittävään tukeen on erit-
täin vahvasti kirjoitettu sinne lainsäädäntöön. Nyt haasteena on se, miten tämä kokonai-
suus, [Puhemies koputtaa] iso uudistus, pystytään viemään läpi, ja tähän tukeen on myös-
kin ministeriössä kohdennettu runsaasti resursseja.
 Tarkistettu
3.0



Pöytäkirjan asiakohta PTK 130/2018 vp
Kysymyksen käsittely päättyi.
2


