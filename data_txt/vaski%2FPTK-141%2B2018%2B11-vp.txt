















































DEM1BDE.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

11. Hallituksen esitys eduskunnalle yksityisen osakeyhtiön vähimmäispääomavaatimuksen 
poistamista koskevaksi lainsäädännöksi

Hallituksen esitys HE 238/2018 vp
Valiokunnan mietintö TaVM 25/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on talousvaliokunnan mietintö TaVM 25/
2018 vp. Nyt päätetään lakiehdotusten sisällöstä.

Keskustelu

17.56 Martti Mölsä sin (esittelypuheenvuoro): Arvoisa puhemies! Tässä hallituksen esi-
tyksessä ja talousvaliokunnan mietinnössä ehdotetaan poistettavaksi yksityisen osakeyhti-
ön vähimmäispääomavaatimus, asunto-osakeyhtiön pääomavaatimus ja osuuskunnan va-
rarahastointivelvollisuus. Tavoitteena on yksityisten osakeyhtiöiden hyödyntämisen hel-
pottaminen pienimuotoisessa ja aloittavassa liiketoiminnassa sekä rekisterikäytäntöjen di-
gitalisoinnin edistäminen. Talousvaliokunta pitää hallituksen esitystä kannattavana ja
puoltaa sen hyväksymistä muuttamattomana.

Talousvaliokunta katsoo, että voimassa oleva vähimmäispääomaa koskeva vaatimus —
eli 2 500 euroa — on velkojien suojan kannalta tosiasiallisesti merkityksetön. Pääoman on
oltava osakeyhtiön määräysvallassa rekisteröinnin hetkellä, mutta se voidaan siirtää pois
yhtiöstä vaikka välittömästi rekisteröinnin tultua tehdyksi. Pääomavaatimus voi joissakin
olosuhteissa luoda virheellisen kuvan, että yhtiöllä olisi tosiasiallisesti vähintään tuon suu-
ruinen puskuri aina käytettävissään. Ottaen huomioon Suomen yleinen kustannustaso sum-
maa on pidettävä myös varsin vähäisenä, eli sen tosiasiallinen velkojien asemaa turvaava
vaikutus on täysin marginaalinen siinäkin tapauksessa, että summa tosiasiallisesti olisi yh-
tiön käytettävissä.

Osakeyhtiöitä koskevat lukuisat yhtiön taloudellista asemaa kuvaamaan ja julkistamaan
tarkoitetut velvoitteet. Velkojien suojan kannalta vähimmäispääomavaatimusta olennai-
sempi merkitys onkin ajantasaisilla tilinpäätöstiedoilla ja muilla avoimuusvaatimuksilla,
varojenjaon edellytyksillä sekä yhtiön johdolle ja osakkaille määritellyillä vastuilla.

Niin kuin totesin jo, talousvaliokunta on tässä mietinnössä ollut yksimielinen. Ja totean,
että 30 vuotta yrittäjänäkin toimineena katson, että tällä lailla helpotetaan yritystoiminnan
aloittamista, ja mielestäni tämä laki on osa hallitusohjelman tarkoittamaa byrokratian ke-
ventämistä eli erittäin tervetullut lakimuutos.
 Tarkistettu
4.0



Pöytäkirjan asiakohta PTK 141/2018 vp
17.58 Antero Laukkanen kd: Arvoisa herra puhemies! Itsekin olen yrittäjätaustainen, ja
meillä oli silloin, kun olin nuori, kolmekymppinen, useita yrityksiä. Niitä eri tarpeisiin pe-
rustimme, ja aina oli tämä kysymys, että piti olla sitä omaa pääomaa hyvin paljon, ja se mo-
nia hankkeita, hyviäkin ideoita hidasti. Nyt tämä esitys tarttuu tähän asiaan ja poistaa tä-
män vähimmäispääomavaatimuksen, helpottaa yrittämistä. Kyllä tässä yrittelijäisyydessä,
sen vapauttamisessa, on meidän tulevaisuutemme.

Aikanaan kun 90-luvulla Kanadassa oli tilanne, jossa oltiin luisumassa suurtyöttömyy-
teen, niin siellä hallitus oivalsi, että jos pystymme vaikuttamaan siihen, että ihmiset itse ha-
luavat työllistää itsensä, ja helpottamaan sitä, niin meillä on mahdollisuus selvitä. Ja kol-
messa vuodessa työttömyys nujerrettiin siellä sillä, että helpotettiin yritysten perustamista,
helpotettiin sen ensimmäisen työntekijän palkkaamista, ja taisi olla niin, että alle kolmen
hengen yrityksissä oli myös merkittäviä muita helpotuksia. Tällä tavalla yritteliäs kansa
saatiin toteuttamaan omia unelmiaan.

Uskon, että moni nuori tuolla, joka pohtii, miten tässä maassa voi edetä elämässään ja
unelmiaan toteuttaa, on tähän lakiesitykseen erittäin tyytyväinen. Täytyy sanoa, että tämä
on näissä hallituksen norminpurkutalkoissa yksi merkittävä muutos, hyvin pieni mutta
merkittävä. Kiitos siitä hallitukselle.

18.00 Esko Kiviranta kesk: Arvoisa puhemies! On erinomaista, että tämmöiset reliktit,
tämä yksityisen osakeyhtiön vähimmäispääomavaatimus ja samoin tämä osuuskunnan va-
rarahastointivelvollisuus, poistetaan.

Olin talousvaliokunnan jäsen ensimmäisellä kaudellani 2003—2007, ja silloin tehtiin
suuri osakeyhtiölain uudistus. Silloin jo talousvaliokunnassa keskusteltiin tästä asiasta ja
ymmärrettiin se, että tämä osakeyhtiön vähimmäispääomavaatimus on taloudellisesti mer-
kityksetön. Siellä silloin sitten nousi semmoinen talouden ryhtijoukkue, jos sarkasmi sal-
litaan, joka kuitenkin piti tätä niin tarpeellisena, että silloin siitä ei päästy luopumaan. On
erittäin hyvä, että nyt tehdään tämä asia, joka niin monissa maissa on jo tehty. 

18.01 Hannu Hoskonen kesk: Arvoisa herra puhemies! Aivan kuten muutkin edustaja-
kollegat ovat sanoneet, tämä hallituksen lakiesitys, joka tulee nyt hyväksytyksi tämän vaa-
likauden aikana, on erittäin hyvä ja byrokratiaa purkava ja ennen kaikkea kannustaa yrit-
täjyyteen. 

2 500 euron vähimmäispääomavaatimuksella ei yrityksen toiminnan kannalta sinällään
ole merkitystä, koska se on niin pieni rahasumma. Tärkeämpää on, että yritys panostaa sii-
hen toimintaansa hyvin, pitää kirjanpidot ja tilinpäätökset ajan tasalla ja hoitaa ne tyylik-
käästi, hoitaa tilintarkastuksen riittävän tasokkaasti, jotta osakkeenomistajilla ja myös yh-
teiskunnalla on tieto yrityksen todellisesta tilasta. Sillä keinoin saadaan se tärkeä tieto
osakkeenomistajille ja kaikille muillekin, jotka sitä tietoa tarvitsevat, että yritys voi hyvin.
Jos yrityksellä menee huonosti, niin 2 500 euron pääomalla ei ole käytännössä mitään mer-
kitystä sen yrityksen toimintaan.

Vielä tärkeämpänä tänä päivänä pitäisin byrokratian purkamista. Näitä erilaisia mikro-
yrityksiä syntyy kuin sieniä sateella. Kun on nousukausi, niin silloinhan moni yksittäinen
ihminen voi perustaa jonkun pienen yrityksen ja menestyä sillä ja luoda itselleen hyvän an-
sion, elättää sillä perheensä ja parhaimmillaan työllistää muitakin. Näitä tapauksia on Suo-
messa valtava määrä. Luin juuri lehdestä eräästä nuoresta, joka oli tällaisen pienen yrityk-
sen perustanut, ja hupsheijaa, se lähti nousemaan hurjaa vauhtia, tuotteella oli kysyntää ja
2



Pöytäkirjan asiakohta PTK 141/2018 vp
saatiin palkata uusia ihmisiä töihin. Elikkä kyllä tällaista menettelyä, byrokratian poistoa,
pitää eduskunnan kaikin voimin tukea ja byrokratiaa purkaa niin paljon, että pystymme sit-
ten tulevaisuudesta selviämään ja velkamme maksamaan.

18.03 Toimi Kankaanniemi ps: Arvoisa herra puhemies! Mietintö näyttää olevan yksi-
mielinen. Sen osalta voi todeta, että perussuomalaiset ovat tähän näköjään sitten yhtyneet.

Henkilökohtaisesti kyllä vähän mietin sitä, että tämän esityksen hyväksymisen jälkeen
tyhjätasku voi perustaa täysin tyhjän osakeyhtiön, tehdä ostolaskuja ja muita tällaisia, ja
asiakkaan, joka on toisena osapuolena, täytyy sitten tutkia aina asiakastiedot ja yhtiön joh-
don luotettavuus ja niin edelleen, mitä tässä sanotaan siitä, mitkä korvaavat tämän vähim-
mäispääomavaatimuksen. En oikein tiedä, mihin tämä sitten käytännössä tulee johtamaan.
Minusta tämä 2 500 euron vähimmäispääomavaatimus on aika vähäinen. Jos aikoo vakaas-
ti lähteä yrittämään, voi ajatella, että siihen pitäisi hiukan panna omia varoja likoon eikä
lähteä kokonaan siltä pohjalta, että otanpahan tuolta ja tuolta ja sitten teen vaikka yhtiöni
kanssa konkurssin ja velkojat jäävät sitten nuolemaan näppejään, siellä ei ole edes sitä pää-
omaa.

Ongelma on se, niin kuin täällä puheenjohtajakin totesi, että velkojien suojan kannalta
tosiasiallisesti tämä 2 500 euron vaatimus on merkityksetön, nimenomaan siksi, että sen
voi maksaa ja ottaa heti pois. Mutta ehkä se ei täysin merkityksetön sentään ole, ja toisaalta
olisin ainakin henkilökohtaisesti miettinyt vielä, voisiko sitä edellyttää niin päin, että siellä
yhtiössä olisi oltava se peruspääoma, minkä kokoinen sen nyt sitten harkittaisiin olevan-
kin. Varmaan herra puhemies muistaisi, missä vaiheessa se oli, kun alennettiin tämä vaati-
mus tähän 2 500 euroon, ei siitä hirveän paljon ole aikaa — nollaan ei menty. Toivon, että
hyvin tarkkaan seurataan, mikä esimerkiksi velkojien suoja tulee olemaan. Valiokunta
täällä kyllä toteaa, että se pitää hyvänä, että velkojien suojaa tullaan tarkastelemaan, mutta
se huoli saattaa kyllä jäädä, että se tässä heikkenee. Ja ainakin juridisena henkilönä osa-
keyhtiön alkuperäinen tarkoitus tässä kyllä aika paljon karkaa käsistä.

18.06 Mika Niikko ps: Arvoisa puhemies! Itse ajattelen hiukan samalla tavalla kuin edus-
taja Kankaanniemi. Nimittäin olen itsekin ollut mikroyrittäjä jo vuodesta 92 lähtien ja
muistan ensimmäisen yritykseni, joka piti perustaa, jotta pääsi myymään erilaisia tuotteita
ovelta ovelle, ja se oli toiminimi. Sillä pääsi hyvin alkuun, ja toiminimen nimi oli vielä Uu-
denmaan Lamaurakointi — oli mielestäni hyvä nimi, koska lamanjälkeistä elämää vietet-
tiin ja siinä mielessä. Siinä opeteltiin kantamaan taloudellista vastuuta, kirjanpitoa, tilitys-
tä ja muuta — toki kirjanpitäjät hoitavat tehtävänsä. Mutta sitten kun päästiin vähän jaloil-
leen ja huomattiin, että toiminta on kannattavaa, niin sitten perustettiin osakeyhtiö.

En tiedä, onko osakepääomavaatimuksen poistaminen välttämättä nimenomaan se pa-
ras mahdollinen tapa rohkaista erilaisia henkilöitä aloittamaan yrittäjyys, koska se vaatii
myös erilaisia vastuita. Ei pidä suin päin vain rohkaista ihmisiä yrittäjäksi, jos ei ole kykyä
huolehtia edes omasta taloudestaan, ja näitähän ihmisiä riittää paljon, koska meillä hyvin
paljon yrityksiä myös menee jatkuvasti konkurssiin. Siinä mielessä 2 500 euroa ei ole iso
summa, jos yrittäjyyttä lähdetään harjoittamaan, koska osakepääomavaatimuksen voi
myös toteuttaa esimerkiksi kiinteällä omaisuudella, kuten autolla, jos se kirjataan kirjanpi-
toon. Ja osakepääoman, kun yleensä lähdetään yritykseen, sen rahanhan, saa käyttää välit-
tömästi siihen yritystoimintaan pois lukien omaan palkkaansa. Muuhun sen voi käyttää,
laskujen maksamiseen ja hankintoihin.
3



Pöytäkirjan asiakohta PTK 141/2018 vp
Sinänsä en kyllä nyt tiedä — en ole ollut valiokunnassa, missä tätä käsiteltiin ja näitä
asiantuntijoita kuultiin, en ole kuullut niitä lausuntoja — mikä tämä lähtökohta on ollut täs-
sä tilanteessa. Totta kai on näin, että perussuomalaiset kannattavat yrittäjyyden helpotta-
mista ja pääsyä tekemään liiketoimintaa. Tämä on aivan selvä asia. Mutta toimenpiteiden
pitäisi kyllä olla joitain muita. Esimerkiksi byrokratian, kaikennäköisen ilmoitusviidakon,
mikä on olemassa, osalta ei ole vieläkään päästy niin sanottuun yhden luukun periaattee-
seen, että yrittäjä voisi vieläkin helpommalla tavalla lain vaatimia vastuita tavallaan ilmoit-
taa eteenpäin. Toki onhan meillä olemassa erilaisia portaaleja, joissa voi monia asioita sa-
manaikaisesti tehdä, mutta kuitenkin se paperityö on edelleenkin äärettömän suurta.

 Joissain Länsi-Euroopan maissahan on tämmöisiä yritystapoja toteuttaa, että esimerkik-
si liiketoiminnan sijasta verotus tapahtuu vaikkapa myymälän koon perusteella. Tietysti on
maita, joissa ei välttämättä uskota sitä veroilmoituksen todellisuutta, paljonko se liikevaih-
to on, jolloin sitten se mitataan jollain muulla tavalla. Siinä mielessä kyllä Suomessakin on
hyvin paljon vaikkapa ravintola-alalla senkaltaista liiketoimintaa, jossa ei kovinkaan hy-
vin olla onnistuttu ainakaan veroja keräämään, jos sitä asiaa siten tarkastellaan, joten näitä
tällaisia yrityksiä voisi jollakin muullakin tavalla pyrkiä verottamaan kuin pelkästään sen
perusteella, miten he ilmoittavat omat tulonsa.

18.09 Mari-Leena Talvitie kok: Arvoisa puhemies! Tässä on tosiaan kyse siitä, että sekä
yksityisen osakeyhtiön vähimmäispääomavaatimus että myöskin asunto-osakeyhtiön pää-
omavaatimus ja osuuskunnan vararahastointivelvollisuus — kaikki — poistettaisiin tällä
samalla hallituksen esityksellä. Yrittäjäperheen tyttärenä sillä tavalla myönteisesti sanon,
että yrittäjäperheen kaaoksen keskellä kasvaneena muutaman kollegan puheenvuoro nos-
tatti mieleen, että kun lähdin aikanaan politiikkaan noin 20 vuotta sitten, niin vähimmäis-
vaatimuksen maksu oli silloin 50 000 markkaa. Tuo sai mieleeni, että oli jotenkin jännää,
että se oli tosiaan siinä vuonna 97 nostettu 50 000 markkaan, mutta aikaisemmin se oli ol-
lut noin 15 000 markkaa. Jostain syystä sitä haluttiin sitten nostaa siinä 90-luvun loppuvai-
heessa, ja se oli sillä tasolla sitten aika pitkään, tietenkin siis muunnettuna euroiksi, 8 000
euroon, siihen asti, kunnes sitten vuonna 2006 astui voimaan uusi osakeyhtiölaki, joka pu-
dotti sen tähän nykyiseen 2 500 euroon.

On tietenkin ihan totta, että tietyllä tavalla se on myöskin eräänlainen kynnys, ja toisaal-
ta se on myöskin eräällä lailla sellainen, että nyt olen sijoittanut sen 2 500 euroa siihen yh-
tiöön ja haluan tehdä asioita sen eteen, että se myöskin menestyy. Toisaalta se on myöskin
luonut sitä väärää mielikuvaa, että yhtiöllä olisi tosiasiallisesti vähintään tuon suuruinen
summa, siis 2 500 euroa, aina käytettävissään. Sitähän se ei ole tarkoittanut. Eli on voinut
perustaa yrityksen, laittaa sinne 2 500 euroa alkupääomaa ja sitten kuitenkin käyttää sitä
heti sen jälkeen, kun se yritys on perustettu. Elikkä siinä mielessä — ja se on kuitenkin aika
pieni summa.

Mutta toisilla on osaamista perustaa yrityksiä nopeammin, ja toisilla on varallisuutta pe-
rustaa yritys. Joillekin ei ole ollut minkäänlainen kynnys se 2 500 euroa. Tässä esityksessä
on hyviä ja huonoja puolia, mutta minä näen, että sitten siinä mielessä, minkälaisena se
2 500 euroa on ollut pelkästään sen alkupääoman osalta, mennään oikeaan suuntaan.

Tärkeätä on sitten myöskin muistaa ihan ne isot asiat, jotka ovat tapahtuneet siellä 90-lu-
vulla, että meillä on edelleen aika paljon yrittäjiä huolimatta siitä, mikä on ollut yhtiön al-
kupääoma, semmoisessa tilanteessa, että he tarvitsevat velkojien, läpi käytyjen konkurssi-
en ja muitten osalta muuta apua. [Puhemies koputtaa] Mutta oikeusministeri Häkkänen on
4



Pöytäkirjan asiakohta PTK 141/2018 vp
tämän lisäksi ottanut niihinkin asioihin kantaa, ja toivotaan, että nämä asiat etenevät edus-
kunnassa. — Kiitos.

18.12 Matti Torvinen sin: Arvoisa rouva puhemies! Keskustelu aiheesta on minun mie-
lestäni hyvä, ja ymmärrän hyvin perussuomalaisten edustajien kielteisen kannan, jota he
ovat tässä esittäneet, mutta itse näin käytännön ihmisenä olen sitä mieltä, että pelkonne on
turhaa, koska tällä muutoksella helpotetaan meidän pienyrittäjien tilannetta. Itsekin olen
pienyrittäjä ja yrittäjyyttä ajatellut.

Hyvin moni tekee sen saman, minkä tuossa edustaja Niikkokin kertoi, että ensin ollaan
tuollaisella elinkeinonharjoittajan toiminimellä ja sen jälkeen, kun sitten toiminta etenee,
tehdään siitä osakeyhtiö, ja se on turhaa byrokratiaa. Se vie aikaa, se monimutkaistaa sitä
käytäntöä. Osakeyhtiö on tätä aikaa, tätä päivää. Nyt, kun päästään suoraan perustamaan
osakeyhtiö ilman, että siihen rakennetaan monimutkaista siirtymävaihetta sieltä elinkei-
nonharjoittajasta osakeyhtiöksi, me emme tarvitse siinä loppujen lopuksi kovin montaa
asiaa, kun tuommoinen yhtiö perustetaan. Ja erityisesti, kun Suomi on tämmöinen pienten
yritysten ja yrittäjien maa, jossa nimenomaan pienyrittäjät, ne yksinyrittäjät, ovat itse
asiassa se suurin lukumääräinen ryhmä, tätä tilannetta tämä parantaa huomattavasti. Me
saamme perustettua osakeyhtiön, ja kun siellä osakeyhtiössä maksetaan sitä palkkaa, niin
se voidaan vähentää siitä yhtiön tuloksesta, mutta siinä toiminimessä, joita valitettavasti
vielä johtuen just tästä 2 500 euron vähimmäispääomasta on suurin osa, koko tuon toimi-
nimen tulo on sitten sen henkilön tuloa. Toinen on tietysti se, että osakeyhtiömuodossa voi-
daan sitä rahaa panna säästöön tulevien päivien huolia varten, osingonjaon kautta voidaan
sitä tuloa jakaa.

Eli pidän tätä esitystä erittäin perusteltuna ja nykyaikaan katsovana, tulevaisuuteen kat-
sovana, ja on hyvin pieni, marginaalinen ongelma se, säästetäänkö 2 500 euron syödyllä
osakepääomalla — joka on siis nolla — niitä velkojien oikeuksia. Enemmänkin se on po-
liittista populismia, mutta ymmärrän tietysti niitä, jotka vastustavat elämän suuria muutok-
sia.

18.15 Martti Mölsä sin: Arvoisa rouva puhemies! Kuten jo tuossa mietinnön esittelypu-
heenvuorossani totesin, perussuomalaisetkin ovat olleet kyllä tässä mietinnössä ihan yksi-
mielisesti samalla linjalla.

No, asiantuntijakuulemisessa kyllä tuli selville, että tämä ei mitenkään auta harmaaseen
talouteen ja rikollisuuteen — kyllä se asiantuntijakuulemisessa selvisi — ja että tämmöi-
nen 2 500 euroa ei pysty mitenkään estämään, jos sitä halutaan harrastaa. Eli jos rikollisel-
le tielle lähdetään, niin se on mahdollista tietenkin ollut jo nykyisenkin osakeyhtiölain pe-
rusteella. Nykyinen, voimassa oleva lakihan on niin, että jos pääoma on syöty, niin yhtiö-
hän tulisi asettaa selvitystilaan, mutta, kuten tiedätte, kun nykyään ei tarvita pienissä yhti-
öissä välttämättä tilintarkastajaa, jos yhtiöjärjestystä on muutettu, niin ei hallitus lähde toi-
miin, että yhtiö asetetaan selvitystilaan. Siksi siinäkään tapauksessa osakepääomalla ei ole
mitään merkitystä. Ja kuten mietinnöstä jo totesin, velkojien suojan kannalta vähimmäis-
pääomavaatimusta olennaisempi merkitys onkin ajantasaisilla tilinpäätöstiedoilla, ja se-
hän on hyvin merkittävää silloin, kun lainoja lähdetään pankista hakemaan ja niin edel-
leen. Se on ratkaisevaa myös velkojien suuntaan.

Todetaan vielä, että asunto-osakeyhtiöissä pääomavaatimus on ollut 8 500. Sekin nyt
poistuu sitten.
5



Pöytäkirjan asiakohta PTK 141/2018 vp
18.16 Mika Niikko ps: Arvoisa puhemies! Vielä sen verran tähän otan kantaa, että eivät-
hän perussuomalaiset tietenkään tätä vastusta, mutta tässä nostettiin esille huoli siitä, mi-
hin tämä voi johtaa. Tokihan me olemme samaa mieltä siitä, että tällaista turhaa byrokra-
tiaa pitää purkaa, kuten edustaja Torvinen mainitsi, ei se ole kenenkään etu.

Mutta otetaan tätä asiaa ihan tällaisesta käytännönläheisestä näkökulmasta, että nythän
uusyrityskeskuksissa ja monissa muissa työvoimatoimistoissa pyritään houkuttelemaan
nuoria yrittäjiksi jo heti vaikkapa ensimmäisen työpaikan saamiseksi, ja tällaista tehdään
hyvin paljon. Tunnen nuoria, jotka ovat ihan ensimmäistä työpaikkaa lähteneet tekemään
yrittäjänä, ja sitten he ovat saaneet jostain siihen sen rahan kasaan — jos ei ole saanut ra-
haa, niin ei ole lähtenyt siihen, ainakaan osakeyhtiömuotoisesti. Mutta nytten tavallaan,
kun tämä suuri elämänmuutos tapahtuu, nuori lähtee yrittäjäksi tietämättä yhtään mitään
perusasioista, ja minä pelkään pahoin sitä, että tässä kynnys sinänsä väärällä tavalla madal-
tuu niiden osalta, joilla ei ole tavallaan edellytyksiä siihen yrittäjyyteen. Yrittäjyys on kui-
tenkin hyvin vaativaa hommaa, jos ruvetaan näitä nykyisen ja miksei menneenkin lainsää-
dännön kiemuroita noudattamaan. Ei yrittäjyys ole helppoa toteuttaa siten, että hoidetaan
kaikki velvoitteet, mitä yhteiskuntaan kuuluu hoitaa. Olen ilman muuta samaa mieltä siitä,
että meidän pitää helpottaa yrittäjäksi pääsemistä, se on ihan selvä homma, mutta pitää se
realiteetti pitää myös sitten siinä yrittäjäksi lähtemisessä. Tältä osin, jos siihen ei tarvitse
alkuun yhtään mitään rahaakaan laittaa kiinni, riskinottokynnys siinä mielessä väärällä ta-
valla voi toteutua, että lähdetään soitellen sotaan.

18.18 Martti Mölsä sin: Arvoisa rouva puhemies! Todetaan nyt vielä lyhyesti, kun itse-
kin siinä perussuomalaisten viiteryhmässä silloin olin, kun näitä normienpurkutalkoita
mietittiin, että tämä osakeyhtiöpääoman poistaminen tuli perussuomalaisten taholta. Että
se siitä.

18.19 Antero Laukkanen kd: Arvoisa rouva puhemies! Tässä on ihan hyvää pohdiske-
lua monelta puolelta. Kun nuorena itsekin olin sarjayrittäjä, perustimme viisi yritystä ja
meitä oli innokkaita kavereita, niin monessa kohdassa nousi juuri tämä kynnys. Silloin se
oli vielä korkeampi ja tuntui vielä mahdottomammalta.

Riskit kyllä tiedostettiin. Ehkä nämä edustaja Niikon esille nostamat ongelmat ovat kui-
tenkin vähemmistössä. En sitten tiedä, mihin tämä johtaa, senhän me näemme sitten. Var-
maan näitäkin on, mitä edustaja Niikko tässä totesi, tällaisia tapauksia, että vastuuttomasti
perustetaan yrityksiä, kun se on niin helppoa.

Mutta kun itsellänikin on joskus ollut toiminimi, niin olen miettinyt sitä, että kun se yri-
tys sitten sai erilaisia töitä, niin kaiken suhteen aina vastuu oli itsellä. Sitten osakeyhtiöstä
tuli juridinen henkilö, jolle kuului se vastuu, ja se huomattavasti sitä yöunta kyllä paransi,
kun ymmärsi, että jos osakeyhtiö ei menesty, niin sen voi hakea selvitystilaan ja sitten kon-
kurssiin tai lopettaa jollain muulla tavalla ilman, että oma omaisuus aina oli kiinni siellä
yrityksessä. Pidän tavallaan tätä yrittämisen mallia sillä tavalla tärkeänä, että yrittäjälläkin
on selkeä tapa toimia ja voi tuntea, että sitten itse yhtiö kantaa myös sen riskin.

Englannissa, kun oli paljon velkajärjestelyongelmia, todettiin, että yksi asia, miten aut-
taa, että ihmiset eivät joudu ahdinkoon, oli se, että laitettiin laki, että yrittäjän siitä asun-
nosta, jonka hän omistaa, jossa hän asuu, ei voi kuin osan kiinnittää yritykseen. Tällä ta-
valla ehkäistiin se, että jos yritys meni nurin, niin meni asunto ja kaikki muu omaisuus sii-
6



Pöytäkirjan asiakohta PTK 141/2018 vp
nä samalla. Se oli erittäin fiksua ajattelua ja säästi pitkällä tähtäyksellä yhteiskunnan varo-
ja.

Ihan sitä vielä kysyisin, että onko tosiaan niin, edustaja Niikko, että ette kannata tätä,
että tämä poistetaan. [Mika Niikko: En minä niin sanonut!] — Niin, minä en kuullut sitä,
mutta voitte kahviossa kertoa sen sitten. — Kiitoksia.

18.21 Toimi Kankaanniemi ps: Arvoisa puhemies! Voin veli Laukkaselle, edustaja
Laukkaselle, todeta, että emme me tätä esitä hylättäväksi mutta tässä vaiheessa on tietysti
hyvä käydä keskustelua tämänkin esityksen sisällöstä.

Tässä on erittäin ohut mietintö. No, se on hyvä sinänsä, että se on ohut, mutta vähän
epäilen, että ehkä ovat jääneet käsittelemättä noin syvällisemmin valiokunnassa jotkut nä-
kökohdat tästä asiasta. Täällä on lähinnä vain virkamiehiä ollut ja yrityspuolen joitakin
edustajia, mutta ihan tämmöinen oikeusfilosofinen tarkastelu on varmaankin tainnut unoh-
tua — en tiedä, onko hallituksessa mietitty. Nimittäin tässä muutetaan osakeyhtiön perus-
ajatusta aivan ratkaisevasti. Kyllä ymmärrän sen ja uskon sen, mitä tähän toiseen kappa-
leeseen, Vähimmäispääoman poistaminen, on kirjoitettu ja minkä puheenjohtaja tuossa on
pariin kertaan esitellyt. Se on selvää tekstiä, mutta aina on kaksi vaihtoehtoa vähintään.
Toinen on se, että puretaan koko homma, tai sitten toinen on, että korjataan sitä sellaiseksi,
että se vastaa paremmin tarkoitustaan. Esimerkiksi täällä usein käyttämäni esimerkki va-
rallisuusveron poistosta runsas kymmenen vuotta sitten: En minä olisi kokonaan sitä pois-
tanut, olisin sen epäkohdat korjannut ja antanut sen olla. Olisi saatu ehkä miljardi, puoli-
toista tähän mennessä verotuloja, kun vain olisi tehty se oikeudenmukaiseksi. Mutta halli-
tus silloin valitsi sen tien, että poistetaan kokonaan ja rikkaat hyötyivät. Tässä nyt hyötyvät
kyllä täysin tyhjätaskut. Heille on nyt helppoa perustaa osakeyhtiö, aloittaa bisnes, ja he
pääsevät yrittäjän hienoon asemaan, joka ei kuitenkaan välttämättä ole ihan helppo kaikin
osin.

Arvoisa puhemies! Tähän liittyy vielä semmoinen toinen tekijä, että tämä halu saada
kaikki mahdolliset ihmiset yrittäjiksi on nyt ehkä lyönyt vähän liikaa yli. Kun mennään tä-
hän yrityspuolelle, niin esimerkiksi sosiaaliturvarahastot eivät saa samalla tavalla tuloja
yrittäjiltä kuin saavat palkansaajilta — eläketurvaa ja sosiaaliturvaa — ja meillä on kehitys
siihen suuntaan, niin Kansaneläkelaitoksessa kuin eläkepuolellakin ehkä, että aukot kasva-
vat, kulut helposti kasvavat mutta tuotto näihin rahastoihin vähenee. Ja sama koskee tietys-
ti verotuloja. No, tämä on tietysti nyt tekijä, jota ei tässä yhteydessä varmaan ole tarvinnut-
kaan miettiä, mutta väitän, että se tulee hyvin pian meille eteen, miten rahoitamme sosiaa-
liturvan.

18.24 Matti Torvinen sin: Arvoisa rouva puhemies! Tuon edellisen puheen vuoksi halu-
sin ottaa vielä sen esille, että ei tämä luo Suomeen huijariyrittäjien ryhmää. Minun mieles-
täni se on harhaanjohtavaa, se on loukkaavaa ja se on tosiasioihin perustumatonta. Kun
olen omassa ammatissani — olen siis lakimies, lakialan yrittäjä — perustanut yrityksiä,
niin olen sitä mieltä, että kun verrataan siihen, että meillä perustetaan vuosittain 7 700 yh-
tiötä ja 9 700 toiminimeä käynnistyy, niin tämä on, kuulkaa, meille tavallisille — ei-huija-
ri-ihmisille, niin kuin nyt tässä haluan sanoa — ei-huijareille tarkoitettu lakialoite. Tämä
suojelee niitä pieniä yrittäjiä, niitä vaatimattomia yrittäjiä. Täällä edustaja Laukkanen to-
tesi hyvin hienosti sen, miten Englannissa suojattiin yrittäjiä. Tällä suojataan nimenomaan
7



Pöytäkirjan asiakohta PTK 141/2018 vp
niitä pieniä yrittäjiä. Ei heistä tehdä huijareita, niin kuin perussuomalaisten Kankaanniemi
väittää. [Toimi Kankaanniemi: En ole väittänytkään!]

Minun mielestäni tämä on hyvä lakialoite, ja näin pitää jatkossakin toimia.

Yleiskeskustelu päättyi.

Eduskunta hyväksyi hallituksen esitykseen HE 238/2018 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
8


