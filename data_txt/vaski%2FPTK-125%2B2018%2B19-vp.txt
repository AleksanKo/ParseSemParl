















































DEM3862.tmp.xml


Pöytäkirjan asiakohta PTK 125/2018 vp

 Tarkistettu
4.0

Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

19. Hallituksen esitys Eduskunnalle elintarvikelaiksi sekä laeiksi terveydensuojelulain ja 
Harmaan talouden selvitysyksiköstä annetun lain muuttamisesta

Hallituksen esitys HE 262/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 19. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Lähetekeskustelua varten varataan tähänkin enintään 30 minuuttia. Asian käsittelyssä
noudatetaan aikataulutettujen asioiden osalta sovittuja menettelytapaohjeita.

Ensimmäisen puheenvuoron käyttää edustaja Kulmala — olkaa hyvä.

Keskustelu

20.06 Kari Kulmala sin: Arvoisa rouva puhemies! Tässä hallituksen esityksessä ehdote-
taan säädettäväksi uusi elintarvikelaki, ja samalla nykyinen samanniminen laki kumottai-
siin. Uudistuksen tavoitteena on vähentää hallinnollista taakkaa elintarviketurvallisuutta
vaarantamatta sekä lisätä elintarvikevalvonnan riskiperusteisuutta ja vaikuttavuutta. Val-
vontaa kohdennetaan jatkossa riskiperusteisesti sinne, missä sitä eniten tarvitaan. Mieles-
täni juuri näin on järkevää tehdä.

Esityksen myötä jatkossa toimijoilta peritään 150 euron suuruinen vuosimaksu ja sen li-
säksi toteutuneesta valvonnasta maakunnan hyväksymän taksan mukainen suoriteperustei-
nen maksu. Pidän hyvänä, että tätä vuosimaksua ei peritä alkutuotantopaikoilta, kyläkau-
poilta eikä yleishyödyllisiltä yhteisöiltä. Maatalouden kustannuksia ei siis tällä esityksellä
lisätä. Myös erilaiset kalatalouslaitokset ja kalastajat on varmistettava tähän ryhmään.

Nykyisen hallitusohjelman linjauksen mukaisesti elintarvikevalvonnan valvontamaksu-
ja pyritään kehittämään siten, että maksuilla saadaan katettua nykyistä laajemmin valvon-
nan ylläpidosta ja toimeenpanosta aiheutuvia kustannuksia. Uudella perusmaksulla pyri-
tään parantamaan maksujen kustannusvastaavuutta ja samalla monipuolistamaan valvon-
taa nykyistä valmentavampaan suuntaan.

Arvoisa rouva puhemies! Pidän tätä esitystä tärkeänä uudistuksena.

Keskustelu päättyi.

Asia lähetettiin maa- ja metsätalousvaliokuntaan.


