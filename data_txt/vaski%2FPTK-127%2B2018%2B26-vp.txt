















































DEME54F.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

26. Hallituksen esitys eduskunnalle laiksi kunnan peruspalvelujen valtionosuudesta anne-
tun lain muuttamisesta

Hallituksen esitys HE 125/2018 vp
Valiokunnan mietintö HaVM 18/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 26. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

20.03 Sirpa Paatero sd: Arvoisa rouva puhemies! Todellakin pykälistä äänestettiin jo,
mutta sanon silti muutaman sanan, sillä tämä on se, mistä monet meistä kuntapäättäjinä
ovat vielä tälläkin viikolla kärsimässä tuolla omissa valtuuston kokouksissaan — meillä-
kin Kotkassa vielä tämän päivän aikana valtuuston budjetista ensi vuodelle päätetään. Siitä
syystä on surullista todeta, että ensi vuoden valtionosuuksien leikkaukset ovat yli 250 mil-
joonaa euroa, jotka koostuvat siis valtionosuuksien indeksijäädytyksistä, niiden lomara-
haleikkauksien kiky-vaikutuksista, jotka on kerran otettu ja otetaan nyt toiseen kertaan, ja
sitten näistä erilaisista ennakollisesti otetuista leikkauksista, muun muassa erikoissairaan-
hoidon keskittämisestä, omais- ja perhehoidon leikkauksista ja varhaiskasvatuksen ryhmä-
kokojen suurentamisesta ynnä muista. 

Erityisesti näiden ennakollisesti otettujen leikkausten osalta hankalaa on se, että muun
muassa Kuntaliitto on kysellyt kaikilta kunnilta ja kuntayhtymiltä, kuinka paljon sääste-
tään esimerkiksi tässä erikoissairaanhoidon keskittämisessä. Kun oli ajatus, että säästöä tu-
lee lähes 300 miljoonaa euroa, niin todellisuus on ehkä 30 miljoonaa euroa. Siitäkin huo-
limatta nämä on jo otettu ennakollisesti sieltä pois. Tässä samaan aikaan sain juuri äsken
viestiä, että sote- ja maku-uudistukseen liittyen kunnat ovat jo tällä hetkellä maksamassa
satoja miljoonia euroja antaessaan erityisesti työpanosta näitten hallintojen valmisteluun,
josta ei tule minkäänlaista kompensaatiota kunnille, valitettavasti. 

Tässä muutama pieni yksityiskohta vielä siitä, miten nämä kohdennukset kohdistuvat
kuntiin: Muun muassa tämä digitalisaation edistäminen, joka on erittäin kannatettava asia,
tässä hallituksen esityksessä tehdään niin, että se 30 miljoonaa — aikaisemmin se oli vielä
40 miljoonaa — ei todellakaan jakaudu kaikille vaan se otetaan yleisistä valtionosuuksista
pois ja jaetaan hakemuksen perusteella joillekin. Sama tehdään tulevaisuudessa myös yh-
distymisavustuksiin: aikaisemmin se oli erillinen rahoitus, ja nyt se 10 miljoonaa otetaan
muista valtionosuuksista pois, ja sitten arvio on, että se menisi ehkä kahteen tai kolmeen
yhdistymiseen näitten heikosti taloudellisesti menestyvien kuntien osalta. Siitä syystä
 Tarkistettu
4.0



Pöytäkirjan asiakohta PTK 127/2018 vp
olemme tehneet esityksen, että kuntien valtionosuus olisi 25,37 prosentin sijasta 26,8, jol-
loinka omavastuu kunnille olisi 73,2 prosenttia eikä 74,6, niin kuin hallituksen esityksessä
on.

20.06 Jani Mäkelä ps: Arvoisa puhemies! Tämän edellä lausutun voin erinomaisesti
omalta osaltani vahvistaa juuri maakunnasta, Lappeenrannan kaupunginvaltuuston budjet-
tikokouksesta, tulleena. Jos kiky säästikin kunnan kustannuksia, niin kyllä se sitten myös
leikkaa verotulojen menetyksen myötä, ja tämän keskittämisasetuksen etupainoinen toteut-
taminen on aiheuttanut myös meidän sairaanhoitopiiriimme merkittäviä lisälaskuja. Sil-
loin vielä, kun perussuomalaiset olivat hallituksessa, periaatteena oli se, ettei kunnilta lei-
kata tai että jos niille annetaan lisää velvoitteita, niin niille velvoitteille osoitetaan rahat.
Tämä oli mielestäni erittäin hyvä periaate, ja ihmettelenkin, mihin tämä periaate nyt on ka-
donnut, koska jollei suoraan leikata, niin sitten ainakin epäsuorasti ja ehdollistaen, kuten
aiemmin mainittiin.

Keskustelu päättyi. 

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 125/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


