















































DEM5264.tmp.xml


Pöytäkirjan asiakohta PTK 102/2018 vp

 Tarkistettu
4.0

Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

13. Hallituksen esitys eduskunnalle laiksi esitutkintalain muuttamisesta ja eräiksi siihen 
liittyviksi laeiksi

Hallituksen esitys HE 177/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 13. asia. Puhemiesneuvosto ehdottaa, että asia lähetetään lakivaliokun-
taan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraavaan
elikkä 14. asiakohtaan.

Keskustelu

18.23 Kari Kulmala sin: Arvoisa puhemies! Esityksen tavoitteena on parantaa rikokses-
ta epäiltyjen tai syytettyjen lasten asemaa rikosoikeudellisessa menettelyssä, ja mielestäni
se on oikea tavoite.

Alle 18-vuotias tutkintavanki on tällä hetkellä pidettävä erillään aikuisista tutkintavan-
geista, jollei hänen etunsa muuta vaadi. Tässä hallituksen esityksessä ehdotetaan, että tut-
kintavankeuden aikana 18 vuotta täyttänyt tutkintavanki voitaisiin edelleen pitää erillään
muista aikuisista tutkintavangeista, jos se on hänen olosuhteensa huomioon ottaen perus-
teltua. Häntä voitaisiin kuitenkin pitää samoissa tiloissa alle 18-vuotiaan tutkintavangin
kanssa ”vain, jollei tämä olisi alle 18-vuotiaan tutkintavangin edun vastaista” — tässä koh-
din voisin lisätä vielä, että ”ellei se haittaa esitutkintaa ja sen suorittamista”.

Tällä hetkelläkin esitutkintaviranomaisen on ilmoitettava alaikäiselle epäillylle hänen
oikeuksistaan, joten ilmoitusvelvollisuutta koskevien säännösten täydentäminen ei merkit-
tävästi lisää esitutkintaviranomaisten työmäärää. Ilmoitusvelvollisuutta koskevilla ehdo-
tuksilla ei ole siten merkittäviä taloudellisia vaikutuksiakaan.

Arvoisa puhemies! Mielestäni tämä esitys täydentää hyvin nykyistä esitutkintalakia
15—17-vuotiaiden esitutkinnan osalta.

Keskustelu päättyi.

Asia lähetettiin lakivaliokuntaan.


