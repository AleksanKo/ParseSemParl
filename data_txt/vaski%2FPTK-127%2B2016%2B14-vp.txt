















































DEMC751.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

14. Hallituksen esitys eduskunnalle laeiksi varhaiskasvatuksen asiakasmaksuista sekä var-
haiskasvatuslain 13 §: n ja sosiaali- ja terveydenhuollon asiakasmaksuista annetun lain 
muuttamisesta

Hallituksen esitys HE 205/2016 vp
Valiokunnan mietintö SiVM 16/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 14. asia. Käsittelyn pohjana on sivistysvaliokunnan mietintö SiVM 16/2016 vp. Nyt
päätetään lakiehdotusten sisällöstä.

Keskustelu

0.01 Petri Honkonen kesk: Arvoisa herra puhemies! Tosiaan on mukava tulla puhumaan
myöskin tällaisista lakiesityksistä. Nyt kun paljon on jouduttu näitä leikkauksia tekemään,
niin tässä esityksessä voimme jopa helpottaa monien pienituloisten perheiden asemaa hei-
dän lastensa osalta, kun he varhaiskasvatuspalveluita käyttävät. Nythän nämä tulorajat tu-
levat näiden alimpien tuloluokkien osalta sikäli muuttumaan, että monien varsinkin pieni-
tuloisten yksinhuoltajaperheiden osalta varhaiskasvatukseen hakeutuminen voi olla hie-
man edullisempaa kuin aikaisemmin, ja pidän sitä oikein hyvänä ja kiitettävänä uudistuk-
sena. Meidänhän tulisi laajemminkin myös tarkastella näitä meidän varhaiskasvatuspalve-
luita ja ikään kuin tätä kotihoidon ja yksityisen hoidon kuntalisän ja varhaiskasvatuksen
kokonaisuutta, mitenkä meillä näitä palveluita tarjotaan, mitenkä niitä rahoitetaan ja mi-
tenkä ne maksut sitten eri tuloluokkien kohdalla jakaantuvat ja onko se aina tarkoituksen-
mukaista. Mutta tämä on kuitenkin nyt hyvään suuntaan vievää kehitystä, ja siitä lausun
kyllä kiitokset.

0.02 Annika Saarikko kesk: Arvoisa puhemies! Tämä varhaiskasvatusmaksujen koko-
naisuus lienee sellainen asia, joka tämän vuoden poliittiseen historiaan kirjattiin yhtenä
kuumana kysymyksenä. Tiedämme kaikki, että hallitus pitkään pohti, mitä tuon esityksen
kanssa tekee — ottaen huomioon valtiontalouden säästötarpeet ja toisaalta etukäteistiedot
monista suurista kunnista, joissa volyymi säästöjen osalta ja sitä kautta vaikutus kuntata-
louteen olisi ollut iso — ja päädyttiin siihen, että tätä alkuperäistä esitystä ei olisi välttä-
mättä otettu käyttöön, ja siten sen vaikutukset eivät olisi olleet erityisen suuret säästöjen
näkökulmasta. Toisaalta oli laaja asiantuntija-arvio siitä, että esityksen vaikutukset kan-
nustimiin, esimerkiksi pienten lasten vanhempien työllistymiseen, eivät olisi olleet erityi-
sen myönteiset. Siksi on kuitenkin hyvä — pitkälti siksi, että keskustan eduskuntaryhmä
piti tätä maksujen alentamista pienituloisille yhden vanhemman perheille niin merkittävä-
 Tarkistettu
4.0



Pöytäkirjan asiakohta PTK 127/2016 vp
nä asiana — että tätä esitystä ei kokonaan hylätty vaan siitä niin sanotusti tämä hyvä osa jäi
elämään ja päätyi siihen, että nyt saamme käsitellä täällä esitystä, joka on varhaiskasvatus-
maksujen alentaminen sille väestöryhmälle, jonka tiedämme olevan taloudellisesti kaik-
kein vaikeimmassa asemassa.

Kannan syvää huolta lapsiperheköyhyydestä ja siihen liittyvästä lapsiperheiden polari-
saatiosta, ja jos joku väestöryhmä on maan hiljainen, josta meidän pitää pitää huolta, se on
yhden vanhemman perheet, jotka kasvattavat Suomen tulevaisuutta kodeissaan aika tiukil-
la ollen. Silloin tällaiset taloudelliset vastaantulot ovat erittäin merkittäviä, eikä se vielä-
kään tarkoita, että taloudellinen toimeentulo mitenkään erityisen hyvä olisi, mutta tätä esi-
tystä on syytä kiittää.

0.04 Hannu Hoskonen kesk: Arvoisa herra puhemies! Edustaja Saarikko äsken hyvin ku-
vasi tätä hallituksen esitystä, joka helpottaa varhaiskasvatusmaksuja niille perheille, joille
se nimenomaan kuuluu, elikkä pienituloisten ihmisten ja perheiden tukalaa taloudellista
asemaa hieman helpottaa. Tämäkään lakimuutoshan ei tietenkään ratkaisua tuo siihen mo-
nen perheen taloudellisesti vaikeaan asemaan, mutta on muistettava, että tällä vaalikaudel-
lahan on tehty jo päätös monesta muustakin hyvästä asiasta ja rahaa on annettu lisää sinne,
minne sitä kuuluukin. On totta, että me elämme lama-aikaa ja vuodesta 2008 asti on talous
ollut alamäessä ja se on aiheuttanut sen, että valtiontaloutta on pakko ollut sopeuttaa ole-
massa oleviin rahavaroihin nähden. Mutta tämä hallituksen esitys, joka nyt parhaillaan on
käsittelyssä, osoittaa sen, että hallituksen inhimillinen ote lapsiperheitä kohtaan on ihan
aito ote.

Tämä laki on erittäin kannatettava, ja toivon, että jatkossakin, kun lapsiperheiden ase-
maa tarkastellaan, aina lähdetään siitä, että tarkastelukulma on se, niin kuin hallituksella on
tässäkin lakiesityksessä, että aloitetaan sieltä heikoimmassa asemassa olevasta, mikä mi-
nun mielestäni on aivan oikein, ja se on meidän velvollisuutemme, että pidetään heikoim-
mista huolta.

0.05 Marisanna Jarva kesk: Arvoisa puhemies! Hyviä puheenvuoroja aikaisemmin täs-
tä tärkeästä asiasta. Todella tärkeintä oli tässä muutetussa hallituksen esityksessä se, että
maksujen pienentäminen pienituloisille perheille toteutetaan edelleenkin niin kuin oli alun
perin tarkoitus ja myös nollamaksuluokka säilyy ja ennen kaikkea kuntia velvoitetaan nyt
sitten tähän maksusta vapauttamiseen pienituloisten perheitten osalta niissä perheissä, jois-
sa tämä on tarpeen, ja heille myös tiedotetaan paremmin tästä mahdollisuudesta.

Se, mihin myös sivistysvaliokunta kiinnitti huomiota ja mikä olisi myös siellä kuntaken-
tällä sitten tärkeää, olisi tämä tuntiperusteinen hoitomaksu, joka on osassa kuntia käytössä,
ja tätä olisi hyvä viedä koko Suomessa eteenpäin. Ja ensi keväänä, kun on kuntavaalit, toi-
vottavasti tämä tulee teemana nousemaan ja tämä mahdollisuus tulee sitten uusille kunta-
päättäjille nopeasti käsittelyyn. Tämä olisi hyvä vastaantulo myös perheille, ja joustavasti
näitä hoitoratkaisuja ja maksuja myös sitä kautta sitten punnitaan jokaisessa perheessä,
mikä on sitten todellinen hoidon tarve siinä, ja maksettaisiin oikeasti sen hoidon tarpeen ja
käytön mukaan.

Se, mikä sitten muutoinkin tässä esityksessä on todella hyvä: tätä kautta ei nyt sitten
leikkauksia tehdä lapsiperheille. Tietysti kuntien menot tästä kasvavat. Minä henkilökoh-
taisesti olisin toivonut, että olisi voitu harkita esimerkiksi suurituloisemmille perheille, sil-
2



Pöytäkirjan asiakohta PTK 127/2016 vp
lä puolella, ehkä tätä maksuvastuun kasvamista, mutta tähän ratkaisuun nyt päädyttiin, ja
tärkeintä todella oli (Puhemies koputtaa) tämä pienituloisten maksujen keventäminen.

Yleiskeskustelu päättyi.

Eduskunta hyväksyi hallituksen esitykseen HE 205/2016 vp sisältyvien 1.—3. lakiehdo-
tuksen sisällön mietinnön mukaisena. Eduskunta hyväksyi valiokunnan mietinnössä ehdo-
tetun uuden, 4. lakiehdotuksen sisällön mietinnön mukaisena. Lakiehdotusten ensimmäi-
nen käsittely päättyi.
3


