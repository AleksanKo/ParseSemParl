















































DEMA5F1.tmp.xml


Pöytäkirjan asiakohta PTK 57/2018 vp
Pöytäkirjan asiakohta 

PTK 57/2018 vp

Täysistunto

Tiistai 29.5.2018 klo 14.01—15.58

3. Hallituksen esitys eduskunnalle laiksi kilpailulain muuttamisesta ja eräiksi siihen liitty-
viksi laeiksi

Hallituksen esitys HE 68/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään talousvaliokuntaan. — Ministeri Lind-
ström, olkaa hyvä.

Keskustelu

14.03 Työministeri Jari Lindström  (esittelypuheenvuoro):  Arvoisa rouva puhemies!
Työ- ja elinkeinoministeriö on valmistellut esityksen laiksi kilpailulain muuttamisesta ja
eräiksi siihen liittyviksi laeiksi. Tämä esitys tehostaa kilpailurajoitusten ja kilpailuneutra-
liteetin valvontaa. Tällä esityksellä turvataan siten osaltaan taloudellista toimintaa harjoit-
tavien tahojen tasapuolisia toimintaedellytyksiä ja markkinoiden kilpailullisuutta.

Esityksessä ehdotetaan muutettavaksi pääasiassa kilpailulakia. Muutokset tehostavat ja
selventävät tiettyjä Kilpailu- ja kuluttajaviraston toimivaltaan, menettelyyn ja tiedonsaan-
tiin liittyviä säännöksiä. Muutokset liittyvät muun muassa viraston tekemiin tarkastuksiin,
eri tahojen tietojenantovelvollisuuteen virastolle ja tietojen vaihtoon viranomaisten välil-
lä. Lisäksi kilpailulain neutraliteettisäännöksiin ehdotetaan lisättäväksi kirjanpidon eriyt-
tämissäännös. Kirjanpidon eriyttämissäännöksen mukaan kunnan, kuntayhtymän, maa-
kunnan, valtion tai niiden määräysvaltaan kuuluvan yksikön tulee pitää taloudellisesta toi-
minnastaan erillistä kirjanpitoa. Säännöksen tarkoituksena on mahdollistaa Kilpailu- ja ku-
luttajavirastolle tehokas markkinaperusteisen hinnoittelun valvonta tilanteessa, jossa julki-
nen taho tai sen määräysvallassa oleva yksikkö harjoittaa sekä kilpailutilanteessa markki-
noilla tapahtuvaa taloudellista toimintaa että muuta toimintaa. 

Esityksessä ehdotetaan muutettavaksi myös yhtä harmaan talouden selvitysyksiköstä
annetun lain säännöstä ja yhtä verotustietojen julkisuudesta ja salassapidosta annetun lain
säännöstä siten, että Kilpailu- ja kuluttajaviraston tiedonsaanti toiselta viranomaiselta te-
hostuisi. Lait on tarkoitettu tulemaan voimaan mahdollisimman pian, mutta kirjanpidon
eriyttämisvelvollisuutta koskeva säännös ja tulevia maakuntia koskevat muutokset tulisi-
vat voimaan vuoden 2020 alusta.

14.05 Kari Kulmala sin: Arvoisa rouva puhemies! Kilpailulain ynnä muun muutosesitys
perustuu kansalliseen muutostarpeeseen. Kilpailulakia muutetaan kahdessa vaiheessa. Nyt
esitettävä muutos on niistä ensimmäinen.
 Tarkistettu
4.1



Pöytäkirjan asiakohta PTK 57/2018 vp
Hallituksen esityksessä ehdotetaan muutettavaksi pääasiassa kilpailulakia mutta myös
Harmaan talouden selvitysyksiköstä annetun lain pykälää sekä verotustietojen julkisuudes-
ta ja salassapidosta annetun lain pykälää, ja esityksen tarkoituksena on tehostaa kilpailun
rajoitusten ja kilpailuneutraliteetin valvontaa. Tällöin turvataan osaltaan taloudellista toi-
mintaa harjoittavien tahojen tasapuolisia toimintaedellytyksiä ja markkinoiden kilpailulli-
suutta, kuten ministeri juuri totesi.

Esityksen taloudelliset vaikutukset ovat pääosin välillisiä. Suorat sääntelykustannukset
kohdistuvat lähinnä vain kilpailutilanteessa markkinoilla toimiviin julkisyhteisöjen yksi-
köihin, joiden tulee eriyttää kirjanpitonsa. Kilpailulain aiheuttama sääntelytaakka on kui-
tenkin lopulta pieni, kun kilpailulain voimaantulo synkronoidaan muun muassa maakunta-
lakiesityksen ja tulevan kuntalain vastaavien säännösten voimaantulon kanssa. Kansanta-
louden tehokkuuden näkökulmasta ehdotusten hyötyjen arvioidaan olevan selvästi suu-
remmat kuin haitat. Pidän esitystä tarpeellisena.

14.07 Sirpa Paatero sd: Arvoisa rouva puhemies! Kilpailulain muutos on varmasti perus-
teltu joiltakin osin, mutta tässä yhteydessä ymmärtääkseni sen ainoa syy ovat tänne tulevat
maakuntalainsäädäntöön vaikuttavat muutokset, ja aikataulun osalta on tässä yhä edelleen
se ajatus, että maakunnat olisivat vuonna 2020 olemassa.

Kun luki lauantaina Helsingin Sanomia, niin ehkä se linja on selvä, miksi tämä laki tar-
vitaan. Kun on kerran oikeistolaisin hallitus pitkään aikaan, niin se näkyy ja tuntuu. Myös-
kin markkinaehtoistetaan kaikki normaalit ihmisille kuuluvat palvelut. [Olavi Ala-Nissilä:
Niinkö?] Muun muassa perustuslain 19 §:n mukaan kansalaisten perusoikeus on saada hoi-
toa, turvaa sekä sosiaali- että terveydenhuollon puolelta ja on samalla myös edistettävä vä-
estön terveyttä. Tämä on siis julkisen vallan tehtävä ja velvollisuus, ei markkinoiden vaan
julkisen vallan tehtävä ja velvollisuus. [Markku Rossi: Siihen tarvitaankin sote-uudistus!]
Siitä syystä en ymmärrä vieläkään, miksi on erotettava järjestäjä ja tuottaja. Ainoastaan
ymmärrän sen syyn tähän markkinaehtoiseen mallin: jos halutaan luvata yrityksille se 5,3
miljardia eroa, niin on tämä se keino saada se valinnanvapauden kautta tai henkilökohtai-
sen budjetin tai asiakasseteleiden kautta. Ei ole mitään järkeä laittaa yrityksiä ja julkista
puolta — joka tällä hetkellä on siis kuntien järjestämä sosiaali- ja terveydenhuolto — sa-
malle viivalle, kun kuitenkin on julkisen vallan velvollisuus hoitaa sosiaali- ja terveyden-
huollon palvelu kaikille tasa-arvoisesti, ne yritykset eivät missään tapauksessa hoida sitä
tasa-arvoisesti.

Sitten toinen näkökulma tähän on julkisen puolen asettaminen samalle viivalle ja tässä-
kin tapauksessa tämä samanlainen raportointi. Raportointi voi kyllä toteutua, joskin se tuo
tietenkin julkiselle puolelle lisää hallintoa ja lisää byrokratiaa. Mutta asetelma ei myös-
kään ole kovin yksinkertainen. Me tiedämme, että kuntapuolella esimerkiksi eläkemaksut
ovat jo tällä hetkellä aivan eri tasolla kuin yksityisellä puolella. Me tiedämme, että julki-
sella puolella kiinteistöt ja ict muun muassa on sidottu aika pitkäksi aikaa, moniksi vuosik-
si. Me tiedämme, että julkisella puolella on haluttu pitää kiinni henkilöstöstä ja sitä henki-
löstöä on riittävästi verrattuna moniin yksityisiin puoliin. Tästä syystä asettaminen samal-
le viivalle ei toteudu, ja sen takia tämä koko lähtökohta, minkä takia tämäkin kilpailulain
uudistus tehdään, on aivan kiero — ei ole ollenkaan niin, että se palvelisi ihmisten parem-
pia palveluita, vaan se palvelee yrityksiä. Ei ole kyse taloudellisesta toiminnasta, kun pu-
hutaan ihmisten perusoikeuksista.
2



Pöytäkirjan asiakohta PTK 57/2018 vp
Sitten tämä vetoaminen tässäkin lakiesityksessä siihen, että laatu paranee: On tullut väi-
töskirjatuotos siitä, että Kelan maksamana on ollut palveluseteleiden päässä palveluita,
joista ihmiset ovat siis valinneet — mielikuvien perusteella, niin kuin tässäkin lakiesityk-
sessä tullaan tekemään — ja laatu on heikentynyt eikä parantunut näissä tapauksissa, jo-
tenka kun on se versio siitä, että yksityistetään, markkinaehtoistetaan, luvataan yrityksille
se yli 5,3 miljardia rahaa, niin siitäkin huolimatta meillä on riski, että rahat eivät riitä ja pal-
veluiden laatu heikkenee.

Missään tapauksessa tätä esitystä kokonaisuudessaan tämän soten osalta ei pidä hyväk-
syä.

14.11 Mika Kari sd: Arvoisa rouva puhemies! Tämän lähetekeskustelun yhteydessä kil-
pailulain muuttamisesta kysyisin, kun ministerikin on itse paikalla: Nyt myllätään oikein
isolla kädellä, edustaja Paateron hyvään puheenvuoroon viitaten, sosiaali- ja terveyspalve-
luissa julkisen ja yksityisen rajapintaa ja kilpailulailla muutetaan rakenteita isolla tavalla.
Tähän hallituksen esitykseen sisältyy myös arvioita näiden harmaan talouden torjuntaan
liittyvien tavoitteiden saavuttamisesta. Miten ministeri näkee, missä asennossa tämä halli-
tuksen esitys on niitä isoja tavoitteita saavuttaakseen, että harmaan talouden torjunnan
osalta pystyttäisiin entistä enemmän torjumaan epätervettä kilpailua, epäreiluja tarjous- tai
muita kilpailuita tai sitä kätkettyä taloutta, jotta erilaisten Panaman papereiden ja muiden
osoittamalla tavalla veroparatiisiyhtiöiden kautta tapahtuva talouden kierrättäminen saatai-
siin tässä yhteiskunnassa päättymään? Tietenkin tähän kysymykseen on piilotettu pieni
huoli siitä, että nämä esitykset ja konkreettiset toimet harmaan talouden torjumiseksi jää-
vät puuttumaan samaan aikaan kun hallitus esittää valtavan isoa uudistusta, jolla tätä kil-
pailuympäristöä uudelleen rakennettaisiin. Miten ministeri näkee, meneekö hallitus tavoit-
teitaan karkuun vai tavoitteitaan kohti?

14.13 Maria Tolppanen sd: Arvoisa puhemies! Haluaisin muistuttaa ja nostattaa esille
sen, että kyllä tässä tuntuu siltä, että yhtenä tarkoituksena on nimenomaisesti voiton mak-
simointi ihmisen terveydellä taikka hoidon ja hoivan tarpeella. Ihan käytännön esimerkki-
nä voin kertoa meiltä Vaasasta: Meillä on tämä tehostetun palvelun hoitajamitoitus. Meillä
on tehostettua palvelua kaiken kaikkiaan 12 taloa, joista puolet ovat julkisen puolen taloja
ja toinen puoli yksityisiä taloja. Julkisella puolella hoitajamitoitus on 0,65 hoitajaa, ja jul-
kisella puolella sanotaan, että enemmän tarvittaisiin. Se johtuu siitä, että siellä on poissa-
oloja, ja jos yksikin ihminen on pois, niin systeemi horjahtaa ja on vaikea saada ammatti-
taitoista väkeä sitten nopeasti paikalle. Sen sijaan yksityisellä puolella hoitajamitoitus läh-
tee, toki avin antamin luvin, 0,5:stä. Se on aikamoinen heikennys. Onko tämä nyt se, arvoi-
sa ministeri, mitä me tulemme sitten odottamaan tulevaisuudessa, jos tällä tavalla jaetaan
asiat yksityiselle puolelle ja julkiselle puolelle, että sitten palvelun laatua yksinkertaisesti
lasketaan, koska saadaan parempi kate omalle toiminnalle? Tämä on se asia, josta kannan
suurta huolta, ja haluaisin, että tämmöiset asiat pystyttäisiin estämään.

14.14 Markku Pakkanen kesk: Arvoisa rouva puhemies! Kuuntelin herkällä korvalla
edustaja Paateron hyvin asiantuntevaa puhetta siitä, kuinka julkinen terveydenhuolto ja yk-
sityinen ovat tässä tapauksessa kilpailulainsäädännön alla ja hyvin tarkkaan verrattavissa.
Tulee vaan mieleen, kuinka Kotkan kaupunki myi omistamansa työterveyshuollon yksityi-
selle. Oliko siinäkin sama tilanne, että haluttiin huonontaa työterveyshuollon palveluja ja
3



Pöytäkirjan asiakohta PTK 57/2018 vp
rahastaa Kotkan kaupungille merkittävä määrä tuloja kunnan taloutta paikkaamaan? Tämä
oli mielenkiintoinen näkökulma, ja arvostan kovasti edustaja Paateron asiantuntemusta.

14.15 Pia Viitanen sd: Arvoisa rouva puhemies! Tässä on käytetty hyviä puheenvuoroja,
ja on esitetty muun muassa edustaja Paateron toimesta erittäin aiheellisia huolia ja tultu
johtopäätökseen, että tätä ei tulisi tällaisena hyväksyä. Puhemies, kyllä tässä tilanteessa pi-
tää nyt ihan aidosti avata silmät ja nähdä, missä tilanteessa tänä päivänä olemme ylipää-
tään koko tämän sote-uudistuksen, sote-sopan, keskellä. Tämä tilanne horjuu koko ajan, ja
oikeastaan jo viime viikolla käytännössä katsoen koko sotelta vedettiin matto alta, kun ker-
ta kaikkiaan kävi ilmi se, että tarvittavat kustannukset eivät ole tiedossa, aiottu säästö voi
olla yhtä lailla toisin päin, eli kustannukset saattavat nousta. Tässä on koko ajan ollut suuri
epäilys tietynlaisesta kerman kuorinnan mahdollistamisesta ja tämän päivän teemasta eli
siitä, että halutaan luoda firmoille mahdollisuus tuottaa voittoa, ja siinä kyllä sitten helpos-
ti ihmisen terveys jää toissijaiseksi, mikä on täysin väärin.

Minusta nyt kyllä voisi käydä tässäkin salissa hieman keskustelua tästä. Kansalaiset ovat
todella ihmeissään tänä päivänä, missä soten kanssa mennään. Koko viikonloppu jälleen
kerran käytiin spekulaatiota siitä, miten tämä kaikki tulee päättymään. Minä kyllä toivoi-
sin, kun eduskunnan arvovallastakin puhutaan, että hallituspuolueet vielä kerran harkitsi-
sivat, voidaanko tällainen uudistus viedä väen vängällä erilaisten menettelyjen kautta maa-
liin tässä tilanteessa, kun tiedämme, että kustannukset nousevat, eriarvoistuminen lisään-
tyy ja kaiken kaikkiaan meillä on valtavia riskejä ja harmaita pilviä taivaalla.

14.17 Eero Heinäluoma sd: Arvoisa puhemies! Edustaja Paatero käytti hyvin painok-
kaan ja huolellisen puheenvuoron, ja kyllä hänen sanomansa on syytä ottaa myös täällä va-
kavasti. Ne ovat erittäin isoja asioita ja koskevat siis koko Suomen tulevaisuutta ja tuhan-
sien ihmisten käytännön työtä. Tällä lainsäädännöllähän on yhteys eduskunnassa parhail-
laan käsittelyssä olevaan sote-lainsäädäntöön, ja tämä ilmeisesti on ollut yksi tämän ehdo-
tuksen antamisen lähtökohtakin, että siinä ennakoidaan tätä sote-lainsäädännön tulevai-
suutta.

Yhdyn tässä edustaja Viitasen huoleen siitä, että nyt on kyllä vaikea pysyä ihan kärryil-
lä, mitä tässä sote-asiassa ollaan aidosti tekemässä. Viime päivien julkisten puheenvuoro-
jen pohjalta kiinnitin huomiota siihen, että varapääministeri, valtiovarainministeri Orpo
käytti lauantaina puheenvuoron, jossa hän sanoi, että ei olekaan selvää, että kokoomuksen
eduskuntaryhmä tulee hyväksymään tätä sote-kokonaisuutta. On selvää, että jos näin vah-
valta pallilta käytetään tämmöinen puheenvuoro, niin kyllä se nyt tietysti laittaa mietti-
mään, että mitäs työtä täällä tehdään, jos toinen hallituspuolue on jo miettimässä koko sote-
lainsäädännön eteenpäinviemistä. Se oli erittäin kova puheenvuoro, ja toivoisin, että halli-
tus nopeasti nyt selkiinnyttäisi tämän sote-asian omalta osaltaan: viekö se tätä uudistusta
eteenpäin, ja onko niin, että jos perustuslakivaliokunta edellyttää perustuslain pohjalta
muutoksia, niin ne täällä tehdään, vai onko niin, että jos perustuslakia pitäisi täällä noudat-
taa, niin sen tuloksena on, että tätä ei viedäkään sitten eteenpäin? On selkeyttävän puheen-
vuoron aika, ja katson tässä nyt erityisesti läsnä olevia kokoomuslaisia, joilla odotan ole-
van asiaan liittyvää sisäpiirin tietoutta. Toivon, että se jaettaisiin koko salille.
4



Pöytäkirjan asiakohta PTK 57/2018 vp
14.19 Hannu Hoskonen kesk: Arvoisa rouva puhemies! Kun aikanaan Suomi liittyi Eu-
roopan unioniin, silloinhan me valitsimme tämän tien, että me elämme avoimessa yhteis-
kunnassa ja myös tällaista kilpailua ja normaalia vapaata kauppaa tulee sallia ja edistää. 

Edustaja Pakkanen käytti äsken vahvan puheenvuoron, jossa hän kertoi, että edustaja
Paateron kotikaupunki on ulkoistanut tämän työterveyshuollon ja ilmeisesti havainnut tä-
män asian hyväksi ja osallistunut tällä keinoin tähän vapaan maailman menoon. [Sirpa Paa-
tero pyytää vastauspuheenvuoroa] Edustaja Paaterolla ilmeisesti on näkemys se, että maa-
ilma ei mene eteenpäin, ja sitä, mitä ennen oli, ei välttämättä tänään enää ole. Mutta se on
syytä muistaa kuitenkin sote-uudistuksessakin, muissakin uudistuksissa, että julkisella val-
lallahan on velvoite, kun moni tässä oli huolissaan, miten terveyspalveluiden tässä maassa
käy. Perustuslain 19 §:n 3 momentti sanoo edelleen — ja tämänkin istuntokauden jälkeen
on voimassa edelleen se pykälä — että julkisen vallan on turvattava ne palvelut kaikille ja
sillä sipuli. Se, että maailma kaatuisi päälle, ei pidä paikkaansa. 

Jo tänä päivänä hyvin moni suomalainen käyttää totta kai julkisia palveluita mutta sitten
sitä täydennetään yksityisiltä ostetuilla palveluilla, käy vaikka hammaslääkärissä taikka
ortopedillä, tai jotain vastaavaa terveyspalvelua käytetään. Suurin osa suomalaisista työs-
sä käyvistä käy työterveyshuollossa, joka järjestetään yksityisten yritysten kautta. Työnan-
tajat ovat ostaneet näitä palveluita yksityisiltä työterveyspalveluja tarjoavilta yrityksiltä.
Yli puolet tilastojen mukaan menee tätä kautta. Jos me tässä nyt rupeamme mörköjä pel-
käämään, niin ei se mörkö tästä ainakaan löydy — kerran edustaja Paaterokaan ei sitä pel-
kää, kun yksityistämistä on tehty sujuvasti. [Mika Kari: Kyllä Hoskosta tässä pelätään!]

14.20 Peter Östman kd (vastauspuheenvuoro): Arvoisa puhemies! Kilpailuhan on hy-
väksi kaikille, jos se toimii reilulla pohjalla ja hyvällä lainsäädännöllä. Mutta sikäli, kun tä-
mäkin lainsäädäntö liittyy olennaisesti tähän sote- ja maakuntauudistukseen, haluaisin ky-
syä ministeriltä: kun esimerkiksi omassa maakunnassani on alustavien laskelmien pohjalta
luvassa 600 miljoonaa euroa ja kun sosiaali- ja terveyssektori vie 95 prosenttia budjettira-
hoista, miten me kykenemme ylläpitämään kasvupalveluja sillä 5 prosentilla? Siis Pohjan-
maan maakunta menettää muistaakseni 46 euroa per asukas, kun taas pieni Keski-Pohjan-
maan maakunta menettää 230 euroa per asukas per vuosi. Eikös tämä tarkoita sitä, että pal-
velut heikkenevät, ja kykenemmekö me oikeasti sitten näin niukilla varoilla ylläpitämään
kasvupalveluja?

14.21 Maria Guzenina sd: Arvoisa puhemies! Edustaja Hoskonen, kyllä tässä salissa
meillä täytyy olla institutionaalista itsekunnioitusta siinä tavassa, jolla me puhuttelemme
meidän kollegoitamme. Minun mielestä teidän tapanne viitata edustaja Paateroon oli hy-
vin asiaton, ja toivoisi, että kun me olemme näin tärkeiden asioiden äärellä, niin pitäytyi-
simme faktoissa emmekä tekisi sellaisia tulkintoja, joilla yritämme tahallisesti mustamaa-
lata tai häpäistä täällä istuvia edustajia. Me olemme kaikki kansan tänne valitsemia, ja se,
että täällä haukutaan toisia ja väärin tulkitaan sillä tavalla kuin te teitte, se on hyvin asia-
tonta.

Huoli siitä, riittävätkö rahat kasvupalveluihin, arvoisa puhemies, on täysin perusteltu.
Nyt jos katsomme, mitä esimerkiksi soten puolella rahoitusmekanismit mahdollistavat,
niin tämän päivän Helsingin Sanomissa oli hyvin kuvaava juttu, joka kertoi Eksoten tilan-
teesta. Täällä Marja-Liisa Vesterinen, yksi Eksoten johtajista, toteaa, että Eksote eroaa hal-
lituksen sote-mallista. Hän pelkää valinnanvapauden rapauttavan palveluketjun yhtenäi-
5



Pöytäkirjan asiakohta PTK 57/2018 vp
syyttä ja pitää 0,9 prosentin menokehitystä myös Etelä-Karjalalle liian ankarana. Ja sitten
se lopputulema — hän toteaa: ”Jos siihen mennään, edessä on väistämättä palveluverkos-
ton karsiminen.”

Me olemme todella tärkeiden asioiden äärellä täällä salissa, ja pyytäisin, että meidän ins-
titutionaalinen itsekunnioituksemme vaatisi meitä kuuntelemaan asiantuntijoita ja teke-
mään päätöksiä nimenomaan asiantuntijoiden näkemyksiin perustuen.

14.23 Olavi Ala-Nissilä kesk: Arvoisa puhemies! Moni meistä varmaan kuunteli päämi-
nisterin haastattelutuntia, jossa käsiteltiin sosiaali- ja terveyshuollon uudistusta, maakun-
tahallinnon uudistusta. Siinä pääministeri minusta hyvin rauhallisesti ja asiallisesti selitti,
mikä on uudistuksen tavoite, missä siinä mennään, miten saadaan tuloksia ja tuottavuutta
aikaan. On tärkeätä, että Suomessa pystytään uudistamaan. Julkinen sektori tietenkin joh-
taa, mutta yksityinen sektori voi olla palvelujen tuottamisessa mukana. 

Kyllä minä, puhemies, näen tärkeänä, kun Suomi ei ole mikään Italia sentään, että meil-
lä pystytään 10 vuodessa tekemään sellainen terveyden- ja sosiaalihuollon uudistus, niin
kuin on tässä pitkään ponnisteltu, viemään tämä uudistus satamaan. Se on suuri riski ilman
muuta, että me emme pysty etenemään tässä asiassa.

14.24 Pia Viitanen sd: Arvoisa puhemies! Kyllä minä kunnioitan tietenkin sitä, että edus-
taja Ala-Nissilä loputtomiin haluaa uskoa siihen, että sotesta vielä hyvä seuraa ja säästöjä
syntyy. Valitettavasti vain on niin, että esimerkiksi valtiovarainvaliokunta omassa lausun-
nossaan antoi murskatuomion käytännössä katsoen myös hallituspuolueiden allekirjoitta-
mana sen suhteen, että nämä kustannukset ovat hyvin riskillä käsiin tulla, jos näin voi sa-
noa.

Mutta, puhemies, täällä haluaisin kiinnittää huomiota siihen, että aiemmassa puheen-
vuorossaan edustaja Heinäluoma hyvin viittasi tähän viikonlopun puheenvuoroon, joka
tuli valtiovarainministeri Orpolta ja sitä kautta kokoomuksesta ja joka todella hieman antoi
vihjata sen suuntaisesti, että jotain epävarmuutta on ilmassa. Samoin kuin täällä moni muu
kiinnostuin asiasta ja seurasin kyllä tarkkaan spekulointia ja muuta, mitä julkisuudessa
asian suhteen oli. Kuuntelin myös pääministerin kyselytunnin, jossa hän hyvin verkkai-
seen tahtiin kertoi, että ei mitään hätää ja nokosiakin ollaan otettu. Mutta käytännössä kat-
soen minä itse tekisin sen tulkinnan, että tuskin kulissien takana kuitenkaan ihan näin rau-
hallisissa tunnelmissa mennään, jos uskallan arvata.

Haluan kiinnittää huomiota siihen, että kun täällä nyt sanottiin, että erityisesti kokoo-
muslaiset voisivat vähän avata tätä tilannetta, että se tulisi tarpeeseen, niin näen täällä nyt
täsmälleen saman ilmiön kuin viime viikolla, kun me käsittelimme soten vuoksi muutetta-
vaa rikoslakia. Täällä oppositio käytti yli 20 puheenvuoroa vain opposition voimin, ja tääl-
lä ei yksikään hallituspuolue halunnut vastata näihin kysymyksiin tai ottaa osaa keskuste-
luun. Nyt täällä on todellakin sitten paikalla hallituspuolueiden edustaja ja myös kokoo-
muksen edustaja, niin että toivoisin, että voisitte hieman selventää meille, missä tässä ky-
symyksessä tänä päivänä mennään.

14.26 Sirpa Paatero sd: Arvoisa rouva puhemies! Suoraan kilpailulakiin liittyen tämä
liittyy myöskin tähän hankintalakiin, joka tulee aiheuttamaan niin työterveyshuollon kuin
monien muidenkin tukipalveluiden osalta suuria ongelmia tässä sote-uudistuksessa siitä
johtuen, kun se 5 prosentin raja ulosmyyntiin tulee rapauttamaan lähestulkoon kaikki kun-
6



Pöytäkirjan asiakohta PTK 57/2018 vp
nalliset työterveyshuollot niin kuin monet muutkin näistä tukipalveluista, koska niitä ei sit-
ten sieltä kunnilta voida myydä sille maakunnalle muun muassa eikä niille yrityksille eikä
muille, jotka toteuttavat sitten näitä käsitteitä.

Sen takia en yhtään ihmettele, että tässä tapahtuu näitten kiinteistöjen osalta tällä hetkel-
lä ulkoistuksia, koska luottamus siihen hallitukseen, että tämä koko sote mitenkään turvai-
si julkisia kiinteistöjä, on sellainen, että ei voida tällä hetkellä olla varmoja. Sen takia var-
maan iso kysymys leijuu koko ajan tässä salissa, kun nyt tänäänkin tulee taas yksi uusi la-
ki, joka suoraan koskettelee tämän julkisen puolen raportointivelvollisuutta uudella tavalla
johtuen tästä maakunta- ja sote-uudistuksesta: kuinka uskotte, ministeri, vielä, että näitä la-
keja kannattaa tuoda tänne, jos ei tämä koko sote tästä välttämättä enää etene?

14.28 Eero Heinäluoma sd: Arvoisa puheenjohtaja! Todellakin tämä lakihan osaltaan pe-
rustuu siihen oletukseen, että hallituksen sote-lainsäädäntö tulee eduskunnassa hyväksyt-
tyä, ja ikään kuin tällä esityksellä hallitus ennakoi tätä sote-lainsäädännön mukanaan tuo-
maa uutta tilannetta ja tätä valinnanvapauslainsäädäntöä. Nyt kuitenkin tiedetään, että täs-
sä on aika huomattavia epävarmuustekijöitä olemassa, ja pitäisin suotavana, että eduskun-
nalle kerrottaisiin, mikä on tämän ison sote-uudistuksen tilanne. 

Vanhastaan tiedämme, että kun kokoomuksessa tulee vaikea paikka ja tulee hämmin-
kiä, niin ainut, jolta asia selviää, on edustaja Zyskowicz, ja sen takia iloitsenkin, että hän
tuli saliin. [Ben Zyskowicz: Turha provosoida!] Luotan siihen, että hän kertoo eduskunnal-
le, mitä kokoomus aikoo tässä sote-asiassa tehdä. Onko kokoomus sitoutunut tämän sote-
lainsäädännön eteenpäinvientiin samalla tavalla kuin pääministeri ilmoitti, että nämä pe-
rustuslakivaliokunnan vaatimat muutokset tullaan täällä tekemään ja tämä uudistus vie-
dään eteenpäin, vai onko tilanne niin kuin pääministerin sijainen, kokoomuksen puheen-
johtaja, valtiovarainministeri Orpo sanoi, että kokoomuksen eduskuntaryhmä joutuu arvi-
oimaan, täyttääkö tämä uudistus enää niitä tavoitteita, joita kokoomuksella on tälle uudis-
tukselle ollut? Tämä kysymys on aika olennainen ja mielestäni kohtuullisen kohtuullinen.
Kun lainsäädäntöä tehdään, olisi hyvä kertoa myös eduskunnalle, ovatko aikaisemmat si-
toumukset voimassa. Nytkin katson lupaavasti edustaja Zyskowiczia, joka jo teroittaa ky-
näänsä siellä, ja uskon, että sieltä tulee ymmärrettävä vastaus, niin kuin häneltä aina tulee.

Puhemies Paula Risikko:  Tässä vaiheessa ministeri Lindströmin puheenvuoro, olkaa hy-
vä, 3 minuuttia.

14.29 Työministeri Jari Lindström: Arvoisa puhemies! Jos lähdetään nyt tästä vähän
hämmentävästä keskustelusta siitä, miksi tuoda lakiesityksiä eduskuntaan näin epävarmas-
sa tilanteessa: näitähän tuodaan tänne sen takia, että — ainakin minä uskon — sote menee
maaliin. Jos me emme toisi, niin sittenpähän se vasta olisi kummallinen tilanne, me epäi-
lisimme itse itseämme. Siitä lähdetään.

Jos nyt ensinnäkin lähdetään tästä, minkä takia tämä kilpailulain muutosesitys on tänne
tuotu, niin tämä perustuu kansalliseen muutostarpeeseen. Sen taustalla ovat Kilpailu- ja ku-
luttajaviraston havainnot kilpailuvalvonnan tehostamis- ja selkeyttämistarpeesta sekä tä-
män lisäksi kansallisen kilpailulakityöryhmän työ. Tämä on taustalla. No, näillä kilpailu-
säännöillä on myös EU-taustaa, ja tällä kilpailulain muuttamisella on liityntää myös tuon-
ne EU-lainsäädäntöön ja jäsenmaiden säännöksien yhteisiin suosituksiin, ja lakia muute-
taan kahdessa vaiheessa. Tämä nyt esitettävä muutos on ensimmäinen näistä vaiheista.
7



Pöytäkirjan asiakohta PTK 57/2018 vp
Toisessa vaiheessa kilpailulakia muutetaan kansallisten kilpailuviranomaisten täytäntöön-
panoa, itsenäisyyttä ja resursseja koskevan direktiivin perusteella. No tämä on vielä trilo-
givaiheessa ja se hyväksyttäneen ennen elokuuta. Siitä sitten varmaan myöhemmin lisää.

Ne keskeisimmät muutosehdotukset: 
Kilpailu- ja kuluttajaviraston tekemät tarkastukset, muun muassa niin sanottu jatkettu

tarkastus väliaikaisiin kopioihin virastolla, ja tarkastusoikeuden riippumattomuus siitä, mi-
hin tieto on tallennettu — näistä on kolmessa pykälässä kirjoitettu. 

Tehokkaampi tietojenvaihto viranomaisten välillä: Silloin me tulemme tähän harmaan
talouden kysymykseen, mistä edustaja Kari kyseli. Mielestäni hallitus on menossa nimen-
omaan oikeaan suuntaan, koska tästä lähin KKV voisi luovuttaa tietoa useammille viran-
omaisille ja Kilpailu- ja kuluttajaviraston oikeutta saada tietoja muilta viranomaisilta sel-
vennetään. Minun mielestäni tämä on kyllä ihan oikeaan suuntaan menemistä. Sen lisäksi
KKV:lle velvoitteidenhoitoselvitys Harmaan talouden selvitysyksiköltä ja verotustietoja
Verohallinnolta. Nämä ovat mielestäni erittäin hyviä asioita. 

Sitten on kilpailulain neutraliteettisäännöksiin uusi kirjanpidon eriyttämisvelvollisuutta
koskeva säännös, jota tuossa esittelypuheenvuorossani sivusin, jonka mukaan kilpailuti-
lanteessa markkinoilla tapahtuvaa taloudellista toimintaa harjoittavan kunnan, kuntayhty-
män, maakunnan, valtion tai niiden määräysvaltaan kuuluvan yksikön tulee pitää erillistä
kirjanpitoa taloudellisesta toiminnastaan. Tähän säännökseen sisältyy myös uhkasakko-
mahdollisuus. Tämä eriyttämissäännös on esityksen merkityksellisin säännös.

Jatketaan keskustelua, ja vastailen sitten kysymyksiin siltä osin kuin kilpailulakia sivu-
taan.

Puhemies Paula Risikko:  No niin, sitten mennään puhujalistalle.

14.32 Hannu Hoskonen kesk: Arvoisa rouva puhemies! Suuresti arvostamani edustaja
Paatero, jos kerran on Kotkan kaupunki tällaisen päätöksen tehnyt, niin ei minulla ole mi-
tään syytä epäillä, etteikö se olisi oikea päätös, saatika että siinä olisi jotain huonoa tai ne-
gatiivista. Kuten edustaja Pakkanen kuvasi tapahtunutta: Minä kunnioitan kunnallisia pää-
töksiä ja viisaita kunnan päättäjiä ja kaupungin päättäjiä, siinä ei ole mitään kummallista.
Jos joku poliittinen toimija, vaikka nyt kaupunginhallitus, tekee päätöksen pitkän harkin-
nan jälkeen, niin minä kunnioitan sellaista päätöstä aina, se on demokraattisessa järjestel-
mässä syntynyt päätös. Ja kuten sanoin äsken, korkeasti arvostamani edustaja Paatero on
asiantuntija erittäin monella alalla, enkä minä sitä varmasti epäile. Hän on huippuosaaja
alalla, ja siitä ei ole sen enempää huomauttamista minulla.

Kun nyt kerran kilpailutilanteessa elämme maailmassa, niin että palveluja tarjotaan, pal-
veluja ostetaan, niin sosiaali- ja terveydenhuollon uudistuksessahan on idea kuitenkin kai-
ken sen jälkeen, että julkinen valta on aina vastuussa, kaikille palvelut taataan. Ja sitten tä-
näkin päivänä hyvin moni suomalainen sen yksityisen valinnan tekee — hyvä näin, jos ker-
ran tekee. Tähän astihan tilanne on ollut se, että vain ne, joilla on ollut paksuin kukkaro,
ovat saaneet valita melkeinpä vapaasti. Jos se sitten ulotetaan kaikkiin suomalaisiin tule-
maan ja täydennetään palvelupalettia sillä, niin mitäs pahaa siinä on? Jos ihminen pääsee
lääkäriin silloin, kun jalka on kipeä tai päätä särkee, [Antti Lindtmanin välihuuto] niin heti
pääsee. Tietysti siinähän, jos on kova päänsärky ja jos on pitkä odotusaika, voi olla, että se
tauti paranee ennen kuin lääkäriin pääsee, mutta se on sitten toinen tarina se. Mutta joka ta-
pauksessa, kun me kilpailutilanteessa tässä maailmassa elämme, niin siihen pitää nyt vain
8



Pöytäkirjan asiakohta PTK 57/2018 vp
tottua ja kunnioittaa niitä päätöksiä, mitä eri kunnissa tehdään ja mitä myös eduskunta te-
kee. Tämähän on normaalia demokraattista päätöksentekoa, enkä minä näe siinä mitään
mörköä millään lailla.

14.34 Antti Lindtman sd: Arvoisa puhemies! Ministeri tuossa totesi, että hän osallistuu
keskusteluun sikäli kuin se koskee tätä kyseistä lakiesitystä. Tässä lakiesityksessä nimen-
omaan todetaan, että maakunnan liikelaitoksen on eriytettävä kirjanpidollisesti suoran va-
linnan palvelut, ja sikäli tämä liittyy tähän. Tämä on aivan olennainen osa hallituksen sote-
kokonaisuutta, ja kun tämän lain voimaanpanossa vielä esitetään niin, että tämä tulee ko-
konaisuudessaan voimaan 1.1.2020, niin tämä lakiesitys, jonka hallitus on antanut, sisältää
oletuksen siitä, että todella sote-uudistus tulee ja toteutuu vuonna 2020.

Nyt tämän keskustelun aikana on käynyt kyllä selväksi, että ministeri Lindström ja sini-
set ovat täällä, voi sanoa, polvia myöten sitoutuneet tähän sote-uudistukseen. [Eero Heinä-
luoma: Täysin purjein!] — Täysin purjein. — Samaa on kuultu kyllä täältä keskustan pu-
heenvuoroista. Siitä nostan hattua, että vaikka kaikki alkuperäiset tavoitteet ovat asiantun-
tijoiden mukaan murentuneet ja murentumassa, niin siitä huolimatta keskustalle tämä maa-
kuntaunelma on niin tärkeä, että siitä pidetään kiinni.

Arvoisa puhemies! Olen toista kautta eduskunnassa ja yhden asian olen näiden seitse-
män vuoden aikana oppinut, ja se on ollut se, että ei ole sellaista tilannetta tähän mennessä
ollut, niin tiukkaa tilannetta, etteikö siihen konkariedustaja Zyskowicz osaisi antaa kokoo-
muksen näkemystä ja kommenttia. Hänhän on kokoomuksen eduskuntaryhmän puheen-
johtaja. [Ben Zyskowicz: Hyvä yritys! — Eero Heinäluoma: Varapuheenjohtaja!] — Va-
rapuheenjohtaja.

Nythän viime viikon jälkeen on tapahtunut todella paljon. Vielä viime viikolla valtiova-
rainministeri Orpo vakuutti, että soten säästöt toteutuvat. Hän vakuutti, että tavoitteet to-
teutuvat, soten säästöt toteutuvat, ja lauantaina hän totesi, että mikäli tämä ei vastaa tavoit-
teita, niin silloin kokoomuksen eduskuntaryhmällä ei ole syytä tätä tukea. Jo sitä ennen hal-
lituksen paatista irronnut tulppa sai jatkaa vuotoaan edustaja Kosken myötä. Aikaisemmin-
han on lähtenyt Harkimo, Lepomäki, Väyrynen on tulossa. Aikooko hallitus viedä läpi pie-
nimmällä mahdollisella enemmistöllä tämän, niin kuin se on itse sanonut, ”historiallisen
suuren uudistuksen”, jonka pohjalta voi sanoa, että pohja on pettänyt?

Edustaja Zyskowicz, onko nyt niin, että ensimmäistä kertaa on sellainen tilanne, jossa te
ette pysty kertomaan kokoomuksen eduskuntaryhmän kantaa? Onko kokoomus sitoutunut
tähän sote- ja maakuntauudistukseen vai ei? Olisi oikeutettua, olisi kansalaisten näkökul-
masta oikein, että te kertoisitte teidän kantanne, mutta jos te ette sitä kerro, jos te ensim-
mäisen kerran vaikenette, niin voimme vetää siitäkin johtopäätökset.

14.37 Markku Eestilä kok: Arvoisa puhemies! Tietysti eduskunnassa voi olla semmoi-
siakin eduskuntaryhmiä, että vaikka laki kuinka paljon muuttuu, niin päätös on ennalta lyö-
ty kiinni, mutta minun mielestäni se ei vaikuta kovin järkevältä. [Sosiaalidemokraattien
ryhmästä: Siinä se tuli!] Varmaankin jokainen eduskuntaryhmä tekee lopulliset päätökset
sitten, kun näkee sosiaali- ja terveysvaliokunnan mietinnön. Ja mitä sitten tulee vaaleihin,
niin oikeuskansleri viime torstaina kyselytunnin jälkeen täällä yksiselitteisesti ilmoitti, että
vaalit pidetään vaalirahoituslainsäädännön näkökulmasta silloin, kun vähintään puoli vuot-
ta on kulunut siitä, kun lait tulevat voimaan. Jos joku sitä vielä spekuloi, niin sitten täytyy
9



Pöytäkirjan asiakohta PTK 57/2018 vp
varmaan käydä jo oikeuskanslerin kanssa kahden kesken juttelemassa, miltä tämä asia
näyttää. [Sirpa Paatero: Saadaanks me kysyä pääministeriltä?]

Mutta mitä tulee tähän kilpailuun, niin minä pidän itse hyvänä sellaista tilannetta, jossa
julkinen ja yksityinen terveydenhuolto tai joku muu yksityinen ja julkinen kilpailevat ikään
kuin keskenään. Monissa kunnissahan on varhaiskasvatus, päivähoito, järjestetty niin, että
on julkista ja yksityistä päivähoitoa. Minun mielestäni tilanne, jossa molemmat ikään kuin
ottavat esimerkkiä, hieman kilpailevat ja kuitenkin pitävät laadusta huolen, on ehkä paras
mahdollinen tilanne.

Tulin tänä aamuna lentokoneella Helsinkiin, ja siinä oli yritysmaailman kavereita, joh-
tajia. He lukivat varmaan samaa lehtijuttua, mihin opposition edustajat äsken viittasivat,
siitä, että meillä oli julkinen terveydenhuollon järjestö, joka sanoi, että jos rahaa ei tule li-
sää, palveluita leikataan tai toimipisteitä lakkautetaan. Nämä yritysmaailman edustajat ky-
syivät minulta, miten näin voi sanoa, kun heillä on joka päivä läsnä tämä kulurakenteen
hallinta ja sen ikään kuin kiinni saaminen, ja jos ei mene hyvin, niin kuluja silloin pienen-
netään ja toimintatapoja muutetaan. Onko tässä nyt semmoinen asenne, että ikään kuin ra-
haa pitäisi aina vaan tulla lisää, ettei vaan tarvitse muuttaa mitään toimintatapoja eikä toi-
mintamenoja? Minun mielestäni tämäkin pitäisi ottaa huomioon, että hyvällä johtamisella
ja sitten sillä, että myös työntekijät lähtevät ajattelemaan uudella tavalla ja ottamaan uusia
toimenpiteitä käyttöön, voidaan kulurakennetta jopa pienentää.

14.39 Antti Lindtman sd (vastauspuheenvuoro): Arvoisa puhemies! Tähän loppuosaan
voi yhtyä: juuri näin. Pitäisi antaa henkilökunnalle ja organisaatiolle mahdollisuus katsoa,
miten on mahdollista tehdä sellaisia uudistuksia, jotka voivat tuoda paremmat palvelut ja
enemmän säästöjä pitkällä tähtäimellä. Mutta nythän tämän hallituksen sote-uudistuksen
ongelma on se, että sen sijaan, että tämä toisi elementtejä, joilla näitä kustannuksia voi vä-
hentää, tämä tuo lisää kustannuksia, tuo lisää kertakustannuksia. Tämä valinnanvapaus, jo-
hon liittyy myöskin tämä meillä pöydällä oleva esitys, tämä markkinamalli, tulee tuotta-
maan lisää kustannuksia ja vie pois niitä työkaluja tehostaa toimintaa. Ja juuri siitä syystä,
mikäli tämä esitys näine rahoitusleikkureineen menee eteenpäin, tämä tulee johtamaan his-
toriallisen suuriin leikkauksiin kansalaisille tärkeistä sote-palveluista.

Arvoisa puhemies! Tulkitsen edustaja Eestilän puheenvuoroa niin, että kokoomus ei
enää täysin rinnoin ole tämän sote-uudistuksen takana. Edustaja Zyskowicz, vielä kerran
kysyn: onko näin, vai tulkitsemmeko hiljaisuuden myöntyvyyden merkiksi?

Puhemies Paula Risikko:  Jälleen puhujalistaan.

14.40 Markku Rossi kesk: Arvoisa rouva puhemies! Sosiaalidemokraatit haluavat käydä
tällaista pientä tarinatuokiota täällä sote-asian tiimoilta tietäen koko ajan, missä mennään,
mutta poliittinen keskustelu kuuluu eduskuntaan, ilman muuta se on sallittua ja luvallista,
joten mikäpä siinä. 

Arvoisa puhemies! Ensinnäkin edustaja Viitanen tuossa aikaisemmin totesi, että valtio-
varainvaliokunta antoi murskaavan [Pia Viitanen: Se oli murskaava!] tuomion sote-uudis-
tukselle. No, valtiovarainvaliokunnan lausunto oli kaiken kaikkiaan hyvin kriittinen, eli
katsottiin tarkasti niitä taloudellisia reunaehtoja, mahdollisuuksia, edellytyksiä, millä sote-
uudistus toteutuu. Totta kai, voidaan sanoa, että vaikkapa kymmenen vuoden tähtäimellä
on aina olemassa riskitekijöitä: kuinka paljon ict-puoli tuo todellisia säästöjä, maakunnilla
10



Pöytäkirjan asiakohta PTK 57/2018 vp
ei ole verotusoikeutta, miten maakunnat pärjäävät, kuinka esimerkiksi yliopistosairaalat
pärjäävät sitten kustannuskehityksessä ja rahan jaossa ja saannissa. Totta kai siellä on ky-
symysmerkkejä. Suomalainen väestö vanhenee, ikääntyy, tarvitaan terveys- ja sosiaalipal-
veluja entistä enemmän, eli kuka meistä osaa ennustaa edes uuden hallituskauden puolelle,
mikä se sitten liekään, miten sitten mennään asioissa? Tässä suhteessa valtiovarainvalio-
kunnan oma kanta oli hyvin kriittinen, kuulimme paljon asiantuntijoita, mutta ei se mis-
sään tapauksessa ollut murskaava tälle sote-uudistukselle. 

Mitä sitten tulee, arvoisa puhemies, maakuntaan ja maakuntavaaleihin, joita mielellään
tässä yhteydessä aina pyöritetään, niin kyllähän se on selvä, että maakuntauudistus on yksi
osa tätä kokonaisuutta. Minä ihmettelen myös, mikä pelko sosiaalidemokraateilla on siitä,
että maakunnissa päätöksentekoa demokratisoidaan. Maakuntavaltuusto valitaan suorilla
vaaleilla ja päättää sitten omalta osaltaan sekä koko maakunnan sote-palveluista että laa-
jemmaltikin nykyisistä valtionhallinnon palveluista. Tässä mielessä kyllä tämä pitäisi näh-
dä myönteisenä tekijänä kaiken kaikkiaan.

Arvoisa puhemies! Vielä sitten tähän kysymykseen, mitä mieltä hallituspuolueet ovat si-
toutumisesta sote-maakuntauudistukseen: Minulla on hyvin tarkkaa sisäpiirin tietoa. Puo-
lueet ovat sitoutuneet hallituksen yhteiseen esitykseen, meidän trio elikkä hallituspuoluei-
den johtajat ja myös eduskuntaryhmät toimivat aivan loistavasti tässä yhteydessä. On sel-
vää, että jokaisessa ryhmässä on sisäistäkin keskustelua siitä, mikä uudistus on milläkin
lailla parhaimmillaan ja niin edelleen, mutta se kuuluu demokratiaan. Sitä keskustelua pi-
tää uskaltaa käydä. Ja oppositiosta, arvoisat edustajat, kyllä tekin voitte tulla tukemaan tätä
esitystä sen sijaan että yritätte jarruttaa sitä kaikin keinoin. Nimittäin jos tämä jarrutus pys-
tyisi jatkumaan ja tuottamaan tulosta, niin kyllä minä näen vielä vaarallisempana sen, että
monissa kunnissa ollaan valmiita ulkoistamaan palveluita, kun odotetaan, tuleeko sieltä
sote-uudistusta vai ei. Elikkä jos mennään sitä kuuluisaa karhua vastaan, tai oliko se sutta
vastaan, niin se karhu voikin tulla sieltä.

14.44 Eero Heinäluoma sd (vastauspuheenvuoro): Arvoisa puhemies! Edustaja Rossi
puhui näistä tarinatuokioista. Nyt täytyy kuitenkin sanoa niin, että kyllä kai se nyt aika
olennainen tieto on, onko hallitus sitoutunut tämän uudistuksen läpivientiin vai ei, mihin
myös liittyy tämä lakiehdotus, joka täällä meillä on käsittelyssä ja jossa mennään vanhoilla
laduilla, vanhoilla raiteilla olettaen, että uudistus on voimassa. Kun keskusta ja siniset ovat
sanoneet, että kyllä, he ovat sitoutuneet, niin kokoomuksen suustahan sitä ei ole kuultu.
Päinvastoin, nyt kuulimme, että edustaja Eestilä sanoi selvästi, että asia arvioidaan, kun
lopputulos on tiedossa. Eivät semmoisia puheenvuoroja täällä yleensä hallituksen edusta-
jat käytä — enpä nyt muista tältä kaudelta yhtään semmoista puheenvuoroa. Silloinhan ky-
symys koskee sitä, olemmeko tässä keskustelemassa turhaan, ja sitä, onko niin, että tämä
hallituksen isoimman hankkeen pohja on jo pettänyt, ja sitä, onko niin, että me käytämme
täällä turhaa aikaa, koska tämä ei ole tulossa voimaan. Ja tähän liittyen on ihan relevantti se
kysymys, mitä kokoomus tulee tekemään, koska hehän tämän ratkaisevat. Ja siihen on saa-
tu nyt edustaja Eestilältä yksi vastaus, joka viittaa siihen, [Puhemies: Aika!] että asia ei ole
ollenkaan selvä.

Puhemies Paula Risikko:  Seuraava vastauspuheenvuoro, edustaja Guzenina, 1 minuutti.
11



Pöytäkirjan asiakohta PTK 57/2018 vp
14.45 Maria Guzenina sd (vastauspuheenvuoro): Arvoisa puhemies! Olen nyt kolmatta
kautta täällä eduskunnassa enkä ole koskaan — koskaan — kuullut vastaavaa mustan pu-
humista valkoiseksi. Asiantuntijoiden näkemykset selitetään joksikin aivan muuksi kuin
mitä ne paperilla ovat, ja jopa valtiovarainvaliokunnan arvovaltainen lausunto koetetaan
puhua joksikin muuksi kuin mitä se on — se oli murskaava, arvoisa edustaja. Ja nyt pelo-
tellaan yksityistämisbuumilla, mikäli tätä teidän epäkelpoa sote-pakettianne ei hyväksytä.
Te pelottelette yksityistämisbuumilla — katsoitteko televisiota, jossa esimerkiksi HUSin
sairaanhoitopiirin johtaja Aki Lindén totesi, että tämä on täyttä puppua? Siellä oli myös
muita asiantuntijoita, jotka totesivat, että tämä on pelottelua ja täyttä puppua. Te ette luota
siihen, että kunnissa on tehty hyvää työtä. Oletteko te perillä siitä, millä tavalla kunnissa on
pystytty kehittämään näitä palveluita, esimerkiksi Eksotessa tai Uudellamaalla?

Puhemies Paula Risikko:  Sitten oli vielä edustaja Tolppanen, vastauspuheenvuoro 1 mi-
nuutti, ja sitten mennään puhujalistaan.

14.46 Maria Tolppanen sd (vastauspuheenvuoro): Arvoisa puhemies! Edustaja Hosko-
nen, te sanoitte, että yksityiselle pääsevät vain rikkaat ja että köyhät joutuvat menemään
terveyskeskuksiin. Ei se kyllä ihan näinkään ole. Mutta mikäli tämä sote menee eteenpäin,
niin tiedättekö, miten siinä käy? Jos kaikki pääsevät jokaiseen paikkaan, niin siinä käy niin,
että yksityisten hinta laskee teille ja minulle ja terveyskeskuksen hinta nousee teille ja mi-
nulle, koska jossakin vaiheessa nämä kohtaavat toisensa. Me saamme hyvin toimeentule-
valle väelle hyvän valtionavun sitä kautta. Ja jos sitten käy niin, että ihmiset eivät mene-
kään enää sinne yksityiselle puolelle vaan menevät terveyskeskukseen, jossa on päivystys
varmasti 24 tuntia vuorokaudessa, ja sinne päästään, niin mitä tapahtuu markkinapuolella?
Markkinavetoinen puoli kuihtuu, se lähtee pois, jos ei ole tarpeeksi ihmisiä käymässä siel-
lä. Näin siinä käy. Ja millä tavalla te takaatte tasa-arvon joka puolelle maata? Millä tavalla
te takaatte, että Muoniossa on valittavana terveyskeskus tai julkinen puoli tai vaikka kolme
eri julkista puolta, kun siellä ei ole yhtään tällä hetkellä? [Vastauspuheenvuoropyyntöjä]

Puhemies Paula Risikko:  Sitten mennään puhujalistalle. Otetaan välillä aina debatteja,
mutta nyt taas puhujalistalle hetkeksi.

14.47 Hanna Sarkkinen vas: Arvoisa puhemies! Täällä on puhuttu laajasti ja sinänsä
ihan ansiokkaasti sote- ja maakuntauudistuksesta. Itse tämän lakiesityksen yksityiskohtiin
on tässä vaiheessa vielä vaikea ottaa kantaa, mutta asiantuntijakuulemisen aikana sitten
varmasti yksityiskohdat selviävät.

Edustaja Paatero otti täällä esille mielestäni olennaisen näkemyksen. On arvioitava, mi-
ten tämä nyt esitetty kuntien ja muiden julkisten toimijoiden uusi ja lisätty toiminnan sään-
tely vaikuttaa kuntien ja muiden julkisten toimijoiden kykyyn järjestää palveluita jousta-
vasti esimerkiksi ateriapalveluissa, laboratoriopalveluissa tai muissa tukipalveluissa, jois-
sa oma toiminta ja markkinatoiminta toteutetaan usein toiminnallisen sujuvuuden takia sa-
moista yksiköistä.

Tätä muutosta on nyt käsittelyn yhteydessä arvioitava suhteessa yhdessä jo aiemmin
tehtyihin toiminnan rajoituksiin, erityisesti hankintalain ylitiukkaan sidosyksikkösäänte-
lyyn, jonka hallitus ajoi tänne läpi EU-sääntelyä paljon tiukempana opposition vastustuk-
sesta huolimatta, valitettavasti, sekä peilaten myös nyt esitetyn valinnanvapauslain muka-
12



Pöytäkirjan asiakohta PTK 57/2018 vp
naan tuomiin hyvin tiukkoihin julkisen toiminnan rajoituksiin. Jos olen oikein ymmärtä-
nyt, niin EU ei aseta suoraa velvoitetta nyt näihin tehtäviin esityksiin liittyen tähän kirjan-
pidolliseen eriyttämiseen, mutta ehkä ministeri voi siihen vastata.

Arvoisa puhemies! Tästä kokonaisuudestahan on jo muodostunut, ja kenties vielä lisää
tämän esityksen myötä muodostuu, sellainen, että kunnissa ollaan jo helisemässä ylitiukan
hankintalain kanssa ja pelätään, että soten myötä tulevat toiminnan rajoitukset johtavat li-
sääntyvään byrokratiaan ja johtavat myös julkisten tukipalveluiden alasajoon, kun tällä hy-
vin monimutkaisella ja tiukalla sääntelyllä tehdään erityisesti näiden tukipalveluiden tuot-
taminen erittäin vaikeaksi. Nyt tämän lakiesityksen yhteydessä täytyy arvioida, että nyt ei
ainakaan lisätä tätä hallinnollista taakkaa ja byrokratiaa ja vaikeuteta entisestään kuntien ja
muiden julkisten organisaatioiden toimintaa.

14.50 Johanna Karimäki vihr: Arvoisa puhemies! Hallitus on tuonut käsittelyyn kilpai-
lulain muutoksen, joka hyvin ilmeisesti liittyy käsittelyssä olevaan sote-lainsäädäntöön.

Pidän ongelmallisena sitä, että hallitus tuo kireässä aikataulussa lukuisia eri lakiesityk-
siä, jotka liittyvät sote-esitykseen, johon monet asiantuntijat ovat esittäneet vakavaa kri-
tiikkiä muun muassa saatavien hyötyjen suhteen. Nyt käsittelyssä oleva kilpailulaki ilmi-
selvästi lisää julkisten toimijoiden byrokratiaa ja hallintomenoja, muun muassa kirjanpitoa
tullaan vaatimaan lisää. Mietinkin sitä, että kun sote-lainsäädännön eteneminen on kuiten-
kin epävarmoissa kantimissa, niin millä tavalla tämä lainsäädäntö sitten kuitenkin tulee li-
säämään kuntien hallintobyrokratiaa, vaikka sote-lainsäädäntöä ei sitten loppujen lopuksi
tulisikaan. Hallituksen markkinamallissahan ovat esimerkiksi neuvolapalvelut vaarantu-
massa. Lakivaliokunta pohtii muun muassa asiakkaan oikeusturvan näkökulmasta tulevai-
suutta.

Nämä kaikki muutokset yhdessä ovat hyvin sekava kokonaisuus, ja toivoisin, että halli-
tus paremmin selkiyttäisi omaa näkemystänsä ja antaisi eduskunnalle lisäaikaa kaikkien
näiden lakiesitysten käsittelyyn. Monet asiantuntijat ovat todenneet, että hallituksen mark-
kinamalli vaarantaa julkiset palvelut. Kun avataan näin massiivisesti palvelut yksityisille
tuottajille ja monikansallisille yrityksille, niin siinä on myös riski esimerkiksi siihen, että
julkinen valta joutuu myöhemmin korvausvelvollisuuteen, jos haluaisimme muuttaa jat-
kossa tätä mallia. On erittäin paljon vakavia kysymyksiä, mitä tässä valtavassa kiireessä ja
paineessa, millä hallituspuolueet ajavat käsittelyä, ei ehditä laadukkaasti käsittelemään.

14.52 Markku Pakkanen kesk: Arvoisa rouva puhemies! Nykyinen lainsäädäntö mah-
dollistaa jo julkisia palveluita siirrettävän markkinavoimille, ja näin tekevät monet kunnat.
Sote-uudistuksen yhtenä tavoitteena on vahvistaa julkiset palvelut niin, että ne ovat kilpai-
lukykyisiä näille yksityisille ja vältettäisiin tämä markkinavetoisen homman tulo.

Täällä on myös esitetty kysymys, onko harkintaa käytetty liikaa. Ainakin itse tulkitsen
näin, että täällä salissa ja tässä talossa on 14 vuotta jo harkittu tätä asiaa monella eri ko-
koonpanolla ja viime viikkoina eri valiokunnat ovat tehneet hyvinkin perusteellista työtä,
muun muassa valtiovarainvaliokunta. Siellä oli myös asiantuntijoita, jotka näkivät, että sii-
nä on merkittäviä säästömahdollisuuksia. Kyllä niitäkin asiantuntija-arvioita pitää arvos-
taa ja kunnioittaa, itse ainakin koen niin. 

Täytyy aina muistaa, että tämän koko uudistuksen tarkoitus on kustannusten nousun kar-
sinta ja sen hillitseminen, ja siinä mielessä tämän päivän lehtiuutinen, mikä kertoi Eksotes-
ta ja 0,9 prosentin kustannusten nousun tavoitteesta, on minusta erittäin kunnianhimoinen.
13



Pöytäkirjan asiakohta PTK 57/2018 vp
Ja miksei voisi olla kunnianhimoisia tavoitteita? Kaikilla alueilla ja kaikissa maakunnissa
pitää pyrkiä kunnianhimoisiin tavoitteisiin — se vaan, että ratkaisu heillä oli, että toimi-
paikkoja suljetaan, ellei näihin tavoitteisiin päästä. Edustaja Eestilä käytti hyvän puheen-
vuoron. On paljon muitakin mahdollisuuksia kuin toimipaikkojen sulkeminen: tapa tehdä
uudelleen ja tehokkaammin asioita, uudelleenjärjestelyjä. Kaikissa näissä asioissa on syy-
tä kuunnella henkilökuntaa ja muistaa ne mahdollisuudet.

Oikeutettua täällä on kysyä toisten puolueiden näkemyksiä tähän uudistukseen, mutta
minun mielestäni yhtä lailla oikeutettua olisi kuulla myös opposition vaihtoehto sille, jos ei
tämä uudistus toteudukaan. Itse ainakin olen sitoutunut tähän ja toivon, että täällä salissa
jonkun ajan kuluttua päästään äänestämään tästä asiasta, koska maakunnissa tehdään hy-
vää valmistelutyötä jo tällä hetkellä. Ainakin uskon, että se työ tulee tulevaisuudessa tuot-
tamaan hedelmää, ja toivon, että se työ ei valu hukkaan.

14.55 Pia Viitanen sd: Arvoisa puheenjohtaja! Ensin tuosta valtiovarainvaliokunnan lau-
sunnosta: no, se kuvaa jo jotain, jos hallituspuolueen edustajakin myöntää, että se on hyvin
kriittinen. Se on suomeksi sanottuna aivan sama kuin sinänsä murskaava. [Kari Kulmala:
Kaukana siitä!] Se kannattaa lukea. Nimittäin siellä on siis hallituspuolueiden allekirjoit-
tamaa kritiikkiä, että vaikutuksista ei ole arvioita, ei edes skenaariotasolla, rahoituksen riit-
tävyydestä esitetään epäilyjä ja todetaan sen johtavan palveluiden leikkaukseen ja asiakas-
maksujen nostoihin, kustannustenhillintätavoitteesta ei ole selkoa. Esimerkiksi tämän kes-
kustelun näkökulmasta on aivan olennaista, että valiokunta pohtii myös sitä, että markki-
noiden hallitsematon avaaminen voi johtaa julkisten palveluiden alasajoon ja hallitsemat-
tomiin päällekkäisiin kustannuksiin.

Kyllä tämä minusta nyt, arvoisat hallituspuolueet, aika kriittistä tekstiä teiltä on, ja si-
nänsä kyllä en yhtään ihmettelekään sitä, että tässä viime aikoina on tullut tällaista liikeh-
dintää ja näitä ilmoituksia sen suhteen, että emme ole varmoja kokoomuksen kannasta. Ja
— nyt edustaja Zyskowicz lukuisista kysymyksistä huolimatta ei halua vastata tähän kysy-
mykseen vaan parhaillaan poistuu salista — kyllä minusta, kun me kaikki ymmärrämme
tietyt signaalit politiikassa, niin puhutut kuin puhumattomatkin — hiljaisuuskin on signaa-
li — niin minun on nyt pakko, puhemies, tehdä vähän sellaisen suuntaisia johtopäätöksiä,
että tämä on sinänsä aika iso uutinen. Me kysymme täällä oppositiosta, onko kokoomus si-
toutunut soten läpiviemiseen, ja kokoomus ei vastaa, vaikka täällä on ryhmän varapuheen-
johtaja paikalla. Ja edustaja Eestilä todellakin vastasi aivan toisin kuin aiemmin on kello
ollut soittamassa, eli suurin piirtein, että katsellaan sitten kun kokonaisuus valmistuu. Että
ei tämä puheenvuoro nyt mielestäni sitoutumista riemurinnoin todistanut, päinvastoin.
Täällä on edustaja Rossi kertonut — hienoa niin — että hänellä on tietoa siitä, että hienosti
menee ja kaikki yhdessä tähän ovat sitoutuneet, ja sinisiä edustava ministeri sanoi, että on
sitoutunut tähän, mutta nyt se aivan olennainen kysymys on, onko kokoomus sitoutunut. 

Nyt tämä tunnelma menee entistä hämmentävämmäksi. Se oli viikonloppuna jo outo —
se oli jo viikonloppuna outo. Aina sanon, että tulee päivän sote, ja näköjään tämän päivän
sote on löytynyt tästä salista tänään ja tästä keskustelusta.

Puhemies! Olen ollut tässä talossa kauan, ja en ole juurikaan nähnyt tällaisia tilanteita,
että puhumme aivan jättimäisestä uudistushankkeesta ja joka päivä spekuloidaan, miten
sen kanssa käy, ja sitten täällä on sali, jossa kokoomuslaisia toki on läsnä mutta kukaan ei
halua puhua, ja sitten varapuheenjohtajakin poistuu lopulta, kun asiaa häneltä kysymme.
Eli nyt tässä on kyllä, uskoisin, puhemies, päivän sote.
14



Pöytäkirjan asiakohta PTK 57/2018 vp
14.58 Maria Tolppanen sd: Arvoisa puhemies! Se minua häiritsee tässä koko keskuste-
lussa, että tässä pidetään kynnyskysymyksenä ja tärkeimpänä kysymyksenä sitä, että kaik-
ki pääsevät yksityiselle — aivan kuin meidän julkisella puolella ei olisi päteviä ja hyviä
lääkäreitä. Siellä on. Meillä on esimerkiksi semmoinen tilanne, että meillä ihan sama lää-
käri saattaa hoitaa ortopedin virkaa keskussairaalassa ja hänellä saattaa olla yksityisprak-
tiikka. Myöskin urologi saattaa olla terveyskeskuksessa töissä, mutta silti on yksityisprak-
tiikka. He ovat ihan samoja ihmisiä, saman koulutuksen saaneita ihmisiä, erikoistuneita ih-
misiä. Minusta on erittäin loukkaavaa lääkärikunnalle, miten eduskunnassa heitä käsitel-
lään.

Mutta sitten, kun sanotaan, että kaikki pääsevät, voi valita juuri sen, meneekö sinisestä
ovesta, punaisesta ovesta vai vihreästä ovesta, niin näinhän onkin, mutta mikä tulee silloin
kysymykseen? Silloin tulee kysymykseen hinta, kun puhutaan valinnanvapaudesta. Silloin
tulee kysymykseen hinta, mitä maksaa sininen ovi, mitä maksaa punainen ovi ja mitä mak-
saa keltainen ovi. Se maksaa asiakkaalle saman, se on täysin selvä, mutta se välys kompen-
soidaan valtion varoista eli verovaroista. Ja koska nyt on jo sanottu, että se, millä hintoja
tullaan hillitsemään, on se, että ei anneta maakunnalle rahaa, ei anneta niin paljon rahaa, ei
anneta veromarkkoja niin paljon, niin silloinhan se tarkoittaa sitä, että niitä hintoja on siel-
lä nostettava tai siellä on toimintoja vähennettävä, jompikumpi. Tämäkö on se tarkoitus,
mihin halutaan mennä?

Ne kuuluisat säästöt vielä, otetaanpa kerran: Valtiovarainvaliokunnassa tosiaan ollaan
luettu erittäin paljon erilaisia papereita ja kuultu jopa siitä, mistä säästöjä tulee. Oikeastaan
sellainen paras kohta, mistä niitä säästöjä tulee, oli vanhustenhoidon digitalisaatio, koska
siinä saadaan säästöjä muun muassa siten — yli 4 miljardia — että yksi perushoitaja tai lä-
hihoitaja pystyy aamuvuoronsa aikana olemaan yhteydessä 20 vanhukseen digitaalisesti ja
iltavuoron aikana hän pystyy olemaan yhteydessä 40 vanhukseen digitaalisesti. Minulta
puuttuu kolme vuotta tästä kyseistä koulutuksesta ja sairaanhoitajan koulutuksesta vielä
enemmän, mutta ihan noin talonpoikaisjärjellä voin sanoa, että onnea vaan. Onnea vaan
siihen, että saadaan 40 vanhusta kuuden tunnin aikana toisessa päässä tulemaan läppärille
tai tulemaan jollekin tietokoneelle, vaikka ensinnäkin muistamaan sen, että sinne pitää
mennä, ja toisekseen, jos sieltä nurkasta kuuluu ”Marja hei, no niin, tulepas tänne, nyt kes-
kustellaan” — mikä huutaa, kuka huutaa, täällä huutaa? Siis tämä on aivan käsittämätöntä.
[Puhemies koputtaa] Nämä ovat pöyristyttäviä asioita.

Puhemies Paula Risikko:  Erittäin hyviä puheenvuoroja, mutta aika kaukana ollaan tästä
esityksestä, elikkä pyytäisin keskittymään esitykseen.

15.01 Sirpa Paatero sd: Arvoisa rouva puhemies! Kilpailulaki on erittäin tarpeellinen sii-
nä kohtaa, kun ollaan kilpailluilla markkinoilla ja kun erityisesti yritykset kilpailevat tois-
tensa kanssa, ja ymmärrän sen myöskin vaikka kunnallisen energiayhtiön tapauksessa,
joka kilpailee täysin kilpailuilla markkinoilla. Mutta en ymmärrä, miksi tämä hallitus ha-
luaa monet niistä asioista, jotka tähän mennessä eivät ole olleet kilpailuilla markkinoilla,
siirtää nyt kilpailluille markkinoille. Sen takia tämä sote elikkä kaikki sosiaali- ja tervey-
denhuollon palvelut siirrettynä kilpailuille markkinoille, samalle viivalle, ei ole sen ideolo-
gian mukaista, mitä minun mielestäni sosiaalidemokraatit haluavat nähdä tai mihinkä mei-
dän perustuslakimme pääasiassa pohjautuu, että julkinen valta vastaa siitä, että ihmiset
nämä palvelut saavat.
15



Pöytäkirjan asiakohta PTK 57/2018 vp
Tämä samahan on toteutumassa myöskin työllisyyspalveluiden osalta, jolloinka halu-
taan ajatella, että kilpaillut markkinat on ainoa keino, jolla sitten myöskin tämä nyt esitte-
lyssä oleva lainsäädäntö toteutuu. Täällä on käyty keskustelua viime viikkoina myöskin jä-
tehuollosta, jossa halutaan pois julkiselta puolelta, ja nuohouksesta, jossa vastuutakin ha-
lutaan pois julkiselta puolelta. Elikkä kuntapuolelta on tämän hallituksen toimesta haluttu
rajoittaa toimintamahdollisuuksia: sotea, työllisyydenhoitoa, nuohousta ja jätehuoltoa.
Valtion puolella tämä sama malli on ollut, kun on keskitytty vaikkapa VR:ään, joka nyt ol-
laan pilkkomassa ja halutaan markkinoille. Aloitettiin Metsähallituksesta, joka haluttiin
markkinaehtoistaa.

Kysymykseni nyt tässä kohtaa onkin, kun tämä kilpailulainsäädäntö on nyt se voima,
joka vie tätä hallitusta eteenpäin, tämä markkinaehtoistaminen: ovatko seuraavaksi siis tu-
lossa vankilat niin kuin USA:ssa, vai mitä markkinaehtoistetaan?

15.03 Maria Guzenina sd: Arvoisa puhemies! Otin puheenvuoron edustaja Pakkasen pu-
heenvuoron vuoksi, kun hän tuosta Eksotesta puhui. Eksote on todellakin trimmattu erit-
täin kustannustehokkaaseen kuntoon. Mutta jos Eksoten kohdalla mietitään vertauksena
vaikkapa appelsiinia ja siitä puristettavaa mehua, niin kuinka pitkään siitä appelsiinista sitä
mehua hersyy? Jossain vaiheessa mehun tulo loppuu, kuoret jäävät vain jäljelle ja sieltä ei
mehua enää saada, ja Eksoten tapauksessa tämä on se iso huoli.

Tämä vaikuttaa myöskin kasvupalveluiden rahoitukseen. Kun tässä mietittiin tätä val-
tiovarainvaliokunnan lausuntoa, niin siellähän todetaan, että tämä rahoituslakiehdotuksen
6 §:n perustana oleva maakuntaindeksi ei ole perusteltu rahoituksen perusta sosiaali- ja ter-
veyshuollon kustannuskehitykselle, koska se ei muodostu juuri ollenkaan sellaisista teki-
jöistä, jotka kuvaisivat sote-menojen kehitystä. Ja tämän pitäisi olla meillä yhteinen tahto-
tila täällä eduskunnassa, ei oppositio—hallituspuolue-jakokysymys, että me aidosti tur-
vaamme sellaisen rahoitusjärjestelmän, jolla voidaan turvata sosiaali- ja terveyspalvelut ja
nämä todella tärkeät kasvupalvelut, joista riippuu sitten myöskin tämä paikallistason elin-
voima, jolla pystytään myöskin vähentämään niitä sosiaali- ja terveydenhuollon menoja.
Eli tämä kaikki liittyy kaikkeen, ja sen vuoksi on erittäin tärkeää, että me realistisesti kat-
somme tämän. 

Nyt ihmettelen niin kuin monet muutkin täällä, että kokoomus lähti täältä paikalta ko-
konaan pois, ei halua enää osallistua tähän keskusteluun. Onko tässä nyt niin, että sitten
keskustapuolue on ainoa, joka realistiselta pohjalta tätä asiaa katsoo ja haluaa vielä käydä
keskustelua?

Otetaan nämä asiantuntijakuulemiset todesta. Katsotaan, millä tavalla voidaan saada
tästä hyvä esitys, mutta se vaatii sen, että me katsomme todellisuutta silmiin, aidosti todel-
lisuutta silmiin, ja teemme täällä eduskunnassa sellaisen kokonaispaketin, jonka kanssa ai-
dosti voitaisiin elää. Ei niin, että siihen kytkeytyy jonkinnäköinen lehmänkauppa. Kyllä
tämä työ pitää täällä saada tehtyä ihmisten eikä lehmänkauppojen hyväksi.

15.05 Pia Viitanen sd: Arvoisa puhemies! Minusta täällä äsken edustaja Paatero käytti
erinomaisen puheenvuoron, missä hän kokonaisvaltaisesti kuvasi sen, millä tämä hallitus
nyt pistää Suomea kuntoon — Suomi myyntikuntoon, niinhän se menee. Eli tavallaan
markkinaehtoistetaan sote, markkinaehtoistetaan työllisyyspalvelut, markkinaehtoistetaan
nuohous, jätehuolto, valtion puolella lähdettiin sieltä metsäpuolelta, VR:ää ollaan markki-
naehtoistamassa. Tämä edustaja Paateron yhteenveto tästä näkökulmasta oli erittäin hyvä,
16



Pöytäkirjan asiakohta PTK 57/2018 vp
ja siksikin, puhemies, ainakin itse yhdistelen, kun aina mietin näitä politiikan kiemuroita,
tämän markkinaehtoisuuden ja tämän kaiken hyvin vahvasti kokoomuksen ideologiaan.
Minusta näyttää oudolta se tilanne, että täällä nyt keskustapuolueen edustajat — keskustan
edustajat, kunnia teille — puolustatte hyvin voimakkaasti tätä markkinaehtoistamislogiik-
kaa. Täällä sininen ministeri käy puhumassa markkinaehtoistamisen puolesta, ja olette sitä
soteakin tässä pystyssä vielä pitämässä, sinisten ja keskustan voimin ainakin tänään täällä
salissa.

Mutta, ministeri, minä toivon, että te voisitte kuvata sitten, kun kokoomus ei halua pu-
hua — kokoomus vaikenee, kokoomus kävelee ulos salista, kun kysytään, onko kokoomus
sitoutunut — jonkinlaista sisäistä tilannetta siellä hallituksen sisällä, mitä keskusteluja nyt
käydään tästä sotesta, koska ihan oikeasti, kun televisiotakin katsoo, lehtiä lukee, kuunte-
lee lausuntoja, kyllähän siitä nyt voi nähdä, ettei tämä asia ihan niin yksinkertainen ole hal-
lituksen sisällä. Minusta on hyvin outoa, että eduskunnalle ei voida antaa minkäänlaista
selkeätä kuvaa, mitä tässä on tapahtumassa, varsinkin, kun tämäkin kyseinen laki liittyy
kuitenkin tähän sote-kokonaisuuteen.

15.07 Ari Torniainen kesk: Arvoisa rouva puhemies! On ollut erittäin mielenkiintoista
kuunnella tätä keskustelua tästä hallituksen esityksestä. Välillä ollaan oltu hyvinkin lähel-
lä tätä hallituksen esitystä, ja välillä hyvinkin kaukana tämä keskustelu on ollut itse tästä
esityksen sisällöstä. Täällä on useassa puheenvuorossa viitattu Eksoteen, Etelä-Karjalan
sosiaali- ja terveyspiiriin, ja niihin uutisiin, joita siitä on ollut viime päivinä lehdissä. Itse
asiassa Eksote on toiminut, kun se on toiminut siellä vuodesta 2010 lähtien, erittäin hyvin.
Se on hoidollisesti toiminut erittäin hyvin, parantanut koko ajan toimintaa. Se on taloudel-
lisesti toiminut erittäin hyvin, tuotannollisesti erittäin hyvin.

Se, miksi se on nyt ollut viime päivinä sitten tiedotusvälineissä, johtuu oikeastaan siitä,
että Eksoten hallitus ja valtuusto ovat aikanaan tehneet tälle vuodelle erittäin hyvin oman
budjettinsa ja sitoutuneet siihen budjettiin ja vielä Eksoten johdon tieto oli esimerkiksi
Lappeenrannan kaupungille maaliskuussa, että Eksote kestää siinä budjetissa tälle vuodel-
le, mutta kaksi kuukautta siitä eteenpäin toukokuussa Eksoten johdolta tuli tieto, että he ei-
vät kestä siinä ja tarvitaan yli 10 miljoonaa euroa lisää euroja. Siitä syystä omasta mieles-
täni myöskin tämä hallituksen esitys, mikä myöskin parantaa taloudellisesta toiminnasta
erillistä kirjanpitoa, on hyvä ja se, että sitä kirjanpitoa seurataan myöskin. Toivon myöskin
Eksotelta, että he sisällään tekevät ne toimenpiteet, joilla he itse katsovat, että he pystyvät
parantamaan myöskin tätä taloudellista tilannetta, ja he ovat myöskin siihen itse sitoutu-
neet, mutta se, ettei tulisi kuntataloudessa muutamassa tai kahdessa kuukaudessa isoja heit-
toja, yli 10 miljoonan euron heittoja, olisi tärkeää.

Myöskin Eksotessa on pidetty asiakasmaksut erittäin hyvällä tasolla. Niitä ei ole koro-
tettu siellä. Se on ollut hyvä asia, ja myöskin palveluverkko on pyritty pitämään oikealla ta-
solla, ja jokaisessa Etelä-Karjalan kunnassa palveluverkkoa on ollut saatavissa. Itse toi-
von, että se toiminta voi jatkua myöskin hyvin suurin piirtein samanlaisena. Jos ja kun sote-
uudistus saadaan maaliin, niin käytännössä Eksotesta tulee liikelaitos, joka sitten toimii
Etelä-Karjalan maakunnan alaisuudessa, ja se toiminta ei suurestikaan siitä muutu. 

Mutta itse tähän hallituksen esitykseen: kiitos ministeri Lindströmille siitä, että määrä-
tietoisesti viedään niitäkin lakeja eteenpäin, jotka ovat liitännäisiä maakunta- ja sote-uu-
distukseen.
17



Pöytäkirjan asiakohta PTK 57/2018 vp
15.10 Eero Heinäluoma sd: Arvoisa puhemies! Kyllähän tämä on todella tarpeellinen
keskustelu, koska tämä laki liittyy tähän maakunta- ja sote-uudistukseen, niin kuin tässä
edellä todistettiin, ja nyt täytyy tietysti olla joku käsitys siitä, onko tämä koko uudistus enää
elossa ja viedäänkö sitä eteenpäin. Jos se nimittäin ei ole elossa, sittenhän me keskustelem-
me tältä osin ihan turhasta, ja tämä pitäisi palauttaa takaisin, tai tämä raukeaa. Ja kun tämä
sote-uudistus on niin moneen muuhun tämän talon asiaan liittyvä, valtaisavaikutuksinen
kokonaisuus, pitäisin suotavana, että tähän asiaan hallituspuolueilla olisi selkeä kanta.
Muutenhan tässä eduskunnan aikaa ja myös kansalaisten aikaa käytetään ihan turhaan.

Kun edustaja Zyskowicz poistui salista ja tuli takaisin, niin uskon, että hänellä on nyt
viimeinen tieto siitä, mikä tämä kokoomuksen kanta on, ja saamme sen hetken kuluttua tie-
tää.

Sehän on käynyt selväksi, että siniset ja keskusta todellakin ovat tämän uudistuksen ta-
kana ja vievät sitä täällä eteenpäin, ja pääministeri taisi sanoa, että perustuslakivaliokun-
nan vaatimat muutokset tehdään. Se oli minusta sinällänsä ymmärrettävä ja oikea kanta
pääministeriltä, että perustuslakivaliokuntaa tältä osin kunnioitetaan, [Markku Rossi: Tot-
ta kai!] ja kun se kanta vielä toivottavasti koskee näitä aikataulukysymyksiä ja myös niissä
toimitaan suomalaisen oikeusnormiston ja myös kansainvälisten demokratianormistojen
mukaisesti, niin se selkiinnyttää asiaa.

Mutta ratkaisevaa on tietysti nyt se, mitä kokoomus tekee, onko se sitoutunut tähän uu-
distukseen, onko se viemässä sitä eteenpäin ja onko kokoomus valmis siihen, niin kuin
pääministeri on sanonut, että perustuslakivaliokunnan vaatimat muutokset tehdään ja uu-
distus viedään eteenpäin. Silloinhan tämänkin lain käsittelyllä on joku pohja, jos se on niin
kuin pääministeri sanoi. Mutta toistaiseksi tätä kantaa kokoomuksesta ei ole kuultu. Päin-
vastoin kuultiin edustaja Eestilää, joka sanoi, että tähän otetaan kantaa sitten kun sosiaali-
ja terveysvaliokunnan mietintö on valmis. Tosin ihmettelen kyllä, mitä ne kokoomuslaiset
siellä sosiaali- ja terveysvaliokunnassa tekevät mietintöä tehdessään, jos kanta otetaan vas-
ta valiokunnan mietinnön jälkeen. Siinä tietysti voi mennä sitten hämmästyksen sormi ih-
metyksen suuhun siellä valiokunnassa.

Mutta rohkenen toivoa, että edustaja Zyskowicz, joka on tunnettu selkeäpuheisena kan-
sanedustajana, kertoo tämän kokoomuksen kannan nyt meille seuraavaksi, ja jään odotta-
maan mielenkiinnolla seuraavaa puheenvuoroa.

15.13 Markku Pakkanen kesk: Arvoisa rouva puhemies! On käyty mielenkiintoista kes-
kustelua täällä, ja itse voisinkin esittää toivomuksen, että kun sosiaalidemokraatit kovasti
toivovat edustaja Zyskowiczin vastausta, niin voitaisiin joskus kuulla eduskunnassa oppo-
sition kyselytunti edustaja Zyskowiczille. Se voisi olla mielenkiintoista kuultavaa. No,
ehkä kevennyksenä tähän.

Tämä itse hallituksen esitys on tärkeä. Tämä todellakin kuuluu tähän sote- ja maakunta-
uudistukseen, ja pidän tärkeänä, että tämä keskustelu käydään tänään mutta asiaa viedään
jämäkästi täällä eteenpäin. Ainakin keskustan ryhmä on vahvasti sitoutunut siihen, mitä
pääministeri sunnuntaisella haastattelutunnillaan kertoi siihen rauhalliseen tyyliinsä, joka
pääministeri Sipilällä on: asiaa viedään eteenpäin, ja valiokunnat tällä hetkellä vielä asiaa
täällä talossa käsittelevät. 

Tämä Eksoten tilanne: Todellakin, niin kuin täällä on kerrottu, Eksote on hyvässä trim-
missä ja hyvässä kunnossa, ja nyt tässä edustaja Torniainen asiantuntevasti kertoi myös nii-
tä syitä ja ongelmia, joiden kanssa tällä hetkellä painitaan. Mutta sen Eksotenkin tilanteen
18



Pöytäkirjan asiakohta PTK 57/2018 vp
suhteen mielestäni tässä sote-uudistuksessa on tärkeä nähdä, että tapa tehdä jollain lailla
uudella tavalla mahdollistaa tällaisen hyvinkin trimmatun järjestelmän paremman toimi-
vuuden, eikä lähdetä sille linjalle, mitä lehdessä oli, että toimipaikkoja lähdetään heti en-
simmäiseksi sulkemaan tai miettimään sitä asiaa. Elikkä tältä pohjalta.

Mutta edustaja Paatero — joka nyt poistui salista — kertoi aivan oikein, kuinka paljon
on yksityistetty hänen kotikaupungissaan nimenomaan työterveyshuoltoa, sähköyhtiöitä
on myyty ja nostettu kuntataloutta sillä lailla. Hekin ovat tulleet siihen ratkaisuun, että se
yksityinen on hyvä ratkaisu silloin kun kunnalta rahat loppuvat, tapa tehdä toisin ja uudis-
tua. Kotkalaiset ovat juuri näin toimineet. Itse naapurikaupungissa emme ole ulkoistaneet
tai yksityistäneet terveydenhuoltoa, vaan haluamme tämän maakuntauudistuksen ja sote-
uudistuksen viedä eteenpäin ja sillä lailla turvata julkiset terveydenhuoltopalvelut kotikau-
pungissamme ja sitä kautta myös kotimaakunnassamme.

15.15 Ben Zyskowicz kok: Arvoisa rouva puhemies! Presidentti Koivisto sanoi aikoi-
naan, että jos provosoidaan, ei pidä provosoitua. Mutta kun täällä keskustelussa lähinnä so-
siaalidemokraattiset edustajat ovat niin sinnikkäästi ja ylisanoja lausuen imartelemalla pyr-
kineet haastamaan minua mukaan keskusteluun ja kun en halua olla syventämässä edustaja
Viitasen hämmennyksen tilaa, päätin muutaman sanan tässä lausua, vaikka koen, että nyt
esillä oleva asia liittyy vain välillisesti sote- ja maakuntauudistukseen, mutta liittyy kuiten-
kin. [Eero Heinäluoma: Alku hyvä!]

Kun kysyttiin, ovatko hallituspuolueet kaikki viemässä uudistusta eteenpäin, niin vas-
taus on: kyllä ovat. Tänäänkin useammassa eduskunnan valiokunnassa on tehty tuntikau-
sia töitä, joilla on viety sote- ja maakuntauudistusta eteenpäin, ja tänään myöhemmin vielä
puhemiesneuvosto on koolla, ja siellä varmasti käsitellään eduskunnan kevään aikataulua,
joka myös liittyy tämän uudistuksen eteenpäinviemiseen. 

Täällä on sanottu, että jos perustuslakivaliokunta edellyttää muutoksia, ovatko hallitus-
puolueet valmiit niitä tekemään. Totta kai ovat. Meidän järjestelmämme on sellainen, että
jos perustuslakivaliokunta katsoo jonkun tai joitakin kohtia perustuslain vastaisiksi, ne
kohdat on muutettava, mikäli esitys aiotaan viedä eteenpäin.

No, sitten on kysytty, että no, mitäs kokoomus. Tämä, mitä edellä sanoin eteenpäinvie-
misestä ja perustuslakivaliokunnan edellyttämien muutosten tekemistä, koski tietysti myös
kokoomusta. Mitä poliittiseen arvioon tulee, niin aivan kuten edustaja ja kokoomuksen pu-
heenjohtaja Orpo lauantaina Ykkösaamussa totesi, meille keskeistä uudistuksessa on se,
että pystytään parantamaan kansalaisten terveyspalveluja, pystytään parantamaan niiden
saatavuutta, niiden yhdenvertaisuutta, niiden kustannustehokkuutta. Tähän valinnanva-
paus perusterveydenhuollossa on tärkeä väline. 

Toinen kokoomukselle todella tärkeä peruste koko sote- ja maakuntauudistukselle on se,
että pystytään hillitsemään kustannusten kasvua. Puheenjohtaja Orpo sanoi lauantaiaamu-
na, että mikäli näissä hyvin tärkeissä tavoitteissa, jotka liittyvät kansalaisten palvelujen tur-
vaamiseen ja toisaalta kustannusten kasvun hillitsemiseen, edetään hallituksen toivomalla
tavalla ja lähtökohdista, niin totta kai olemme tämän takana. Jos kävisi niin, että tältä osin
täällä lähtisi uudistus kovin muuttumaan, totta kai me silloin arvioimme suhtautumista
näin muuttuneeseen uudistukseen. 

Ja lopuksi, mitä aikatauluihin tulee, niin jos joudutaan rukkaamaan sote-palveluiden ja
valinnanvapauden voimaantulon aikataulua, niin on luonnollista, että se vaikuttaa silloin
koko uudistuksen aikatauluun. 
19



Pöytäkirjan asiakohta PTK 57/2018 vp
15.18 Eero Heinäluoma sd: Arvoisa puheenjohtaja! Huomaan todellakin, että taisin syyl-
listyä ylisanoihin, kun sanoin, että edustaja Zyskowiczilta saa aina suorasukaisia vastauk-
sia. Nimittäin tuon vastauksen jälkeen en kyllä nyt ymmärrä, mikä se kokoomuksen kanta
on. Se tuntuu olevan sekä—että, eli siis kokoomus on sekä sitoutunut tähän uudistuksen
eteenpäinvientiin että siihen, että sitä ei viedä eteenpäin, kun hän sanoo, että asiaa sitten ar-
vioidaan näiden tavoitteiden toteutumisen kannalta.

Ministeri Orpo taisi sanoa niin, että kokoomuksen eduskuntaryhmä ei voi tukea tätä esi-
tystä, jos nämä hänen luettelemansa asiat eivät ole sisällä. No, kun hallituksella on kuiten-
kin enemmistö, niin kysymys on kai silloin siitä, että kokoomus on tekemässä uutta arviota
tämän kokonaisuuden hyödyllisyydestä — ilmeisestikin sen jälkeen, kun perustuslakiva-
liokunnan mietintö on tiedossa.

Eli ikävä kyllä, edustaja Zyskowicz, joudun siis tulkitsemaan teidän puheenvuoroanne
niin, että te ette ole viemässä tätä uudistusta enää eteenpäin, ennen kuin näette, mikä on pe-
rustuslakivaliokunnan mietinnön tulos. Te ette ole valmiita siihen, mitä pääministeri sa-
noi, että perustuslakivaliokunnan vaatimat muutokset viedään lainsäädäntöön. Se oli sel-
keä kanta, sen ymmärrän. Mutta te haluatte arvioida, suostutteko te viemään näitä perus-
tuslakivaliokunnan vaatimia muutoksia lainsäädäntöön vai ettekö, ja se on kova kannanot-
to uudistuksessa, joka on hallituksen suurin uudistushanke, jota on tehty todella pitkään ja
perusteellisesti, jossa on tuhansia sivuja asiaa käsittelyssä. Ja parhaillaankin valiokunnat,
siis tämänkin päivän aikana, ovat istuneet tämän asian päällä.

Jos tämä on niin, että kokoomus miettii omaa kantaansa uusiksi, niin se on valtaisa juttu
tämän uudistuksen kannalta ja se tekee myös tyhjäksi tähän nyt ministeri Lindströmin esit-
telemään lakiin liittyvät toimeenpanosäännökset ja myös osan sisältöäkin, joten olisi aika
toivottavaa, että kokoomuksen kanta selviäisi nopeasti, mitä he tulevat tekemään. Muutoin
täällä tehdään turhaa työtä ja rakennetaan jotain semmoista, jolla ei ole pohjaa. Siis par-
haimmillaankin on tiedossa, että ilmeisesti 101 edustajan enemmistöllä tätä viedään eteen-
päin, mutta jos kokoomus ei ole mukana, niin sitten oletan, että sitä 101:täkään ei enää ole
vaan ollaan siinä tilanteessa, että tämä ei mene eteenpäin.

Joten, edustaja Zyskowicz, olen siinä tilanteessa, että tulkitsen teidän ilmoittaneen, että
kokoomus ei ole enää sitoutunut uudistuksen läpivientiin eikä ole sitoutunut siihen, että pe-
rustuslakivaliokunnan vaatimia muutoksia viedään lainsäädäntöön, vaan haluaa arvioida
tukensa koko uudistukselle, ja se on Suomen politiikan isoja uutisia.

15.21 Pia Viitanen sd: Arvoisa puhemies! Edustaja Zyskowicz, te aloititte puheenvuo-
ronne sillä, että ette halua lisätä edustaja Viitasen hämmennystä, mutta kyllä tässä nyt pik-
kusen tragikomiikan piirteitä on, nimittäin olen vielä enemmän hämmästynyt tämän Ben
Zyskowiczin puheenvuoron jälkeen, koska ihan sama kuva minulle jäi kuin edellä puhu-
neelle edustaja Heinäluomalle siitä, että ei tämä vastaus ollut sellainen vastaus, että me voi-
simme tulkita niin, että kokoomus on ilman muuta tätä viemässä eteenpäin. Ei ollut, se oli
sekä—että-vastaus: sanotaan, että tuetaan, mutta kuitenkaan samaan aikaan ei myönnetä
sitä, että ollaan valmiita viemään sitten tarvittavia muutoksia eteenpäin, esimerkiksi sen
perustuslakivaliokunnan tuloksen jälkeen. Eli ei tämä tulkinta, minkä edustaja Heinäluo-
ma teki, arvoisa edustaja Zyskowicz, arvoisa hallituspuolue ja arvoisa ministeri, nyt kyllä
kaukana ole siitä, että se varmasti oikea on. Me tulkitsemme nyt näin. Tämä on, kuten sa-
nottu, päivän sote-uutinen, tämän puheenvuoron jälkeen sanoisin, että melkeinpä päivän
jymy-sote-uutinen. [Välihuutoja] Eli kyllä tämä nyt todella hämmentävältä näyttää. Ja jos
20



Pöytäkirjan asiakohta PTK 57/2018 vp
näin on, niin minä kyllä toivoisin myös sitä, että, ministeri, veisitte tästäkin keskustelusta
terveiset ja hallitus, hyvin pian keskenänne keskustelisitte tästä asiasta. Nimittäin eihän
tämä voi olla teidänkään kannaltanne edullista, että te täällä seisotte ja riemurinnoin puo-
lustatte jotain uudistusta, joka on alun perin lähtenyt kokoomuksen halusta markkinaeh-
toistaa kaikki, ja sitten kuitenkin voi olla, että tämä kaikki kaatuu, mikä tietenkin meidän
näkökulmastamme olisi toivottavaa, koska sote-uudistusta sinänsä tarvitaan mutta ei mis-
sään nimessä näillä malleilla, mitä nyt hallitus tarjoaa.

15.23 Eero Heinäluoma sd: Arvoisa puhemies! Tässähän on selvästikin se tilanne, että
kokoomus ei nyt kauhean mielellään halua tällä kertaa aiheesta keskustella, koska tässä sa-
lissa on paikalla ainoana kokoomuslaisena edustaja Zyskowicz. Mutta onhan tämä nyt aika
relevantti kysymys, onko hallituksen sote-uudistuksella kaikkien hallituspuolueiden tuki
edelleenkin. Kun tuon ministeri Orpon puheenvuoron kuunteli lauantaina ja nyt sitten
edustaja Eestilän ja edustaja Zyskowiczin puheenvuoron, niin kyllähän kaikki sanovat, että
sitten tilannetta arvioidaan, vieläkö uudistusta tuetaan, eli koko tältä sote-hankkeelta on
ehkä jo pudonnut pohja pois.

Kun salissa on paikalla myös erittäin kokenut toinenkin poliitikko, varapuhemies Pek-
karinen, niin rohkenen toivoa, että hän voisi arvioida tätä tilannetta oman kokemuksensa
valossa: onko ennen tullut tällaista tilannetta, että olisi näin iso uudistus, joka on eduskun-
nan käsittelyssä ja josta sitten kesken uudistuksen käsittelyn toinen johtava hallituspuolue
ilmoittaisi, että se ei enää tiedäkään, tuleeko se tukemaan tämän uudistuksen läpivientiä, ja
tulee arvioimaan asiaa ilmeisestikin uudelleen. Onko tällaista ollut sinä pitkänä aikana, ar-
voisa edustaja Pekkarinen, kun olette ollut eduskunnassa, koskaan teidän edessänne? Mitä
mieltä olette siitä, että kaikki hallituspuolueet eivät näytä sitoutuneen pääministerin ilmoi-
tukseen siitä, että perustuslakivaliokunnan vaatimat muutokset lainsäädäntöön tullaan te-
kemään? Siitähän tämä ongelma nyt tulee, että kaikki eivät selvästikään ole tähän sitoutu-
neet.

15.24 Maria Guzenina sd: Arvoisa puhemies! Onhan tämä tietenkin eduskunnalle pro-
sessina hyvin raskas, mutta täytyy sanoa, että vaikka turha työ, näin sanotaan, on ihmiselle
pahin rangaistus, niin jollain tavalla tämä prosessi on ollut kyllä hyödyllinen, koska — niin
kuin tänään täällä keskustelu on ilmentänyt — kokoomuksella ei näytä olevan selkeää kan-
taa enää. On tärkeää, että näistä asioista puhutaan myöskin julkisesti. Näyttää hyvin vah-
vasti siltä, että siniset ja keskusta tukevat tätä uudistusta, haluavat, että perustuslakivalio-
kunnan kannat, sitten kun sieltä tulee kannat, myöskin vaikuttavat siihen, millä tavalla tätä
esitystä tullaan muokkaamaan.

Aivan niin kuin edustaja Heinäluoma, minäkin kysyisin täällä eturivissä istuvalta hyvin
arvostetulta parlamentaarikolta, entiseltä ministeriltä, varapuhemies Pekkariselta: Mikä
teidän näkökulmanne tähän tilanteeseen on tällä hetkellä? Onko tämä eduskunnan arvoval-
lan mukaista, että ikään kuin julkisuuden kautta joudutaan onkimaan niitä tietoja, vai pitäi-
sikö täällä puhua rehellisemmin toinen toisillensa ja etenkin teillä hallituksen sisällä?

15.26 Mauri Pekkarinen kesk: Arvoisa puhemies! Kuuntelen kiinnostuneena käytävää
keskustelua mutta nyt minä joudun tässä kohdassa toteamaan, että varapuhemies ei — ko-
rostan: tässä kohdassa — ole poliittinen henkilö. Siitä syystä en tietystikään kommentoi
yhtään mitään muuta kuin kiitän tästä keskustelusta, mitä tässä käydään.
21



Pöytäkirjan asiakohta PTK 57/2018 vp
15.26 Eero Heinäluoma sd: Arvoisa puhemies! Kyllä tätä vaatimattomuutta on nyt salis-
sa oikein runsain mitoin liikkeellä. En kysynyt edustaja Pekkarisen arviota tästä sote-uu-
distuksesta, vaan kysyin teidän arviotanne siitä, onko teille tullut koskaan aikaisemmin
eteen sellaista tilannetta teidän pitkän parlamentaarisen uranne aikana — joka alkoi kai jo
70-luvulla — jossa kesken hallituksen ison uudistushankkeen johtava hallituspuolue olisi
ilmoittanut, että se ei enää seiso sen takana vaan arvioi, tukeeko se uudistusta. Onko täm-
möistä koskaan aikaisemmin ollut? Rohkenen epäillä, että ei ole, että tilanne on ollut sel-
lainen, että hallituspuolueet ovat sitoutuneet ohjelmaansa ja vieneet sitä eteenpäin. Kun
pääministeriltä on tullut selkeä linjaus, että hän sanoo, että perustuslakivaliokunnan vaati-
mat muutokset tullaan tekemään ja uudistus viedään eteenpäin, niin sehän on selkeä kanta.
Se on ymmärrettävä kanta, ja se vastaa tietysti sitä, mihin hallitus omassa työssään on si-
toutunut. Mutta jos toinen hallituspuolue sanoo, että tilannetta arvioidaan, ja sitten puheen-
johtaja hallituspuolueesta menee vielä niin pitkälle, että sanoo, että ei kokoomuksen edus-
kuntaryhmä tule tukemaan, jos sen tärkeinä pitämät tavoitteet eivät olekaan riittävällä tark-
kuudella toteutumassa, niin sehän on ilmoitus, että tämä on hyllyvällä pohjalla.

Minusta olisi ihan kohtuullista — ja uskon, että Suomen parlamentarismi sen kestää —
että edustaja Pekkarinen tämän historian muiston kertoo. Sehän on eri asia, ja ymmärrän,
että hän ei halua tähän kiistakysymykseen ottaa kantaa, ja siinä pidättyväisyys voi hyvin-
kin olla paikallaan, mutta historiaa voi aina kertoa ilman, että siinä tulee kompromettoiduk-
si millään tavalla.

15.28 Toimi Kankaanniemi ps: Arvoisa rouva puhemies! Minulla ei ole lähellekään niin
pitkä poliittinen ura täällä kuin on edustaja, varapuhemies Pekkarisella ja edustaja Zysko-
wiczilla, mutta 87 aloitin eli 31 vuotta sitten, ja kyllä täytyy sanoa, että sinä aikana en ole
tällaista edustaja Heinäluoman peräänkuuluttamaa taikka kyselemää tilannetta tavannut.
Siitä ihan en tiedä, mitä tapahtui viime vaalikauden lopulla, jolloin edustaja Heinäluoma
oli puhemiehenä, kun hallituspuolueet äänestivät omia esityksiään vastaan ja vain edustaja
Sasi puolusti hallituksen linjaa, onko se tapahtuma verrattavissa tähän. Mutta siis aivan his-
toriallinen asia varmastikin tämä on — onko ainutkertainen, sitä on siis vaikea sanoa — se,
että heitetään ilmaan tällainen pallo, että ”emme ole tähän sitoutuneet tosiasiassa vaan kat-
somme sitten”. 

No, toisaalta meidän täytyy kunnioittaa eduskuntana perustuslakivaliokuntaa, antaa sil-
le täysi työrauha, ja sitten kun se lausuntonsa antaa ja esittää siellä tiettyjä muutoksia —
niitä nyt melko varmasti tulee näin isossa paketissa useampiakin — niin ne pitää toteuttaa,
ei mitään muuta mahdollisuutta ole, tai todeta, että vaatimukset ovat niin kovia, että niitä ei
joko teknisistä syistä, aikataulusyistä tai poliittisista syistä päästä toteuttamaan. Tämä ti-
lanne on nyt edessä, mutta se nähdään ehkä viikon kuluessa, näinkö käy.

Itse kokonaisuuteen täytyy sanoa: Tässä edustaja Ville Vähämäki valtiovarainvaliokun-
nassa esitti hienon kolmion tämän uudistuksen osalta. Yhtenä tahona on hyvät palvelut,
josta olemme kaikki tavoitteena yksimielisiä. Toinen on 3 miljardin kustannusten alene-
man tavoite, joka on nyt sitten kirjoitettu tänne lainsäädäntöön budjettirajoittimella, ja se
on hyvin ongelmallinen varmasti myös perustuslain kannalta, mutta en tulkitse sitä sen
enempää. Kolmas taho on laaja valinnanvapaus, joka on kirjoitettu kokoomuksen vaati-
muksesta tähän järjestelmään. On selvää, että nämä kaikki kolme, hyvät palvelut, isot sääs-
töt ja laaja valinnanvapaus, eivät voi yhtä aikaa toteutua, ja ymmärrän, että puheenjohtaja,
valtiovarainministeri Orpo otti tähän kantaa, että jos nämä kaikki eivät toteudu, niin kokoo-
22



Pöytäkirjan asiakohta PTK 57/2018 vp
mus harkitsee, mitä tekee. Nyt tietysti ollaan siinä tilanteessa, että tämä harkinnan aika al-
kaa olla, ja olisi tietysti eduskunnan työn kannalta mielenkiintoista, jos saataisiin se tulkin-
ta nyt jo tänään eikä tehtäisi turhaa työtä.

15.31 Pia Viitanen sd: Arvoisa rouva puhemies! Kyllä minä arvelen, että tämä on aika ai-
nutkertainen tilanne eduskunnassa vuosien varrella, koska harvoin täällä tehdään näin iso-
ja uudistuksia kuin tässä nyt pöydällä on ja kesken uudistuksen koko retoriikka johtavalla
puolueella, kokoomuksella, muuttuu. Siis Petteri Orpo antoi ehdot soten toteutumiselle: jos
yhtälö ei toimi, meillä ei ole syytä tätä tukea. Tällainen otsikko tuli lauantaina. Tämähän on
aivan toisenvireinen sanoma kuin se, mikä kokoomuksella tähän asti on ollut, mikä halli-
tuksella on tähän asti ollut. Näin se nyt vain on. Eli minun tulkintani on se, että ei tilanne
ole ollut koskaan ennen tämänkaltainen, että elämme tässä ja nyt tilannetta, että me emme
ollenkaan tiedä, mitä seuraavaksi tuleman pitää.

Kaiken kaikkiaan, puhemies, jos nyt Orpo sanoo, että jos eivät tavoitteet toteudu, niin ei
ole syytä tukea — niinpä. Ja kuten täällä äsken todettiin, niin hyvin todennäköistä on, että
ne kokoomuksen asettamat tavoitteet eivät toteudu eivätkä ylipäätään hallituksen hyvältä
kuulostavat tavoitteet siitä, että samaan aikaan joku hieno valinnanvapaus tulisi ja kustan-
nuksia säästyisi ja menojen kasvua hillittäisiin. Aika moni asiantuntijalausunto nyt vahvas-
ti sanoo, että näin ei tule käymään. [Maria Guzenina: Enemmistö!] — Selkeä enemmistö,
ei niitä puolustajia kovin montaa ole löytynyt. [Maria Guzenina: Yksi löytyy!] — Yksi löy-
tyy, edustaja Guzenina on yhden löytänyt.

Mutta ihan oikeasti, puhemies, tässä mennään, ja tilanne on vakava. Siksikin, koska tätä
päivää eletään nyt näissä merkeissä, että kokoomus näyttää irtisanoutuneen, olisi aika rei-
lua, että tästä aika pian hallitus johtopäätöksensä tekisi ja myös informoisi eduskuntaa täs-
tä asiasta.

15.33 Markku Pakkanen kesk: Arvoisa rouva puhemies! Niin kuin tämä salikeskustelu
hyvin osoittaa, niin tässähän pelataan selvästi vain aikaa ja pallotellaan tämän asian kanssa
ja tulkitaan toistemme sanoja. Voin kuvitella, että jos tämä keskustelu tuolla valiokunnissa
on tämäntyylistä, niin ei ihme, että tämän asian käsittely on pitkittynyt ja päätöksenteko
vaikeutunut.

Se, onko tässä asiantuntijakuulemisesta aina kysymys — jokainen voi siinä ainakin kat-
soa itseään peiliin, onko tämäntyyppinen keskustelu edes tarkoituksenmukaista, jos me
täällä nyt vuoron perään pyydämme puheenvuoroja, niin kuin tässä nyt itsekin sorrun sii-
hen, että käytän puheenvuoron vain sen takia, että voin arvioida, onko tämä ajanpeluuta,
pitkittämistä vai tällaista teatraalista hommaa, niin kuin ainakin itse tulkitsen. Arvostan ko-
keneita politiikkoja. Täällä heitellään pallo ilmaan ja sitten katsotaan, otetaanko kiinni kuin
jonglööri, ja tämäntyyppistä. 

Toivottavasti siellä valiokunnissa, niin perustuslakivaliokunnassa kuin sosiaali- ja ter-
veysvaliokunnassa, käydään vähän pohdiskelevampaa ja syvällisempää keskustelua ja vie-
dään asiaa eteenpäin, jotta tästä asiasta sitten päästään täällä salissa aikanaan päättämään ja
viedään sitten asia eteenpäin. Ymmärrän, että kaikki täällä salissa sen kyllä haluavat rat-
kaista, mutta tapa, millä se ratkaistaan, nyt vielä pikkuisen on auki.

15.34 Eero Heinäluoma sd: Arvoisa puhemies! Eihän täällä mitään palloa ole ilmaan hei-
tetty, [Markku Rossi: Montakin!] vaan sen pallon heitti ilmaan kokoomuksen puheenjoh-
23



Pöytäkirjan asiakohta PTK 57/2018 vp
taja, valtiovarainministeri Orpo, hallituksen varapääministeri, viime lauantaina. Hän sa-
noi, että kokoomuksen eduskuntaryhmä tulee sitten arvioimaan, voiko se tukea tätä esitys-
tä, ja ilmoitti, että ei voi tukea, elleivät nämä ja nämä asiat ole tässä mukana. Siinä on se
pallo heitetty ilmaan. Sen jälkeen on auki, onko tällä meidän keskustelullamme näistä la-
kiehdotuksista, jotka on soteen kytketty, enää mitään mieltä, koska tämä on kokoomuksen
eduskuntaryhmän käsissä. Tähän olen perännyt täällä mielestäni aika oikeutetusti [Pia Vii-
tanen: Aivan oikeutetusti, kyllä!] vastausta, mitä kokoomus tekee, tukeeko se tätä esitystä
vai ei.

Nyt olemme kuulleet, että edustaja Zyskowicz on kokoomuksen puheenjohtajan kanssa
samoilla linjoilla eli tämä asia on auki. Kokoomus ei enää tue tämän läpivientiä tavalla,
jonka pääministeri on kertonut, vaan kokoomus arvioi tilannetta jossain vaiheessa. Emme
tiedä, koska se tapahtuu, sitä ei ole kerrottu, mutta jossain vaiheessa arvioi tilannetta. Jos
tällaisesta asiasta eduskunta ei saa keskustella eikä keskustele, niin mistä me sitten keskus-
telemme? Kaikkein tärkein uudistus, josta johtava hallituspuolue ilmoittaa, että se ei enää
tue sen eteenpäinvientiä vaan arvioi tilannetta — [Keskustan ryhmästä: Ei johtava!] kyllä
kai sellaisesta eduskunnan pitää keskustella. [Eduskunnasta: Mikäs on pääministeripuo-
lue? — Välihuutoja] — Kyllä minä annan kokoomukselle erittäin korkean arvosanan ja pi-
dän sitä johtavana hallituspuolueena. Nythän se tulee nähtäväksi, kuka tätä hallitusta joh-
taa: onko se Orpo vai onko se Sipilä.

15.36 Pia Viitanen sd: Arvoisa puhemies! Minä pyysin tämän puheenvuoron juuri siksi,
että minäkin haluan kyllä nyt todeta sen, että tämä on täysin oikeutettua keskustelua — täy-
sin oikeutettua keskustelua. Kyseessä on nimittäin ihan oikeasti yksi koko Suomen histo-
rian suurimmista uudistuksista, johon liittyy poikkeuksellisen paljon riskejä, epävarmuut-
ta. Asiantuntijat puhuvat kustannusten noususta, varoittavat eriarvoistumisesta, moni pel-
kää. Täällä käytti hyvän puheenvuoron muun muassa edustaja Karimäki, joka puhui siitä,
että jos nyt otetaan tämä askel, niin sitten on aika vaikea ehkä tulla takaisin ja perua. Tässä
on niin fundamentaalisia ja perustavaa laatua olevia kysymyksiä pöydällä, jos eduskunnal-
la ei ole mahdollisuutta tai ei pidetä asianmukaisena keskustella tästä asiasta tässä yhtey-
dessä, kun meillä on vielä poliittisesti se outo tilanne, että valtiovarainministeri Orpo, joh-
tavan hallituspuolueen valtiovarainministeri, kokoomuksen puheenjohtaja on antanut sel-
keästi vähintään rivien välistä viestin, että kokoomuksen sitoutuminen ei ole enää yksise-
litteistä.

Jos miettii keskustelun sävyä kokoomuksen puolelta vielä muutama viikko takaperin,
niin se oli aivan toisenmoinen, ja nyt ollaan sitten nähty nämä tiettyjen edustajien ilmoi-
tukset siitä, että tätä uudistusta ei enää tueta. Puhutaan 101 edustajasta, joiden varassa hal-
litus on nyt, puhumattakaan siitä, että yksi puolue saattaa kokonaan jättää tukensa antamat-
ta. Onhan tässä nyt muuttunut tilanne aivan kohtalokkaalla tavalla. Siksi on oikeastaan
erinomaisen hyvä, että me käymme tätä keskustelua täällä tänään. Mutta se, mikä on har-
mi, on todellakin se, että hallitukselta kovin niukkoja vastauksia on tullut. Huomioin, että
ministerikin lähti tuossa pois. Hän olisi voinut tietenkin ennen poistumistaan käyttää pu-
heenvuoron siitä, mikä hallituksen näkökulma näihin viikonlopun tapahtumiin ja näihin
yleisiin tunnelmiin nyt soten ympärillä on.

15.38 Markku Pakkanen kesk: Rouva puhemies! Minusta ministeri teki varmaan ihan
oikean ratkaisun, koska käsittelyssähän on tämä hallituksen esitys kilpailulain muuttami-
24



Pöytäkirjan asiakohta PTK 57/2018 vp
sesta ja me keskustelemme täällä sote-asioista ja siitä, mikä puolue on eniten mukana.
Minä tulkitsen näin, että ministerin siirtyminen ulos salista oli ihan oikein, koska me emme
esittäneet hänelle asianmukaisia kysymyksiä, mihin hän olisi voinut käyttää sitten vastauk-
sen. Me vaan puhumme täällä toisista asioista.

Täällä puhutaan siitä, mikä on johtava hallituspuolue. Itse ainakin keskustalaisena pi-
dän täysin selvänä, että jos meiltä on pääministeri ja me olemme suurin eduskuntaryhmä,
niin me olemme myös johtava hallituspuolue. Toki tästä voidaan eri mieltä olla, ja arvos-
tan edustaja Heinäluoman näkemystä siitä, miten hän arvioi, mikä on johtava puolue, mut-
ta oma näkemykseni on kyllä, että kyllä keskustapuolue on johtava hallituspuolue. Meillä
on hyvin rivit suorana, ja näin johdetaan hallitusta.

15.39 Maria Guzenina sd: Arvoisa puhemies! Kyllä tämä keskustelu on relevanttia, ja
kyllä ministeri olisi voinut ihan hyvin jäädä tänne keskustelemaan meidän kanssamme.
Niin kuin täällä ovat useat todenneet — ja tässä ei ole siis hallitus—oppositio-rajaa — tämä
maakunta-sote-uudistus on iso kokonaisuus, johon liittyy useampia erillisiä lakiesityksiä ja
täydentäviä esityksiä, joten on täysin perusteltua, että me käsittelemme sitä täällä niin, että
me näemme sen koko kokonaisuuden. Ei voi olla niin, että hallituspuolueiden edustajat
pyrkivät rajoittamaan sitä keskustelua, jota täällä salissa käydään hyvin relevanteista näkö-
kohdista, jotka liittyvät tähän kokonaisuuteen ja sitten siihen, millä tavalla tämä uudistus
täällä eduskunnassa tulee etenemään — nyt kun tässä on nähtävillä aivan valtavasti erilai-
sia ongelmakohtia, jotka ovat julkisuudessa asiantuntijat esittäneet.

Itse perustuslakivaliokunnan jäsenenä en millään muotoa halua edes vihjata, minkälai-
nen lausunto sieltä on tulossa, huolimatta siitä, että siitä näyttäisi olevan aika massiivinen
vuoto. Kun julkisuudesta on lukenut, niin se on ollut hyvin valitettavaa, koska perustusla-
kivaliokunta tarvitsee sen oman aikansa ja sen pitää se oma työrauhansa saada, jotta sieltä
tulisi aidosti sellainen lausunto, joka hyödyttäisi myöskin sosiaali- ja terveysvaliokuntaa,
ja kävisi niin kuin pääministeri on todennut, että sitten ne huomiot, näkökohdat otetaan
huomioon siinä vaiheessa, kun se laki on vihdoinkin täällä salissa. Sehän menee faktuaali-
sesti niin, että nyt perustuslakivaliokunta käsittelee asian, antaa oman lausuntonsa sosiaa-
li- ja terveysvaliokunnalle ja sen jälkeen se sosiaali- ja terveysvaliokunnan mietintö tulee
uudestaan perustuslakivaliokuntaan käsittelyyn. Tässä joudutaan monta kertaa vielä tä-
män asian parissa käyttämään aikaa täällä eduskunnassa.

Ja nyt se iso kysymys, mitä täällä edustaja Heinäluoma, edustaja Viitanen ja moni muu
ovat esittäneet: tehdäänkö täällä turhaa työtä? Onko tässä käynyt niin, että hallituksen si-
sällä tiedetään jo enemmän kuin meillä on mahdollisuus tietää? Kun se lehmänkauppa,
joka tehtiin, on nyt purkautumassa — ja tässä en viittaa perustuslakivaliokunnan näkemyk-
seen, vaan muihin, jo valmiisiin lausuntoihin — niin mitä tapahtuu silloin? Demokratian
kannalta tämä on se olennainen kysymys. Meillähän on eduskunnassa paljon muitakin
asioita, joita pitäisi pystyä käsittelemään, ja nyt valiokunnat tekevät työtään yliaikaan, il-
taisin, maanantaisin, venyneinä tunteina, ja me emme tiedä, onko se työ hyödyllistä vai ei.
Tästä nyt tässäkin keskustelussa on kysymys, kun kysytään, mitä hallituspuolueiden edus-
tajat tietävät sellaista, mitä me emme täällä oppositiossa tiedä — ja tässä nyt katse kääntyy
kokoomukseen.

Keskustelu päättyi.
25



Pöytäkirjan asiakohta PTK 57/2018 vp
Asia lähetettiin talousvaliokuntaan.
26


	3
	14.03
	14.05
	14.07
	14.11
	14.13
	14.14
	14.15
	14.17
	14.19
	14.20
	14.21
	14.23
	14.24
	14.26
	14.28
	14.29
	14.32
	14.34
	14.37
	14.39
	14.40
	14.44
	14.45
	14.46
	14.47
	14.50
	14.52
	14.55
	14.58
	15.01
	15.03
	15.05
	15.07
	15.10
	15.13
	15.15
	15.18
	15.21
	15.23
	15.24
	15.26
	15.26
	15.28
	15.31
	15.33
	15.34
	15.36
	15.38
	15.39


