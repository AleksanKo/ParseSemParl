















































DEM5DB9.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

16. Hallituksen esitys eduskunnalle laiksi vahvasta sähköisestä tunnistamisesta ja sähköi-
sistä luottamuspalveluista annetun lain muuttamisesta ja väliaikaisesta muuttamisesta

Hallituksen esitys HE 264/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 16. asia. Puhemiesneuvosto ehdottaa, että asia lähetetään liikenne- ja viestintä-
valiokuntaan, jolle perustuslakivaliokunnan ja talousvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

19.42 Kristiina Salonen sd: Arvoisa puhemies! Voit täyttää veroilmoituksesi netissä, tar-
kistaa reseptisi omakanta.fi:stä tai varata jonottamatta ajan vastaanotolle kätevästi verkos-
ta. — Näinhän meitä kannustetaan sähköisten palveluiden käyttöön, ja valtaosalle suoma-
laisista tällaiset muutokset tuntuvatkin elämää helpottavilta parannuksilta. Mutta eivät ihan
kaikille meistä. Julkishallinnollisten palveluiden siirtyessä yhä enemmän sähköiseen maa-
ilmaan perustavanlaatuinen kansalaisoikeus tulisi huomioida myös sähköisissä palveluis-
sa: perustuslain mukaan ihmiset ovat yhdenvertaisia lain edessä. Ketään ei saa ilman hy-
väksyttävää syytä asettaa eri asemaan esimerkiksi terveydentilaan liittyvän syyn perusteel-
la.

Asioidakseen Kelan sähköisissä palveluissa, täyttääkseen verotietonsa verkossa tai kat-
soakseen terveystietojaan Omakannasta on annettava luotettava tunnistautuminen järjes-
telmään. Suomessa tämä tunnistautuminen tehdään valtaosiltaan pankin verkkotunnistau-
tumisen tai mobiilivarmenteen avulla. Isolle osalle meistä tämä toimii hyvin — muttei kai-
kille. Millaiset mahdollisuudet käyttää esimerkiksi edellä mainittuja palveluja on vanhuk-
sella, jolla ei ole verkkopankkitunnuksia tai mobiilivarmennetta? Entäpä vakavasti sairaal-
la, jonka asioista huolehtii omaishoitaja? Saamieni yhteydenottojen mukaan se on todella
haastavaa. Vaikeuksissa on esimerkiksi vanhus, joka elää kotonaan mutta on niin heikko-
kuntoinen, että asiointi kodin ulkopuolella on mahdotonta. Kotona asuminenkin mahdol-
listuu vain omaishoitajan avulla. Omaishoitaja on tuolloin usein myös henkilön edunval-
voja. Edunvalvojalla on oikeus liittää edunvalvonnan alaisen henkilön pankin käyttöoikeu-
det omaan verkkopankkiinsa, mutta käyttöoikeudet rajoittuvat kuitenkin vain ja ainoas-
taan pankkipalveluihin. Toisin sanoen toisen henkilön verkkopankkitunnuksia ei voi käyt-
tää henkilöllisyyden varmentamiseen julkishallinnollisissa palveluissa. Siksi esimerkiksi
Omakanta-palveluun tai verottajan sivulle ei saa sähköisesti kirjautua saamillaan pankki-
tunnuksilla, vaikka olisi henkilön laillistettu edunvalvoja. Tällöin vaihtoehdoiksi
 Tarkistettu
4.0



Pöytäkirjan asiakohta PTK 125/2018 vp
omaishoitaja-edunvalvojalle jää sähköisen henkilökortin hakeminen vanhukselle. Käytän-
nössä se tarkoittaa vanhuksen fyysistä asiointia valokuvauksessa ja poliisin lupapalveluis-
sa. Tämä tuntuu meille terveille ja toimintakykyisille ihmisille järkevältä toimintatavalta,
mutta miten me voimme odottaa samaa henkilöltä, joka siirtyäkseen kodistaan muualle tar-
vitsee huonon kuntonsa takia pelkkään kuljetukseenkin paarit. Miten me huolehdimme sii-
tä, että näillä ihmisillä tai heistä huolehtivilla on samanlaiset oikeudet pysyä mukana no-
peasti sähköistyvässä yhteiskunnassamme? Eikö meidän tulisi kaikin tavoin helpottaa nii-
den ihmisten taakkaa, jotka huolehtivat vakavasti sairaista tai hyvin iäkkäistä läheisistään
yksin kotona? Heillä ei ole voimia taistella oikeuksiensa puolesta. Meidän terveiden on
tehtävä se heidän puolestaan.

Onneksi tämä lakiesitys viimein alkaa ratkoa Suomen sähköisen tunnistautumisen on-
gelmaa. Lainsäädännöllisesti kansalaisten sähköinen tunnistautuminen on onneksi muu-
tosten alla. Tavoite on kuitenkin vielä niin pitkällä uudenlaiseen tunnistautumisjärjestel-
mään siirtymisessä, että nykyisessä tilanteessa moni kamppailee yhä edelleen. Uuden jär-
jestelmän pitää tunnistaa nykytilaa paremmin nämä henkilöt, joille valokuvan ottaminen it-
sestään tai korttien jatkuva uusiminen on vaikeaa, jopa mahdotonta. Mutta kuitenkin mei-
dän pitäisi pystyä löytämään jo ennen tämän lain voimaantuloa ratkaisuja tähän hetkeen.
Lain edessä nämä ihmiset ovat nyt ei-kenenkään maalla, ja heidät on tunnistettava. Viran-
omaispalveluiden pitäisi jalkautua tarvittaessa niiden luokse, jotka eivät kodistaan pääse
ulkomaailmaan niitä hakemaan. Ja jos se ei ole ollut maan tapana, niin muutetaan tapojam-
me. 

19.46 Jari Myllykoski vas: Arvoisa rouva puhemies! Asia on hyvä, tämä mahdollisuus ja
kyseinen lakiesitys tätä sähköistä tunnistautumista edistävät.

Tämä on tullut hyvin lähelle tänä kesänä, kun meitä kansanedustajia tuolla Satakunnan
Kansan mielipidepalstalla on arvioitu siitä, ettemme tee yhtään mitään täällä sen eteen, kun
omaishoitajat taikka sitten ne, jotka ovat edunvalvojia, eivät pysty asioimaan edunvalvot-
tavansa puolesta. Ja tämä puolesta asiointi on tosi ongelmallista varsinkin, kun puhutaan
lääkäristä, lääkkeistä. Ja perusseikkana on, että vaikka meillä olisi edistynyt lainsäädäntö,
tällä hetkellä Omakanta-palvelu ei mahdollista sitä, että joku toinen henkilö käyttäisi ja
menisi henkilön Omakanta-tietoihin. Eli tietojärjestelmät eivät mahdollista sitä, kuten
mahdollistuu tällä hetkellä pankkipalveluiden kanssa, kuten edustaja Salonen tuossa oi-
kein kertoi, että edunvalvoja saa oikeudet ja voi asioida omilla pankkitunnuksillaan edun-
valvottavan pankkiasioissa. Ei tarvita mitään erityisiä järjestelmiä siihen, vaan tällä hetkel-
lä järjestelmä toimii niin, että maistraatista on haettu lupa siihen, joko edunvalvoja tai sit-
ten henkilö, joka haluaa asioita hoitaa jonkun edunvalvojana, ja sieltä maistraatin kautta on
saatu sitten oikeudet, miten nämä luvat menevät. Tai mahdollisesti ehkäpä muistisairaan
kohdalla, joka ei pysty itsestään huolehtimaan eikä suostu tähän maistraattikäsittelyyn, kä-
räjäoikeus sitten ratkaisee sen, onko tällä kyseisellä henkilöllä, joka on edunvalvoja, mah-
dollisuus hoitaa sähköisesti edunvalvottavan pankkiasioita.

Mutta erityisen tärkeätä olisi, että me pystyisimme nyt sekä kehittämään lainsäädäntöä
että huomioimaan varmasti seuraavassa hallitusohjelmassa, että tämä Omakanta-tietojär-
jestelmä joustavoittaisi sitä, että omaishoitajien, jotka useimmiten sitten vielä ovat edun-
valvojia, asiointi olisi helpompaa. Se olisi tarpeen sen omaishoitajankin ajankäytön kan-
nalta, ettei tarvitse mennä sinne apteekkiin selvittämään niitä asioita, että mitenkä ja mitä
lääkkeitä, että sen voisi tehdä sieltä Omakannan kautta, käyttää sähköistä reseptiä niin, että
2



Pöytäkirjan asiakohta PTK 125/2018 vp
ei tarvitse kävellä sinne apteekkiin näiden asioiden kanssa. Tietoteknisesti voisimme sitten
seuraavassa hallitusohjelmassa tätä edistää, laittaa tähän voimavaroja. Olen aivan varma
siitä, että kun meidän väestömme ikärakenne vanhenee ja jos seuraavassa hallitusohjel-
massa omaishoitajille tulee hieman parempi mahdollisuus hoitaa omaistaan ja omaa jaksa-
mistaan, eli sinnekin satsattaisiin, niin omaishoitajien lukumäärä tulee kasvamaan ja sa-
malla se tarkoittaa sitä, että myös edunvalvojien määrä tulee huomattavasti lisääntymään.

Tälläkin hetkellä meillä lähiomainen voi tilanteessa tehdä niin sanottuja päätöksiä esi-
merkiksi lääketieteellisestä toimenpiteestä, tehdäänkö vai eikö. Lääkäri sitten kuitenkin
loppukädessä vielä päättää siitä. Tämä edunvalvoja on lähiomainen, eli nimenomaan lähi-
omaisiin ja lääketieteellisiin toimenpiteisiin oleva rajattu mahdollisuus puuttua tai tehdä
ehdotuksia on jo olemassa.

Joka tapauksessa edistystä on siihen, että tämä sähköinen tunnistautuminen tulee, mutta
pitää nähdä, että tähän pitää liittyä vielä monta asiaa. Arvoisa rouva puhemies! Kiitos.

19.51 Kristiina Salonen sd: Arvoisa puhemies! Ymmärrän, että tämä asia on ollut moni-
mutkainen ja täällä on myöskin ikään kuin monenlaisia sisällä piileviä intressejäkin, joita
sitten on ehkä pyritty kuluneiden vuosien aikana selvittämään. Keskeistä on se, että säh-
köisten tunnistuspalveluiden käyttö kasvaa ihan merkittävästi. Sen takia ei ole merkitykse-
töntä miettiä myöskään sitä, miten markkinat jakautuvat ja millaisilla pelisäännöillä mark-
kinoilla toimitaan. Ja toivon, että tähän nyt sitten valiokunnassa kiinnitetään erityinen huo-
mio, koska siitä näyttää myöskin kahdella eri ministeriöllä olevan ristiriitaa.

Tämä henkilökortti, joka on siis mobiilivarmenteen ja pankkitunnusten lisäksi kolmas
tunnistautumistapa, on ollut lähestulkoon olemattomalla käytöllä. Ja juuri se on itse asias-
sa se, mihin nyt ohjataan niitä ihmisiä, jotka eivät pääse sähköisiä palveluita käyttämään
esimerkiksi edellä kuvaamani kaltaisessa tilanteessa, jossa vanhus on niin huonokuntoi-
nen, että omaishoitaja hänen asioitaan hoitaa.

Edustaja Myllykoski hienosti puolusti ensin sosiaali- ja terveysvaliokunnan jäseniä työ-
määrällä lehtien palstoilla, kiitos siitä edustaja Myllykoskelle. Itse pääsin asiaan perehty-
mään vasta ihan äskettäin ja selvittelin sitä. Annoin ohjeistukseksi juuri sen, että kun tämä
pankkitunnusten käyttö oli evätty, niin mobiilivarmenne olisi se seuraava mahdollinen
vaihtoehto. Ja kuinka ollakaan, kun kyseinen henkilö asiaa selvitti, tuli tietoon, että mobii-
livarmennetta ei saa ennen kuin tunnistautuu nettiin pankkitunnuksilla.

Siis pankkitunnukset on evätty. Toinen vaihtoehto on mobiilivarmenne. Mobiilivarmen-
netta ei saa, kun ei ole pankkitunnuksia.

Sitten on kolmas vaihtoehto tämä henkilökortti, joka itse asiassa muuten vaatii vielä eril-
lisen lukulaitteen, joka esimerkiksi pienituloiselle eläkeläiselle alkaa olla jo kustannusten-
sa puolesta riski. Mutta henkilökortti vaatii henkilökohtaisen käynnin. Ja henkilö, joka ei
pysty siihen, on ikään kuin täysin laittomalla maaperällä, täysin ei-kenenkään-maalla,
pompoteltavana tuolla ihmisiltä toisille. Ja tähän on tultava nyt stoppi. Toivottavasti tätä
asiaa myöskin valiokunta käsittelee.

19.54 Mika Niikko ps: Arvoisa puhemies! Tämä sähköinen tunnistautuminenhan on Suo-
messa hyvin yleistä, nimenomaan pankkitunnuksilla, koska yli 90 prosenttia tapahtuu ni-
menomaan pankkitunnistautumisten kautta, kun asioidaan verkossa ja todennetaan henki-
löllisyys, ja sama suunta on myös Ruotsissa. 
3



Pöytäkirjan asiakohta PTK 125/2018 vp
Virossa on kuitenkin tilanne toisenlainen ollut jo heti alusta lähtien. Heillähän on jo 15-
vuotiaasta saakka oltava jokaisella kansalaisella henkilökortti, johon on myös tämä sähköi-
sen tunnistautumisen mahdollisuus sisällytetty. Suomessahan tällaista korttia yritettiin ai-
kanaan tuoda markkinoille ja tuoda tavallaan kansalaisten tietoisuuteen, mutta se ei mil-
lään tavalla nostanut suosiota. 

Ja tämä on aivan totta, mitä edustaja Salonen mainitsi, että kaikki henkilöt eivät saa sitä
pankkikorttia laisinkaan. Jos et saa pankista edes tiliä auki, niin kuinka voit saada verkko-
tunnukset, joilla voit asioida ja hoitaa välttämättömiä asioita? Henkilön tunnistautuminen
on välttämätöntä monessa asioinnissa verkossa.

Kun esimerkiksi jotkut ministeriöt ovat kilpailuttaneet näitä tunnistautumispalveluita,
niin jossain vaiheessa Suomessa on huomattu, että ne ovat äärettömän kalliita. On jouduttu
pakon edessä pohtimaan, miten tämä voidaan muulla tavalla ratkaista. Ja toisaalta olisin
itse toki odottanut, että näiden kymmenen vuoden aikana, kun tämän toiminnan tuloksia on
tässä eri tavalla jo todettu, oltaisiin löydetty Suomeen myös edullisempi ratkaisu. 

Toki hallituksen esitys nyt haluaa tässä asiassa joitain parannuksia tehdä, mutta se ko-
konaiskuva vaatii vielä enemmän keskustelua tulevan hallituskauden aikana.

19.56 Jari Myllykoski vas: Arvoisa rouva puhemies! Lyhyesti vielä kauniiksi, tai ehkä
rumaksi, lopuksi:

Täytyy sanoa, että pankeilla ei pitäisi lainsäädännön mukaan olla oikeutta evätä pankki-
tunnuksia maksuhäiriömerkinnästä johtuen, [Mika Niikko: Juuri näin!] mutta valitettavas-
ti näin vain tapahtuu. Tai sitten se on siinä tilinavaamistilanteessa este, kun katsotaan, että
henkilö ei ole sovelias meidän asiakkaaksemme. 

Meillä on tässä maassa 400 000 ihmistä, joilla on luottohäiriömerkintä. Voitte vain ku-
vitella, montako niistä ihmisistä on suljettu tämän sähköisen tunnistautumisen ulkopuolel-
le juuri tästä syystä. Ja kun siellä on niitä inhimillisiä syitä, että ihmiset eivät ole pystyneet
terveyskeskusmaksuja maksamaan, ja sitä kautta kuntayhtymän tai kunnan terveyskeskuk-
sesta ollaan annettu perintäyhtiöihin sitten nämä perinnät, niin tämä luottohäiriömerkintö-
jen kasvu on ollut ihan räjähdysmäistä — liittyen varmasti osaksi myös pikavippeihin.

Mutta tärkeintä olisi, että me pystyisimme lainsäädännöllä pankkeja edellyttämään jous-
tavampaan toimintaan. Olen tässä aiempina vuosina huutanut ääneen, että me tarvitsemme
sitä, että Kela myöntää, yhteiskunta myöntää sen sähköisen tunnistautumisen mahdollisuu-
den niin, että se ei repeä. Mutta kustannushinta on aivan hirvittävän iso, näin olen ymmär-
tänyt. Nyt pankit ovat olleet aktiivisia, he ovat luoneet omat järjestelmänsä, niitä pitää pys-
tyä hyödyntämään. Mutta voimmeko sitten mennä sinne yksittäisen liiketoimijan alueelle:
että kun tämä on kuitenkin kansalaisoikeutta, niin joko niin, että edellytämme näiden säh-
köisten pankkitunnusten haltijoiden ylläpitäjiltä sitä, että he edistävät kansalaisten mahdol-
lisuuksia osallistua yhteiskuntaan, tai niin, että annetaan heille rajoittamisoikeus. 

Lainsäädäntö on mennyt oikeaan suuntaan, luottohäiriömerkintä ei saisi olla enää estee-
nä siihen, etteikö pankkitunnuksia anneta, mutta jotain meidän on tehtävä vielä, ja meillä
on toivottavasti seuraavissa hallitusohjelmaneuvotteluissa tämäkin asia keskeisesti pöy-
dällä.

Keskustelu päättyi.
4



Pöytäkirjan asiakohta PTK 125/2018 vp
Asia lähetettiin liikenne- ja viestintävaliokuntaan, jolle perustuslakivaliokunnan ja talous-
valiokunnan on annettava lausunto.
5


