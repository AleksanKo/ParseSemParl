















































DEM4436.tmpSave.xml


Pöytäkirjan asiakohta PTK 4/2017 vp
Pöytäkirjan asiakohta 

PTK 4/2017 vp

Täysistunto

Torstai 9.2.2017 klo 15.59—20.24

3.5. Suullinen kysymys saattohoidosta (Päivi Räsänen kd)
Suullinen kysymys SKT 6/2017 vp

Suullinen kyselytunti

Puhemies Maria Lohela: Seuraava kysymys, edustaja Päivi Räsänen.

Keskustelu

16.47 Päivi Räsänen kd: Arvoisa rouva puhemies! [Hälinää — Puhemies koputtaa]
Eduskunta saa pian käsiteltäväkseen kansalaisaloitteen eutanasian laillistamiseksi. Hyvä
elämä ennen kuolemaa on kuitenkin mahdollista turvata ilman, että potilaita alettaisiin lää-
käreiden toimesta surmaamaan, jos vain käytetään kivunlievitystä ja muita saattohoidon
menetelmiä, tarvittaessa esimerkiksi sedaatiota eli määräajaksi nukuttamista.

Vuosittain arvioilta 13 000 suomalaista tarvitsee elämänsä loppuvaiheessa palliatiivista
ja saattohoitoa, kun saattohoitoon varatuilla paikoilla on pystytty hoitamaan vain noin
3 000 potilasta hyvistä suosituksista ja ohjeista huolimatta. Saattohoidon puutteita ei kor-
jata eutanasialailla vaan turvaamalla osaava hoito ja riittävästi koulutettua hoitohenkilö-
kuntaa. Kysyn nyt ministeriltä, hallitukselta: onko hallitus tuomassa tai valmistelemassa
esitystä saattohoitolaista, jolla voitaisiin asettaa minimivaatimukset, jotta [Puhemies ko-
puttaa] kaikki tarvitsevat saisivat saattohoitoa?

16.48 Perhe-  ja  peruspalveluministeri  Juha Rehula (vastauspuheenvuoro): Arvoisa
puhemies! Lainsäädäntöä saattohoidosta ei ole tällä hetkellä valmisteilla, sen sijaan ohjeis-
tusta siitä, mitä on hyvä saattohoito, mitä pitää ottaa huomioon tilanteessa, jossa ihmisen
päivät ovat lähestymässä loppuaan. Tätä on sisältöjen kautta yritetty viime vuosien aikana
lähestyä ja näitä saattohoitoon liittyviä ohjeistuksia ollaan päivittämässä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.49 Päivi Räsänen kd (vastauspuheenvuoro): Arvoisa puhemies! Hyvää kehitystä on-
kin tapahtunut, mutta edelleen sitä tarvitaan. Saattohoidon tarve kasvaa muun muassa vä-
estön ikääntyessä, esimerkiksi muistisairauksien lisääntyessä ja myös, kun palvelujärjes-
telmä uudistuu niin, että yhä suurempi osa potilaista hoidetaan palveluasumisen puitteissa
tai kotona eikä laitoshoidossa. Kuitenkin esimerkiksi palliatiivisen hoidon erityispätevyy-
den saaneista noin 90 lääkäristä suurin osa työskentelee sairaaloissa, ja sinne kotiin tai pal-
veluasumiseen annettava saattohoito on nimenomaan se puutekohta. Nyt kun sote-uudis-
tusta ollaan tekemässä, niin kysyn teiltä, ministeri: Onko tämä ristiriita otettu siinä huo-
 Tarkistettu
4.0



Pöytäkirjan asiakohta PTK 4/2017 vp
mioon? Millä tavalla saattohoitoa voidaan tämän sosiaali- ja terveyspalvelu-uudistuksen
yhteydessä kehittää?

16.50 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Sosiaali- ja terveydenhuollon muutoksen ulottuvuuksia on useita lähtien
siitä, että sinä päivänä meillä on sote, kun meillä on henkilöitä, jotka on koulutettu sosiaa-
li- ja terveydenhuollon näkökulmasta tunnistamaan ihminen, näkemään ihminen yhtenä,
meillä on terveydenhuollon koulutusjärjestelmä, jossa on potilas- ja sosiaalihuollon mallit,
koulutusjärjestelmä, jossa ihminen on asiakas. Tämä on ylätason asia, mutta sillä on vai-
kutusta siihen, millä tavalla ihminen arjessa palvelua tarvitessaan kohtaa.

Toisekseen, koulutuksen osalta tämän vuoden aikana vielä, tämän kevään aikana, on esi-
merkiksi omalla kohdallani tarkoitus tavata yliopistojen rehtorit. Olen tavannut ammatti-
korkeakouluväkeä siitä — tämä on ollut kahdensuuntaista — millaisia toiveita sote-minis-
terillä on koulutusjärjestelmän osalta. Tietysti opetus- ja kulttuuriministeri vastaa omalta
osaltaan sisällöistä ja siitä, miten koulutusta suunnataan, mutta meillä on sote sinä päivänä,
kun meillä on sellaisia koulutettuja ammattilaisia, [Puhemies koputtaa] joille ihminen on
ihminen.

16.51 Sari Essayah kd (vastauspuheenvuoro): Arvoisa rouva puhemies! Hyvätasoinen ja
laadukas saattohoito on potilaitten oikeus. Meillä on Euroopassa esimerkkejä siitä, kuinka
eutanasiakeskustelu on laantunut, kun on systemaattisesti lähdetty panostamaan, muun
muassa Isossa-Britanniassa, hyvään saattohoidon laatuun. Suomessa meillä on viisi saatto-
hoitoon erikoistunutta yksikköä, ehkä niistä tunnetuin Terhokoti, myös Karinakoti, ja mo-
lemmista näistä on ollut uutisia, että molemmat yksiköt kamppailevat talousvaikeuksien
kanssa. Meillä myöskin näitä saattohoidon hyviä käytänteitä olisi tärkeää saada myöskin
terveydenhuollossa ylipäätänsä levitettyä. Olisinkin kysynyt ministeriltä: Jos tällaista saat-
tohoitolakia ei ole suunnitteilla, millä tavalla on tarkoitus nyt sitten näissä sote-uudistuk-
sissa huolehtia siitä, että meillä Suomessa on laadukasta saattohoitoa ympäri Suomea?
Entä kuinka näiden erityisesti saattohoitoon erikoistuneiden yksiköiden rahoituksesta pi-
detään huolta?

16.52 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Teillä on paremmat tiedot siitä, kuinka monta saattohoitoon erikoistunut-
ta yksikköä meillä on maassa, mutta minulla on tieto siitä, että on sairaaloita, joissa on saat-
tohoito-osastoja erikseen ja joissa on koulutettu henkilökunta, joka huolehtii siitä mahdol-
lisimman hyvästä elämän loppuvaiheesta, ja tämähän tulee olemaan yksi osa tätä koko
meidän sote-muutosta. Ensinnäkin se muutos, jota ollaan rakentamassa, luo perustat, lain-
säädäntö luo perustat. Sisältö tehdään kentällä, ja siellä mahdollisimman lähellä ihmistä
esimerkiksi tämän saattohoidon tulee jatkossa tapahtua. Toki erikoistuneitakin yksiköitä
tarvitaan, mutta nyt ei pidä syntyä ainakaan sellaista kuvaa, että saattohoito olisi jatkossa
viidessä paikassa — ei, vaan niiden saattohoitoon erikoistuneiden ihmisten koulutusta tu-
lee lisätä, ja toisekseen se on osa sitä hoidon ketjua tilanteessa, jossa sairautta ei enää pys-
tytä parantamaan. Miten varmistetaan rahoitus? Meillä on 19,7 miljardia se kakku, jonka
kanssa tässä ollaan näiltä osin liikkeellä.
2



Pöytäkirjan asiakohta PTK 4/2017 vp
16.53 Merja Mäkisalo-Ropponen sd (vastauspuheenvuoro): Arvoisa puhemies! Saatto-
hoidon toteuttamisessa tarvitaan ammattitaitoista ja osaavaa henkilökuntaa. Kuka tahansa
ei pysty sitä toteuttamaan, vaan tarvitaan moniammatillista osaamista ja myös erikoisosaa-
mista, koska siinä on niin paljon semmoista erityisaluetta. Vanhustenhoidon henkilökun-
nan kelpoisuusvaatimusten heikentäminen tulee olemaan tässä asiassa ongelma, sillä se
vaikuttaa myöskin saattohoidon laadukkaaseen toteuttamiseen esimerkiksi palvelutaloissa
ja kotihoidossa. Miten te turvaatte ammattitaitoisen ja osaavan henkilökunnan vanhusten-
hoitoon — nimenomaan sellaisen henkilökunnan, joka pystyy saattohoitopotilaita hoita-
maan asianmukaisesti — kun kelpoisuusvaatimuksia ollaan heikentämässä?

16.54 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Edustaja Mäkisalo-Ropponen tekee nyt aika kovankin yleistyksen tilan-
teessa, jossa koko sosiaali- ja terveydenhuollon tulevaisuus on entistä yksilöllisemmässä
hoidossa ja hoivassa. Lääkkeet tulevat olemaan entistä yksilöllisempiä. Mikään digitalisaa-
tiokaan ei tule korvaamaan toista ihmistä tilanteessa, jossa ei lääkkeistä tai siitä, että on jo-
kin tekninen apu tai tuki... Me tarvitsemme koulutettuja ihmisiä, me tarvitsemme geriatri-
an osaamista ihan eri tavalla tulevaisuudessa kuin tähän asti on tarvittu. Me tarvitsemme
myös tähän ihmisen elämän loppuvaiheeseen, niihin viimeisiin päiviin, henkilöitä, joilla on
ammattiosaamista. Te yleistätte, että koulutusvaatimuksia ollaan heikentämässä. Tämä ih-
misen elämänkulku syntymästä sinne elämän päättymiseen tulee vaatimaan erilaisia am-
mattilaisia ja osaajia, ja on koulutusjärjestelmän tehtävä osaltaan varmistaa tämä.

16.55 Arja Juvonen ps (vastauspuheenvuoro): Arvoisa rouva puhemies! Saattohoitoa on
Suomessa kehitetty vuosikausia. STM:n suositus "Parannetaan saattohoitoa yhdessä" on
johtanut siihen, että kunnissa, kuntayhtymissä, kaupungeissa on laadittu omia saattohoito-
ohjeistuksia. On hyvin tärkeää, että ne ovat kaikkialla kunnossa, ja kun me olemme monet
kuntapäättäjiä, niin viekää sinne kuntiinne kysymys, että onko omalla alueella laadittu
saattohoitosuunnitelmat ja -ohjeistukset. On totta, että lainsäädäntöä ei ole, ja on totta, että
siellä on paljon puutteita. Meidän tulee tehdä kaikkemme. Koulutusta on lisättävä, työnte-
kijöiden mahdollisuutta työpaikkakoulutukseen.

Arvoisa ministeri, vanhuslaissahan on kirjaus siitä, että tarvittaessa henkilöstön määrää
voidaan lisätä muun muassa saattohoitotilanteessa. Kysynkin: millä tavalla tätä kirjausta
juurrutetaan sinne käytännön kentälle, että toimijat siellä sitten pystyisivät ottamaan sen
käyttöönsä, kun tulee näitä tilanteita, että tarvitaan lisää henkilökuntaa, ja tämä on yksi sel-
lainen asia, että henkilökuntaa on mahdollista lisätä?

16.56 Perhe-  ja  peruspalveluministeri  Juha Rehula (vastauspuheenvuoro): Arvoisa
puhemies! Viime kuukausien aikana ajoin kiivaanakin käyty keskustelu siitä, minkä ver-
ran hoitajia on missäkin vanhuspalveluja ja ikääntyvän väestön palveluja antavassa yksi-
kössä: kyse on siitä, minkä hoitoisuuden vaativia ihmisiä, minkä hoitoisuuden vaativia nai-
sia ja miehiä, on kyseisessä toimipaikassa.

Kategorisen ohjeistuksen luku, desimaaliluku: Ihminen on kokonaisuus, ei desimaalilu-
ku. Voidaan tarvita yksi yhteen se ammattilaisen apu ja tuki 24/7 — 24 tuntia vuorokau-
dessa seitsemänä päivänä viikossa. Tämä on juuri sitä, mikä pitää pystyä ratkaisemaan kus-
sakin sellaisessa paikassa siellä arjessa, niissä tiloissa, niissä olosuhteissa, joissa ihmiset
3



Pöytäkirjan asiakohta PTK 4/2017 vp
sen arkensa ympärivuorokautisesti viettävät. Yhden kategorisen luvun ilmoittaminen ei ta-
kaa sitä, että hoito ja hoiva ovat ihmisarvoisia.

16.58 Sari Sarkomaa kok (vastauspuheenvuoro): Arvoisa puhemies! Hyvän elämän pi-
tää olla jokaisen oikeus, ja siihen kuuluu myös hyvä kuolema. Täällä nostettiin esille se,
että meillä on saattohoitoon erikoistuneita yksiköitä. Näin onkin, mutta se linja, minkä
eteen on työtä tehty, on se, että saattohoito olisi mahdollista jokaiselle niin, että myöskin
siellä perusterveydenhuollossa kotiin saataisiin hyvää saattohoitoa. Mutta kun täällä nos-
tettiin esille Terhokoti ja sen taloudelliset ongelmat, se nostaa hyvin esille sen, miksi siellä
oli ongelmia. Se oli se, että tietyistä kunnista ei annettu lähetettä. Tietyiltä alueilta ei ollut
ihmisillä mahdollisuutta päästä saattohoitoon. Sen takia on erinomaista se, että täällä mi-
nisteri Rehula sanoi, että tästä on tulossa ohjeet niin, että myöskin päättäjät ja terveyden-
huollon toimijat tietäisivät, että ihmisillä on saattohoitoon oikeus. Toivon jatkossa, että
kun maakunnat ottavat kokonaisvastuun, niin silloin myöskin nämä käytännöt tulevat vah-
voiksi ja myöskin oikeus hyvään kuolemaan — kivuttomaan, hyvään kuolemaan — on
mahdollinen.

Puhemies Maria Lohela: Tässä ei tainnut olla kysymystä.

Onko näin? [Naurua]

Kysymyksen käsittely päättyi.

Kyselytunti päättyi.
4


