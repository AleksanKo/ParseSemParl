















































DEMAC44.tmp.xml


Pöytäkirjan asiakohta PTK 58/2019 vp

 Tarkistettu
3.0

Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

12. Hallituksen esitys eduskunnalle raportoitavia rajat ylittäviä järjestelyjä verotuksen 
alalla koskevaksi lainsäädännöksi

Hallituksen esitys HE 69/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 12. asia. Puhemiesneuvosto ehdottaa, että asia lähetetään valtiovarainvaliokuntaan.

Tätäkin lähetekeskustelua varten varataan enintään 30 minuuttia, ja tämänkin asian käsit-
telyssä noudatetaan aikataulutettujen asioiden osalta ennalta sovittuja menettelytapoja

Keskustelu

17.47 Valtiovarainministeri Mika Lintilä (esittelypuheenvuoro): Arvoisa puhemies!
Hallitus esittää, että tietyistä verosuunnittelujärjestelyistä pitäisi ilmoittaa Verohallinnol-
le, jotta se voisi raportoida järjestelyistä automaattisesti muille EU-maille. Verotusmenet-
telylakiin ehdotetaan lisättäväksi säännökset raportoitavien järjestelyiden ilmoittamisvel-
vollisuudesta ja niiden laiminlyöntien sanktioinnista. Lisäksi ehdotetaan säädettäväksi eril-
linen laki raportoitavista järjestelyistä, jotka sisältäisivät säännökset raportoitavista järjes-
telyistä, ilmoitettavista tiedoista, ilmoittamisvelvollisista ja ilmoittamiseen liittyvistä me-
nettelyistä. 

Järjestely olisi raportoitava, jos se liittyy useampaan valtioon, täyttää tunnusmerkin ja
on saavuttanut raportointikypsyyden. Verohallinto ilmoittaisi direktiivin edellyttämät tie-
dot raportoitavista järjestelyistä muille jäsenvaltioille välittämällä tiedot komission kes-
kusrekisteriin. Osa tiedoista olisi anonymisoituina myös komission käytettävissä, jotta se
voi valvoa direktiivin toteutumista. 

Laki tulisi voimaan vuoden 2020 alusta. Lakia sovellettaisiin järjestelyihin, jotka ovat
raportoitavissa 1.7.2020 tai sen jälkeen, eräiltä osin kuitenkin järjestelyihin, jotka ovat ra-
portoitavissa 25.6.2018 tai sen jälkeen. 

Esitys perustuu EU-lainsäädäntöön automaattisesta verotietojen vaihdosta jäsenmaiden
välillä. Raportoinnin avulla viranomaiset saavat tietoja rajat ylittävistä verosuunnittelujär-
jestelyistä, joihin voi sisältyä veronkiertoa tai veron välttämistä.

Keskustelu päättyi. 

Asia lähetettiin valtiovarainvaliokuntaan.


	12
	17.47


