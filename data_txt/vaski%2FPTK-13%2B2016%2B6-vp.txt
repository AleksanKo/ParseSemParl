















































DEM8014.tmpSave.xml


Pöytäkirjan asiakohta PTK 13/2016 vp
Pöytäkirjan asiakohta 

PTK 13/2016 vp

Täysistunto

Keskiviikko 24.2.2016 klo 14.00—15.21

6. Hallituksen  esitys  eduskunnalle biologista monimuotoisuutta koskevaan yleissopimuk-
seen liittyvän geenivarojen  saatavuudesta  sekä niiden käytöstä saatavien hyötyjen oikeu-
denmukaisesta ja tasapuolisesta jaosta tehdyn  Nagoyan pöytäkirjan hyväksymisestä sekä 
laeiksi sen lainsäädännön alaan kuuluvien määräysten voimaansaattamisesta ja biologista 
monimuotoisuutta koskevaan yleissopimukseen liittyvän Nagoyan pöytäkirjan  täytäntöön-
panosta

Hallituksen esitys HE 126/2015 vp
Valiokunnan mietintö YmVM 1/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on ympäristövaliokunnan mietintö YmVM 1/2016 vp. Nyt päätetään
lakiehdotusten sisällöstä.

Keskustelu

15.17 Mikko Kärnä kesk: Arvoisa rouva puhemies! Tässä esityksessä on kyse Nagoyan
pöytäkirjan täytäntöönpanosta, ja tämän pöytäkirjan tarkoituksena on luoda yhtenäinen
kansainvälinen sääntelyperusta geenivarojen ja niihin liittyvän alkuperäiskansojen perin-
teisen tiedon saatavuudelle sekä niiden käytöstä saatavien hyötyjen jakamiselle. Nämä
pöytäkirjamääräykset eivät koske ihmisen geenivaroja. Tämän lakiesityksen 8 § sisältää
säännöksen saamelaisten oikeuksien heikentämisen kiellosta, ja valiokuntakin tässä mie-
tinnössään toteaa, että heikentämiskieltosäännöksen tarkoitus on turvata saamelaisten oi-
keuksia perinteisen tietonsa hyödyntämiseen tilanteessa, jossa perinteistä tietoa hyödyntää
tai pyrkii hyödyntämään joku muu kuin saamelainen taho. 

Esitys parantaa saamelaisten oikeuksia alkuperäiskansana, ja nyt kun tässäkin salissa on
paljon käytetty puheenvuoroja esimerkiksi Metsähallitus-lain valmistelun yhteydessä sii-
tä, että hallitus on kokonaisuudessaan unohtanut alkuperäiskansojen oikeudet, niin häm-
mästelen kyllä, missä viipyvät nyt ne kiitokset siitä, että tällainenkin merkittävä lakiesitys
ollaan nyt viemässä eteenpäin.

15.19 Kai Mykkänen kok: Arvoisa puhemies! Tähän edustaja Kärnän puheenvuoroon
voin mielihyvin yhtyä. Tosiaan ympäristövaliokunnassa varsin yksimielisin kääntein tätä
asiaa tulkittiin. Kannattaa myös ehkä korostaa tässä sitä, että tämä sopimus sinänsä sääte-
lee nimenomaan geenivarojen saatavuuteen ja käyttöön liittyviä hyötyjä ja niihin liittyviä
hyödykkeitä, ei esimerkiksi sitä, miten vaikkapa tekstiilituotteiden tai muun tämmöisen
perinteisiin liittyvän esimerkiksi matkamuistomyynnin osalta pelisäännöt menevät.
 Tarkistettu
4.1



Pöytäkirjan asiakohta PTK 13/2016 vp
Mutta geenivarojen osalta tämä selkeyttää tilannetta myös Suomessa ja on askel siinä
mielessä oikeaan suuntaan, että itse ainakin uskon, että alkuperäiskansojen asemaa ja iden-
titeettiä on meillä valtaväestöllä niin Suomessa kuin muissakin maissa — Euroopassa se
vastuu on pääasiassa Suomessa — hyvin varaa vahvistaa samalla, kun se tehdään tasapai-
noisesti ja niin, että se ei provosoi ristiriitoja alkuperäiskansojen asuinalueilla, mikä voi
kääntyä sitten helposti myös heitä vastaan huonommassa tilanteessa. Metsähallitus-lain
käsittelyn yhteydessähän nämä kaikki aspektit ovat olleet ja ovat vahvasti läsnä, kun mie-
titään, miten parhaalla tavalla erityisesti Pohjois-Suomessa metsävarojen käytöstä voitai-
siin päättää niin, että kaikkien intressit tulevat tyydyttävällä tavalla huomioitua. Uskon,
että siihenkin kompromissi löytyy.

Usein me haukumme täällä kansainvälisiä sopimuksia, jotka heikentävät Suomen mah-
dollisuuksia, mutta uskoisin, että tämä esitys on pieni askel mutta oikeaan suuntaan ja osoi-
tus myös siitä, että kansainvälinen yhteisö voi myös Suomen kannalta myönteisiä asioita
usein saada aikaan.

Yleiskeskustelu päättyi.

Eduskunta hyväksyi hallituksen esitykseen HE 126/2015 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


