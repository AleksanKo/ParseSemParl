















































DEM9404.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

10. Lakialoite laiksi asumisperusteisesta sosiaaliturvasta rajat ylittävissä tilanteissa ja 
eräiksi siihen liittyviksi laeiksi 

Lakialoite LA 52/2018 vp Sari Essayah kd ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

19.19 Sari Essayah kd (esittelypuheenvuoro): Arvoisa rouva puhemies! Tämä lakialoite
on rinnakkaislakialoite hallituksen esitykselle, missä asumisperusteista sosiaaliturvaa rajat
ylittävissä tilanteissa ollaan muuttamassa. Kristillisdemokraateille tämä lakialoite on siinä
mielessä hyvin tärkeä ja läheinen ja kytkeytyy puolueen historiaan sillä tavalla, että aikoi-
naan Kristillisen Liiton aikana kehitysyhteistyöministeri Toimi Kankaanniemi oli teke-
mässä lainsäädäntöä, jolla mahdollistettiin alun perin se, että kehitys- ja lähetysyhteistyötä
tekevien henkilöitten ei tarvinnut palata kesken näitten jaksojen kotimaahansa varmista-
maan, että he ja esimerkiksi heidän lapsensa säilyvät suomalaisessa sosiaaliturvassa. Sil-
loin elettiin kovinta lama-aikaa elikkä niitä 90-luvun dramaattisia vuosia, ja tietenkin tässä
nyt voi anekdoottina todeta, että ne olivat niitä vuosia, jolloinka bruttokansantuotteen ko-
vasta heikkenemisestä johtuen Suomi saavutti sitten sen 0,7 prosentin kehitysyhteistyöta-
voitteensa, mutta niin kuin tiedämme, syyt olivat kyllä kotimaan talouden kannalta huoles-
tuttavat.

Joka tapauksessa siihen aikaan ajoittui siis tämä lainsäädäntö, ja tämä on tässä talossa jo
kerran aikaisemminkin ollut vaarassa lipsahtaa siihen, mihin nyt hallituksen esitys toivon
mukaan ei kovin tarkoitushakuisesti ole ollut tähtäämässä, vaan toivomme, että tälläkin
kertaa kysymys on enempi vähempi lipsahduksesta. Kun keskustelua käytiin tästä varsinai-
sesta hallituksen esityksestä täällä, vaikutti siltä, että esimerkiksi ministeri Mattila oli tästä
asiasta aika lailla niin sanotusti ulkona. Hänen kanssaan kävin vielä keskustelua sitten tuon
lähetekeskustelun jälkeen, ja hän totesi, että he ovat ymmärtäneet niin, että kun ensimmäi-
sen yhteydenoton jälkeen Suomen Lähetysseurasta tästä asiasta ei juurikaan mitään yhtey-
denottoja tullut lähetys- ja kehitysapujärjestöiltä, tämä asia olisi jollakin tavalla ollut jär-
jestyksessä, ja hän kuunteli kyllä huolissaan sitä puheenvuorojen ryöppyä, mitä täältä sa-
lista sitten tuli useampienkin edustajien kohdalta kristillisdemokraattisesta ryhmästä, ja
taisipa edustaja Kankaanniemikin käyttää tästä asiasta silloin puheenvuoron.

Elikkä olisi äärimmäisen tärkeää, että tämä kohta tässä lainsäädännössä ei muuttuisi nyt
hallituksen esityksen ehdottamalla tavalla, koska se tarkoittaa niitten vanhojen ongelmien
palaamista lähetys- ja kehitysyhteistyötehtävissä olevien ihmisten kohdalla, elikkä heidän
 Tarkistettu
4.0



Pöytäkirjan asiakohta PTK 107/2018 vp
täytyy sitten aika ajoin palata Suomeen — tämän hallituksen esityksen pohjalta viiden vuo-
den välein — jotta he säilyvät Suomen sosiaaliturvassa. Tämä kyllä tarkoittaa sitten, kun
joudutaan tulemaan tällaiseksi pätkäajaksi Suomeen, jonkunlaista pätkätyötä, jota voi olla
hyvin vaikea hankkia lyhyelle ajalle, tai sitten se tarkoittaa sitä, että näitten henkilöitten on
suorastaan jättäydyttävä Suomessa Suomen sosiaaliturvan varaan, ja tämähän on aika nu-
rinkurista, elikkä on tultava sitten kokonaan Suomen sosiaaliturvan piiriin, jotta pysyvät
Suomen sosiaaliturvassa ja pystyvät sitten jatkamaan sitä ulkomailla oleskelua. Tällä on
iso merkitys, koska lähetys- ja kehitysyhteistyötehtävissä olevat ihmiset lähtevät pitkille
ajanjaksoille, näissä tehtävissä toimiminen edellyttää yleensä sen maan kulttuurin ja kie-
len hyvää oppimista, ja voisi sanoa, että onko parempaa tapaa viedä suomalaista osaamista
ja erityisesti meidän koulutusalan osaamistamme, joka monta kertaa kytkeytyy näihin lä-
hetys- ja kehitystyötehtäviin vahvasti, myöskin terveydenhuoltoalan osaaminen, kuin
nämä henkilöt, jotka pystyvät toimimaan siellä asemamaassaan, minne heidät on lähetetty.

Tietysti täytyy vielä huomioida se, että näihinkin perheisiin syntyy lapsia, jotka aika-
naan toivon mukaan ovat paluumuuttajia Suomeen ja ovat kenties sitten suomalaista yh-
teiskuntaa verovaroillaan rakentamassa. Näitten lasten lapsilisät ovat tällä hetkellä noin
400 000 vuodessa. Nämä kaikki leikkaantuisivat pois. Elikkä summa on valtion budjetissa
aivan minimaalisen pieni mutta varmasti näille perheille varsin merkittävä.

Myöskin tietyissä asemamaissa esimerkiksi synnyttäminen on kallista sairaaloissa, ja
monissa kehitysmaissa on pakko hakeutua johonkin yksityiseen sairaalaan, jossa sitten
voidaan taata turvallinen synnytys. Synnytys, joka ei ole sairaus, niin kuin kaikki tiedäm-
me, ei yleensä sisälly tällaisiin niin sanottuihin ulkomaan vakuutuksiin, jollainen olisi
vaihtoehto näissä tilanteissa. Näillä ulkomaan vakuutuksilla ilman sitä, että siellä taustalla
on Suomen asumisperusteinen sosiaaliturva, nämä maksut nousisivat merkittävästi. Aika
usein lähetys- ja kehitysyhteistyöjärjestöt ottavat lähetilleen tai kehitysyhteistyöhön lähe-
tettävälle henkilölle sen lisäksi sitten vielä tämmöisen lisävakuutuksen yksityisestä vakuu-
tusyhtiöstä, mutta kun yksityisissä vakuutusyhtiöissä tiedetään, että siellä taustalla on Suo-
men sosiaaliturvaan kuuluminen, niin ne maksut ovat olleet kohtuullisia. Ilman sitä näitten
maksujen määrä tulee nousemaan merkittävästi, mikä on taas jälleen kerran pois siitä var-
sinaisesta rahasta, mitä käytetään lähetys- ja kehitysyhteistyöhön. Siinä mielessä täytyy
toivoa, että tähän asiaan vielä pystyttäisiin valiokunnassa vaikuttamaan.

Olenkin kiitollinen eduskunnan virkamiehille siitä, että sain tämän asian tällä viikolla jo
tänne keskusteluun, koska kun viime viikolla tämä lähetekeskustelu käytiin tämän lainsää-
dännön osalta, niin kuitenkin ne kuulemiset alkavat varmaankin varsin nopeasti valiokun-
nissa. Tähän muistaakseni pyydettiin perustuslakivaliokunnasta lausuntoa. Ehkä voi olla
perustuslakivaliokunnan ruuhkan tietäen, että se antaa pientä joustoa aikataulun suhteen.
Toinen valiokunta, mistä lausuntoa pyydettiin, oli muistaakseni työelämä- ja tasa-arvova-
liokunta. Elikkä näitten lausuntoja tietenkin odotellaan. Toivonkin, että ne edustajat, jotka
siellä sosiaali- ja terveysvaliokunnassa toimivat, pyytäisivät sinne nyt laajasti kuultavaksi
näitä kehitysyhteistyötä ja lähetystyötä tekeviä järjestöjä, muun muassa Lähetysseuraa ja
Fidaa, joilla tässä asiassa on varmaan suomalaisina järjestöinä kaikkein isoimmat intressit.

Tosiaankin ministerikin täällä totesi, että tästä asiasta ei ole tullut enempää yhteydenot-
toja. No, nämä järjestöt ovat kuitenkin siinä mielessä pieniä ja heidän fokuksensa on siinä
varsinaisessa työssä, että eivät he kerkiä systemaattisesti seuraamaan lainsäädäntömuutok-
sia ja sitä, mitä täällä hallituksen esityksissä tulee, puhumattakaan siitä, jos siellä on jotain
sellaista lainsäädännön sisällä, joka ei ole itse asiassa ollut varsinaisesti se lainsäädännön
2



Pöytäkirjan asiakohta PTK 107/2018 vp
muutoksen syy vaan on ikään kuin kylkiäisenä tullut siellä. Sen tähden nämä järjestöt ovat
heränneet tähän asiaan varsin hitaasti ja huonosti, ja nämä yhteydenotot, mitä sitten edus-
kuntaankin tuli, tulivat siinä vaiheessa, kun lausuntoaika oli loppunut. Sen takia on saatta-
nut syntyä tämmöinen mielikuva, että asia olisi ikään kuin hyväksytty. Ei suinkaan, vaan
oikeastaan voisi sanoa, että näitten järjestöjen ja niitten edustamien taustayhteisöjen leh-
dissä keskustelu tästä aiheesta on vasta oikeastaan alkanut ja ihmetys on ollut suuri. On ky-
sytty, onko hallituksella ihan oikeasti ollut tarkoituksena lähteä tässä asiassa nimenomaan
lähetys- ja kehitysyhteistyöntekijöitten sosiaaliturvaa tällä tavalla murentamaan, kun sit-
ten samanaikaisesti tiedetään, että tämä varsinainen esitys, mihin tällä puututaan, on taas
sentyyppinen, että sillä nimenomaan helpotetaan ihmisten pääsemistä Suomen sosiaalitur-
van piiriin. Elikkä samanaikaisesti, kun meillä Suomen kansalaiset, jotka lähtevät vaati-
viin lähetys- ja kehitysyhteistyötehtäviin ulkomaille, pistävät, voisiko sanoa, elämänsä pe-
liin, ollaan valmiit potkaisemaan Suomen sosiaaliturvasta ulos, niin taas niiden ihmisten,
jotka tulevat tänne ehkä kohtuullisen lyhytaikaisiinkin työsuhteisiin, pääsemistä Suomen
sosiaaliturvan piiriin halutaan sitten entisestään helpottaa.

Me tiedämme, että tämä liittyy myöskin sosiaaliturvan eksportointikysymykseen, joka
ei ole aivan yksinkertainen ja jossa pitäisi kuitenkin aina muistaa se, että on tärkeätä, että
työntekijä kuuluu jonkun maan sosiaaliturvaan, mutta että ei voida ajatella niin, että sitä —
no, ehkä ”shoppailu” on vähän väärä sana — kuitenkin yhteensovitetaan niin, että katso-
taan, mistä se paras sosiaaliturvaetuus aina kussakin tilanteessa löytyy. Tämä ei saisi mis-
sään tapauksessa olla myöskään sellainen ikään kuin palkan jatke, että voidaan ajatella, että
tullaan vaikka lähetettynä työntekijänä Suomeen hivenen pienempään palkkatasoon tyy-
tyen mutta sitten sanotaan, että no sieltähän sitten samanaikaisesti kotihoidon tukea, lapsi-
lisää ja muuta vastaavaa eksportoidaan.

Jos ajatellaan koko tätä brexit-keskustelua ja sen toteutumista, niin loppujen lopuksihan
nämä tilanteet olivat pitkälti myöskin sen keskustelun takana, mikä Isossa-Britanniassa
johti sitten tähän brexitiin. Ja ylipäätänsäkin voi sanoa, että tällainen asumisperusteinen so-
siaaliturva Euroopan unionin sisällä versus se, että monissa maissa on vakuutusperustei-
nen sosiaaliturva, aiheuttaa kyllä näitä tilanteita, joissa esiintyy, voi sanoa, tietynlaista oi-
keustajun vastaisuutta ja kohtuuttomuuttakin. Näitä maita ei nyt tällä hetkellä niin kovin
montaa ole Euroopan unionissa: meillä on Ruotsi, meillä on Suomi, Tanska, joka on opt-
outannut näissä tapauksissa itsensä, ja sitten Iso-Britannia ja Irlanti. Ja Iso-Britannia nyt on
tehnyt sitten brexitinsä. Elikkä tässä tilanteessa voisi sanoa, että tässä on ikään kuin pienes-
tä asiasta kysymys, mutta se kytkeytyy valtavan paljon laajempaan asiaan. Täytyy vain nyt
toivoa, että ainakin tämä kohta tästä lähetys- ja kehitysyhteistyöntekijöitten sosiaaliturva-
asiasta saataisiin hoidettua.

19.29 Leena Meri ps: Arvoisa puhemies! Perussuomalaisilla on toiveena, että tähän la-
kiin tulisi hieman muitakin muutoksia. Kuten edustaja Essayah sanoi puheessaan, tässä to-
siaan ollaan ehdottamassa niin, että suomalaisten turva ulkomailla pienenee, ja sitten taas
tämä vanhastaan ollut neljän kuukauden työskentelyvaatimus poistetaan maahan tulevilta.
Ja tämä tietysti on yksi lisävetovoimatekijä täällä meidän pienessä mutta kuitenkin vau-
raassa Suomessamme, ja meidän pitäisi kuitenkin täällä eduskunnassa olla ensisijaisesti
Suomen ja suomalaisten edunvalvontakoneisto.

Edustaja Essayah kertoi tästä historiasta ja siitä, miten Toimi Kankaanniemi, perussuo-
malaisten kansanedustaja, on tästä pitänyt huolta. Hän on erittäin viisas ja kokenut henki-
3



Pöytäkirjan asiakohta PTK 107/2018 vp
lö, ja kiitän häntä siitä, että hän on tämmöisen asian huolehtinut, mikä on nyt poistumassa
[Sari Essayahin välihuuto] — ja tietysti entistä viisaampi nykyään, kun on ottanut henki-
seksi kodikseen perussuomalaisten arvopohjan.

Sinänsä pidän erittäin tärkeänä tämmöistä kristillistä työtä, jota lähdetään tekemään, ot-
taen huomioon sen, että sehän on oikeastaan myös parasta maahanmuuttotyötä ja oikeas-
taan näitten maahanmuuttovirtojen lähtemisen juurisyihin puuttumista. Koska jos ajatel-
laan, että tämmöiset järjestöt tekevät paljon työtä, joka kertoo länsimaisista kristillisistä ar-
voista, lähdetään naisten oikeuksista, tasa-arvosta, tyttöjen oikeuksista, niin se on ensiar-
voisen tärkeää työtä. Ja lämpimästi toivon, että tämä tietysti menee läpi, mutta perussuo-
malaisilla nyt kuitenkin on siellä valiokunnassa hieman toiveita siitä, että tämä hallituksen
lakiesitys ei kokonaisuudessaan etene. Jos ei se etene, niin silloinhan tämäkään ei toteudu.
Mutta jos hallituspuolueet tämän nyt jyräävät eteenpäin meidän vastustuksestamme huoli-
matta, niin toivon tosiaan, että tähän jää tämä poikkeus. Tämä on äärettömän arvokasta työ-
tä. Länsimaisia arvoja ja kristillisiä arvoja on hyvä viedä pitkin maailmaa varsinkin tässä ti-
lanteessa, kun on olemassa myös toisenlaisia maailmankatsomuksia, joissa tyttöjen oi-
keuksia ja naisten oikeuksia ei nähdä samalla lailla arvokkaina kuin me näemme täällä.

19.32 Maria Tolppanen sd: Arvoisa puhemies! On se vaan kumma, kun tässä maassa
tuntuu jatkuvasti olevan niin, ettei maassa oikeutta saa, ken ei itse sitä hanki — se vain tun-
tuu pysyvän pystyssä.

Tämä edustaja Essayah’n esittämä lakialoite on erittäin kannatettava, mutta tämä ei ole
näin, sanoisinko, pieni. Tämä on paljon laajempi asia. Tähän liittyy muun muassa rajaes-
teet, joita on yhteispohjoismaisesti. Siellä vaikuttaa siihen, saako lapsilisiä, saako sosiaali-
turvaa, se, sattuuko lapsi syntymään, onko naimisissa toisen maan kansalaisen kanssa,
opiskeleeko vieraassa maassa, onko käymässä kotimaassa, syntyykö lapsi Norjassa, Ruot-
sissa, Suomessa tai Islannissa. Eli kaikki vaikuttaa kaikkeen, ja rajaesteet osittain estävät,
joskus jopa pudottavat ihmisen semmoiseen väliin, että mistään ei saa yhtään mitään.

No, meillä nyt joka tapauksessa on olemassa täällä implementoitu yhdistelmälupadirek-
tiivi, joka takaa kolmansista maista lähetetyille työntekijöille sosiaaliturvan Suomessa, ja
muistaakseni siinä sanotaan näin, että henkilö katsotaan Suomessa asuvaksi, vaikka hän ei
oleskelisi Suomessa. Meillä on asumisperusteinen sosiaaliturva, joka kyllä siis takaa ihmi-
selle sosiaaliturvan yhdistelmälupadirektiivin kautta silloin, kun ihminen tulee kolmansis-
ta maista tänne lähetettynä työntekijänä.

Mutta jos täältä lähetetään ihminen kolmansiin maihin työntekijäksi ja sitten katkais-
taan sosiaaliturva, niin se on kyllä käsittämätöntä. Minusta tässä on ihan selkeä asia, että
mikäli siellä säilyvät ne ehdot, että henkilö on suomalaisen työnantajan lähettämä tai suo-
malaisen työnantajan palkkaama, niin silloin hän on, mutta hänen täytyy olla Suomesta
lähtenyt sinne. Tietenkään ei riitä, että henkilö menee suomalaisen työnantajan palkkalis-
toille, koska silloin hän voi olla vaikka kiinalainen tai tanskalainen tai norjalainen, vaan
täytyy olla silloin tietenkin myöskin Suomen kansalainen, joka menee töihin. Nämä eivät
ole niin yksiselitteisiä asioita.

Minusta tätä asiaa kannattaa kyllä katsoa ja katsoa myöskin ihan tuommoisen tasa-ar-
voisen kohtelun kautta, että lainsäädäntö ei ainakaan olisi — aukenipa ovi ulospäin tai si-
sälle päin — niin epäoikeudenmukainen ihan oman maan kansalaisiakin ajatellen.
4



Pöytäkirjan asiakohta PTK 107/2018 vp
19.34 Jari Ronkainen ps: Arvoisa rouva puhemies! Tämä edustaja Essayahin tekemä la-
kialoite kuulostaa ihan hyvälle, ja kun tätä olen lukenut tässä läpi, niin ihan kannatettava
juttu.

Minunkaan mielestäni tämä ei koske pelkästään näitä lähetys- ja kehitysyhteistyötyön-
tekijöitä. Keskustelin kollegani edustaja Raatikaisen kanssa: kun elettiin tätä vanhan lain
aikaa, niin hän oli ulkoministeriön lähettämänä maailmalla ja hänelle tuli sitten ilmoitus,
että nyt hän ei ole enää suomalaisen sosiaaliturvan piirissä. Tämä oli minusta aika häm-
mentävää, että on aikanaan ollut tällainen laki. Ja todellakin toivon, että nyt ei olla menos-
sa takaisin siihen suuntaan, että jos olet Suomen ministeriön lähettämänä tai minkä tahansa
työnantajan lähettämänä, niin siinä vaiheessa sitten katkaistaan tällainen. Ja meidän perus-
suomalaisten mielestä, mitä tähän hallituksen esitykseen tulee, nyt helpotetaan sitä pääse-
mistä Suomen sosiaaliturvan piiriin. Minun mielestäni päinvastoin sitähän pitäisi kiristää
näinpäin ja sitten helpottaa toisinpäin kuin mitä hallitus on nyt esittämässä.

19.35 Sari Essayah kd: Arvoisa rouva puhemies! Tuossa puheenvuorossani unohdin vie-
lä sanoa, että toki Suomella on joittenkin kolmansien maitten kanssa näitä niin sanottuja
kahdenvälisiä sosiaaliturvasopimuksia. Se tarkoittaa sitä, että useimmiten näitten taustalla
on ollut suomalaisten yritysten toimiminen ulkomailla. Esimerkiksi silloin Nokia-buumin
aikana aika nopeasti syntyi Kiinaan, Intiaan tämäntyyppisiä kahdenvälisiä sosiaaliturvaso-
pimuksia. Nämä kahdenväliset sosiaaliturvasopimukset menevät sitten kyllä tämän lain-
säädännön edelle. Mutta se, miksi nämä lähetys- ja kehitysyhteistyöntekijät ovat useimmi-
ten niitä, jotka nyt tässä asiassa kärsivät, johtuu juuri siitä seikasta, että näitä kahdenvälisiä
sopimuksia harvoin on Afrikan maitten — useimpien Afrikan maitten — kanssa tai Aasian
maitten kanssa, joissa nämä ihmiset pääasiallisesti työskentelevät, eivät niinkään näissä
niin sanotusti kehittyvissä kehitysmaissa vaan todellakin sitten niissä maissa, joissa ei tä-
mäntyyppistä sopimussuhdetta Suomella ole. Siksi tämä on erityisen tärkeä, vielä sitäkin
ajatellen.

Tässä edustaja Ronkainen nosti esille tämän aseman, mikä on ulkoministeriön lähete-
tyillä työntekijöillä, ja sitten esimerkiksi vaikkapa omalla kohdallani tiedän, että suoma-
laisten meppien asema oli jossakin vaiheessa aika erikoinen. Suomessa oltiin hyvin mie-
lellään heittämässä pois suomalaisen sosiaaliturvan piiristä, mutta sitten kuitenkin saman-
aikaisesti oltiin aivan vakuuttuneita siitä, että verot pitää Suomeen maksaa. Itse olen sitä
mieltä, että aivan varmasti verot pitää Suomeen maksaa, koska ollaan suomalaisen, voisi-
ko sanoa, demokratian lähettäminä Euroopan unionissa, mutta se tuntui kummalliselta, että
siinä sitten kylkiäisenä oltaisiin katsottu, että suomalaisesta sosiaaliturvasta kyllä joutaa
sitten ulos. Sehän aiheutti esimerkiksi viime kaudella muutamia erikoisia tilanteita, kun oli
juuri näitä, että esimerkiksi perheenjäsenen synnyttämisen aika tuli ja sitten jouduttiin kat-
somaan, kuka maksaa, jos ei kerta ole suomalaisen sosiaaliturvan piirissä eivätkä nämä
asiat kuulukaan sitten enää Suomen sosiaaliturvan piiriin. Sieltä hyvin nopeasti, voisi sa-
noa, kohtuullisen korkeitakin laskuja olisi voinut tulla sitten näistä paikallisista sairaalois-
ta. Ja tietenkin näin on kaikissa muissakin tilanteissa, mutta erityisesti tässä nämä asiat
konkretisoituivat.

Tämä yhdistelmälupa-asia, minkä täällä edustaja Tolppanen mainitsi, juuri koskee näitä
kolmansista maista tulevia mutta sitten tämä lainsäädäntö tätä EU:n sisällä tapahtuvaa siir-
tymistä. Tässä on tietysti hyvä huomata, että tämä koskee juuri nimenomaan tätä EU:n si-
sällä tapahtuvaa siirtymistä ja siinä sen neljän kuukauden rajan poistamista, ja sehän tästä
5



Pöytäkirjan asiakohta PTK 107/2018 vp
tekee sitten ongelmallisen, miten tätä asiaa voidaan sitten valvoa. Tähän mennessä kuiten-
kin on myöskin edellytetty sitä, että riittävät tulot pitää olla henkilöllä, joka muuttaa EU-
maasta toiseen, koska on ajateltu, että ei EU:ssakaan voi lähteä siitä, että tullaan toisen
maan sosiaaliturvan varaan elämään.

19.38 Sami Savio ps: Arvoisa puhemies! Tämä hallituksen esitys, johon edustaja Essay-
ahin lakialoite liittyy, tosiaan vaikeuttaisi tarpeettomasti lähetys- ja kehitysyhteistyön teki-
jöiden asemaa. Ja täällähän on todettu, että edustaja Kankaanniemi silloin aikanaan — joka
nykyään on siis perussuomalaisten edustaja, silloin aikanaan kristillisten mandaatilla —
tätä asiaa vei hyvin eteenpäin, ja on nyt aivan käsittämätöntä, että tätä sinänsä järkevää la-
kia ollaan tältä osin muuttamassa.

Mutta kuten täällä edustaja Meri hyvin edellä totesi, niin tähän hallituksen esitykseen si-
sältyy myös se lakiehdotus, joka poistaisi ulkomaalaisilta työntekijöiltä sosiaalitukien saa-
miselle tähän asti edellytyksenä olleen neljän kuukauden työskentelyaikavaatimuksen. Mi-
käli tämä hallituksen alkuperäinen esitys toteutuisi, niin vähintään peruspäivärahan verran
ansaitseva ulkomaalainen työntekijä saisi myös lyhytaikaisenkin työskentelyn ajalta oi-
keuden asumisperusteisiin etuuksiin, kuten lapsilisään ja sairausvakuutukseen. Valitetta-
vasti tässä edustaja Essayahin sinänsä hyvässä ja perustellussa lakialoitteessa ei ole otettu
tähän asiaan kantaa.

Mutta todettakoon nyt tässä yhteydessä vielä kertaalleen se, että perussuomalaiset kat-
sovat, että hallituksen esittämä lakimuutos olisi omiaan johtamaan kohti halpatyömarkki-
noiden syntyä, emmekä voi siksikään kannattaa siltäkään osin hallituksen esitystä.

Keskustelu päättyi.

Asia lähetettiin sosiaali- ja terveysvaliokuntaan.
6


