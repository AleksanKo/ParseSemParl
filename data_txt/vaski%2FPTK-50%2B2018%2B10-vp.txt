















































DEM8521.tmp.xml


Pöytäkirjan asiakohta PTK 50/2018 vp
Pöytäkirjan asiakohta 

PTK 50/2018 vp

Täysistunto

Keskiviikko 16.5.2018 klo 14.03—16.49

10. Lakialoite laiksi ampuma-aselain 42 a §:n muuttamisesta
Lakialoite LA 3/2018 vp Mikko Kärnä kesk ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 10. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

16.23 Mikko Kärnä kesk (esittelypuheenvuoro):  Arvoisa rouva puhemies! Nykyinen
ampuma-aselaki velvoittaa hankkimaan aselupamenettelyn kautta hankkimisoikeuden jo-
kaiselle ampuma-aseelle. Hankkimisoikeus on haettava aina uudelleen myös silloin, vaik-
ka asetta hankkiva omistaisi jo samantyyppisen aseen. Kyseisen lain 42 §:ssä todetaan:
”Aselupa on ampuma-aseen, tehokkaan ilma-aseen tai aseen osan hallussapitoon oikeutta-
va lupa, johon voidaan liittää oikeus ampuma-aseen tai aseen osan hankkimiseen taikka
valmistamiseen tai muuntamiseen yksityistä tarkoitusta varten. Aseluvan antaa ja peruut-
taa poliisilaitos.”

Arvoisa rouva puhemies! Byrokratian kannalta olisi yksinkertaisinta, mikäli Suomessa
olisi niin sanottu asepassijärjestelmä. Asepassilla voisi hankkia ja pitää hallussaan tietyn
määrän tietyntyyppisiä ampuma-aseita. Poliisihallitus ja sisäministeriö eivät kuitenkaan
nähneet mahdollisuuksia tällaisen järjestelmän toteuttamiseen, kun asiaa viimeksi hallin-
tovaliokunnassa käsiteltiin, ja on erittäin valitettavaa, että ampuma-aselain uudistuksessa
jäätiin jollakin tavalla puolitiehen. 

Uudistuksen yhteydessä nähtiin kuitenkin tarpeelliseksi purkaa tarpeetonta byrokratiaa,
ja näin myös toimittiin luopumalla muun muassa soveltuvuustestauksesta, siirtymällä har-
kintaan hankitun aseen esittämisessä sekä luomalla kokonaan sähköinen menettely ampu-
ma-aseen hankkimiseksi. Hankkimismenettelyn byrokratiaa voitaisiin kuitenkin edelleen
keventää yksinkertaisesti niin, että luovuttaisiin velvollisuudesta hakea uutta aselupaa
vaihdettaessa jo omistettu ampuma-ase uuteen samantyyppiseen. Tällaista menettelyä voi-
taisiin soveltaa ampuma-aseita myyvissä laillistetuissa liikkeissä.

Tulevaisuudessakin täytyisi siis erityyppistä tai ensimmäistä uudentyyppistä asetta han-
kittaessa hakea aselupaa hankkimisoikeuden kanssa poliisilaitokselta. Tällä varmistettai-
siin, että jokainen laillisen aseen omaava on käynyt lupaprosessin läpi ja aseluvan myön-
täminen on todettu viranomaisten toimesta turvalliseksi ihmisen itsensä ja yhteiskunnan
kannalta. 

Arvoisa rouva puhemies! Esitän tässä aloitteessani 24 muun allekirjoittaneen kanssa,
että ampuma-aselain 42 a §:ää muutettaisiin siten, että voimassa olevalla aseluvalla voitai-
siin hankkia vastaava ase miltä tahansa luvitetulta asealan elinkeinonharjoittajalta sillä
 Tarkistettu
4.1



Pöytäkirjan asiakohta PTK 50/2018 vp
edellytyksellä, että aseluvan mukainen ase luovutetaan kaupan yhteydessä asealan elinkei-
nonharjoittajalle. Asealan elinkeinonharjoittajan olisi tämän jälkeen ilmoitettava luovutuk-
sesta poliisille, ja uuden aseen hankkijan olisi esitettävä tämän jälkeen hankkimansa ase 30
vuorokauden kuluessa poliisille. Uusi aselupa uuteen aseeseen annettaisiin tämän jälkeen
hakijalle kustannuksitta.

Toivon, että hallintovaliokunta yhdistää tämän aloitteeni ampuma-aselain käsittelyyn,
kun se esitys tänne eduskuntaan syksyllä sitten aikanaan saapuu. — Kiitos.

16.26 Hannu Hoskonen kesk: Arvoisa rouva puhemies! Edustaja Kärnä on tehnyt erin-
omaisen lakialoitteen. Todellakin, tällainen turhan byrokratian purkuhan on Juha Sipilän
hallituksen yksi parhaista aloitteista ja tavoitteista. On aivan selvää, että kun metsästäjä esi-
merkiksi vanhasta haulikosta luopuessaan on uutta hankkimassa, niin hänellähän on siihen
vanhaan aseeseen jo lupa ja on havaittu se, että hän osaa sitä käyttää ja on vastuullinen
käyttäjä. Eli tässä voitaisiin ihan oikeasti byrokratiaa ja turhaa hallintoa purkaa tältä osin.
Kyseinen henkilö asetta ostaessaan laillisesta kaupasta saisi sitten luovuttamalla vanhan
aseen pois ja ostamalla uuden tilalle luvan, lupa ikään kuin jatkuisi. Totta kai viranomai-
nen kirjoittaa sille uuden luvan, että saa siihen sitten asianmukaiset asiakirjat kuntoon ja re-
kisterit ajan tasalle. 

Tämä on esimerkki siitä, että kun yhteiskunnassa varsinkin tänä päivänä meillä on kaik-
ki niin digitaaliseksi mennyt, niin tällaisten muodollisten asioitten hoito pitäisi kyllä saada
mahdollisimman nopeaksi. Sitten totta kai henkilö, jolla ei ennen asetta ole tai joka ei omis-
ta vielä hakuhetkellä yhtään asetta mutta on uutta hankkimassa esimerkiksi saatuaan met-
sästyskortin, siinä tilanteessa kävisi sen saman prosessin läpi, minkä aseenhankkija joutuu
tänä päivänä aina käymään. 

Tässäkin asiassa soisi, että tämä byrokratianpurku etenisi, ja kannatan lämpimästi edus-
taja Kärnän hyvää aloitetta ja toivon hänen esityksensä mukaan, että tämä liitetään siihen
hänen mainitsemaansa uuteen lakikäsittelyyn.

16.28 Mikko Kärnä kesk: Arvoisa rouva puhemies! Kiitoksia edustaja Hoskoselle hyvis-
tä kommenteista. Haluan vielä tässä todeta, että tämän aloitteeni myötä aseturvallisuutta ei
millään tavalla oltaisi muuttamassa nykyisestä. On äärettömän tärkeää, että pidämme tästä
huolta myös tulevaisuudessa, ja kuten edustaja Hoskonenkin totesi ja oli ymmärtänyt hy-
vin aloitteeni hengen, tässä on kyse ennen kaikkea tarpeettoman byrokratian purkamisesta,
ja uskoisin, että eduskunnassa yli puoluerajojen voimme kaikki tällaisia toimenpiteitä kan-
nattaa. 

Vielä kerran kiitokset kaikille niille 24 muulle edustajalle, jotka tämän lakialoitteen al-
lekirjoittivat.

Keskustelu päättyi.

Asia lähetettiin hallintovaliokuntaan.
2


	10
	16.23
	16.26
	16.28


