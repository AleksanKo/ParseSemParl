















































DEM7136.tmpSave.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

11. Eduskunnan oikeusasiamiehen kertomus vuodelta 2014
Kertomus K 3/2015 vp
Valiokunnan mietintö PeVM 7/2015 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen
11. asia. Käsittelyn pohjana on perustuslakivaliokunnan mietintö PeVM 7/2015 vp.

Edustaja Lapintie, olkaa hyvä.

Keskustelu

18.44 Annika Lapintie vas (esittelypuheenvuoro): Rouva puhemies! Eduskunnan oike-
usasiamiehen kertomuksesta vuodelta 2014 valiokunta on antanut yksimielisen mietinnön,
ja nostan nyt tässä muutaman asian esille.

Ensinnäkin Suomen kansalliselle ihmisoikeusinstituutiolle, joka muodostuu oikeusasia-
miehestä, Ihmisoikeuskeskuksesta ja sen ihmisoikeusvaltuuskunnasta, myönnettiin joulu-
kuussa 2014 korkein mahdollinen A-status. Tämä A-status on sen vuoksi merkittävä, että
sen kansainvälinen merkitys on suuri. Sen saaneella instituutiolla on muun muassa puheoi-
keus Yhdistyneiden kansakuntien ihmisoikeusneuvostossa.

Oikeusasiamiehen kertomuksessa on vuosittain teema, ja vuonna 2014 se on ollut vam-
maisten henkilöiden oikeuksien toteutuminen. Tällä teeman valinnalla ennakoitiin sitä, että
oikeusasiamiehelle on tulossa YK:n vammaisten henkilöiden oikeuksista tehdyn yleisso-
pimuksen mukaisia erityistehtäviä.

Perustuslakivaliokunta pitää myönteisenä sitä kehitystä, että oikeusasiamiehen toimin-
nan painopiste on viime vuosina siirtynyt yhä selvemmin viranomaisten toiminnan valvon-
nasta ihmisten oikeuksien edistämiseen. Valiokunta pitää tärkeänä sitä, että viranomaistoi-
minnan ohjaavia, oikeustilaa kehittäviä ja perus- ja ihmisoikeuksien toteutumista edistäviä
vaikutuksia edelleen kehitetään jatkossa oikeusasiamiehen toiminnassa.

Oikeusasiamies Jääskeläinen nostaa puheenvuorossaan esille tarpeen kehittää eduskun-
nan oikeusasiamiehen ja valtioneuvoston oikeuskanslerien tehtävien jakoa siten, että teh-
tävät olisivat mahdollisimman vähän päällekkäisiä. Oikeusasiamies katsoo, että järjestel-
mä nykyisellään ei ole kansalaisten ja yhteiskunnan kannalta tehokkain ja tarkoituksenmu-
kaisin. Esimerkiksi YK:n vammaisten henkilöiden oikeuksista tehdyn yleissopimuksen
voimaantulon myötä oikeusasiamiehelle tulee erityistehtäviä. Oikeusasiamies toteaa tässä
vuosikertomuksessa, että olisi epätarkoituksenmukaista, jos myös oikeuskansleri käsitteli-
si tuon tehtävän piiriin kuuluvia asioita. Kun oikeusasiamies ja oikeuskansleri käsittelevät
samanlaisia asioita samalla toimivallalla, myös asioiden lopputulosten ja toimenpiteiden
pitäisi olla samanlaisia riippumatta siitä, kumpi asiaa on käsitellyt. Eroja syntyy yksilön oi-
 Tarkistettu
4.1



Pöytäkirjan asiakohta PTK 74/2015 vp
keuksien edistämiseen tai tietyn hallinnonalan viranomaistoiminnan ohjaamiseen ja oike-
ustilan kehittämiseen tähtäävissä toimenpiteissä.

Perustuslakivaliokunta on aikanaan vuonna 2014 ihmisoikeusselonteon yhteydessä an-
tamassaan lausunnossa todennut, että erityisesti taloudellisesti vaikeina aikoina on tär-
keää, että niukat resurssit hyödynnetään tehokkaasti, niin että myös uudet tehtävät pysty-
tään hoitamaan eikä valvontajärjestelmään synny aukkoja. Näitä edellä mainitussa lausun-
nossa 52/2014 esitettyjä näkemyksiä valiokunta pitää edelleen tärkeänä, pitää tärkeänä
myös sitä, että eduskunnan oikeusasiamiehen ja valtioneuvoston oikeuskanslerin työnja-
koa ja yhteistyön kehittämismahdollisuuksia selvitetään.

Apulaisoikeusasiamies Sakslin ottaa omassa puheenvuorossaan esille EU:n perusoi-
keusulottuvuuden ja katsoo, että perusoikeuskirjan merkitys lainsäädännön valmistelussa
ja Euroopan unionin tuomioistuimen oikeuskäytännössä on viime vuosina vahvistunut.
Euroopan unionin tuomioistuimella on merkittävä rooli perus- ja ihmisoikeuksien turvaa-
misessa. Vuonna 2014 tuomioistuin teki 190 perusoikeuskirjaa koskevaa ratkaisua, joissa
se antoi jäsenvaltioiden tuomioistuimille ohjausta muun muassa siitä, milloin perusoikeus-
kirjaa on sovellettava, velvollisuudesta tulkita johdettua oikeutta perusoikeuskirjan valos-
sa sekä oikeuksien sisällöstä, kuten hyvästä hallinnosta.

Myös suuri valiokunta on todennut, että perusoikeuskirjan merkitys on kasvanut Euroo-
pan unionin toimielinten toiminnassa, erityisesti lainsäädännön valmistelussa, ja samalla
Euroopan unionin tuomioistuimen rooli perus- ja ihmisoikeuksien turvaamisessa on vah-
vistunut sen tulkitessa Euroopan unionin perusoikeuskirjaa oikeuskäytännössään. Euroo-
pan unionin merkitys perus- ja ihmisoikeustoimijana on kasvanut, ja unionin lainsäädäntö
vaikuttaa merkittävästi oikeuksien toteutumiseen kansallisella tasolla. Euroopan unionin
perusoikeusnormit tulee tuoda nykyistä vahvemmin kansallisen tason viranomais- ja tuo-
mioistuintoimintaan, ja tulee lisätä tietämystä perusoikeuskirjan suojaamien oikeuksien ja
periaatteiden sisällöstä ja niitä koskevasta soveltamiskäytännöstä. Näin siis suuri valiokun-
ta lausunnossaan 6/2014.

Laillisuusvalvojat, muut valvontaviranomaiset, tuomioistuimet ja muut ihmisoikeustoi-
mijat ovat tässä keskeisessä asemassa. Oikeusasiamiehellä on tärkeä rooli unionin perus-
oikeuskirjan turvaamien oikeuksien toimeenpanon ja edistämisen valvonnassa. Euroopan
unionin tuomioistuimen oikeuskäytännön painoarvo eurooppalaisen perusoikeuskäsityk-
sen muovaajana kasvanee myös tulevaisuudessa. Siksi on tärkeää, että Suomi pyrkii aktii-
visesti vaikuttamaan tuomioistuinten tulkintoihin.

Perustuslakivaliokunta yhtyy apulaisoikeusasiamiehen arvioihin Euroopan unionin tuo-
mioistuimen oikeuskäytännön merkityksestä eurooppalaisen perusoikeuskäsityksen muo-
vaajana ja pitää tärkeänä, että EU-tuomioistuimessa vireillä olevien perusoikeusasioiden
seurantaa ja Suomen osallistumista niiden käsittelyyn tehostetaan. Samoin valiokunta pi-
tää toivottavana, että myös oikeusasiamies osallistuu mahdollisuuksiensa mukaan Euroo-
pan unionin tuomioistuimessa vireillä olevien tapausten arviointiin perusoikeusnäkökul-
masta.

Valiokunnan kannanottoehdotuksena on, että eduskunnalla ei ole huomautettavaa ker-
tomuksen johdosta.

18.52 Kari Kulmala ps: Arvoisa rouva puhemies! Kertomuksessa on ensimmäistä kertaa
oma jakso vammaisten henkilöiden oikeuksista. Nopeasti pääteltynä voikin hyvin kysyä:
Nytkö vasta? Eikö vammaisilla ole ollut tähän asti oikeuksia? Kyse on kuitenkin siitä, että
2



Pöytäkirjan asiakohta PTK 74/2015 vp
oikeusasiamiehen ja apulaisoikeusasiamiesten välistä työnjakoa muutettiin huhtikuun
alusta lukien siten, että oikeusasiamiehen ratkaistavaksi tulee asiaryhmästä riippumatta
kantelut, joissa on kyse vammaisten henkilöiden oikeuksista. Mielestäni tämä on hyvä
muutos.

Vammaisten henkilöiden oikeuksien toteutuminen on ollut kertomusvuonna myös eri-
tyisteemana. Teema on ollut erittäin ajankohtainen YK:n vammaisten henkilöiden oikeuk-
sia koskevan yleissopimuksen ratifiointia valmistelleen työryhmän ehdotettua vammaisso-
pimuksen 33.2 artiklan mukaisia tehtäviä Suomen kansalliselle ihmisoikeusinstituutiolle,
jossa on vahvasti ollut mukana juuri eduskunnan oikeusasiamies. Tässä vammaissopimuk-
sessa määritellyt tehtävät ovat yleissopimuksen täytäntöönpanon edistäminen, suojelu ja
seuranta. Hallituksen esityksessä 284/2014 esitetään oikeusasiamiehen hoitavan oman toi-
mivaltansa puitteissa myös näitä vammaissopimukseen kuuluvia tehtäviä. Oikeusasiamies
toimii tässä sekä laillisuusvalvojana että perus- ja ihmisoikeuksien toteutumisen valvojana
ja edistäjänä.

Suomen lainsäädännössä vammaisuutta määritellään eri tavoin eri laeissa ja tilanteissa.
Mielestäni määritelmät ovat vähintäänkin sekavia eivätkä aina toisiaan täydentäviä. Tär-
keimmässä, vammaispalvelulaissa, vammaisella henkilöllä tarkoitetaan henkilöä, jolla
vamman tai sairauden vuoksi on pitkäaikaisesti erityisiä vaikeuksia suoriutua tavanomai-
sista elämäntoiminnoista. Mielestäni tämäkin olisi jo riittävä määritelmä vammaisuudesta.
Kuitenkin myös vammaissopimuksessa on hyvä määritelmä vammaisuudesta. Se määrit-
telee vammaisiksi henkilöiksi ne, joilla on sellainen pitkäaikainen ruumiillinen, henkinen,
älyllinen tai aisteihin liittyvä vamma, joka voi vuorovaikutuksesta erilaisten esteiden kans-
sa estää heidän täysimääräisen ja tehokkaan osallistumisensa yhteiskuntaan yhdenvertai-
sesti muiden kanssa. Olisi hyvä, jos ja kun päästäisiin mahdollisimman yksinkertaiseen
määritelmään ja että niitä olisi mahdollisimman vähän.

Määritelmiä tärkeämpää on kuitenkin, että vammainen henkilö saa yhdenvertaisena ne
palvelut ja oikeudet, mitkä hänelle kuuluuvat. Vammaissopimus edellyttää ihmisoikeuk-
sien kunnioittamista ja huomioon ottamista kaikilla elämän osa-alueilla. Tiedän kokemuk-
sesta, että monessa kunnassa ja kaupungissa ei vammaislaki ole saanut vielä sitä arvoa,
mikä sille kuuluu. Laillisuusvalvonnassa on tullut kaikilla hallinnonaloilla tarkasteltavaksi
vammaisten henkilöiden oikeuksien toteutuminen. Tapauksissa, jotka liittyivät vammais-
ten henkilöiden oikeuksiin, ratkaistiin tämän kertomuksen mukaan viime vuonna 161
asiaa. Toimenpiteisiin näistä johti peräti 67 kantelua eli peräti 41 prosenttia. Toimenpide-
prosentti on kanslian keskiarvoa huomattavasti korkeampi. Yhteensä 105 vammaista hen-
kilöä koskevaa ratkaisua oli sosiaalihuollon asiaryhmässä.

Vammaispalvelulain mukaisiin palveluihin liittyvissä kanteluissa oli hyvin usein kysy-
mys palveluita koskevasta päätöksentekovelvollisuuden laiminlyönnistä sekä hakemuk-
sen käsittelyn viivästymisestä ja vaikeavammaisen kuljetuspalveluista ja henkilökohtaisen
avun järjestämisestä. Minuun ovat ottaneet tämänkin vuoden aikana useat vaikeavammai-
sen lapsen vanhemmat yhteyttä ja kertoneet, että kunnilta päätökset tulevat hitaasti ja lap-
selle on vaikea saada kuljetuspalveluita ja henkilökohtaista apua, vaikka vaikeavammai-
nen lapsi olisi siihen oikeutettu. Yleensä tässä on kyse siitä, että kunta tai kaupunki haluaa
säästää rahaa, vaikka kuntatalous olisi jo valmiiksi plussalla.

Suomi hyväksyi YK:n vammaisten yleissopimuksen ja siihen liittyvän pöytäkirjan jo
toukokuussa 2007. Sopimuksen ratifiointi on kuitenkin siirtynyt, koska Suomen itsemää-
räämisoikeuslakien pitää olla yhdenmukaiset sopimuksen artikloiden kanssa. Suomi on
3



Pöytäkirjan asiakohta PTK 74/2015 vp
viimeisiä EU-maita, joissa sopimusta ei ole vielä saatettu voimaan loppuun asti, ja pidän
sitä aikamoisena miinuksena Suomen maineelle. Eduskunta on toki hyväksynyt YK:n
vammaisten henkilöiden oikeuksia koskevan yleissopimuksen maaliskuussa 2015, kuten
jo aikaisemmin mainitsin. Eduskunta kuitenkin edellytti, että vammaisten itsemääräämis-
oikeuteen liittyvistä rajoituksista on säädettävä lailla ennen kuin sopimus voidaan lopulli-
sesti ratifioida. Muussa tapauksessa Suomen kansallinen lainsäädäntö ei olisi sopusoinnus-
sa sopimuksen artiklan kanssa. Tässä sopimuksessa taataan vammaisille täydet ihmisoi-
keudet, estetään syrjintää sekä edistetään esteettömyyttä. (Puhemies koputtaa) Pidän sopi-
muksen ratifioimista erittäin tärkeänä asiana.

18.58 Leena Meri ps: Arvoisa rouva puhemies ja me muut matti- ja maijamyöhäiset, jot-
ka täällä vielä jaksamme olla ja puhua! Halusin nostaa tuosta perustuslakivaliokunnan mie-
tinnöstä yhden asian ylös, ja Annika Lapintie valiokunnan puheenjohtajana ansiokkaasti ja
erittäin hyvin kuvasikin tätä tilannetta. Itse olin erittäin ilahtunut tästä eduskunnan oikeus-
asiamiehen esille tuomasta kehitystarpeesta, jossa hän katsoo, että eduskunnan oikeusasia-
miehen ja oikeuskanslerin tehtävänjakoa voisi tarkastella, koska se on osittain päällekkäis-
tä ja se ei ole kansalaisten ja yhteiskunnan kannalta tehokkain eikä tarkoituksenmukaisin
tapa. Tässä tilanne on vielä se, että tästä tehtävänjaosta voidaan säätää tavallisella lailla ka-
ventamatta kummankaan laillisuusvalvontaa koskevan viranomaisen toimivaltaa. Oikeus-
asiamies katsoo, että tehtävissä on tapahtunut eriytymistä ja erikoistumista, mikä puoltaa
tehtävien jakoa, ja tehtävät ovat siis osittain päällekkäisiä, ja se ei ole tarkoituksenmukais-
ta. Valiokunta on tosiaan nyt lausunnossaan, kuten aikaisemminkin, perustuslakivaliokun-
ta, toivonut tämmöistä selvitystä. Nyt on toistettu tämä asia, että halutaan, että nämä oike-
usasiamiehen ja oikeuskanslerin työnjaon ja yhteistyön kehittämismahdollisuudet selvite-
tään.

Sitten tarkastelen vielä pikkuisen sitä, että oikeuskansleri ei suhtautunut tähän yhtä
myönteisesti. Tämä lausunto, mikä meillä oli kirjallisesti — ja kuulimmekin häntä valio-
kunnassa — on kriittinen, ja rohkeampi sanoisi, että siinä oli hieman tuohtumustakin, mut-
ta itse en ole niin rohkea, että sanoisin näin. Joka tapauksessa oikeuskansleri katsoo, että
hän saa tietoa tässä työssään olemalla mukana eri lainsäädännön kehittämishankkeissa, oh-
jaustyössä ja valvonnassa. Tästä tulee oikeuskanslerille tietoa siitä, miten viranomaisko-
neisto toimii. No, itse en oikein tätä perustelua sillä lailla näe hyvin keskeisenä. Tietoa han-
kitaan lukemalla asiakirjoista, niinhän kaikki viranomaiset tietysti joutuvat jatkuvasti teke-
mään, niin että se, että pysyy ajan tasalla, ei edellytä — eikä saakaan edellyttää — sitä, että
täytyy itse juuri niitä päätöksiä tehdä. Samoin oikeuskansleri katsoo, että kun on päällek-
käistä toimivaltaa, niin tehtäviä kirjataan siellä kansliassa mutta niitä sitten rutiininomai-
sesti jaetaan virastojen kesken, että ei samaa asiaa ratkaista kahteen kertaan. Mutta menee
tähänkin aikaa, ja tässä saattaa kuitenkin tulla semmoisia tilanteita, että oikeuskansleri esi-
merkiksi sitten kuitenkin katsoo, että hän haluaa sen ratkaista.

Ja se, mikä minun mielestäni tässä on oikeastaan tärkein asia, on se, että meillähän on
tänä päivänä myös tuomioistuimissa erikoistumista ja eriytymistä. Meillä on hyvin paljon
oikeudenaloja, ja kukaan ei voi olla kaikkien alojen asiantuntija, ja silloin erityisesti koros-
tuu se osaaminen ja se, että teet hyvinkin paljon niitä saman alueen asioita, aina se osaami-
nen tulee syvemmäksi. Esimerkkinä voisin sanoa eduskunnan vanhemman oikeusasiamie-
hensihteerin Mikko Sarjan osaamisen holhoustoimen ja edunvalvonnan puolella. Siellä nä-
4



Pöytäkirjan asiakohta PTK 74/2015 vp
kyy ratkaisuissa, että hänellä on erittäin syvällinen osaaminen, ja silloin ne ratkaisut ovat
oikeampia ja myös johdonmukaisia.

Minusta on siis erittäin suositeltavaa, että tämä tutkitaan, ja erityisesti, kun meillä on
nämä norminpurkutalkoot, silloin jokainen instituutio — oli se sitten kuinka vanha tahansa
tai kuinka toimiva viranomaisten itsensä mielestä — tulee uudelleen tarkastella.

19.03 Ben Zyskowicz kok: Arvoisa rouva puhemies! Arvoisat kansanedustajat! Hyvä
eduskunnan oikeusasiamies! Tässä oikeusasiamiehen kertomuksessa sivulla 77 on kiinni-
tetty huomiota niin sanottujen paperittomien perustarpeiden täyttämiseen, jossa oikeus-
asiamiehen mukaan on puutteita ja epäselvyyttä, ja, sanoisinko, pahoittelevassa hengessä
— näin minä luen — tässä kertomuksessa todetaan, että kertomusvuonna annettiin halli-
tuksen esitys, jolla eräiden niin sanottujen paperittomien oikeutta terveyspalveluihin olisi
parannettu, mutta esitys raukesi.

Haluan sanoa, että Suomen eduskunnan ja Suomen kansan on syytä olla kiitollinen edus-
taja Rajamäelle, joka viime vaalikaudella aikaansai sen, että mainittu hallituksen esitys
raukesi — siis mainittu Stubbin hallituksen esitys. Nimittäin jo ensi vuonna ja viimeistään
vuonna 2017 meillä tulee olemaan tässä maassa tuhansia paperittomia eli laittomasti maas-
sa olevia henkilöitä, ja siis kyse on henkilöistä, jotka ovat hakeneet turvapaikkaa Suomesta
mutta joiden kohdalla ei ole katsottu olevan aihetta turvapaikan myöntämiseen tai oleske-
luluvan myöntämiseen humanitäärisin perustein ja jotka sen vuoksi on päätetty maasta
käännyttää mutta jotka tästä käännyttämisestä huolimatta ovat käytännössä Suomeen jää-
neet. Eli meillä tulee olemaan tuhansia tällaisia ihmisiä Suomessa.

Koko suomalainen yhteiskunta pyrkii siihen, että nämä ihmiset poistuisivat Suomesta
mahdollisimman pian, koska he ovat täällä laittomasti. Jos me olisimme säätäneet lain, jol-
la näiden ihmisten terveyspalveluja olisi laajennettu siitä, mikä nyt on oikeustila — jokai-
selle tietysti kuuluu oikeus kiireellisiin terveyspalveluihin — erilaisiin kroonisiin sairauk-
siin ja muihin, niin luuleeko kukaan, että se olisi edistänyt näiden henkilöiden vapaaehtois-
ta lähtemistä Suomesta? Ei varmasti. Haluan sanoa, että vaikka — luen ehkä vähän rivien
välistä — oikeusasiamies ilmeisesti tällaista niin sanottua ihmisoikeusmyönteistä tulkin-
taa edustaen pitää tämän lain säätämättä jäämistä ongelmana, niin itse olen erittäin tyyty-
väinen siihen, että tätä virhettä me emme viime vaalikaudella tehneet.

Arvoisa rouva puhemies! Täällä sivulta 182 alkaen käsitellään laajemmin ulkomaalais-
asioita, ja kun tämä maahanmuuttokriisi Euroopassa ja Suomessakin on erittäin ajankoh-
tainen, niin haluan siitä tässä yhteydessä muutaman sanan lausua mutta tietysti, vaikka sa-
nottavaa olisi paljon, lähinnä siitä näkökulmasta, mikä liittyy näihin ihmisoikeustulkintoi-
hin ja tätä kautta ainakin minun tulkintani mukaan myös tämän asian käsittelyn yhteyteen. 

Meillä tällä hetkellä on Suomessa yli 30 000 turvapaikanhakijaa. Tässä kertomuksen si-
vulla 183 kerrotaan, että vuonna 2014 näitä hakijoita oli 3 651 ja vuonna 2013 oli 3 238, eli
jokainen näkee, että puhutaan noin kymmenkertaisesta määrästä. Tähän liittyy erittäin pal-
jon isoja haasteita suomalaiselle yhteiskunnalle, joista meidän pitää yrittää selviytyä.

Mutta näihin ihmisoikeuskysymyksiin ja kansainvälisten sopimusten tulkintaan liittyen
haluan nostaa esille yhden kysymyksen, joka tänä päivänä keskusteluttaa koko suomalais-
ta yhteiskuntaa aika paljon, mistä keskustelusta eduskuntakaan ei voi olla sivussa. Se kos-
kee muutamien turvapaikanhakijoiden tekemiä törkeitä rikoksia, tapahtuneita törkeitä ri-
koksia, lähinnä raiskauksia, joista muutamia turvapaikanhakijoita epäillään. Haluan sa-
noa, että nämä turvapaikanhakijat näillä teoillaan pilaavat kaikkien turvapaikanhakijoiden
5



Pöytäkirjan asiakohta PTK 74/2015 vp
mainetta ja itse asiassa maahanmuuttajien mainetta. Näinhän ei saisi olla, mutta näinhän ta-
pahtuu. Voitte kuvitella, miten raivostuneita näille muutamille ihmisille ovat muut turva-
paikanhakijat tai esimerkiksi Suomessa asuvat samoihin vähemmistöihin kuuluvat maa-
hanmuuttajataustaiset ihmiset. Sen lisäksi, että he pilaavat muiden mainetta, he aikaansaa-
vat turvattomuudentunnetta laajasti suomalaisten keskuudessa niillä paikkakunnilla, missä
näitä vastaanottokeskuksia on. 

Nyt tulee kysymys: mitä me voimme tehdä? Minun mielestäni viestin pitäisi olla täysin
selvä: raiskaajalla ei ole mitään asiaa Suomeen, ei mitään edellytyksiä saada oleskelulu-
paa, ja päinvastoin hänet pitäisi palauttaa lähtömaahan mahdollisimman pian. Näin ajatte-
lee yleinen oikeustaju mielestäni, ja näin ajattelen minäkin. Raiskaajalla, joka tulee tänne,
tekee törkeän seksuaalirikoksen, ei pitäisi olla mitään oikeutta jäädä Suomeen, saada oles-
kelulupaa, vaan päinvastoin hänet pitäisi palauttaa mahdollisimman pian lähtömaahan.

Asia ei valitettavasti ole näin yksinkertainen. Kuten me olemme voineet mediasta lukea,
Geneven pakolaissopimus (Puhemies koputtaa) ja ainakin sen, sanoisiko nyt sitten, ihmis-
oikeusmyönteinen tulkinta johtaa helposti siihen, että tällä perusteella turvapaikkaa ei voi-
da olla myöntämättä. Se on totta, että jos henkilöä varsinaisesti vainotaan ja hänellä olisi
kriteerit saada turvapaikka, niin tällä perusteella näiden sopimusten mukaan ja meidän la-
kiemme mukaan ei voida olla myöntämättä. (Puhemies koputtaa) Mutta käytännössä meil-
lä on keinoja estää näissä yhteyksissä oleskeluluvan myöntäminen, koska useimpien koh-
dalla olisi kyse niin sanotun toissijaisen suojelun perusteella (Puhemies: Aika!) saatavasta
oleskeluluvasta. Vaikka me emme myöntäisikään oleskelulupaa, niin erikseen on kysy-
mys siitä, saadaanko tällainen ihminen Suomesta pois.

Lopuksi, rouva puhemies — kiitos kärsivällisyydestä — haluan sanoa, että on välttämä-
töntä, että suomalaiset viranomaiset onnistuvat antamaan sen viestin kaikille Suomessa
oleville turvapaikanhakijoille, että raiskaajat eivät saa oleskelulupaa Suomeen ja joutuvat
palaamaan lähtömaahansa mahdollisimman pian. Tämä on tehokkain keino estää (Puhe-
mies: Aika!) tällaisten rikosten toistuminen ja esiintyminen, ja tällainen viesti meidän pi-
tää pystyä antamaan. (Eduskunnasta: Hyvä puhe!)

19.11 Pirkko Mattila ps: Arvoisa rouva puhemies! Kiitoksia oikeusasiamiehelle tästä
kertomuksesta — osoittaa pitkää perinnettä suomalaisessa oikeusvalvonnassa! Onnittelut
myös ihmisoikeuksien A-statuksen saamisesta! Eduskunta hyväksyy oikeusasiamiehen ja
oikeuskanslerin toimintakertomukset perinteisesti aika vähin puhein ja harvalukuisin ylei-
söin. Kertomus on eri hallinnonalamme kattava ja ottaa kantaa oikeisiin asioihin. Meillä on
kansainvälisesti mitattuna hyvä hallinto, sellainen, josta moni valtio voi vasta haaveilla. Ih-
misoikeusinstituutio, jonka osana on siis oikeusasiamies, on merkittävä osa länsimaista oi-
keusvaltioperiaatetta.

Sallittakoon muutama kritiikin sana kuitenkin. Tuon viestiä julkisuudessa käydystä kes-
kustelusta ja kansalaisilta saamastani palautteesta. Kuulen jatkuvasti niitä puheita, etteivät
kantelut laillisuusvalvojille johda mihinkään, eli kritiikkiä tulee näistä lukuisista "ei anna
aihetta" -päätöksistä. Voidaan toki sanoa, että puheissa on hävinneen pettymyksiä, mutta
haluan kuitenkin tuoda myös terveisiä heiltä, jotka esittävät huolensa hallintokulttuuriam-
me kohtaan.

Tarkastaessaan eri toimielimiä laillisuusvalvojat voisivat kiinnittää huomiota juuri tuo-
mioistuinten osaamiseen eli — kuten Vaasan hovioikeuden eläkkeellä oleva presidentti
Erkki Rintala sanoi — tuomioiden hyvyyteen. Eilen taisi mediassa olla juttu, miten rais-
6



Pöytäkirjan asiakohta PTK 74/2015 vp
kauksesta ja pahoinpitelystä tuli ehdollinen tuomio ja korvaus uhrille 100 euroa. Professo-
ri Terttu Utriainen on useissa yhteyksissä kiinnittänyt huomionsa juuri raiskaustapauksista
annettuihin tuomioihin.

Liikkuessani vaalipiirissäni hyvin usein saan kuulla jonkun oikeudettomaan tilaan jou-
tuneen kansalaisen kysymyksen, miten pääsee oikeuksiinsa. Kun kansalaiset kokevat jää-
neensä oikeudettomaan tilaan, jotkut käynnistävät valitusprosessin. Kun kyseessä on lupa-
menettelyihin ja elinkeinoelämään liittyvä asia, joka voi vasta vuosien valituskierroksen
jälkeen päättyä valittajan kannalta positiiviseen lopputulokseen, keskustelevammalla hal-
lintotavalla tämä positiivinen lopputulos olisi mitä todennäköisimmin voitu antaa jo asian
tultua vireille.

Hyvästä hallinnosta puhui myös muun muassa tarkastusvaliokunta viime kaudella, eli
hallinto on osa talouden tuotantopotentiaalia. Luvituksen parhaasta — tai huonosta —
päästä esimerkki: Vapon lupahakemuksen käsittely kesti valitusasteissa yhdeksän ja puoli
vuotta, minkä jälkeen lupa tuli. Olisiko tämä sama oikeudenmukainen päätös voitu tehdä jo
aiemmin? Nyt hallintomenettelyt viivyttivät luvan saantia ja toiminnan aloittamista. Voi
kysyä näitten valitusten hintaa talousvaikeuksissa rypevän maamme talouteen ja sitä, jos
mietitään yhdeksää ja puolta vuotta, paljonko talouselämän suhdanteet muuttuvat tänä ai-
kana. Ja tämä ei ole ainoa vuosia viipynyt tapaus.

Euron panssaripaidassa ollessamme menetetty teollisuuden kilpailukyky ja huono ta-
loustilanne eivät kestä raskasta hallintomenettelyä. Hallintopäätökset rasittavat hallinto-oi-
keuksia, aiheuttavat jutturuuhkia ja estävät talouselämän toimintaa ja tulevat veronmaksa-
jien kustannettaviksi. Onneksi juttujen käsittelyaika on kiitettävästi lyhentynyt. Ei se tie-
tenkään saa vaarantaa oikeusvarmuutta, mutta kuinka raskaaseen hallintoon meillä on va-
raa?

Muutamia havaintoja: Osio "Poliisi", sivu 85: Kantelija ei ole saanut poliisilta eikä syyt-
täjältä pyytämiään asiakirjoja, mistä hän oli sitten kannellut. Vastauksessa kantelijalle
syyksi annetaan se, etteivät viranhaltijat tienneet, kumman olisi pitänyt aineisto antaa. Eli
tällaista tietämättömyyttä ei kyllä tulisi hallinnossa liioin olla. Oikeusasiamiehen oltua yh-
teydessä poliisiin se antoi samana päivänä pyydetyt asiakirjat, ja tämähän osoittaa sen, että
jos kantelija ei olisi mennyt näin pitkälle, hän ei olisi ehkä pitkänkään ajan kuluessa saanut
sitten näitä asiakirjoja ja sitten olisi jäänyt vaille hänelle kuuluvia oikeuksiaan. Tuntematta
kuitenkaan tapausta yksityiskohtaisesti — tässähän emme niitä kuitteja näe — tuli käsitys,
että oikeuksiinsa pyrkivä joutui ponnistelemaan päästäkseen oikeudenmukaiseen lopputu-
lokseen.

Sitten vielä palaan tässä viime kauden tarkastusvaliokunnan mietintöön koskien juuri
hallintoa, sillä kun hyvä hallinto toteutuu, hallinto-oikeuksien juttumäärät supistuvat, lail-
lisuusvalvojille tulevien kanteluiden määrä vähenee, veronmaksajien kustannukset vähe-
nevät ja talouselämän toiminta vilkastuu, kun vaikkapa yritysten voimavaroja kohdenne-
taan toimintaan valitusten sijasta.

Lopuksi sitten kehittämistehtävistä:
Kansainvälisestä työstä kiitoksia. Ihmisoikeuskeskus on esittänyt kansainvälisille insti-

tuutioille ihmisoikeuskasvatuksen ja -koulutuksen lisäämistä. Tämä on hyvä.
Mutta palataan koti-Suomeen. Kertomuksesta luettua: "Koulukiusaamiseen puuttumi-

nen on riittämätöntä. Kouluilla ei ole riittäviä keinoja havaita ja puuttua koulukiusaami-
seen." Tämä on kyllä valitettava uhka. Tämä on esimerkiksi meidän koulujemme Pisa-tu-
loksille uhka, mutta loppupeleissä tämä on nuortemme terveydelle uhka. Pidän erityisen
7



Pöytäkirjan asiakohta PTK 74/2015 vp
välttämättömänä, että koulukiusaamiseen kiinnitetään huomiota, ja toivon, että maassam-
me hyvin vireille saatu koulupoliisitoiminta voisi jatkua, vaikka tiedämme poliisin niukke-
nevat resurssit. En tarkoita mitään vartiointia koulussa enkä poliisin kiinniottoja vaan va-
listusta ja kasvatusta. Sitä pystytään pedagogian tukena käyttämään.

19.17 Hannu Hoskonen kesk: Arvoisa rouva puhemies! Nyt käsittelyssä oleva oikeus-
asiamiehen kertomus vuodelta 2014 antaa mielestäni hyvän kuvan toimintavuodesta. Muu-
tamia huomioita tämän kertomuksen pohjalta:

Ensinnäkin se, että kanteluita tuli viime vuoden aikana 4 600 kappaletta, ja — mikä pa-
rasta — kanteluiden käsittelyssä on päästy niin hyvälle tasolle, että vastaus kanteluun tulee
oikeusasiamiehen toimistolta vuoden sisällä. Tämä taso, joka on saavutettu määrätietoisen
toiminnan seurauksena ja asioiden hyvällä järjestelyllä, on kantanut nyt hedelmää, ja siitä
oikeusasiamiehelle erikoiset kiitokset. Kansalaisten oikeusturvan kannalta on äärimmäi-
sen tärkeää, että kansalainen asioidessaan viranomaisessa saa asianmukaisen päätöksen ja
sitten mahdollisesti valittaessaan saa tuomioistuimelta tai asianomaiselta viranomaiselta
päätöksen riittävän lyhyessä ajassa. Vuosien käsittelyajat eivät saa olla tätä päivää. Tässä
asiassa oikeusasiamiehen toimisto on toiminut erinomaisen hyvin, ja siitä erikoinen kiitos.

Yksi huomio, joka koskee oikeusasiamiehen ja oikeuskanslerin välistä työnjakoa: Se on
mielestäni käsitelty tässä kertomuksessa hyvin, ja on aivan oikein perusteltua, että tätä oi-
keusasiamiehen ja oikeuskanslerin välistä työnjakoa selkeytetään. Tässä on se hyvä puoli,
että tämä selkeyttäminen lainsäädännön kannalta voidaan tehdä aivan normaalin lainsää-
dännön pohjalta ilman sen kummempia kommervenkkejä. Ja kun saadaan selkeytettyä
tämä työnjako, se tarkoittaa tietenkin sitä, että käsittelyajat edelleen lyhenevät ja kansalais-
ten oikeusturva paranee, kun molemmat viranomaiset voivat työssään keskittyä niihin eri-
koisalueisiin, joihin he ovat erikoistuneet ja jotka he parhaiten hallitsevat. Tämä kehitys on
erittäin suotavaa, ja toivon, että perustuslakivaliokunta seuraavissakin kertomuksissa kiin-
nittää tähän huomiota, jotta saadaan tämä työnjako selväksi. Siitä hyötyvät sekä kyseiset
toimijat itse että joka ainoa Suomen kansalainen. Oikeusvaltion yksi tärkeä periaatehan on
se, että käsittelyt ovat riittävän lyhyitä ja päätöksen saa riittävän nopeassa aikataulussa.

Kertomusvuonna 2014 teemana oli tämä vammaisten henkilöiden oikeuksien toteutumi-
nen, ja tältä osalta me voimme olla tyytyväisiä tässä maassa, kun Suomen kansallinen oi-
keusinstituutio sai viime vuonna joulukuussa parhaan mahdollisen statuksen, A-statuksen,
joka käytännössä tarkoittaa sitä, että me pystymme käyttämään puhevaltaa sitten ihmisoi-
keusneuvostossa, kun siellä asioimme. Tämä kertoo siitä, että se työ, mikä oikeusasiamie-
hen toimistossa on tehty, on kantanut hedelmää ja se on huomattu myös kansainvälisesti.
Se luo hyvää pohjaa sille, että pystymme ihmisten oikeuksia turvaamaan jatkossakin hyvin
ja ennen kaikkea niin, että sen pienen ihmisen asia tulee hoidettua mahdollisimman jämä-
kästi.

Aina on syytä muistaa se, että oikeusturvaa ja oikeussuojaa tarvitsevat kaikista kipeim-
min ne ihmiset, joilla muuten mahdollisuudet omien asioiden oikeudelliseen ajamiseen
ovat heikommat. Sellaisella henkilöllä, jolla taloudelliset mahdollisuudet ovat rajattomat,
tällaista ongelmaa ei ole. Mutta tässä asiassa pitää tarkastella sen pienen ihmisen asemaa ja
hänen oikeusturvaansa. Siinäkin mielessä tämä oikeusasiamiehen kertomus on hyvä, ja toi-
von, että sama hyvä työ jatkuu tänäkin vuonna ja tulevina vuosina.
8



Pöytäkirjan asiakohta PTK 74/2015 vp
19.21 Kari Kulmala ps: Arvoisa rouva puhemies! Haluan vielä ihan lopuksi tuoda esiin
suoran siteerauksen eduskunnan oikeusasiamiehen kertomuksen 2014 sivuilta 225—226.
Tämä seikka monesti kuntien ja kaupunkien virkamiehiltä unohtuu heidän tehdessään pää-
töksiä vammaisen kuljetuspalveluista: "Kunnan kuljetuspalvelujen soveltamisohjeissa ei
ole mainittu mahdollisuudesta yksilökohtaiseen harkintaan lähikuntiin suuntautuvien mat-
kojen osalta. Joissain tilanteissa tämä voi johtaa siihen, että kaupungin soveltamisohjeet ra-
joittavat vaikeavammaisen henkilön subjektiivista oikeutta kuljetuspalveluihin. Oikeus-
asiamies korosti, että vaikeavammaisella henkilöllä on oikeus itse päättää siitä, miten hän
hänelle myönnettyjä kuljetuspalveluja käyttää. Kunnalla ei siten ole oikeutta vaikeavam-
maisen puolesta määritellä ilman laissa siihen olevaa perustetta esimerkiksi sitä, mihin kul-
jetuspalvelut ulottuvat. Kunnalla ei ole oikeutta kaventaa tai estää omilla ohjeillaan henki-
lölle kuuluvien ehdottomien oikeuksien toteutumista."

19.22 Hannakaisa Heikkinen kesk: Arvoisa rouva puhemies! Otan kolme asiaa esille
eduskunnan oikeusasiamiehen viime vuoden kertomuksesta. Sivuan vanhusten laitosolo-
ja, lastensuojelun ja lapsiasioiden käsittelyä ja sitten kolmantena asiana tätä edustaja Zys-
kowizin esiin nostamaa paperittomien terveydenhuoltoa.

Oikeusasiamies nostaa esille vanhusten tilanteen laitoshoidossa. Meillä on kymmeniä-
tuhansia ihmisiä erilaisissa palveluasumisen ja laitoshoidon malleissa ollut ja tulee var-
masti meidän demografisen kehityksen vuoksi olemaan myös jatkossa. Mutta se, mitä
meillä ei tulisi olla ja mihinkä meidän jatkuvasti on syytä kiinnittää huomiota, on se, että
siellä on erilaista kaltoinkohtelua, ravinnonpuutetta, ongelmia hygieniassa, riittämätöntä
vaippojenvaihtoa, kuntoutuksen puutetta, siis ihan kerta kaikkiaan kuntoutuksen puutetta,
ulkoilun mahdollisuuden puutetta. Tällaista ei meillä tulisi olla. Näitä ongelmia on myös
sitten avopalvelun piirissä olevien vanhusten, ikäihmisten, asioissa. Oikeusasiamies nos-
taa esille turvallisuudentunteen, heikkouden. Myös täällä ulkoilun järjestämisessä on on-
gelmia ja ylipäätänsä kodin ulkopuolisten asioiden hoidossa. Oikeusasiamies tuo esille,
että näitten vanhustenhoidossa käytettävien itsemääräämisoikeuden rajoittamistoimenpi-
teitten tulisi perustua lakiin, mutta vaadittava säädöspohja puuttuu kuitenkin kokonaan.
Nämä asiat eivät ole yksinkertaisia, mutta näen kyllä, että nämä asiat on hyvä nostaa myös
näillä ja tulevilla valtiopäivillä esille.

Arvoisa rouva puhemies! Lastensuojelusta ja lapsiasioista oikeusasiamies nostaa kerto-
muksessa kuntien lastensuojelun yleisten voimavarojen niukkuuden. Tämä on tunnettu to-
siasia valitettavasti edelleenkin lähes joka puolella Suomea, ja ongelmana on ylipäätänsä
sosiaalityöntekijöiden vähäinen määrä, joskus puutteellinen koulutus ja sitten työntekijöi-
den suuri vaihtuvuus. Nämä kaikki yhdessä ja erikseen heikentävät lastensuojelupalvelui-
den laatua. Oikeusasiamies toteaa, että lasten ja nuorten mielenterveyspalvelut ovat riittä-
mättömiä. Sijoitettuja lapsia on vaikea saada tarvitsemaansa hoitoon.

Arvoisa rouva puhemies! Tässä yhteydessä haluaisin todeta ja kannustaa meitä kaikkia,
että meillä on eri puolilla Suomea myös erinomaisia hyviä malleja ja käytänteitä. Puhutaan
muun muassa niin sanotusta Imatran mallista. Imatralla on hyvinvointineuvola, palkittu
ohjelma, tai ihan käytössä oleva malli, jossa panostetaan erityisen paljon ennalta ehkäise-
vään työhön, perheiden varhaiseen tukemiseen. Näillä kaikilla toimenpiteillä ollaan saatu
parannettua lasten hyvinvointia, perheitten hyvinvointia ja tuotu isoja säästöjä kunnalle sii-
nä, että tätä lasten huostaanottoa ja muita tämmöisiä raskaampia toimenpiteitä ei ole sitten
tarvittu. Näenkin, että nyt sote-uudistuksessa yksi meidän tärkeimpiä tehtäviä on poimia
9



Pöytäkirjan asiakohta PTK 74/2015 vp
näitä loistavia malleja ja levittää niitä eri puolille Suomea. Sitä kautta saadaan säästöjä ja
sitä kautta saadaan parempaa sosiaali- ja terveydenhuoltoa ja sitä kautta parempia, myön-
teisempiä kirjauksia oikeusasiamiehen vuotuisiin kertomuksiin.

Arvoisa puhemies! Vielä lyhyesti tästä edustaja Zyskowiczin esille nostamasta paperit-
tomien terveydenhuollosta. Sivuan pelkästään, koska kello käy, lyhyesti sitä, että tämä asia
ei ole sillä tavalla hyvin yksinkertainen. Sillä tavoin, jos me emme tarjoa paperittomille
minkäänlaisia terveydenhuoltopalveluja ja he kuitenkin jäävät olemaan Suomeen, taval-
laan piiloon virallisen yhteiskunnan ulkopuolelle, kenties ne sairaudet, mitä heillä on —
kaikkia emme tietenkään tunne, ja kaikki eivät välttämättä hirveän tuttuja edes Suomessa
ole — eivät katoa minnekään. Sitä kautta, kun sairaudet pahenevat ja jossain pisteessä hei-
tä on pakko kuitenkin sitten hoitaa, meidän terveydenhuoltomenot saattavat räjähtää vielä
pahemmin kuin jos heillä olisi oikeus tällaisiin ensi asteen terveydenhuoltopalveluihin.

19.28 Leena Meri ps (vastauspuheenvuoro): Arvoisa rouva puhemies! Haluan kuitenkin
korostaa tuohon äskeiseen puheenvuoroon liittyen, että tämä on ihan vakava ongelma,
tämä paperittomien terveydenhoito. Olen erittäin iloinen, että edustaja Zyskowicz otti sen
esille. Ymmärrän toki, että se on monitahoinen asia, mutta me varmasti ymmärrämme, että
jos tänne tulee kymmeniätuhansia henkilöitä ja jos on täydellinen terveydenhoito — se pi-
tää sisällään kaiken hammasremonteista ja tämäntyyppisistä asioista lähtien — kyllä se on
vetovoimatekijä, jos ihminen tällaisia palveluita saa. Kyllä meidän täytyy myöntää se tosi-
asia, että me olemme aika voimattomia, ja ihan oikeasti kansalaiset ovat todella vihaisia
siitä, että meillä joudutaan vanhustenhuollosta, mistä sinäkin puhuit, leikkaamaan ja ihmi-
set eivät saa hoitoa. Minä en haluaisi nähdä sitä, kun suomalainen lähtisi samalla lailla kuin
muuhun vapaaehtoistyöhön lastensuojeluun, vanhustensuojeluun, kaikkeen tällaiseen, että
me keräisimme tavaroita ja lähtisimme sinne. Minulla on unelma hoitaa minun vanhukseni
hyvin. Siitä minä olen edellisen puhujan kanssa hieman eri mieltä, että ei tämä nyt ihan mi-
kään pikkuasia ole.

19.29 Hannakaisa Heikkinen kesk (vastauspuheenvuoro): Arvoisa puhemies! Tätä edel-
listä puheenvuoroa haluan kuitenkin nyt opponoida. Ei voida näin mustavalkoisesti ajatel-
la, että vaihtoehtona on vain tarjota paperittomille täydellinen terveydenhuolto. Kuitenkin
kyse on siitä perustason terveydenhuoltotarpeesta, jota itse tuossa tarkoitin — jos edelli-
nen puhuja viittasi siihen, että suomalaiset ovat vihaisia, jos heille tarjotaan kaikkea hyvää
erikoissairaanhoitoon saakka ja se on poissa meidän omilta vanhuksiltamme. Ylipäätänsä
en tykkää tämmöisestä vastakkainasettelusta, mutta voisin vastaan opponoida tässä, että ei
varmaankaan kantaväestö tykkää myöskään siitä, että näitten paperittomien terveydentila
traagisesti heikkenee ja ne sairaudet, joihin he eivät saa tarvitsemaansa sairaanhoitoa, pa-
henevat ja ne leviävät väestöön hallitsemattomasti. Ainakaan tätä ei meistä varmaan ku-
kaan halua.

19.30 Leena Meri ps (vastauspuheenvuoro): Arvoisa rouva puhemies! Kaikkihan täällä
käsitykseni mukaan saavat perusterveydenhoidon. Ja kyllähän erikoissairaanhoitoakin täl-
lä hetkellä annetaan — juurihan me luimme, että sairaalassa hoidetaan tuberkuloosipotilas-
ta — emmekä me tietenkään jätä niitä sairauksia hoitamatta. Mutta kyllä tämä pitää ottaa
ihan vakavasti. Sitten täytyy muistaa, että kun henkilö ei ole saanut oleskelulupaa, hän on
täällä laittomasti. Minäkin haluaisin auttaa kaikkia, jos minulla olisi rahaa — minä annan
10



Pöytäkirjan asiakohta PTK 74/2015 vp
myös eläintensuojeluun tuonne Afrikkaan rahaa ja moneen muuhun asiaan, erilaisiin kerä-
yksiin. Totta kai me haluamme auttaa, mutta meidän täytyy ymmärtää, että nämä meidän
rahat ovat rajalliset, että jos me yritämme säästää sotessa 3 miljardia ja se menee hetkessä
näihin maahanmuuton ongelmiin, niin täytyy vain priorisoida ne asiat. Laittomasti maassa
oleva on täällä laittomasti.

Toinen varapuhemies Paula Risikko: Vielä tämä vastauspuheenvuoro, edustaja Heikki-
nen, sitten puhujalistaan.

19.31 Hannakaisa Heikkinen kesk (vastauspuheenvuoro): Kiitos, arvoisa rouva puhe-
mies! Ymmärrykseni ja kuulemani mukaan paperittomat eivät kyllä saa tarvitsemaansa ter-
veydenhuoltoa Suomessa tällä hetkellä. Ja vielä toistan tämän kantani, mitä yritän selittää:
ylipäätänsä meillä terveydenhuollossa ja kaikkien sairauksien kohdalla ennalta ehkäisty
sairaus on halvin sairaus, seuraavaksi halvin on se, että asioihin puututaan tarpeeksi ajois-
sa, kun kustannukset ja tarvittavat hoidot ovat mahdollisimman vähäisiä, ja kalleinta on se,
että sairaus pääsee pitkälle ja tarvitaan erikoissairaanhoitoa. Tämä pätee koko ihmiskun-
taan, koko eläinkuntaan ja varmaan koko luomakuntaan — näin vain on, että asioihin pi-
täisi pystyä paneutumaan silloin, kun tarvitaan mahdollisimman vähäisiä toimenpiteitä. Ja
näin on kyllä myöskin näitten paperittomien terveydenhuollon kohdalla.

Arvoisa puhemies! Näen, että tämä on kipeä (Puhemies koputtaa) aihe, mutta silti siitä
täytyy rohjeta meidän puhua ja löytää parempia käytänteitä.

Toinen varapuhemies Paula Risikko: Ja puhujalistaan.

19.32 Kaj Turunen ps: Arvoisa rouva puhemies! Ihan lyhyesti:
Yhteiskuntarauhan säilyminen on tällä hetkellä, ainakin minun mielestäni, monella ta-

paa uhattuna. Yksi näistä vaikuttimista siinä, kuinka voidaan yhteiskuntarauha ylipäänsä
Suomessa säilyttää, ovat nämä turvapaikanhakijoiden tekemät rikokset. Tässä edustaja
Zyskowicz piti mielestäni erittäin hyvän puheenvuoron. Minun mielestäni olisi erittäin
merkityksellistä se, että suomalainen yhteiskunta antaisi nyt vahvan signaalin näille turva-
paikanhakijoille, että Suomessa ei voi tehdä rikoksia. Sen signaalin pitäisi olla sellainen,
että laitetaan sitten porukkaa menemään takaisin. Minkälaisissa rikoksissa sitten näin oli-
si? Minä olen itse sitä meiltä, että kaikkiin sillä tavalla vakaviin rikoksiin syyllistyminen,
että niistä Suomessa tuomitaan minimissään kuusi kuukautta vankeutta, aiheuttaisi sen,
että suoritettaisiin nopea karkottaminen. Mutta sen lisäksi on mielestäni joissain rikoksissa
määriteltävä nollatoleranssi. Erityisesti seksuaali- ja väkivaltarikoksien yrittämisenkin pi-
täisi johtaa karkotukseen. Myös rikoksen valmistelun ja terrorismin rahoittamisen tai sen
yrityksen tulisi johtaa nopeaan karkottamiseen.

Tämä signaalivaikutus on minun mielestäni tässä erityisen tärkeä. Nyt jos meillä kerro-
taan turvapaikanhakijoille, pyritään kertomaan, suomalaisten yhteiskunnasta, naisten ase-
masta ja niinpäin pois, se viesti ei nähtävästi mene perille, vaan tarvitaan ihan tämmöinen
konkreettinen signaalivaikutus sinne, että se viesti menee perille.

19.34 Ben Zyskowicz kok: Arvoisa rouva puhemies! Lyhyesti vielä tästä laittomasti
maassa olevien terveydenhuoltopalvelujen laajentamisesta.
11



Pöytäkirjan asiakohta PTK 74/2015 vp
Ensinnäkin toivon, että huolimatta tästä kannanotosta, mikä on oikeusasiamiehen kerto-
muksessa vuodelta 2014, oikeusasiamies ei ajaisi tätä asiaa. Itse olen ymmärtänyt, että jos
ei ulkopuolisia paineita kovin paljon tule, niin nykyinen hallitus ei aio tässä asiassa liik-
kua, ja hyvä niin.

Todellakin pitää muistaa, että puhutaan laittomasti Suomessa olevista ihmisistä, ja kun
ihmiset ovat laittomasti Suomessa, niin koko suomalainen yhteiskunta pyrkii siihen, että he
lähtisivät Suomesta pois, koska heillä ei ole laillista oikeutta olla Suomessa. Silloin pitää
kysyä, että jos me laajennamme heidän sosiaali- ja terveyspalveluitaan, niin edistääkö se
sitä pyrkimystä, mikä koko suomalaisella yhteiskunnalla on, eli että he palaisivat lähtömai-
hinsa mahdollisimman pian, vai onko se sellainen tekijä, joka toimii toiseen suuntaan. Mi-
nun mielestäni se toimii toiseen suuntaan.

Sitten ihan selvyyden vuoksi se, mitä edellinen hallitus esitti: Edellinen hallitus ei esit-
tänyt samoja terveyspalveluita kuin mitä on suomalaisilla, vaan tämä esitys, mikä oikeus-
asiamiehen kertomuksessa sivulla 77 on mainittu, tarkoitti, että nykyisen kiireellisen hoi-
don sijaan he saisivat laajempia terveyspalveluita. Muistaakseni siinä oli käsite "välttämät-
tömiä palveluita".

Itse olen sitä mieltä, että jos nykyisen kiireellisen hoidon tulkinnassa on jotain ongel-
mia, niin muutettakoon näitä tulkintoja sosiaali- ja terveysministeriön ja kuntien toimesta.
Itse ainakin näen, että todellakin, jos meillä on joku tarttuva sairaus, niin totta kai on kii-
reellistä sitä hoitaa, ettei se tartu edelleen. Näin käsittääkseni tänä päivänä esimerkiksi tu-
berkuloosin kohdalla menetellään.

Hallitus siis ei esittänyt samaa kuin mikä on suomalaisten ja laillisesti Suomessa olevien
oikeus terveyspalveluihin, mutta kannattaa huomata, että työryhmässä, joka tätä valmiste-
li, tämäkin malli oli esillä, ja ainakin vihreät vaativat täysin samoja palveluita kuin on lail-
lisesti Suomessa olevilla ulkomaalaisilla ja suomalaisilla. Tämä todellakin tarkoittaisi sitä,
että hampaat hoidetaan ja muuta. Jokainen voi kuvitella, että jos meillä on Pietarissa sato-
jatuhansia sairaita ihmisiä, jotka tietävät, että Suomessa veronmaksajien piikkiin pystyy
hoitamaan hampaansa ja sairautensa, niin — kyllä ainakin minä näin uskon — takuuvar-
masti se olisi vetovoimatekijä silloin.

19.37 Annika Lapintie vas: Rouva puhemies! Tarkoituksena oli lopuksi kiittää vilkkaas-
ta keskustelusta ja mielenkiinnosta tätä eduskunnan oikeusasiamiehen kertomusta ja perus-
tuslakivaliokunnan mietintöä kohtaan, mutta huomaan tässä, että keskustelu edelleen jat-
kuu. Mutta siitä huolimatta ottaisin esille tämän, mitä tuossa esittelypuheenvuorossani en
vielä ottanut: Eduskunnan oikeusasiamiehen kansliaan saapui kertomusvuonna 4 600 kan-
telua, ja ratkaisuja sen sijaan tehtiin 4 750 eli enemmän kuin mitä oli saapuneita. Kaikista
ratkaisuista kanteluihin ja omiin aloitteisiin 774:ssä eli yli 16 prosentissa kantelu johti jo-
honkin toimenpiteeseen, ja samalla valiokunta huomasi, että kertomusvuonna tehtiin tar-
kastuksia 111 kohteeseen, mkä on 25 prosenttia enemmän kuin edellisenä vuonna. Eli va-
liokunta piti hyvin tärkeänä sitä, että Oikeusasiamiehen kansliassa on saavutettu kanteluis-
sa enintään vuoden käsittelyaika, ja pitää myös toivottavana, että se jatkossakin pysyy täs-
sä aikataulussa, ja ainakin sen perusteella, miltä nyt näyttää, tässä myös pysytään.

Sen lisäksi näissä edustajien keskusteluissa tuli esille monia asioita, jotka varmasti tule-
vat tänne täysistuntoon myös kansalaisaloitteiden tai hallituksen lakiesitystenkin pohjalta,
ja näiden osalta on varmasti aina syytä muistaa, että Suomea sitovat kansainväliset sopi-
mukset, joista ehkä tärkeimpänä nykyään voi mainita tämän Euroopan unionin perusoi-
12



Pöytäkirjan asiakohta PTK 74/2015 vp
keuskirjan velvoitteet, jotka ovat aika täsmällisiä ja joiden merkitys myöskin jatkuvasti
kasvaa, ja tässä työssä varmaan kaikki sen muistavat.

19.39 Hannakaisa Heikkinen kesk: Arvoisa rouva puhemies! Vielä palaan tähän äsken
käytyyn keskusteluun paperittomien oikeudesta terveydenhuoltoon. Paperittomilla ei tällä
hetkellä ole minkäänlaista oikeutta Suomen-laajuiseen terveydenhuoltoon. On hyvä, että ei
sekoiteta turvapaikanhakijoita ja paperittomia tässäkään yhteydessä.

Mutta sitten edustaja Zyskowicz puheenvuorossaan pelkäsi sitä, että jos meille tulisi laa-
jemmat oikeudet paperittomien terveydenhuoltoon, niin se saattaisi aiheuttaa miljoona-
määräisen ihmismäärän tulon esimerkiksi Pietarista. Mutta jos minä olen oikein ymmärtä-
nyt ja oikein muistan, niin esimerkiksi Helsingin kaupunki kyllä tarjoaa jonkintasoisia ter-
veydenhuoltopalveluja paperittomille, ja käsittääkseni mitään ryntäystä ei kyllä Pietarin
suunnasta ole tullut.

Minä itse kannatan näissä keskusteluissa semmoista rauhallista otetta, että ei tämmöis-
ten uhkakuvien perusteella annettaisi signaaleja tähän yleiseen keskusteluun, koska sehän
uppoaa ihmisiin kuin kuuma veitsi voihin, että näitä uhkakuvia maalaillaan. Minusta on
paljon tärkeämpää, että tätä tarkastellaan esimerkiksi kansanterveyden näkökulmasta, ja
haluan tässä vielä kerran toistaa tuossa äsken sanomani, että mitä aikaisemmin terveys-
poikkeamiin, puhkeaviin sairauksiin ja ylipäätänsä terveyden edistämiseen panostetaan,
tähän kaikkeen kun puututaan ajoissa, niin loppuviimein se on aina edullisinta kansanta-
loudelle ja kansanterveydelle. Tämä on se linja, mitä ainakin omissa puheenvuoroissani
haluan aina korostaa.

19.41 Sami Savio ps: Arvoisa puhemies! Otan nyt ensin kantaa tähän keskusteluun pape-
rittomista siirtolaisista — tai kuten edustaja Zyskowiczkin äsken sanoi, voi puhua myös
laittomista siirtolaisista — ja heidän terveydenhuollostaan. Yhdyn kyllä itse ainakin tässä
edustaja Zyskowiczin näkemykseen siitä, että jos heille nyt taattaisiin jatkossa laaja tervey-
denhuolto, niin kyllä se voisi toimia jonkinlaisena vetovoimatekijänä. Itse kyllä periaat-
teellisista syistä en voi kannattaa sitä, että heille oltaisiin valmiit takaamaan erityisen laa-
jaa terveydenhuoltopalvelua. Meidän täytyy nyt muistaa se, että myöskään kaikille suoma-
laisille meillä ei ole ollut aina helppoa tarjota riittäviä terveydenhuoltopalveluita. Kyllä
tässä on myös periaatteellisesta kysymyksestä tosiaan kyse. Toivotaan nyt sitten, että tämä
sote-uudistus tuo tähän suomalaisten terveydenhuoltoon ratkaisun.

No, sitten vielä toisena asiana tähän edustaja Turusenkin mainitsemaan asiaan näiden
vakaviin rikoksiin syyllistyneiden turvapaikanhakijoiden mahdollisesta karkottamisesta.
Itselleni, kuten varmasti myös monelle muulle kansanedustajalle, on tullut paljon sähkö-
postia huolestuneilta ihmisiltä, jotka ovat tosiaan hyvin huolissaan tämän maahanmuut-
tokriisin aiheuttamista mahdollisista ongelmista. Nythän näistä on saatu mediastakin vali-
tettavasti kuulla ja lukea enenevässä määrin, nimenomaan juurikin naisiin kohdistuvasta
seksuaalisesta väkivallasta ja sen yrittämisestä. Olen kyllä ehdottomasti edustaja Turusen
kanssa samaa mieltä, että pelkästään tämä turvapaikanhakijoille annettava valistus ei riitä,
vaan kyllä meidän täytyy ottaa tiukka linja sen suhteen, että se, joka täällä on hätää paossa,
ei väkivaltaa tee eikä sitä yritä, vaan hänet pitää sitten karkottaa.

19.43 Ben Zyskowicz kok: Arvoisa rouva puhemies! Vielä lyhyesti tästä asiasta. Pyrin
kyllä minäkin välttämään aiheettomien uhkakuvien maalaamista, mutta kun me jo tänä päi-
13



Pöytäkirjan asiakohta PTK 74/2015 vp
vänä tiedämme, että meillä ensi vuonna on tuhansia kielteisen turvapaikkapäätöksen saa-
neita, jotka jäävät Suomeen, eli laittomasti Suomessa olevia ihmisiä, niin ei mielestäni voi-
da aiheettomana uhkakuvana pitää sitä, että mitä laajemmat sosiaali- ja terveyspalvelut
heillä on Suomessa — oikeusasiamieskin tässä kertomuksessa kiinnittää huomiota siihen,
että nykytilanteessa on puutteita ja epäselvyyttä — sitä vaikeampaa on saada heidät vapaa-
ehtoisesti Suomesta lähtemään. Minä ajattelen, että inhimillisesti ajatellen ihminen näin
menettelee.

No, mitä sitten tulee näihin pietarilaisiin, niin on totta, että Helsingissä tänä päivänä on
laajemmat palvelut myös laittomasti maassa oleville. Pietarista tiettävästi ei ole tällaista
terveysturismia, jossa tullaan viisumilla ja sitten, kun viisumi menee vanhaksi, jäädään
laittomasti maahan ja saadaan suomalaisten veronmaksajien piikkiin palveluita — toivot-
tavasti ei myöskään tule. Pidän sitä mahdollisena ja olen huolissani, että näin voisi käydä,
mutta hyvä, jos näin ei ole Helsingissä käynyt eikä kävisi.

Vielä ihan selvyyden vuoksi: Turvapaikanhakijat eivät ole laittomasti Suomessa. He
ovat laillisesti Suomessa, ja heille kuuluvat luonnollisesti — minun mielestäni luonnolli-
sesti — laajemmat terveyspalvelut kuin niille, jotka ovat laittomasti Suomessa. Mutta ei
ole myöskään niin, kuten edustaja Heikkinen mainitsi, että niille, jotka ovat laittomasti
Suomessa, ei kuulu terveyspalveluita. Kyllä heille kuuluu: kiireelliset palvelut kuuluvat
kaikille Suomessa oleville. Jos me löydämme tuolta kadulta tuupertuneen ihmisen, niin
hän saa kaiken tarvitsemansa avun eikä kukaan rupea häneltä oleskelulupia tai kansalai-
suuksia kyselemään. Eli kyse on nyt siitä, laajennammeko laittomasti Suomessa olevien
terveyspalveluita.

19.45 Leena Meri ps: Arvoisa rouva puhemies! Zyskowicz tuossa aika paljon toikin esiin
näitä asioita. Edustaja Heikkinen sanoi ensin jossakin puheenvuorossa, että pitää voida kai-
kista asioista puhua, ja sitten hän kuitenkin sanoi seuraavassa puheenvuorossa, että uhka-
kuvia maalaillaan. Ei se ole uhkakuvien maalaamista, kuten edustaja Zyskowicz sanoi, jos
me otamme faktat pöytään. Tämä tilanne vain on tällainen. Ihmiset ovat tosi vihaisia siitä,
kun viranomaiset ovat ensinnäkin pantanneet tietoa näistä rikosasioista ja on tullut sitten
esille, että siitä on ollut poliisin ohjeita, ettei niistä saa tiedottaa. Juuri se suututtaa ihmiset,
että tietoa on pantattu. Mitä nyt viikonlopun tapahtumia oli erään ministerin toiminnasta, se
suututti, että annetaan väärää tietoa, ei se, että joku sanoo vahingossa jotakin tai unohtaa
jonkun sanan — se suututti, jos tahallaan pimitetään. Tämä on ihan sama asia joka ikiselle
ihmiselle, minkä takia on tietty asia, mistä ei saa puhua. Kun lehdestä saa lukea, että juop-
poputka suljettiin, niin onko se kauhean kiva nimitys ihmisestä, jolla on päihdeongelma?
Ei kukaan siitä nosta meteliä, mutta sitten tämä asia on semmoinen, että ei saa puhua. Ei
rehvastella sillä, että puhutaan kaikesta, jos ei sitten kumminkaan saa puhua.

19.46 Hannakaisa Heikkinen kesk: Arvoisa puhemies! Toivon, että edellinen puhuja ei
lavenna keskustelua näihin rikoksiin, todettuihin raiskautapauksiin. Minä en ole näitä si-
vunnut omassa puheenvuorossani millään tavalla, pelkästään liittyen paperittomien ja toi-
saalta turvapaikanhakijoiden, jotka eivät ole paperittomia, terveydenhuoltoon ja omiin nä-
kemyksiini siitä, missä vaiheessa heille tulisi antaa terveyspalveluita, jotta se olisi kansan-
terveydellisesti ja kansantaloudellisesti järkevää. Tämä oli se asia, mihin halusin ottaa kan-
taa, en mihinkään muuhun, ja tässä halusin, että pitäydymme faktoissa ja emme maalaile
uhkakuvia.
14



Pöytäkirjan asiakohta PTK 74/2015 vp
Aivan oikein totesi edustaja Zyskowicz tästä kiireellisen avun antamisesta. Se on tällä
hetkellä näin lakitekstissä, mutta käytännössä hyvin moni, joka tarvitsisi kiireellistä apua,
käännytetään pois. Itse ainakin näen, että jos on näkyvillä, että on syöpätapaus, niin kyllä
se olisi mielestäni kiireellisen avun piirissä ja pitäisi ottaa mahdollisimman pian hoitoon.
Mutta usein tällainenkin syöpäpotilas kenties saa apua vasta siinä vaiheessa, kun todella
tarvitaan jo melko kalliita hoitoja.

Nämä asiat terveydenhuollossa ovat totta kai tiukkoja jo sen takia, että meillä on erittäin
rajalliset resurssit siihen, mutta vielä kerran haluan korostaa sitä, että hyvin moni sairaus ja
vamma ovat siten halvempia meille kaikille, olipa kyse sitten kantasuomalaisesta, maahan-
muuttajan statuksella täällä olevasta, tänne turvapaikkaa hakevasta tai sitten paperittomas-
ta. Aina kannattaa puuttua ajoissa näihin.

19.49 Eduskunnan oikeusasiamies Petri Jääskeläinen: Arvoisa rouva puhemies! Luu-
len, että en käytä tässä yhteydessä pidempää puheenvuoroa. Haluan kuitenkin kiittää arvoi-
saa perustuslakivaliokuntaa hyvästä mietinnöstä, ja samoin haluan kiittää arvoisia kansan-
edustajia niistä puheenvuoroista, joita tämän oikeusasiamiehen kertomuksen käsittelyn yh-
teydessä on käytetty. — Kiitos.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 3/2015 vp joh-
dosta.
15


