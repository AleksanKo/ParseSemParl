















































DEMF91E.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

2.3. Suullinen kysymys poikien ja tyttöjen oppimiseroista (Johanna Karimäki vihr)
Suullinen kysymys SKT 163/2017 vp

Suullinen kyselytunti

Ensimmäinen varapuhemies Mauri Pekkarinen: Seuraavana, edustaja Karimäki.

Keskustelu

16.36 Johanna Karimäki vihr:  Arvoisa puhemies! Lasten oikeuksien päivänä saimme
huolestuttavia Pisa-tuloksia. Peruskoululaisten taitoja mittaavassa Pisa-tutkimuksessa tyt-
töjen ja poikien oppimiserot repesivät yhteistoiminnallisessa ongelmanratkaisussa suu-
remmiksi kuin missään muussa yli 50 vertailumaassa. Pojat menestyivät selvästi tyttöjä
huonommin. Pojat ovat menestyneet tyttöjä huonommin myös aiemmissa lukutaitoa ja
luonnontieteiden osaamista mittaavissa Pisa-testeissä. Joka 8:s poika ei osaa peruskoulun
jälkeen kunnolla lukea. Ero tyttöjen ja poikien lukutaidossa on OECD-maiden suurin. 

Hallitus on leikannut, heikentänyt varhaiskasvatusta, peruskoulua, ammatillista koulu-
tusta, ja tämä on lisännyt poikien syrjäytymistä. Teidän leikkurinne on osunut jokaiseen
portaaseen varhaiskasvatuksesta yliopistoihin. Kysynkin ministeri Grahn-Laasoselta: [Pu-
hemies koputtaa] mitä hallitus tekee ja mihin toimiin aikoo ryhtyä [Puhemies koputtaa] pa-
rantaakseen poikien koulutietä ja kaventaakseen sukupuolten välisiä oppimiseroja?

16.37 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tällä viikolla julkistettiin Pisa-tutkimuksessa uusi sisältöalue, joka oli yhteistoimin-
nallinen ongelmanratkaisu, ja isossa kuvassa voidaan jälleen olla ylpeitä suomalaisista
nuorista ja heidän opettajistaan, eli suomalaiset nuoret sijoittuivat sinne parhaimpien kär-
keen. Mutta se, mikä tässä nousi esille, on huoli, joka on noussut myös aiemmissa mittauk-
sissa, ja se aivan oikein tuli tässä esitetyksi, eli huoli pojista. 

Tyttöjen ja poikien oppimiserot Suomessa ovat maailman suurimpia, eli meidän tytöt
pärjäävät todella hyvin ja pojat jäävät sitten tästä tasosta. Siihen yksi selittävä tekijä, jota
on etsitty muun muassa tutkijoidenkin kanssa ja joka liittyy myös tähän tehtäväkenttään,
on esimerkiksi tämä lukemisen ongelma, eli pojat lukevat huomattavasti vähemmän ja lu-
kutaito kehittyy heikommaksi tänä päivänä. Siihen meidän täytyy pystyä puuttumaan, ja
nyt on perustettu kansallinen lukutaitofoorumi, jossa asiantuntijat [Puhemies koputtaa]
laajapohjaisesti etsivät ratkaisuja. 

Samoin tähän poikaongelmaan totean vielä sen, [Puhemies koputtaa] että meillä on tut-
kijaryhmä, joka maaliskuussa julkistaa ratkaisuehdotuksia [Puhemies koputtaa] ja myös
taustatekijöitä tähän asiaan.
 Tarkistettu
4.1



Pöytäkirjan asiakohta PTK 123/2017 vp
Ensimmäinen varapuhemies Mauri Pekkarinen: Jatkossa tulen erittäin tiukasti sen mi-
nuutin jälkeen väliin. — Nyt pyydän niitä edustajia, jotka haluavat esittää lisäkysymyksen,
nousemaan ylös ja painamaan V-painiketta.

16.39 Jyrki Kasvi vihr (vastauspuheenvuoro): Arvoisa puhemies! Poikien alisuorittami-
nen kouluissa on kauas tulevaisuuteen kantava ongelma. Meillä valmistuu joka vuosi pe-
ruskoulusta tuhansia nuoria, jotka eivät osaa käytännössä kunnolla edes lukea. Heidän
työllistymisensä on käytännössä mahdotonta. Heidän syrjäytymisensä on käytännössä lä-
hes varmaa. Sen takia meillä ei riitä se, että me kehitämme meidän koulujärjestelmäämme.
Meidän on kehitettävä myös näille nuorille räätälöity aikuisopiskelumahdollisuus, jos me
ylipäätään haluamme, että heistä joskus tulee tämän yhteiskunnan jäseniä, jotta he joskus
kokevat tässä yhteiskunnassa olevansa arvokkaita, meidän yhteiskunnallemme oman pa-
noksensa antavia kansalaisia. Kysynkin: millä tavalla suomalaista koulujärjestelmää olisi
mahdollista täydentää niin, että nämä nuoret jossain vaiheessa elämänsä varrella pystyvät
täydentämään tätä osaamistaan niin, että he ovat työmarkkinakelpoisia?

16.40 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Jäi edellinen vastaus siinä mielessä hieman kesken, että halusin tähdentää sitä, että
tutkijat eli meidän osaamisen parhaat asiantuntijat yliopistoista parhaillaan etsivät ratkai-
suja siihen, miten koulujärjestelmää tulisi muuttaa niin, että se palvelisi myös poikien op-
pimista ja olisi motivoiva ympäristö, koska tunnistetaan, että siellä pojilla erityisesti kou-
lumotivaation, kouluviihtyvyyden kysymykset nousevat esille, ja siinä on vahva yhteys
oppimistuloksiin. Tähän haetaan ratkaisuja, ja meillä on maaliskuussa siitä tulossa tutkijoi-
den näkemyksiä. Samoin uudet opetussuunnitelmat jo osaltaan näihin haasteisiin pyrkivät
vastaamaan, mutta tämä ongelma on kyllä aito ja se koskee muitakin osa-alueita kuin kou-
lujärjestelmää.

Toinen näkökulma, joka nousi esille, on jatkuvan oppimisen edellytysten luominen ja
toisaalta rakenteiden mahdollistaminen, että voi elämässä opiskella kaikissa elämän vai-
heissa. [Puhemies koputtaa] Meillä on siihen paljon olemassa olevia rakenteita, mutta niitä
viedään eteenpäin muun muassa ammatillisen koulutuksen reformissa, [Puhemies koput-
taa] korkeakouluvisiossa ja myös vapaan sivistystyön puolella.

16.41 Jukka Gustafsson sd (vastauspuheenvuoro):  Arvoisa puhemies! Keskustelemme
nyt äärimmäisen tärkeästä asiasta, joka ei ole nyt ihan yllättäen tullut. Minä itse kääntäisin
tätä näkökulmaa myöskin tällaiseen koulun kasvatustehtävään. Poikien kohdalla erityises-
ti tarvitaan tällaista toiminnallista pedagogiikkaa, vuorovaikutusta, tekemistä, työelämäyh-
teyksien rakentamista, ja sitten loppujen lopuksi pohjalla on se, että erityisesti poikien it-
setuntoa ja minäkuvaa pitää saada vahvistettua: enemmän hyvää palautetta, enemmän hy-
vää tekemistä. Ja sitten, kyllä meidän pitää ottaa tämä kymppiluokka ja muu käyttöön. Osa
pojista vaan kehittyy sen verran hitaammin kuin tytöt, että sitten vaan pitää paikata [Puhe-
mies koputtaa] sitä kirjoitus- ja lukutaitoa, ja siinä on koululla, kunnilla, opettajilla vastuu,
[Puhemies koputtaa] että katsotaan, että jokainen lapsi saa parhaansa. Mitä mieltä olette
tästä?

16.42 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos, edustajat, jälleen kerran erinomaisista puheenvuoroista. Nousi monta hyvää
2



Pöytäkirjan asiakohta PTK 123/2017 vp
näkökulmaa tästä keskusteluun, ja niitä on tärkeä meidän viedä eteenpäin. Se on ylipää-
tään niin, että koko yhteiskuntana meidän olisi tärkeätä sekä vanhempien roolissa, isovan-
hempien roolissa että yhteiskunnassa ja myös siellä koulupiirissä jo varhaiskasvatuksesta
alkaen alleviivata sen merkitystä, että opiskelu on tärkeää ja että on ok pärjätä koulussa.
Monestihan nuoret pojat varsinkin ovat aikamoisten ristipaineiden äärellä: toisaalta pitää
pärjätä siinä porukassa ja ryhmässä, mutta siihen ei välttämättä aina yhdisty se koulussa
pärjääminen. Eli meidän täytyisi pystyä vahvistamaan sitä myönteisen oppimisen kehää ja
kierrettä ja sitä, että toisaalta löydetään niitä omia vahvuuksia, että se koulu osaa ja pystyy
motivoimaan jokaista lasta löytämään omat vahvuudet [Puhemies koputtaa] ja oppimisen
ilon myöskin. Tämä korostuu vahvasti uusissa opetussuunnitelmissa. [Puhemies koputtaa]
Siihen tarvitaan opettajankoulutusta lisää, siihen tarvitaan koko yhteiskunta mukaan.

16.43 Tuomo Puumala kesk (vastauspuheenvuoro): Arvoisa puhemies! Kysymys on to-
della tärkeä, ja edustaja Gustafsson käytti siitä erittäin hyvän puheenvuoron. Pitkän yhtei-
sen matkan jälkeen olemme selkeästi löytäneet toisemme. [Naurua] Kiitoksia, edustaja
Gustafsson. [Jukka Gustafssonin välihuuto]

Mutta tähän kysymykseen, joka on siis todella, todella erittäin keskeinen: Nythän noissa
poikaporukoissa tuolla kouluissa, yläkouluissa, on valtava energia, ja kysymys on siitä, mi-
ten se saadaan suuntautumaan oppimiseen. Hallitus tarjoaa vastaukseksi ihan oikein täm-
möistä ilmiöpohjaista oppimista. Se tarkoittaa sitä, että mopon rassaaminenhan voi olla
kiinnostavaa, vaikka ei tunnukaan siltä, että sitä matematiikkaa juuri siinä hetkessä tarvit-
taisiin. No, siihen mopon rassaamiseen sitten sisältyy matematiikkaa, fysiikkaa, kemiaa,
ehkä kieliäkin. Tätä me tarvitsemme lisää, ilmiöpohjaista oppimista, ja loppujen lopuksi-
han se lähtee tietysti opettajasta ja hänen osaamisesta. Kysymykseni on: oletteko, ministe-
ri, samaa mieltä, että nyt ei pitäisi hötkyillä ja alkaa rakentamaan taas kaikenlaisia uusia
uudistuksia, kun niitä on jo [Puhemies koputtaa] aika paljon meneillään, vaan antaa opet-
tajille rauha ja tuki ja välineet?

16.44 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Uudet opetussuunnitelmat siellä koulujen arjessa tällä hetkellä aiheuttavat paljon
työkuormaa opettajille, ja se on ihan tosiasia, ja hallitus on pyrkinyt tukemaan niiden uu-
sien opetussuunnitelmien käyttöönottoa. Opetussuunnitelmat on tehty asiantuntijavoimin,
ja kenttä vahvasti on ollut niissä mukana. Nyt on tuettu sitä erityisesti panostamalla täy-
dennyskoulutukseen, eli vaikka meillä on ollut määrärahat niukilla, niin täydennyskoulu-
tukseen on tällä hallituskaudella pystytty lisäresursseja kohdentamaan muun muassa uu-
denlaisella tutoropettajamallilla, joka on siellä koulujen arjessa toiminut hienolla tavalla.
Tänään viimeksi keskustelin täälläkin paikalla olevien opettajien kanssa, jotka toivat esiin
tämän tutoropettajamallin yhtenä ratkaisuna monien joukosta. 

Juuri nämä sisäisen motivaation kysymykset nousevat myös esiin tutkimuksissa ja uu-
dessa pedagogiikassa: miten löydetään ne tavat, kun jokainen meistä oppii eri tavalla, ja
tunnistetaan ne. [Puhemies koputtaa] Me tunnistamme ja tiedämme jokainen poikia ja tyt-
töjäkin, jotka haluaisivat esimerkiksi peruskoulun jälkeen enemmän käytännön oppimista,
ja siihen esimerkiksi ammatillinen reformi tuo työpaikoilla tapahtuvaa oppimista yhdeksi
keinoksi.
3



Pöytäkirjan asiakohta PTK 123/2017 vp
16.45 Sanna Lauslahti kok (vastauspuheenvuoro): Arvoisa puhemies! Selvää on, että ty-
töt ja pojat saattavat oppia eri tavalla. Nyt on kysymys siitä, millä tavalla meidän uudet
opetussuunnitelmamme tuovat mukanaan yksilöllistä lähestymistapaa meidän koululai-
siamme kohtaan. Siltä osin oli hyvä, että ministeri nosti esille sen, että tutkijat ovat muka-
na miettimässä keinoja, joilla me voimme saada pojatkin mukaan. Kun meillä on tässä näin
useita muutostekijöitä — edustaja Puumalakin nosti ilmiöpohjaisen oppimisen — niin voi
olla, että ne ovat juuri niitä oikeita keinoja tuoda pojille motivaatiota käydä koulua.

Se on selvää, että ovat sitten tytöt tai pojat kysymyksessä, niin meillä on perustaitotal-
koiden paikka: matematiikkaa ja lukemista. Ilman niitä ei muuten arjessa selvitä. Kysyn-
kin opetusministeriltä, voisimmeko tehdä ensi vuodesta perustaitotalkoovuoden, matema-
tiikan ja lukemisen vuoden.

16.46 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Hyvä ehdotus, eli keskitytään niihin perustietoihin ja -taitoihin. Samanaikaisesti voi-
daan tuoda sitä omien vahvuuksien löytämistä ja uudenlaista oppimista. 

Lukutaitotalkoista olikin jo puhetta. Elikkä tällä hetkellä on asiantuntijaryhmä, siinä
ovat vahvasti mukana myöskin kirjastot, päiväkodit, koulut, kansalaisjärjestöt, vanhem-
painliitot ja niin edelleen mukana edistämässä. Yksi näkökulma on ollut vaikkapa se, mi-
ten neuvolat voisivat kannustaa vanhempia lukemaan lapsille, koska se on tällä hetkellä
meillä vähän hukassa. Enää neljännes vanhemmista lukee päivittäisesti, siis usein, lapsille
esimerkiksi iltasatuja. Tässä me voimme jokainen tehdä enemmän omassa lähipiirissä ja
arjessamme. Eli lukutaidon kehittyminen lähtee jo sieltä varhaisista vuosista, ja sitä pitää
tietysti koulunkin tukea tässä ajassamme. Samoin meillä on tunnistettu, että meillä liian
moni lapsi selvittää peruskoulun ilman, että saa [Puhemies koputtaa] sellaisia tietoja ja tai-
toja, jotka kantavat toisen asteen opinnoissa ja elämässä. [Puhemies koputtaa] Tähän pitää
kiinnittää huomiota.

Kysymyksen käsittely päättyi.
4


