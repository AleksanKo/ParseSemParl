















































DEM5274.tmpSave.xml


Pöytäkirjan asiakohta PTK 73/2016 vp

 Tarkistettu
4.0

Pöytäkirjan asiakohta 

PTK 73/2016 vp

Täysistunto

Tiistai 21.6.2016 klo 14.00—0.59

28. Hallituksen esitys eduskunnalle laeiksi järjestyslain 22 §:n väliaikaisesta muuttamises-
ta ja yksityisistä turvallisuuspalveluista annetun lain 28 §:n muuttamisesta

Hallituksen esitys HE 101/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 28. asia. Puhemiesneuvosto ehdottaa, että asia lähetetään hallintovalio-
kuntaan, jolle perustuslakivaliokunnan on annettava lausunto.

Keskustelu

0.45 Krista Mikkonen vihr:  Arvoisa puheenjohtaja! Tässä lakiesityksessä ehdotetaan
järjestyslain väliaikaista muutosta niin, että yksityisiä turvallisuuspalveluita voidaan käyt-
tää vastaanottokeskuksissa. Sinänsä varmasti on ihan hyvä miettiä, mihin poliisin resurs-
seja käytetään, koska tiedämme, että vastaanottokeskuksissa on aika usein ollut tarvetta
kutsua poliisia paikalle, ja voi olla, että olisi myös kevyempiä keinoja, varsinkin kun kuu-
limme tässä juuri äsken sisäisen turvallisuuden selonteon yhteydessä, miten tiukilla polii-
sin määrärahat ja toiminta tällä hetkellä ovat.

Kuitenkin tässä, nyt kun ajatellaan, että ollaan ehdottamassa tämmöistä julkisen vallan
käytön siirtämistä yksityiselle taholle, on syytä kiinnittää huomiota siihen ja miettiä tark-
kaan niitä ehtoja. Tiedetään, että jos mietitään tällaisia turvallisuuspalveluita verrattuna
poliisin koulutukseen, niin puhutaan aivan eritasoisesta koulutuksesta niin pituudeltaan
kuin sisällöltäänkin. Ja varsinkin tässä tapauksessa, jos ajatellaan, että käytetään vastaan-
ottokeskuksissa näitä yksityisiä turvallisuuspalveluita, olisi syytä miettiä, voitaisiinko tä-
hän koulutukseen sisällyttää jonkunlaisia monikulttuurisuusopintoja, erilaisen kulttuurin
kohtaamista, myös sitä, miten kohdataan ihmisiä, joiden kielitaito on heikko tai joiden
kanssa ei ole yhteistä kieltä. Nämä ovat varmaan semmoisia asioita, mitä tässä lain jatko-
käsittelyssä on syytä pitää mielessä.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.


