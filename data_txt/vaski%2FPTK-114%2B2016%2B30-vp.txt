















































DEMAE88.tmp.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

30. Lakialoite laiksi toimeentulotuesta annetun lain 7 b §:n muuttamisesta 
Lakialoite LA 63/2016 vp Anneli Kiljunen sd ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 30. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

19.30 Anneli Kiljunen sd (esittelypuheenvuoro): Arvoisa rouva puhemies! Kyseessä on
eduskunnan keliakiaverkoston tekemä lakialoite, jolla pyritään mahdollistamaan keliakiaa
sairastavan asianmukainen hoito niille, jotka ovat taloudellisesti kaikkein heikoimmassa
asemassa. Tällä lakimuutoksella taattaisiin yhdenvertainen asioiden käsittely riippumatta
hakijan asuinkunnasta. Nyt keliakian hoidon aiheuttamien kustannusten huomioiminen
toimeentulotuessa vaihtelee kunnittain. Heikossa taloudellisessa tilanteessa riski sairau-
den huonoon hoitoon kasvaa.

Arvoisa rouva puhemies! Keliakiaa sairastavilla henkilöillä täytyy olla mahdollisuus
hoitaa sairauttaan myös heikossa taloudellisessa tilanteessa. Eduskunta lakkautti keliakiaa
sairastaville maksettavan ruokavaliokorvauksen 1.1.2016 alkaen. Tämä on aiheuttanut
suuria ongelmia niille keliakiaa sairastaville henkilöille, jotka ovat toimeentulotuen asiak-
kaita. Sairauden hoitoon ei ole tällä hetkellä saatavissa lainkaan yhteiskunnan tukea.

Keliakia on lääketieteellisesti todettu elinikäinen autoimmuunisairaus, jonka ainoa hoi-
to on koko elämän kestävä ehdoton gluteeniton ruokavalio. Ruokavaliota tulee noudattaa
tarkasti joka päivä. Keliakian hoito vaatii ehdotonta tarkkuutta niin elintarvikkeiden valin-
nassa kuin ruuan valmistuksessakin sekä kodin ulkopuolella ruokailutilanteissa.

Mikäli keliakiaa sairastava henkilö ei noudata gluteenitonta ruokavaliota, seurauksena
on ohutsuolen tulehdusreaktio ja suolinukan vaurio. Toistuvat altistumiset gluteenille yllä-
pitävät tulehdusreaktiota ohutsuolessa. Tämän seurauksena keliakiaa sairastavalle henki-
lölle suurella todennäköisyydellä kehittyy lisäsairauksia, kuten ravintoaineiden puutostilo-
ja, osteoporoosi, anemia, lapsettomuutta, masennusta tai pahimmassa tapauksessa ohut-
suolen pahanlaatuinen syöpä, lymfooma. Edellä mainituista sairauksista koituu yhteiskun-
nalle runsaasti ylimääräisiä kustannuksia terveydenhuollon menoina. Oikealla hoidolla ke-
liaakikko pysyy toiminta- ja työkykyisenä.

Toimeentulotuessa keliakian gluteenittoman ruokavaliohoidon kustannukset kuuluvat
täydentävän toimeentulotuen piiriin. Täydentävään toimeentulotukeen hyväksyttävät kus-
tannukset linjataan kunnissa itsenäisesti. Tästä johtuen keliakian ruokavaliohoidon aiheut-
tamien kustannusten hyväksyminen toimeentulotukihakemuksessa vaihtelee asuinkunnan
 Tarkistettu
4.0



Pöytäkirjan asiakohta PTK 114/2016 vp
mukaan. Tämä asettaa ihmiset eriarvoiseen asemaan asuinpaikan mukaan ja vaarantaa
mahdollisuuden sairauden hoitoon.

Toimeentulotuen ratkaisujen yhteydessä on noussut esiin, että keliakiaa sairautena ei
tunneta. Keliakian hoitoon lääkärin määräämää elinikäistä gluteenitonta ruokavaliota ei
ole osattu rinnastaa reseptillä määrättyyn lääkehoitoon. Useisiin muihin autoimmuunisai-
rauksiin on olemassa lääkehoito, johon yhteiskunta myöntää tukea lääkekorvausjärjestel-
män kautta. Nämä kustannukset myös hyväksytään lähes poikkeuksetta toimeentulotuki-
hakemuksessa hakijan menoina.

Vuonna 2014 tehdyn hintaselvityksen mukaan keliakian ruokavaliohoito aiheuttaa yli-
määräisiä kustannuksia 68 euroa kuukaudessa. Kustannukset ovat pysyviä ja toistuvat joka
kuukausi. Toimeentulotukea saavan keliaakikon sairauden hoidon turvaamiseksi on erit-
täin tarpeellista, että keliakiaruokavaliohoidon aiheuttamat ylimääräiset kustannukset huo-
mioidaan toimeentulotuen perusosassa. Tällöin keliaakikot ovat myös tasavertaisessa ase-
massa lääkärin määräämiä reseptilääkkeitä sairauksiensa hoitoon käyttävien kanssa.

Vuoden 2017 alusta perustoimeentulotuen ratkaisutyö ja maksaminen siirtyvät Kelan
hoidettavaksi. Perusosan lisäksi muina perusmenoina otetaan tarpeellisen suuruisina huo-
mioon laissa toimeentulotuesta kohdassa 7 b mainitut menot. Kelasta maksettavaan tu-
keen siirretään täydentävästä toimeentulotuesta sellaisia menoeriä, jotka toistuvat usein ja
edellyttävät vähäisempää harkintaa. Keliakia ja sen vaatima ruokavaliohoito on yksiselit-
teisesti todennettavissa lääkärinlausunnon avulla, eikä siihen liity harkintaa. Kelan hoita-
mina kustannukset otettaisiin huomioon kaikkialla samalla tavoin. Tällä tavoin varmiste-
taan, että kaikki keliakiaa sairastavat henkilöt saavat yhdenvertaisen kohtelun eri puolilla
Suomea. Tämä myös vapauttaa sosiaalityöntekijöiden resursseja vaativampiin tehtäviin.

Edellä olevan perusteella ehdotamme, että eduskunta hyväksyy seuraavan lakiehdotuk-
sen:

Laki toimeentulotuesta annetun lain 7 b §:n muuttamisesta, 4 kohta: "muut kuin perus-
osaan sisältyvät terveydenhuoltomenot sekä lääkärin diagnosoimasta keliakiasta johtuvat
gluteenittomasta ruokavaliosta aiheutuvat ylimääräiset menot".

Esitämme, että tämä 4 kohta muutetaan esittämällämme tavalla.

19.35 Johanna Karimäki vihr: Arvoisa puhemies! Keliaakikko ei voi syödä muruakaan
gluteenia. Keliakia on elinikäinen sairaus, jota ei voi rinnastaa ruoka-aineallergiaan. Ainoa
käypä hoito on tiukka gluteenittoman ruokavalion noudattaminen. Muuten seuraukset ter-
veydelle ovat hyvin vakavat. Mikäli keliakiaa sairastava henkilö ei noudata gluteenitonta
ruokavaliota, seurauksena on ohutsuolen tulehdusreaktio ja suolinukan vaurio. Toistuvat
altistumiset gluteenille ylläpitävät tulehdusreaktiota ohutsuolessa. Tämän seurauksena ke-
liakiaa sairastavalle henkilölle suurella todennäköisyydellä kehittyy lisäsairauksia, kuten
ravintoaineiden puutostiloja, osteoporoosi, anemia, lapsettomuutta, masennusta tai pahim-
massa tapauksessa ohutsuolen pahanlaatuinen syöpä, lymfooma.

Hallitus poisti kokonaan keliakiaa sairastaville maksettavan ruokavaliokorvauksen, jota
maksettiin 23,60 euroa kuukaudessa vuonna 2015. Tämä on aiheuttanut suuria ongelmia
niille keliakiaa sairastaville henkilöille, jotka ovat toimeentulotuen asiakkaita. Sairauden
hoitoon ei ole tällä hetkellä saatavissa mitään tukea.

Keliakialiitto on tehnyt laajan kyselyn ruokavaliokorvauksen lakkautuksen seurauksis-
ta. Kysymykseen "minkälaisia ajatuksia korvauksen maksamisen lakkauttaminen herätti"
saatiin vastauksiksi suurta huolta pärjäämisestä. Yksi vastaajista totesi: "Olin järkyttynyt.
2



Pöytäkirjan asiakohta PTK 114/2016 vp
Tuntuu siltä, että päätöksen tehneet eivät ymmärrä keliakian vakavuutta sairautena." Ja toi-
nen: "Koen olevani alempiarvoinen sairauteni kanssa."

Arvoisa puhemies! Tällä keliakiaryhmän lakialoitteella on tarkoitus varmistaa, että ne
ihmiset, joiden taloudellinen tilanne on erittäin heikko, pystyisivät hoitamaan sairauttaan
lääkärin määräämällä tarkkuudella. Tällä hetkellä toimeentulotukihakemuksessa keliakian
hoidon aiheuttamat kustannukset kuuluvat täydentävän toimeentulotuen piiriin. Tuen
myöntäminen vaihtelee asuinpaikan mukaan, ja siksi moni jää vaille tukea. Jos kustannuk-
set siirrettäisiin toimeentulotuen perusmenoihin, voitaisiin taata tasavertainen kohtelu
asuinpaikkakunnasta riippumatta.

Keliakia on pysyvä sairaus, ja sen vaatima hoito on elinikäistä, ja myös sairaudesta joh-
tuvat kustannukset ovat jatkuvia. Gluteeniton, tasapainoinen ruokavalio tulee kalliiksi.
Myös keliaakikko tarvitsee ruoka-aineympyrän mukaisia viljatuotteita, mutta vain harva
viljavalmiste on gluteeniton ja sopiva. Tuotteiden tulee olla juuri keliaakikoille valmistet-
tuja, sillä valmistusprosessista ei saa jäädä hiventäkään, muruakaan aineksia, jotka sisältä-
vät gluteenia.

Toimeentulotuen asiakkaina on vain hyvin pieni osa keliakiaa sairastavista henkilöistä.
Tämän lakimuutoksen taloudelliset kustannukset jäisivät yhteiskunnalle hyvin pieniksi.
Takaamalla mahdollisuus sairauden hyvään hoitoon voidaan lisäksi estää merkittävien li-
säsairauksien synty, joiden hoitokustannukset tulisivat erityisen kalliiksi.

Toivon, että eduskunta hyväksyy tämän aloitteen. Nyt kyse ei ole vain rahasta, vaan tah-
dosta ja tasa-arvosta suomalaisessa yhteiskunnassa.

19.40 Antero Laukkanen kd: Arvoisa rouva puhemies! Tämä laki keliakiaa sairastavien
tukemisesta on kristillisdemokraateille erityisen läheinen laki, sillä se tuli eduskunnan hy-
väksymäksi aikanaan kristillisdemokraattien kansanedustajan, Marja-Leena Kemppaisen,
lakialoitteen seurauksena. Siksi olemme myös erittäin pettyneitä hallitukseen, kun se tä-
män pienen tuen lakkautti. Se leikkaus tulee taatusti tuottamaan enemmän kuluja kuin
säästöjä. Leikkaus oli epäinhimillinen, ja vakavimmin se kohdistuu pienituloisiin sairai-
siin. Siksi tämä eduskunnan keliakiaryhmän tekemä lakialoite on mitä tervetullein, ja koko
kristillisdemokraattinen eduskuntaryhmä on sen myös allekirjoittanut. Pidämme erittäin
tärkeänä, että tämä aloite saisi ansaitsemansa huomion ja korjaisi tältä osin ainakin tämän
tehdyn virheen, että nämä kaikista pienituloisimmat, jotka toimeentulotuen kautta yrittä-
vät näitä korvauksia saada, saisivat ne alueellisesti tasapuolisesti — ei tarvitsisi ikään kuin
olla siellä toimeentuloluukulla kerjäämässä armopaloja vaan saisi todella sen tuen, jonka
ansaitsee. Tämän tuen pitäisi olla moninkertainen.

Toinenkin tällainen samanlainen aloite on tällä hetkellä vireillä: siinä leikataan kakkos-
luokan diabeteksen hoitokulukorvausta ja lääkekorvausta, ja myös se tulee tuottamaan
enemmän kuluja kuin säästöjä. Tuntuu jotenkin kummalliselta nykyaikana, kun nämä asiat
on helppo todeta, miten ihmeessä mikään hallitus — tämä tai edellinen tai mikään koskaan
tai tämän jälkeen tulevat hallitukset — tuottaa sellaista lainsäädäntöä, josta jo lähtöruudus-
sa näkee, että se tuottaa enemmän kuluja kuin säästöjä. Näin ei pitäisi olla.

19.42 Leena Meri ps: Arvoisa rouva puhemies! Heti kärkeen totean, että Eduskunnan ke-
liakiaverkoston jäsenenä olen allekirjoittanut tämän aloitteen ja kannatan sitä ja toivon
lämpimästi, että se menee läpi.
3



Pöytäkirjan asiakohta PTK 114/2016 vp
Kuten täällä on käyty läpi, keliakia on elinikäinen autoimmuunisairaus ja se sekoitetaan
usein, erittäin usein, allergiaan. Itsellänikin on lähipiirissä henkilöitä, jotka sairastavat ke-
liakiaa, ja tiedän, että yksi murenakin gluteenia sisältävää ruokaa aiheuttaa valtavia kipuja,
koska se aiheuttaa ohutsuolessa tulehdusreaktion ja pitkäaikaisena suolinukan vaurion. Ja
on tosiaankin niin, että sitä ei saa olla pientä muruakaan. Itselläni on laktoosi-intoleranssi,
ja kestän jonkun verran maitotuotteita, mutta gluteenittomassa ruokavaliossa on todellakin
nollatoleranssi, se ei kestä sitä yhtään.

Katselin tuossa, mitä erilaisia sairauksia hoitamattomana keliakia aiheuttaa. Se on to-
siaan ohutsuolen vaurio, ja se altistaa lisäsairauksille, sellaisille kuin osteoporoosi — erääl-
le läheiselleni on tämä sairaus tullut keliakian johdosta — anemia, masennus, lapsetto-
muus — aika yllättävää, moni kärsii lapsettomuudesta, voisiko olla taustalla tämäkin? — ja
pahimpana tietysti lymfooma eli syöpä.

Tässä lakialoitteessa tosiaan ehdotetaan, että se siirtyisi tänne toimeentulotuen perusme-
noihin, jolloin tämä korvaus ei vaihtelisi kunnittain, koska nyt toisinaan sitä myönnetään ja
toisinaan ei.

On yllättävää, miten moneen ruokaan gluteenia lisätään. Olen kuullut niinkin sanotta-
van, että no eihän se nyt, ostaa sitten vähän niin kuin jotain tiettyjä vain, eikä siinä paljon
mitään ole, että kyllähän se nyt siitä, kun viljaa ei käytä. Mutta sitä on kaiken maailman
ruokakastikkeissa ja jäätelöissä, ja ties mihin sitä lisätään. Se ilmeisesti jotenkin lisää säi-
lyvyyttä, kuohkeutta, ulkonäköä. Sitä on hyvin monissa paikoissa, kaikissa tämmöisissä
valmisruokatuotteissa.

Ja se, mikä on tosi oleellista, on se, että sitä ei pitäisi sekoittaa allergiaan. En ollenkaan
vähättele allergiaa, itse kärsin esimerkiksi nokkosihottumasta, mutta siitä ei ole minulle
mitään pysyviä vaurioita, antihistamiinilla saan sen hoidettua — se on erittäin kiusallinen,
ja en tarkoita tällä sitä, että allergia ei ole ikävä sairaus.

Löysin tuosta Keliakialiiton teettämän kyselyn, jonka se oli nyt tänä vuonna teettänyt jä-
senistölleen, ja 2 000 ihmistä oli saanut kyselyn ja 783 oli vastannut. Ja täällä oli kyllä yl-
lättäviä tuloksia: esimerkiksi kysymykseen siitä, minkälaisia vaikutuksia korvauksen lak-
kauttamisella on ollut gluteenittoman ruokavaliohoidon toteuttamiseen, 43 prosenttia ih-
misistä on vastannut, että olen pystynyt ostamaan määrällisesti vähemmän gluteenittomia
tuotteita. Ei ollenkaan hyvä suunta.

Sitten tässä on tämmöinenkin kysymys: "Arvioi hallituksen leikkausten ja säästötoimen-
piteiden vaikutusta omaan talouteesi ja arjessa selviytymiseen." Vain 15,5 prosenttia on
vastannut, että sillä ei ole mitään vaikutusta. Toki on varakkaita ihmisiä, joille tämän tyyp-
piset asiat eivät näy, koska sairaushan ei katso sitä varallisuustasoa. Se iskee kyllä ihan ke-
neen vain. On myös kysytty: "Oletko joutunut hakemaan toimeentulotukea?" 5,4 prosent-
tia on ilmoittanut, että "kyllä".

Meille annettiin tämmöinen luku Kelasta, että noin 34 000 yli 16-vuotiasta on aikaisem-
min, vuoden 2005 lopussa, saanut Kelan aikaisemmin maksamaa ruokavaliokorvausta.
Elikkä tämän arvion mukaan, jos tämän tutkimuksen mukaan katsoisi, noin 5 prosenttia
saisi tätä toimeentulotukea, se pyörisi siinä 1 500—2 000 henkilössä. Riippuu nyt vähän
siitä, kuinka moni heistä sitten sitä hakisi.

Sitten tässä tutkimuksessa olisi vielä muutamia mielenkiintoisia kohtia, kun minä vielä
ne tuolta löydän. Täällä oli semmoisia suusanallisia kommentteja. Tässä oli tämmöinen:
"Onko keliakian gluteenittoman ruokavaliohoidon kustannukset huomioitu toimeentulotu-
kipäätöksessä?" Elikkä henkilö on käynyt hakemassa kunnasta toimeentulotukea. Tässä on
4



Pöytäkirjan asiakohta PTK 114/2016 vp
todettu, että 7 prosentissa ne on huomioitu ja 93 prosentissa ei ole huomioitu. Sitten täällä
on tämmöisiä muutaman asiakkaan vastauksia: "Hain tukea kesäkuussa, keskusteltiin kyl-
lä ruokavalion aiheuttamien kulujen huomioimisesta, mutta määräykset ovat, että niitä ei
huomioida." Ja sitten taas toisissa kunnissa on määräykset, että ne huomioidaan. Tämä vii-
meinen oli minun oma lisäykseni. Sitten joku toinen sanoo: "Monia kertoja olen anonut,
mutta kieltävä vastaus on aina tullut." Sitten yksi henkilö sanoo: "Ei aiheuta suurentuneita
ruokakuluja." Näin kertoo henkilö, että päätöksessä oli lukenut, vaikka asiasta erikseen
laittoi selostuksen.

Elikkä tästä huomaa, että tätä sairautta ei ymmärretä, ja tämä on erittäin tarpeellista saa-
da toimeentulolakiin.

Vielä on semmoinenkin ihan hyvä muistaa, mitä tässä yhtenä päivänä mietin, kun ajoin
erään ruokajonon ohi, että onkohan näissä ruokakasseissa, mitä on, riittävästi gluteenitonta
ruokavaliota saatavilla. Tämä on ainoa keino saada heille kompensoitua tavalla tai toisella
ja yhdenmukaisesti kunnasta riippumatta.

19.48 Hanna Sarkkinen vas: Arvoisa puhemies! Lakialoite on erittäin kannatettava. Ke-
liakiatuen palauttaminen edes heikoimmassa asemassa oleville toimeentulotuen kautta on
kannatettava ratkaisu sairaudenhoidon turvaamiseksi. Vasemmistoliitto esittää kuitenkin
vaihtoehtobudjetissaan, että keliakiakorvaus palautettaisiin täysimääräisesti. Hallituksen
lakkauttama 23,6 euron keliaakikoiden ruokavaliokorvaus on valtiontalouden kannalta
melko mitätön summa, mutta sairastaville itselleen kyseinen summa voi olla merkittävä,
vaikkei se erikoisruokavaliosta koituvia lisäkustannuksia yleensä riitäkään läheskään täy-
simääräisesti korvaamaan.

Hallituksen tapa ottaa yksittäisiä potilasryhmiä hampaisiinsa ja leikkausten kohteeksi —
nyt keliaakikot ja kakkostyypin diabeetikot — on erittäin kohtuuton näiden ihmisten kan-
nalta, ja sitä on kyllä vaikea perustella. Täytyy myös muistaa, että näiltä ihmisiltä ja heidän
lääkekorvauksistaan leikkaaminen voi tulla kalliiksi, sillä jos näitä sairauksia ei hoideta
asianmukaisesti vaan sairaus pääsee pahenemaan, se tulee aiheuttamaan liitännäisongel-
mia, ja niiden hoitaminen tulee yhteiskunnalle erittäin kalliiksi. Eli toivottavasti tämä la-
kialoite saa kannatusta ja etenee.

19.49 Anneli Kiljunen sd: Arvoisa rouva puhemies! Kuten täällä on todettu, kyseessä on
lääketieteellisesti perusteltu autoimmuunisairaus, ja siltä osin on kohtuutonta, että meillä
on yksi sairausryhmä, joka ei saa tässä valtakunnassa sitä hoitoa, mitä tarvitsisi. Sitten on
ollut hämmästyttävää se, että tätä on perusteltu allergiana eikä ole nähty sitä sellaisena sai-
rautena, että sen ainoa hoitomuoto on täysi nollatoleranssi, gluteenittoman ruokavalion
noudattaminen.

Sitten kun täällä on sanottu, että ihminenhän voisi jättää vaikka jauhot pois tai pastat
pois tai kaurat pois, niin meillä on valtion ravitsemusneuvottelukunta, joka on määritellyt
meille kaikille kansalaisille yhteiset ravintosuositusohjeet, joissa on määritelty meidän
energiatasomme ja meidän ruokavaliotoiveemme. Kun tältä osin katsotaan keliaakikoille
tulevia kustannuksia, voidaan osoittaa, että gluteenittomat jauhot ovat noin 9 kertaa kal-
liimpia kuin vehnäjauhot, pastavalmisteet ovat 6,5 kertaa kalliimpia kuin makaronit ja spa-
getit, kaurahiutaleet ja puuroainekset ovat 4,5 kertaa kalliimpia kuin tavalliset kaurahiuta-
leet. Tässä on vain esimerkkejä niistä tavallisista tuotteista, joita tällä hetkellä me jokainen
5



Pöytäkirjan asiakohta PTK 114/2016 vp
syömme ihan normaalisti arkipäivänä, ja niitä suosittelee myös valtion ravitsemusneuvot-
telukunta.

Se, mikä tässä on ollut harmillista, on se, että nyt kun meillä toimeentulotuki siirtyy Ke-
laan, niin tämä olisi hyvin yksinkertaista siirtää osaksi meidän toimeentulotuen perusosaa.
Kuten tässä meidän yhteisessä lakialoitteessamme todettiin, 7 §:ssä perustellaan muut pe-
rusmenot, ja siellä on muun muassa taloussähkö, kotivakuutus, lasten päivähoitomenot,
välttämättömät henkilötodistukset ja sitten muun muassa välttämättömät terveydenhuolto-
menot, joihinka voitaisiin sisällyttää nämä gluteenittomasta ruuasta aiheutuvat lisäkustan-
teet. Tämä on teknisesti helppo suorittaa, kyse on ainoastaan poliittisesta tahdosta, ja sen
takia, kun meillä on tämä meidän läpileikkaava keliakiaverkosto, joka kattaa kaikki edus-
kuntaryhmät, toivoisin, että arvostettaisiin tätä meidän näkemystämme ja tätä asiaa vietäi-
siin eteenpäin.

Keskustelu päättyi.

Asia lähetettiin sosiaali- ja terveysvaliokuntaan.
6


