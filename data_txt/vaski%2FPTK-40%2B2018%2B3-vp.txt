















































DEM2321.tmp.xml


Pöytäkirjan asiakohta PTK 40/2018 vp
Pöytäkirjan asiakohta 

PTK 40/2018 vp

Täysistunto

Tiistai 24.4.2018 klo 14.00—16.07

3. Hallituksen esitys eduskunnalle laiksi maantielain muuttamisesta ja eräiksi siihen liitty-
viksi laeiksi

Hallituksen esitys HE 45/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Lähetekeskusteluun varataan 1 tunti, kello 14.00—15.00. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan eli 4. asiakohtaan.

Keskustelu

14.02 Liikenne- ja viestintäministeri Anne Berner (esittelypuheenvuoro): Arvoisa her-
ra puhemies! Maanteiden kuntoon ei Suomessa ymmärrettävästi olla tyytyväisiä. Keskei-
nen ongelma on rahoituksen riittämättömyys, mutta keskustelussa esiin nousevia teemoja
ovat myös selkeiden laatuvaatimusten ja laadunvalvonnan puutteet. Hallitus on 12.4.2018
antanut esityksen maantielain uudistamisesta. Esityksellä vastataan näihin haasteisiin. Esi-
tys on myös keskeinen maakuntauudistuksen toimeenpanemiseksi liikenteen alalla. Tä-
män esityksen tavoitteena on varmistaa maantieverkon valtakunnallinen yhtenäisyys sekä
maanteiden riittävä palvelutaso joka puolella maata. Esitys sisältää uudet säännökset tien-
pidon laatuvaatimuksista, maanteiden palvelutasosta ja kunnossapidon tasosta.

Lakiesityksessä määritellään palvelutasot eri tieluokille: pitkämatkaista liikennettä pal-
velevalle, valtakunnallisesti merkittävälle runkoverkolle, runkoverkkoon kuulumattomille
valta- ja kantateille sekä muille maanteille. Maanteiden laadun varmistamiseksi esitykses-
sä myös lisättäisiin lakiin säännökset tienpidon laadunvalvonnasta ja turvallisuusjohtamis-
järjestelmästä. Selkeillä vaatimuksilla ja nykyistä tehokkaammalla valvonnalla aikaansaa-
tava yhtenäinen, turvallinen ja hyvä maanteiden kunto on niin kansalaisten kuin elinkeino-
elämän etu.

Arvoisa puhemies! Maakuntauudistuksen myötä pääosa ely-keskusten liikennevas-
tuualueiden tehtävistä siirtyy maakuntien hoidettavaksi. Tienpidon tehtävät jakautuisivat
jatkossa valtion ja maakuntien välille. Laissa säädettäisiin sopimusmenettelyyn perustu-
vasta tienpidon hoitamisesta valtion ja maakuntien yhteistyönä. Tienpito sisältyisi edel-
leen valtion vastuuseen, maantiet valtion omistukseen, ja tienpitäjänä toimisi edelleen Lii-
kennevirasto, siis valtio.
 Tarkistettu
4.1



Pöytäkirjan asiakohta PTK 40/2018 vp
Maakunnat hoitaisivat kuitenkin suurimman osan tienpidon tehtävistä muodostamillaan
tienpitoalueilla. Tämän seurauksena alueellinen näkemys tienpidossa vahvistuu merkittä-
västi. Maakunnat ja valtio sopivat jatkossa tienpidon tehtävien järjestämisestä sekä maa-
kuntien tienpidon rahoituksesta 4-vuotisilla sopimuksilla. Muita maakunnille tulevia lii-
kennetehtäviä ovat liikennejärjestelmäsuunnittelu, yksityistieavustukset ja liikkumisen oh-
jaus. Maakunnat voivat lisäksi halutessaan ottaa hoidettavakseen joukkoliikenteen suun-
nittelua ja järjestämistä. Esitys sisältää säännökset näiden tehtävien siirtämisestä valtiolta
maakunnille. Lisäksi säännökset maakuntien mahdollisuudesta ottaa saaristoliikenteen
tehtäviä hoitaakseen sisältyvät eduskunnalle maaliskuussa annettuun maakuntauudistuk-
sen täytäntöönpanoa koskevaan esitykseen.

Kaikki liikennemuodot kattavasta liikennejärjestelmäsuunnittelusta säädettäisiin nyt en-
simmäistä kertaa lain tasolla. Säännökset liikennejärjestelmäsuunnittelusta lisättäisiin
maantielakiin, jonka nimi muutettaisiin laiksi liikennejärjestelmästä ja maanteistä. Tavoit-
teena on turvata nykyisten hyvien käytäntöjen jatkuminen sekä uusien kehityssuuntien
huomioiminen uusissa maakunnissa tehtävässä liikennejärjestelmäsuunnittelussa.

Valtakunnallisella tasolla ei nykyisin ole tehty liikennejärjestelmäsuunnitelmia, joissa
esimerkiksi linjattaisiin pitkän aikavälin toimenpiteitä liikennejärjestelmän kehittämisek-
si. Tämä on selkeä puute. Valtakunnallinen liikennejärjestelmäsuunnitelma tarjoaisi valta-
kunnallisen tahtotilan liikennejärjestelmästä ja sen kehittämisestä avoimesti maakuntien,
elinkeinoelämän ja kansalaisten käyttöön sekä edistäisi osaltaan yhtenäisen palvelutason
turvaamista liikennejärjestelmän käyttäjille koko maassa. Siksi hallitus ehdottaa, että lais-
sa liikennejärjestelmästä ja maanteistä säädettäisiin myös 12-vuotisesta valtakunnallisesta
liikennejärjestelmäsuunnitelmasta. Tällä saadaan aivan uudella tavalla pitkäjänteisyyttä
liikennejärjestelmän kehittämiselle. Liikenne- ja viestintäministeriö on lisäksi asettanut
parlamentaarisen työryhmän, joka täsmentäisi menettelyn, jolla valtakunnallinen liikenne-
järjestelmäsuunnitelma laaditaan.

Arvoisa puhemies! Eduskunnalle on nyt annettu hallituksen esitys, johon sisältyvät eh-
dotukset ovat tärkeitä tienpidon laadun ja laadunvalvonnan parantamiseksi. Lisäksi esityk-
sen mukaisella tienpidon tehtävien jaolla maakuntien ja valtion kesken saavutetaan parem-
pi alueellisten olojen ja näkemysten huomiointi niin, että turvataan samalla tienpidon val-
takunnallinen yhtenäisyys.

Hallituksen esityksellä luodaan myös edellytykset pitkäjänteiselle ja yhteistyöhön pe-
rustuvalle, ketterälle ja kokeilevalle liikennejärjestelmäsuunnittelulle, jossa yhteensovite-
taan valtakunnalliset ja alueelliset tavoitteet. Toivon, että esitys saa myönteisen vastaan-
oton ja että voimme toteuttaa nämä tärkeät uudistukset. — Kiitos.

14.08 Timo Heinonen kok: Arvoisa herra puhemies! Hyvä ministeri, hyvät edustajakol-
legat ja muut paikalla olijat! Liikenneministeri Anne Bernerille täytyy antaa kiitosta siitä,
että teidän johdollanne ensimmäistä kertaa ryhdyttiin toimeen tämän pitkään, vuosikausia,
vaalikausia kasvaneen korjausvelan pienentämiseksi. Siitä on erilaisia arvioita. Tämän
vaalikauden alussa arvioitiin korjausvelan olleen ainakin noin 2,5 miljardia euroa, ja tällä
vaalikaudella on merkittävästi rahoitusta laitettu nimenomaan tämän korjausvelan pienen-
tämiseksi vuosina 2016, 2017 ja 2018 eli tänä vuonna. 

Siitä huolimatta edelleen tehtävää riittää, eli emme ole saavuttaneet vielä sitä tasoa,
mikä pitää olla, ja sen takia on hyvä, että parlamentaarisesti on pohdittu myös sitä, että voi-
2



Pöytäkirjan asiakohta PTK 40/2018 vp
taisiin tehdä pidempiä suunnitelmia tämän korjausvelan suhteen mutta myös liikennehank-
keiden rahoituksen suhteen yhdessä yli vaalikausienkin.

Me tarvitsemme ehdottomasti tällaisen Korjausvelka II -ohjelman, jossa nyt mentäisiin
edelleen sinne valtion teille, jotka ovat valtateitä ja kantateitä, mutta ennen kaikkea siitä
alaspäin olevia pienempiä valtion teitä, niin asvalttiteitä kuin paljon sorateitä. Olen varma,
että tässäkin salissa paikalla olevien kaikkien kansanedustajien omista vaalipiireistä näitä
teitä löytyy, puhumattakaan paikalla olevasta yleisöstä, joista varmasti monen kodin lähet-
tyviltä löytyy luvattoman huonossa kunnossa olevia valtion pienempiä teitä. 

Tässä keskustelin kollegani Eero Suutarin kanssa siitä, miten heidänkin alueellaan ku-
ten myös omalla kotiseudullani maaseudulla on vanhoja teitä kuorittu nyt asvaltista pois ja
on ajateltu, että ne saadaan paremmiksi sillä, että enää ei öljysoralla pystytä paikkaamaan
niitä jokakeväisiä reikiä. Mutta nyt ongelma alkaa olla se, että aika monet meidän tiemme,
jotka on pääasiassa rakennettu 60—70-luvulla, alkavat pettää myös rungoiltaan, ja silloin
nämä tiet vaativat kyllä huomattavasti lisää panostuksia. Pelkästään lumen lanaamisella
taikka pienellä pintasorastuksella nämä eivät enää kuntoon tule.

Tässä esityksessä laiksi maantielain muuttamisesta esitetään siis osana maakuntauudis-
tusta, että tietyllä tavalla tätä vastuuta liikenneverkon huolehtimisesta ja ylläpidosta siirtyy
maakunnille, ja pidän sitä itse myönteisenä asiana. Siellä lähellä ihmisiä on varmasti pa-
remmin tietoa, mitä teitä, minkälaisia kunnostuksia sinne tarvitaan. Tällä hetkellä kilpailu-
tusalueet, niin kuin tässä paksussa esityksessä todetaan, ovat kovin suuria. Puhutaan yli
1 000 kilometristä, ainakin tällä alueella, minkä itse parhaiten tunnen, ja silloin yhden kil-
pailutuksen myötä hoidettavaksi tulee kaikki siitä moottoritiestä siihen pienimpään valtion
hiekkatiehen. Kyllä itse pohtisin myös sitä, kuinka paljon tätä alihankintaketjua voi siellä
taustalla olla, sillä tällä hetkellä kyllä varsinkin pienempien teiden kunnostus ja vuotuinen
ylläpito, jopa viikoittainen, päivittäinenkin ylläpito, on luvattoman huonossa kunnossa.
Itse toivon, että tämä uudistus tuo tätäkin päätöksentekoa lähemmäksi tienkäyttäjiä, niitä,
jotka tietävät, mitä siellä tarvitsee tehdä, eikä niin, että tietokoneelta katsotaan, että nyt tuo
sora on käytetty ja sitä ei ole. Tai niin kuin minulle yksi urakoitsija kertoi, että tietylle
alueelle on määritelty vain tietty soratarve ja urakoitsija voi lorauttaa sen kaiken vaikkapa
sille yhdelle tiepätkälle ja toiselle ei jää yhtään. Ei tämä näin voi enää jatkossa olla.

Arvoisa puhemies! Esityksessä kerrotaan, että meidän maamme tieverkko on kaiken
kaikkiaan yli 450 000 kilometriä, tästä yksityis- ja metsäautoteiden osuus on noin 350 000
kilometriä, ja nyt aika usein maaseudulla on niin, että aika lähelle samankokoinen yksityis-
tie verrattuna valtion tiehen on tällä hetkellä paremmassa kunnossa. Ja siinä kyllä tullaan
siihen kohtaan, että pitää kysyä, missä silloin on vika, ja pidän erittäin myönteisenä, että lii-
kenneministeri Bernerin johdolla nyt näitä määrityksiä myös tarkistetaan tienpidon tasois-
ta.

Yksi, mikä nousee myös täällä esille, on kevyen liikenteen väylät, joita maassamme on
yli 5 000 kilometriä — voisi todeta yhtä hyvin, että vain 5 000 kilometriä. Tarve olisi mer-
kittävästi suurempi, ja niitä ei oman 11 vuoden kansanedustajaurani aikana olla taidettu
valtion toimesta rakentaa kuin muutama hassu kilometri. Valtaosa niistä on sysätty mui-
den vastuulle.

Sitten tämä vähäliikenteinen tiestö, alempi hoitoluokka, mihin kuuluu 41 000 kilomet-
riä tiestöä eli puolet koko maamme maantieverkosta, on nimenomaan se, mihin me tarvit-
semme nyt lisää panostuksia.
3



Pöytäkirjan asiakohta PTK 40/2018 vp
Arvoisa puhemies! Viittasin tuossa edellä näihin päivittäisen kunnossapidon urakka-
alueisiin. Niitä on 80, ja urakat kilpailutetaan, ja niiden kesto on yleensä viisi vuotta. Tässä
todetaan, että aliurakoitsijaketjua ei ole nykyisin laissa rajoitettu, ja itse toivon, että sitä
pohdittaisiin, että se vastuu olisi selkeämmin tiedossa, kuka vastaa, keneen otetaan yhteyt-
tä. Tällä hetkellä Tielinjalle soitetaan, ja tuntuu siltä, että eivät ne viestit sieltä mene oi-
keasti sinne paikan päälle.

Arvoisa puhemies! Tämä puheenvuoro ei ole missään tapauksessa arvostelua niitä koh-
taan, jotka näitä teitä hoitavat, vaan sitä kohtaan, että näille teille ohjataan liian vähän ra-
hoitusta tällä hetkellä. Ja valitettavasti tällä hetkellä tuntuu siltä — niin kuin tuntui jo vii-
me hallituskaudellakin, eli kaikki puolueet tästäkin salista ovat sinä aikana hallituksessa
olleet [Puhemies koputtaa] — että tiekarhu on se, jota eniten tässä kaipaa ja joka tuntuu
olevan tämän maan uhanalaisin toimi.

14.15 Hannu Hoskonen kesk: Arvoisa herra puhemies! Hallituksen esitys uudeksi maan-
tielaiksi on mielestäni hyvä ja perusteltu. Toivon, että tämän lain myötä päästään Suomes-
sa siihen tilanteeseen, että tieverkkoa koko maan alueella hoidetaan kestävästi, niin että
niin sanotut valtatiet, maantiet, runkoverkko pidetään erinomaisessa kunnossa, koska se on
se iso verisuonisto, jolla Suomi elää.

Mutta jotta koko Suomi voisi hyvin, niin alempi tieverkko kuuluu tähän järjestelmään
aivan yhtä olennaisesti. Pitää muistaa näin biotalouden luvattuna aikana, että joka ainoa
puumotti, mikä metsistämme lähtee, nousee aina kumipyörille ja se on hiekkatiellä, sora-
tiellä: ensin yksityistiellä, metsäautotiellä, ja sieltä se tulee sitten alemmalle maantiever-
kolle, joka on soratiestöä poikkeuksetta.

Elikkä meidän pitää nyt nähdä tässä asiassa se suuri rikkaus, että kun ollaan luomassa
uutta järjestelmää ja tekemässä uutta maakuntauudistusta, niin meidän on hajautettava vas-
tuuta, mikä on tämän lain merkittävä yksi sisältö. Mutta siihen sisältyy mielestäni myös
velvoite siitä, että meidän tulee nyt nähdä tämä uusi tilanne mahdollisuutena muuttaa ny-
kyistä menettelyä siihen suuntaan, että tienhoidon vastuu annetaan maakunnille ja sen jäl-
keen pidetään huoli paremmista teistä, asvaltoidut tiet laitetaan kuntoon lisääntyvillä mää-
rärahoilla — etsittäköön sitten vaikka uusia rahoituskeinoja tai uusia työmenetelmiä, joilla
pystytään tekemään hommia tehokkaammin.

Mutta nykymenohan ei pitemmän päälle enää oikein käy: lämmennyt ilmasto, valtavat
sateet, samana talvena voi olla kymmenen talvea — välillä sataa vettä, välillä on 10 astetta
pakkasta — käytetään maantiesuolaa ynnä muuta. Se syö tienpintaa todella nopeasti ja ai-
heuttaa sen, että tie kuluu entistä paljon nopeammin. Silloinhan, kun oli vielä vanhat kun-
non talvet ja oli pitkiä pakkasjaksoja, tiestö ei juurikaan kulunut, mutta tänä päivänä se te-
kee sitä joka päivä. Tämän takia muuttuneet olosuhteet pitää huomioida ja esimerkiksi
alemmalle tieverkolle, sorateille, joita Suomessa on satojatuhansia kilometrejä, pitää todel-
lakin saada palautettua tiekarhu.

Olen tehnyt tästä aloitteen liikenneministeri Bernerille koskien Pohjois-Karjalan maa-
kuntaa. Siellä on noin 4 000 kilometriä soratieverkkoa. Ministeri Berner on tässä tehnyt
erittäin hyvää yhteistyötä, ja olemme asiassa pikkuhiljaa etenemässä, toivon mukaan maa-
liin asti. Nimittäin se 4 000 kilometrin tienpätkä, joka valtiolla on alempaa tieverkkoa, so-
ratietä Pohjois-Karjalassa, on helposti laitettavissa kuntoon tänä päivänä. Se tarvitsee kak-
si asiaa: toinen on tierungon kuivattaminen elikkä ravien kaivaminen riittävän syväksi ja
veden johtaminen tiealueelta kokonaan pois, ja toinen on tienpinnan muotoilu tiehöylää
4



Pöytäkirjan asiakohta PTK 40/2018 vp
käyttäen. Se ei ole mitään rakettitiedettä, siihen riittää Kiteellä valmistettu tiehöylä, Esa
Halttusen valmistamat tiehöylät, joilla se homma pystytään tekemään. Se on erittäin edul-
lista työtä. Kun kerran sen tienrungon laittaa kuntoon, se on sen jälkeen helppohoitoinen ja
kantava.

Tämän päivän metsäkuljetukset teillämme ovat sellaisia, jotka aiheuttavat valtavia pai-
neita. Akselipainot ovat nousseet viime vuosina valtavasti. Tiedätte nykyiset rekat ja mitä
ne olivat 30 vuotta sitten. Ero on kuin yöllä ja päivällä. Tämän päivän superrekka voi pai-
naa 70—80 tonnia, ja sellaisella kun ajetaan huonokuntoisella tiellä, jonka vesitalous ei ole
kunnossa, niin sillä tielläpä ei sen jälkeen millään muulla enää pääsekään.

Tämän takia on tärkeä huomata se, että meidän on päästävä uudelle aikakaudelle, ja
tämä maantielaki mahdollistaa sen. Mutta se ei onnistu vielä tälläkään, vaan eduskunnalta
pitää löytyä yhteistä tahtoa yli vaalikausien, että aidosti paneudumme tähän ongelmaan:
otetaan riittävät määrärahat isoihin infrahankkeisiin, joilla isompia teitä hoidetaan tai uu-
sia rakennetaan, ja sitten perustienpidon ja perusradanpidon rahat saadaan riittävälle tasol-
le. Se vaje, mikä meille on päässyt vuosien saatossa syntymään, on miljarditasoinen vaje.
Tällä vaalikaudellahan on noin vajaalla miljardilla eurolla niitä korjattu. Olemme saaneet
teiden kunnon rapautumisen pysähtymään, mutta jonkun verran parannustakin on saatu ai-
kaan. Mutta tällaisia vaalikausia pitää olla monta peräkkäin, että pääsemme oikealle tasol-
le.

Arvoisa puhemies! Lopuksi runkotieverkosta sen verran vielä, että kun laitetaan tieverk-
koja ja nyt arvioidaan, mikä on valtakunnallinen runkotieverkko, niin Itä-Suomen osalta
edellytän sitä, että liikenneministeriö ottaa vakavasti sen esityksen, että saadaan myös
Kuutostie Joensuuhun asti ja siitä ohi sellaiseksi valtakunnalliseksi runkotieksi, jota kehi-
tetään ja korjataan koko ajan, koska se on valtava valtasuoni tuleville raaka-ainekuljetuk-
sille ja myös kasvavalle turismille.

Sitten vielä itärata. Se on tänä päivänä erittäin hyvä ja liikennöity rata, mutta käytännös-
sä Imatran jälkeen Joensuuta kohti radan kunto on huono eikä mahdollista nopeaa henki-
löliikennettä, joka olisi ratkaisevan hyvä kehityssuunta sille, että saataisiin ilmastoystäväl-
listä kuljetusmuotoa myös turistipuolelle. Ja kun ihmiset tulevat tänne pääkaupunkiseudul-
le käymään tai menevät sinne päin, niin juna olisi niissä olosuhteissa erittäin hyvä vaihto-
ehto erittäin monelle ihmiselle ja olisi myös erittäin nopea, koska se pudottaisi matkustus-
aikaa vajaalla tunnilla alaspäin, mikä olisi jo erittäin hyvä edistysaskel liikenteen kannalta.

Toivon, että tämä laki menestyy, käsittelyssä saadaan voimaan, ja toinen toivomus on,
että seuraavallakin vaalikaudella eduskunta on viisas ja antaa riittäviä määrärahoja teiden
kunnon olennaiseen parantamiseen.

14.22 Katja Taimela sd: Arvoisa herra puhemies! Koen, että tämä uudistus on tavallaan
maakuntauudistus liikenteen puolelta ja maakuntauudistuksen toteuduttua sinällään varsin
järkevä. Suuri muutos koskee järjestämisvastuuta. Ely-keskukset kun puretaan, alueelliset
tehtävät siirtyvät maakunnille, lupa-asiat Liikennevirastoon sekä tien ohjausjärjestelmät
valmistelussa olevaan Liikenneviraston valtionyhtiöön. Jatkossa maakunnat järjestävät
tienpidon enintään yhdeksällä tienpitoalueella. Määrällisestihän tuo on sama määrä kuin
tällä hetkellä on liikenneasioita hoitavia elyjä. Maakunnat sopivat sitten alueet keskenään
yhdessä valtion kanssa tehdyin sopimuksin.

Mitä tapahtuu sitten käytännössä? Rahoitus ei muutu. Pula rahoituksesta tulee varmasti
jatkumaan. Jokaisen eduskuntapuolueen on varmasti se myönnettävä. Maakunnille annet-
5



Pöytäkirjan asiakohta PTK 40/2018 vp
tavat mahdollisuudet esim. alueellisen raideliikenteen järjestämiseen ovat lähinnä kuntien
rahoituksen varassa, ja pienemmille maakunnille jyvittyvä liikenneraha on niin pieni, ettei
se välttämättä mahdollista järkevintä toteutustapaa parannusinvestoinneissa. Ajattelen
niin, että verrattuna nykyiseen maakuntaliittovetoiseen liikennejärjestelmäsuunnitteluun
maakunnan rooli muuttuu vahvemmaksi mutta lopullinen sanavalinta jää pitkälti valtion
kukkarolle ja vaatii sitä kautta myös toimenpiteitä tulevilta hallituksilta. Jotta tässä muu-
toksessa onnistutaan aidosti, maakuntien ja valtion keskenään sopimisen pitää olla varsin
tehokasta. Riskinä näen myös roolien epäselvyyden. Ainakin alkuvaiheessa muutos lisän-
nee byrokratiaa ja normiohjausta, eli riittävä resursointi on aivan avainkysymys.

Ehkäpä tässäkin maakuntauudistuksen osassa olisi kannattanut edetä maltillisemmin
vaikkapa joidenkin kokeilujen kautta, mutta niin kuin alussa totesin, maakuntauudistuksen
toteuduttua tämä on sinällään järkevä hallituksen lakiesitys, ja nyt sitten, kun tämä on tä-
nään lähetekeskustelussa, päästään valiokuntatyössä tähän jatkossa paremmin paneutu-
maan.

14.24 Ari Torniainen kesk: Arvoisa herra puhemies! Hallituksen esitys perustuu pääosin
maakuntauudistukseen, jossa ely-keskukset lakkaavat ja uudet maakunnat aloittavat vuo-
den 2020 alussa toimintansa. Tässä yhteydessä pääosa elyjen liikennevastuutehtävistä siir-
tyy maakunnille. Kun jatkossa siis maakunnat hoitavat tienpidon tehtäviä yhdeksällä tien-
pitoalueella valtion kanssa tehtävien sopimusten kanssa, niin mielestäni on erittäin tär-
keää, että tienpidon kilpailutuksiin ja niiden kilpailutusten ja tien kunnon hoidon seuran-
taan kiinnitetään jatkossa erityistä huomiota. Turvalliset ja parempikuntoiset tiet ovat kai-
kille meille suomalaisille, niin kansalaisille kuin myöskin yrityselämälle, äärettömän tär-
keä asia. Tien kunnossapitoalueiden tulee olla yhtenäisiä ja oikean kokoisia, ei liian suuria
kokonaisuuksia, jotta myöskin pienet yritykset siellä maakunnissa pystyvät toimimaan ja
hoitamaan teitä.

Tämä hallituksen esitys on pääosin hallinnollinen, mutta tässäkin yhteydessä haluan it-
sekin tuoda esille ja nostaa esille perusväylänpidon rahoituksen tason, jotta se on myöskin
tulevaisuudessa riittävällä tasolla. Tällä hallituskaudella on tehty ennätysmäinen, noin mil-
jardin euron satsaus perusväylänpidon rahoituksen nostoon, se on hyvä asia, ja ollaan tä-
män korjausvelan taittuminen saatu suoritettua. Tämä mennyt talvi on osoittanut etenkin
sen, että tiet ovat todella huonossa kunnossa, ja teiden kunnon ylläpitämiseen tulee panos-
taa todella paljon, se on meille kaikille tärkeää.

Arvoisa puhemies! Haluan nostaa oikeastaan yhden asian vielä täältä isosta lakikokonai-
suudesta esille, ja se on laki Saimaan kanavan Venäjälle kuuluvan osan ja siihen liittyvän
alueen vuokraamisesta Suomen tasavallalle. Tässä laissa lisätään komission jäseneksi Ete-
lä-Karjalan maakunta, joka tulee vastaamaan pelastustoimesta ja ensihoidosta, kun maa-
kuntalaki tulee voimaan. Arvoisa liikenneministeri, haluan kysyä teiltä, jos te pystytte vas-
taamaan tähän: kuka kantaa tämän maakuntauudistuksen jälkeen kanavan huoltotien kun-
nosta ja hoidosta vastuun? Se tie on todella huonossa kunnossa, ja siellä on sattunut todella
vakavia onnettomuuksia viime vuosien aikana, ja sitä ollaan toivottu, että tämä tie saatai-
siin parempikuntoiseksi.

14.27 Mikko Alatalo kesk: Arvoisa puhemies! On tosiaan hyvä, että maantielakiluon-
noksessa on tavoitteena pitkäjänteisyys ja pääväylille asetettavat tasovaatimukset. Pääosa
6



Pöytäkirjan asiakohta PTK 40/2018 vp
ely-keskusten liikennevastuusta siirtyy siis maakunnille vuonna 20. Laissa luvataan myös
elinkeinoelämän tarpeet turvata.

Rahoitus- ja toimenpideohjelma on tarkoitus asettaa 12 vuodelle, ennen kaikkea uusien
väylien osalta, mutta samalla täytyy muistaa, että myös alempi tieverkko, joka on varsin-
kin metsäteollisuudelle tärkeä, täytyy pitää kunnossa. Nämä sääolosuhteet todella ovat
muuttuneet, ja raskaat rekat painavat näitä teitä urille. Jopa pääteillä, puhumattakaan seu-
tuteistä, on reikiä.

Täytyy, totta kai, kiittää hallitusta ja liikenneministeriä siitä, että teiden korjausvelkaa
on nyt hoidettu ja tällä kaudella on tullut satoja miljoonia, kokonaispanos lähenee miljar-
dia, mutta todella samaan aikaan tiet huononevat koko ajan.

Kiinnittäisin huomiota myös siihen, että meillä on todellakin paljon tällaisia seutukau-
punkeja, jotka eivät ole siis suurkaupunkeja, vaan nimenomaan siellä tehdään paljon tätä
Suomen kansantuotetta, raskasta teollisuutta, puunjalostusta, koneteollisuutta. Se tapahtuu
etäämmällä keskuskaupungeista. Elinvoimaa tukevan väyläverkoston kehittämisessä ni-
menomaan näille maakunnille tulee suoraa rahaa, ja se on seutukaupunkien näkemyksien
mukaista. Suuria kaupunkeja tietysti kiinnostavat isot miljardihankkeet, metrot, ratikat ja
joukkoliikenne, mutta nimenomaan näiden kaupunkien liikenneväylät, joissa tätä Suomen
kansantuotetta tehdään, pitää muistaa.

Sen verran harppaan junapuolelle myös, että nyt Suomen täytyy olla todella aktiivinen
tämän TEN-T-pääjunaradan saamiseksi kuntoon. Siinä on muun muassa tämä Tampere—
Seinäjoki-väli, johon pitäisi saada toinen raide. Tavarakuljetuksiin taas Porin ja Rauman
satamiin tarjoaisi Pori—Parkano—Haapamäki-junarata hyvän vaihtoehdon.

Mutta jos palataan vielä teihin, niin kuin täällä on nyt mainittu ja avattu tämä pandoran
lipas näistä teistä, niin kyllä Kolmostien saaminen on tärkeä myös näihin tavoitteisiin. Aja-
telkaa, Vanhasen hallitusaikana se oli jo listalla numero 12. Kymmenen hanketta toteutet-
tiin, seuraava hallitus pudotti sitten pois tämän valtatie 3:n, joka siis on monen maakunnan
välinen tie ja on läntisen Suomen valtaväylä. Siellä on ylivoimaisesti eniten liikennettä
näistä pohjoiseen suuntaavista teistä. Sinne täytyisi ehdottomasti saada myös tällä tuleval-
la kaudella sitten rahoitusta niin, etteivät rekat jyrää läpi Hämeenkyrön kylän.

Kyllä minä liputtaisin myös sen puolesta, että me saisimme näitä tieyhtiöitä myös, niin
kuin Keski-Euroopassakin on, että meillä olisi myös sitten se ansaintalogiikka ja tiemaksut
joissakin tapauksissa. Itse olisin valmis [Puhemies koputtaa] maksamaan siitä, että pääsisi
ajamaan hyvää tietä.

14.30 Mats Löfström r: Ärade talman! Tack för ministerns introduktion. Denna proposi-
tion föreslår ändringar i landsvägslagen för att överföra uppgifter inom trafik från staten till
de föreslagna landskapen. Lagförslaget berör många olika delar som redan lyfts upp här i
debatten. Jag tänker dock fokusera på förbindelsebåtarna och vägfärjornas trafik.

Enligt lagförslaget är det landskapen som i framtiden ska ansvara för planeringen av
skärgårdens förbindelsefartygstrafik samt för understödsuppgifterna som berör vajerfärjor
och färjplatser längs enskilda vägar. Enligt lagförslaget ska staten bevilja särskilt under-
stöd för vajerfärjor och frigående färjor som hör till enskilda vägar. Detta är mycket bra. En
väsentlig sak är att trygga denna trafik, att denna trafik fortsätter att vara avgiftsfri även ef-
ter att landskapen har tagit över verksamheten. Särskilt för den fasta bosättningen är detta
viktigt. Färjorna utgör, i synnerhet för de fast bosatta, landsvägar över vatten. Färjeservi-
7



Pöytäkirjan asiakohta PTK 40/2018 vp
cen är en förutsättning för fungerande trafik och en levande skärgård i såväl Åboland och
Nyland som i Insjöfinland. 

Ministern har tidigare under perioden säkerställt att färjetrafiken inte blir avgiftsbelagd,
något statsrådet har möjlighet att besluta om genom förordning. Jag vill tacka ministern för
att man inte infört några avgifter, och det föreslås inte heller i detta förslag. Men det är vik-
tigt att följa med att så inte blir fallet då landskapen kommer att ta över detta ansvar. En av-
giftsbeläggning av färjetrafiken skulle skapa en ojämlikhet mellan skärgården och övriga
Finland, då man ingen annanstans i Finland har infört vägavgifter som skulle begränsa
möjligheten att nå grundläggande basservice såsom skola och butik eller arbetsplatser, el-
ler begränsa möjligheter att sköta frakttjänster. Det är därför viktigt att säkerställa det stat-
liga ansvaret för att inte det ska bli fallet i de nya landskapen.

Jag skulle därför vilja föreslå att man tillsätter en arbetsgrupp som skulle ha som uppgift
att från grunden se på hur man kunde rationalisera förbindelsebåtstrafiken och anbudsför-
farandet utgående från lokal sakkunskap. Detta har även föreslagits av utskärsdelegatio-
nen. Arbetsgruppen kunde bestå av statliga och lokala tjänstemän, skärgårdsbor och skär-
gårdsföretagare, och arbeta för att möjligheterna att bo i skärgården utvecklas. Här kunde
säkert också finnas möjlighet att testa olika automatiseringslösningar och andra tekniska
innovationer. Den batteridrivna färjan Elektra mellan Pargas och Nagu är ett sådant exem-
pel. Den färjan som drivs av statliga Finferries blev förra veckan utsedd till årets fartyg vid
sjöfartskonferensen Sulphur Cap 2020 i Amsterdam.

Vägfärjorna och förbindelsebåtarna är vägar över vatten och avgörande för att skärgår-
den ska leva. Det är därför viktigt att säkerställa att landskapsreformen inte äventyrar fi-
nansieringen av dem. — Tack.

14.36 Olavi Ala-Nissilä kesk: Arvoisa herra puhemies! On todella syytä kiittää tästä la-
kiehdotuksesta.

Jos katsoo suuremmassa kuvassa tätä vaalikautta, niin mehän olemme eläneet liikenne-
politiikan uudelleentulemisen, renessanssin, aikaa. Tällä viittaan muun muassa korjausvel-
karahoituksen toteuttamiseen, lähes miljardi euroa. Tällä viittaan myöskin siihen, että vaa-
likauden alussa monet yhtiöt liikennealalla — Finnair, VR, Finavia — olivat aika huonos-
sa kunnossa, nyt ne ovat erittäin kovassa iskussa, palvelevat sillä tavalla suomalaista lii-
kennettä hyvin laajasti. Edelleen me olemme liikenneverkkorahoitusta selvittäneet sekä
hallituksen toimesta että parlamentaarisen työryhmän toimesta, ja ei ole ollut helppoa val-
tiovarainministeriön, etten sanoisi, puristuksessa, mutta eteenpäin on kuitenkin päästy.

Tämä lakiesitys toisaalta ei muuta sitä, että valtio rahoittaa edelleen meillä väylärahoi-
tuksen, ja Liikenneviraston roolikin säilyy aika paljon samana, mutta toisaalta tulee sitten
maakunnille päätösvaltaa vaikuttaa maakunnan omiin kehittämisasioihin, ja se on totta kai
hyvä asia. Tärkeätä on, että säilyy pitkäjänteisyys: monet tiet menevät monen maakunnan
alueella, vaikka nyt Ysitie, jota paljon ajan, lähtee Turusta tuonne Joensuuhun — tai voisi
sanoa, että Tukholmasta Petroskoihin saakka — ja sillä tavalla kulkee läpi maan.

Arvoisa puhemies! Todella meillä on pitkän kehityksen tuloksena alemman tason tiever-
kosto isossa haasteessa nykyisen raskaan liikenteen ja ennen kaikkea sään vuoksi — esi-
merkiksi viime syksynä, kun joka päivä satoi. Varsinkin meillä päin tällaisilla savipohjai-
silla teillä sää syö rotan lailla teiden kuntoa, myöskin päällysteiden kuntoa, kun nollan mo-
lemmin puolin kosteassa ilmassa sää vaihtelee. Näin ollen on hyvä, että on löydetty ym-
märtääkseni vähän hätärahoitustakin tähän tilanteeseen, mutta todella toivoisimme, että
8



Pöytäkirjan asiakohta PTK 40/2018 vp
tällä vaalikaudella voidaan nyt vielä katsoa, vaikka lisätalousarvion kautta, miten voimme
yhdessä näitten uudistusten kanssa tuoda tähän tilanteeseen helpotusta. On selvää, että me
tarvitsemme uuden korjausvelkaohjelman kuin mikä tällä vaalikaudella toteutettiin.

Ja lopuksi, puhemies: Tunnin työssäkäyntialueesta puhutaan paljon, se on tärkeätä. Ku-
ten edustaja Alatalo sanoi, minusta nämä vientiväylät pitää laittaa ensin kuntoon seutukau-
pungeissa ja maakuntakeskuksissa, mutta totta kai työmatkaliikenne on tärkeä, ja tunnin
työmatka lyhenee, kun liikennevälineet ja liikenneyhteydet paranevat. Niitä voi tulla eri
puolille Suomea, vaikka Joensuu—Kuopio-alueelle, ennen kaikkea tänne [Puhemies ko-
puttaa] Etelä-Suomen kolmioon, Turku—Tampere—Helsinki-kolmioon. Sinne voisi teo-
riassa syntyä tunnin työssäkäyntialue, [Puhemies koputtaa] ja kun siihen otetaan lähiseu-
tuliikenne hyvin mukaan, niin tällä tavalla voidaan myöskin alueellista [Puhemies koput-
taa] kehitystä edistää tasapainoisesti, herra puhemies.

14.39 Mirja Vehkaperä kesk: Arvoisa herra puhemies! Liikenneministeri Bernerin esit-
telemän maantielain kohdalla voimme todeta historian siipien havinaa. Meillä on esillä esi-
tys, joka vahvistaa maakuntapäättäjien asemaa päättää tulevista maakuntakaavoista, asu-
miseen, liikenteeseen, palveluihin, elinvoimaan liittyvistä asioista, jotka koskevat maakun-
nan omia tärkeitä liikennehankkeita, infran kunnossapitoa, väylien palvelutasoa. Siis vaa-
leilla valitut maakuntapäättäjät tulevat tekemään isoja, tärkeitä päätöksiä sen oman elinvoi-
man, myös elinkeinoelämän tarpeista ja ihmisten liikkuvuuden parantamiseksi siellä omis-
sa maakunnissa.

Uudistuksen kolme keskeisintä kohtaa ovat ne, että tienpidon laadun varmistamiseksi ja
valvonnan parantamiseksi esitetään kriteereitä palvelutasolle, kunnossapidolle ja valvon-
nalle tienpidon osalta. Nämä ovat kaikki tervetulleita, kun olemme kuulleet erilaisista maa-
kunnan tarpeista ja esimerkiksi nyt kelirikon ollessa erilaisista kunnostustarpeista.

Tienpidon järjestysmalli tuo nelivuotisen sopimuksen valtion ja maakuntien välille. Sii-
nä sovitaan palvelukriteerit täyttävästä tasosta ja näin ollen myöskin rahoituksesta. Tämän
liikennejärjestelmäsuunnitelman, jonka mukaan alueiden käyttötavoitteet otetaan erittäin
vahvasti maakunnissa käyttöön, pitää nojata ja olla yhtä valtakunnallisen 12 vuoden liiken-
nejärjestelmäsuunnitelman kanssa. Me alamme nyt parlamentaarisessa ryhmässä eduskun-
nan päässä valmistelemaan sitä, mitä tuleva 12 vuoden eduskunnan hyväksymä liikenne-
järjestelmäsuunnitelma tulee pitämään sisällään. Sen vuoksi on tärkeää, että me aloitamme
sen työn nyt valtakunnallisesti, jotta maakunnat pystyvät tekemään myöskin omat maakun-
nalliset liikennejärjestelmäsuunnitelmansa valmiiksi.

Arvoisa puhemies! Alleviivaan itsekin sitä, että kun väylien, liikenteen, perusväylänpi-
don rahoitus on se 410 miljoonaa euroa vuositasolla, niin tuleeko tämä taso oikeasti katta-
maan ja riittämään tulevina vuosina. On väistämätöntä, että tarvitsemme edelleenkin lii-
kenteen rahoituksen uudistusta, jossa mietitään liikenteen verotusta, maksuja, taksoja, mi-
ten me perimme liikenteestä rahoitusta. Mutta me tarvitsemme myöskin valtion budjetin
ulkopuolista rahoitusta tähän mukaan, ja siksi yhteinen näkemys hankekohtaisista yhtiöis-
tä ja muista tulevista tulovirroista vaikka EU-tasolta ovat tervetulleita ajatuksia tuleville
vuosille. Me tarvitsemme liikenneväyliin lisää rahoitusta, [Puhemies koputtaa] ja sitä toi-
vottavasti saamme.

14.43 Markku Pakkanen kesk: Arvoisa herra puhemies! Ei voisi olla sopivampaa vuo-
denaikaa käydä keskustelua maantielain muuttamisesta kuin tämä huhtikuu yleensä on.
9



Pöytäkirjan asiakohta PTK 40/2018 vp
Tässä vaiheessa joka puolella, kun tuolla ympäri Suomea liikkuu, teiden kunto ja kunnos-
sapito nousevat keskustelunaiheeksi.

Korjausvelka lienee yleisimmin käytettyjä sanoja tässäkin salissa, ja korjausvelan huo-
mioimiseen tällä hallituskaudella on kiinnitetty erityistä huomiota, ja siitä täytyy antaa eri-
tyinen kiitosmaininta ministerille ja hänelle johtamalleen ministeriölle.

Nyt on kiinnitetty huomiota siihen todelliseen ongelmaan, mikä Suomen perusväylänpi-
dossa on ollut, että teiden kunto tai yleensä väylien kunto — mutta erityisesti nyt tähän
vuodenaikaan voisi sanoa, että teiden kunto — on päästetty liian huonolle tasolle. Jokai-
nen, joka tuolla liikkuu, joutuu sen päivittäin toteamaan.

Sen lisäksi, että teiden kuntoon, laatuun ja kunnossapidon laatuun kiinnitetään huomio-
ta, tällä hallituskaudella on osoitettu myös rahoitusta esimerkillisellä tavalla kunnossapi-
toon, korjaukseen ja myös uudisrakentamiseen, mutta tulevaisuudessa pitää tietenkin miet-
tiä tätä rahoituksen kokonaisuutta. Tällä hetkellä tämä budjettiperusteinen rahoitus, millä
Suomessa on edetty, omasta mielestäni on tullut tiensä päähän, ja meidän pitää löytää uu-
sia rahoitusratkaisuja.

Valvonta on mielenkiintoinen asia, ja yhtenä esimerkkinä siitä, miten teiden kuntoa val-
vottaisiin, esimerkiksi valiokunnassa ollaan kuultu, että ammattiryhmistä maitoautonkul-
jettajat voisivat suorittaa teiden kunnon valvontaa, sitä kautta hyödyntää digitalisaatiota ja
ilmoittaa tienpitäjille ja liikkujille, missä on huonokuntoista ja sellaista vauriota tiessä, jos-
ta saattaisi olla jopa liikenneturvallisuudelle haittaa. Tähän asiaan pitää kiinnittää myös
huomiota.

Tuleva parlamentaarinen työryhmä kun aloittaa työnsä täällä 12 vuoden seurantaryh-
mässä, millä pyritään 12 vuoden ohjelmaan, mielestäni sen pitää aloittaa ensimmäiseksi
runkoverkkoselvityksellä, missä määritellään Suomen runkoverkko ja TEN-T-verkosto.
Sillä lailla päästään siitä liikkeelle, että alueet tulee huomioitua, ja kun maakuntien vastuul-
le tässä teiden kunnossapidossa ja näissä tulevaisuudessa aika suuri osa siirtyy, niin tämän
runkoverkkoselvityksen pitää olla tehtynä. Sen jälkeen kun valtion omistamilla teillä säi-
lyy tienpitäjävelvollisuus valtiolla, tämän liikennejärjestelmäsuunnitelman pitää sisältää
sitten myös rahoitusvaihtoehdot ja suunnitelmat tuleville hallituskausille.

14.46 Peter Östman kd: Arvoisa puhemies! Haluan ensiksi myös kiittää ministeri Berne-
riä tästä erinomaisesta lakiesityksestä. Lupasin tällä kertaa poikkeuksellisesti kiittää myös
koko hallitusta, koska minulla on hallituksen johto käsissäni — lainasin nimittäin edustaja
Pakkaselta laturijohdon tässä, kun hallituspuolueitten kollegojen puheenvuorot kestivät
niin pitkään, kun he kiittivät kanssa niin paljon. Mutta hyvä esitys tämä on.

Liikenneinfra on tärkeä kilpailukykytekijä ja on siksi pidettävä kunnossa, ja sitä on ke-
hitettävä. Teiden kunto on ollut puheenaihe vuodesta toiseen, ja on pohdittu, mistä asioi-
den kuntoon saattaminen kiikastaa. Korjausvelka, niin kuin me olemme kuulleet useam-
paan otteeseen tässä jo, on kasvanut vuosi vuodelta. Yksi suuri ongelma, mitä tulee teiden
kunnossapitoon, on johtunut siitä, että hankintakokonaisuuksista on tehty niin isoja, että
niissä on pienempiin osiin ollut vaikea puuttua. Joustavuus on mennyt siinä, kun on nipu-
tettu liian iso urakkavastuu yhteen. Siksi on tarpeen ottaa käynnistyvissä urakoissa käyt-
töön uusi kunnossapidon urakkamalli, ja urakoitsijan valinnassa tulee korostaa aiempaa
enemmän laatutekijöitä. Urakkamallissa nykyinen kokonaishinta on syytä korvata myös
tavoitehinnalla, eli urakoitsijalle maksettaisiin toimenpiteiden perusteella, ja jos tavoite-
hinta ylittyy tai alittuu, niin haitta tai hyöty jaettaisiin tilaajan ja urakoitsijan kesken.
10



Pöytäkirjan asiakohta PTK 40/2018 vp
Nykyrahoituksella korjausvelka kasvaa, niin kuin todettiin, ja siksi Suomen on pakko
uudistaa olemassa olevia rahoitusrakenteita ja toimintamalleja sekä päätöksentekoa. Olen
saanut osallistua parlamentaariseen liikennetyöryhmään, ja parlamentaarinen työryhmä-
hän sai juuri työnsä valmiiksi ja pääsi yksimielisesti yhteisymmärrykseen. Liikenneverkon
rahoitusta koskeva parlamentaarinen työryhmä ehdotti pitkäjänteistä 12 vuoden liikenne-
järjestelmäsuunnitelmaa, joka kuroisi 2,5 miljardin euron korjausvelan umpeen. Rahoitus-
mallin löytäminen on nyt ensisijaisesti hallituksen vastuulla, koska pohjatyö mallin löytä-
miseksi on periaatteessa jo tehty.

Minusta olisi äärimmäisen tärkeää, että asia etenisi vielä tällä kaudella, nyt kun tämä
parlamentaarinen jatkotyöryhmä saa työnsä alkuun. — Kiitos.

14.49 Marisanna Jarva kesk: Arvoisa puhemies! Käsillä on tärkeä teema. Maantiet ja
tienhoidon taso erityisesti ja tien kunto ylipäätänsäkin ovat paljon puhuttaneet suomalaisia
tietysti aina mutta erityisesti viime aikoina, kun ilmastonmuutoksen vuoksi kelit ovat huo-
nontuneet ympäri maata. Vaikka vaikeuksia on ollut jo aikaisemminkin, tämä keskustelu
on vain kasvanut, ja nyt siihen ovat osallistuneet tämän talven aikana erityisesti aliurakoit-
sijat, pienyrittäjät, jotka yrittävät alueella pitää kaikella yrityksellä ja voimavaroilla ja ka-
lustollaan teitä kunnossa, mutta on sanottava, että nykyjärjestelmä ei ole tukenut tätä työtä
ja kaikki ovat kärsineet lopputuloksesta. Olen iloinen, että ministeri Berner on tarttunut ri-
vakasti myös tienhoidon ja erityisesti talvitienhoidon ongelmiin nyt jo talven aikana, ja tein
itsekin kirjallisen kysymyksen aiheesta vuodenvaihteessa juurikin näiden säätilanteiden
vuoksi, ja meillä oli myös ihan hengenvaarallisia tilanteita teillä myös kasvavassa määrin
tämän vuoksi. Palautetta tuli niin tienkäyttäjiltä kuin urakoitsijoiltakin nykytason järjestä-
misen ongelmista.

Kun näitten keskustelujen pohjalta käytiin näitä malleja läpi, miten tätä pitäisi parantaa,
niin riittäviä määrärahojakin tärkeämpänä pidettiin tienhoidon uudelleenorganisointia.
Monessakin asiassa tällä hallituskaudella on ollut erityisen tärkeää se, että tehdään asioita
eri tavalla tehokkaammin, paremmin. Erityinen ongelma on ollut alueurakat, jotka ovat ol-
leet niin suuria, että pienemmät urakointiyritykset eivät ole voineet edes jättää tarjouspyyn-
töä kilpailutuksessa vaan niihin ovat voineet osallistua vain kansallisen tason yritykset.
Kuitenkin pienyrittäjät tekevät käytännön työn pienempinä aliurakointeina mutta saavat
pienen — hyvin pienen, liian pienen — siivun väliportaan napatessa osan tulosta. Tulolla
ei ole pystynyt enää nykypäivänä kattamaan koneiden huoltoa ja uusimista. Koska kustan-
nukset voivat tienhoidossa vaihdella myös paljon eri vuosina — kuten tänä talvena on huo-
mattu, työtä on ollut paljon enemmän, se on ollut haasteellisempaa myös teiden huonon pe-
ruskunnon vuoksi — niin pitkissä sopimuksissa kiinteäksi sovittu hinta voi käytännössä
tuoda tappiota pienyrittäjille useana vuonna peräkkäin. Tähän ei ole yrittäjillä varaa, ja
moni on lopettanut kannattamattoman toiminnan.

Nyt sitten, kun on tartuttu näihin tienhoidon kriteereihin ja näihin kilpailutuksiin jatkos-
sa, mielelläni esittäisin kysymyksen ministerille. Olen ymmärtänyt, että jatkossa tätä ura-
kointia ja tätä summaa, jonka korvauksena saa sitten aliurakoitsija tai urakoitsija tästä tien-
hoidosta, voidaan tarkastella kustannusten mukaan, tätä hintaa, mitä siitä saa. Tämä olisi
erittäin tärkeää. Onko tämä malli voimassa siis myös näissä jo alkavissa kilpailutuksissa?
Tätä huolta on noussut varsinkin [Puhemies koputtaa] Ylä-Kainuusta päin, missä sunnun-
taina tästä viimeksi keskustelimme.
11



Pöytäkirjan asiakohta PTK 40/2018 vp
————

Ensimmäinen varapuhemies Mauri Pekkarinen: Arvoisat edustajat! Ilmoitan, että
Mumbain lakiasäätävän neuvoston puheenjohtaja herra Nimbalkar on saapunut delegaa-
tionsa kanssa seuraamaan tätä täysistuntoa. Eduskunnan puolesta toivotan vieraat lämpi-
mästi tervetulleiksi eduskuntaan. [Suosionosoituksia]

————

14.52 Reijo Hongisto sin: Arvoisa puhemies! Näyttää siltä, että maamme tiestön suunnit-
telun, ylläpidon ja korjausvelan korpivaellus on päättymässä. Horjuvalta ja lyhytjänteisel-
tä tasolta ollaan palaamassa takaisin vanhaan, hyvään, koeteltuun toimintatapaan. Esitel-
lyn maantielakiehdotuksen tavoitteena on luoda maahamme pitkäjänteinen, 12-vuotinen,
jatkuva ja kattava liikennesuunnittelujärjestelmä, joka varmistaa maakunnallisen suunnit-
telun jatkuvuuden ja sitä kautta teiden ylläpidon sekä korjaukset maakunnallisten tarpei-
den näkökulmasta. On tärkeää, että tieverkkomme on yhtenäinen ja samoilla laatuluokituk-
silla ylläpidetty vuodenajasta tai sijainnista riippumatta. Esityksen mukaan valtio omistaa
edelleen maantiet ja vastaa tienpidosta ja teiden kustannuksista.

Liikennevirasto on tienpitäjänä ja vastuuviranomainen, ja tieomaisuus näkyy viraston
taseessa. Valtion tieverkkoa ylläpidetään Liikenneviraston kohdentamalla erillisrahoituk-
sella laskennallisesti 18 maakunnalle, mutta vain 9 maakunnalle tulisi operatiivinen vas-
tuu teiden hoidosta ja korjauksista. Maakuntien hoidettavana olevien tienpidon tehtävien
rahoitus eritellään maakunnittain tieverkon pituuteen, liikennemääriin ja muihin olosuhtei-
siin perustuen niin, että varmistetaan maantieverkoston ja sen kunnon yhtenäisyys sekä
lain edellyttämän palvelutason ja kunnossapidon tason toteutuminen kolmessa tasossa.
Valtioneuvoston asetuksella olisi mahdollista antaa asiasta vielä tarkentavia säännöksiä.
Toivottavasti tätä lain suomaa asetuksenantamismahdollisuutta myös käytetään. Säädettä-
vät tasovaatimukset on jatkossa huomioitava valtion tienpidon rahoitusta koskevassa pää-
töksenteossa sekä maakuntien tienpitotehtävien hoitamisessa. 

Esityksessä on hyvää myös se, että yhteiskunnan tieverkon kannalta tärkeät yksityistiet
otetaan huomioon avustuksia myönnettäessä ja että yksityisteiden liittymät otetaan osaksi
valtion ylläpitämää tiealuetta. Nämä uudistukset parantavat merkittävästi liikenneturvalli-
suutta.

Mielestäni on äärettömän tärkeää tässä uudessa mallissa myös se, että yhteistyö Liiken-
neviraston, maakuntien, kuntien ja tiekuntien välillä toimii kitkatta. Kitkaa saa ja pitää olla
talvella myös harvaan asutun alueen alempiasteisilla teillä. Valitettavasti viime talvina sitä
ei ole riittävästi ollut päätiestölläkään. Moni on menettänyt henkensä tai vammautunut
liukkailla teillä sattuneissa onnettomuuksissa. Toivottavasti tulevaisuudessa onnettomuus-
tilastot kaunistuvat.

Arvoisa herra puhemies! Arvoisa ministeri, minä kannatan lämpimästi tätä hyvää laki-
esitystä.

14.55 Ville Skinnari sd: Arvoisa puhemies! Täytyy oppositiostakin tietysti yhtyä näihin
kiitoksiin ministerille siitä, että tässä esityksessä on paljon hyviä elementtejä. On tuotu hy-
vin Pohjoismaiden muitakin malleja esille, kuten esimerkiksi Ruotsin tapa toimia. Ruotsi-
han puhuu oikeastaan oikeista tienpitäjävastuista ja siten korostaa sitä tienpitovastuuta val-
12



Pöytäkirjan asiakohta PTK 40/2018 vp
tion, kuntien ja yksityisten tienpitäjien välillä, ja siitähän tässä on loppujen lopuksi kysy-
mys, miten tämä yhteistyö sitten jatkossa toimii, miten roolitukset toimivat, mutta toki
myös siitä, miten tätä kokonaisuutta johdetaan.

Olisin oikeastaan kysynyt ministeriltä sitä, että nyt kun te olette jo pidemmän aikaa seu-
rannut tätä suomalaista liikennepolitiikkaa, niin oletteko te tyytyväinen tähän nykytilantee-
seen, esimerkiksi teidän ministeriön, liikenne- ja viestintäministeriön, rooliin kaiken kaik-
kiaan, vai pitäisikö tämän koko liikennepolitiikan olla enemmän valtioneuvostotasolla, jot-
ta se olisi sitten koko valtioneuvoston yhteinen mielipide, jos ja kun muun muassa näitä eu-
rooppalaisia rahoituksia esitetään, mistä täällä muun muassa edustaja Pakkanen aivan oi-
kein totesi, että pitää olla se iso kuva, ne isot runkoverkot hahmotettu, jotta voidaan sitten
mennä Brysseliin ja esittää esimerkiksi TEN-T-rahoituksen ja muiden rahoitusmallien saa-
mista Suomeen.

Arvoisa puhemies! Toki se, että korjausvelka on iso ja että siihen on päätetty parlamen-
taarisesti panostaa, on hyvä asia. 300 miljoonaa euroa, sekin on jotain, ja toivottavasti se
myös näkyy siten kuten pitäisi Suomessa. Mutta olisin oikeastaan kysynyt ministeriltä sii-
tä toisen kysymyksen: Miten te sitten näette realistisesti tulevien mahdollisten maakuntien
roolin olla aktiivisesti tekemässä näitä hankkeita? Ja mahdollistaako lainsäädäntö sen, että
maakunta olisi itse ei pelkästään maksajana vaan myös hyötyjänä, millä tarkoitan sitä, että
lainsäädäntö mahdollistaa esimerkiksi hankeyhtiössä tai muunlaisessa rahoitusyhtiössä
mukana olemisen? Eli silloin toisin sanoen ei vain maksettaisi siitä vaan oltaisiin aidosti
hyötymässä siitä hankkeesta eteenpäin.

Kolmanneksi, arvoisa ministeri, nostan esille myös kuntien roolin. Jo nyt tänä päivänä
monet kunnat tuskailevat omien teidensä kanssa ja sen kanssa, miten hitaasti kunnostus-
työt jopa hengenvaarallisilla teillä ovat edenneet. Kysynkin teiltä sitä, miten näette jatkos-
sa tällaisen jälkirahoitusmallin kehittämisen siten, että jatkossa maakunta tai kunta tai ne
yhdessä voisivat tehdä tietyn hankkeen ja sitten saada jälkirahoituksena valtiolta takaisin
tämän panostuksensa, ja silloinhan kunnalle jäisi vain ja ainoastaan [Puhemies koputtaa]
esimerkiksi tämän hankkeen korot maksettaviksi.

Ensimmäinen varapuhemies Mauri Pekkarinen: Arvoisat edustajat, tämän keskustelun
ensimmäiselle osiolle varattu aika alkaa olla lopussa. Tätä jatketaan muiden asioiden tul-
tua käsitellyksi, mutta nyt vielä ennen käsittelyn keskeyttämistä myönnän pari minuuttia
ministeri Bernerille.

14.59 Liikenne- ja viestintäministeri Anne Berner: Arvoisa puhemies! Haluan kiittää
tästä keskustelusta, palautteista ja evästyksistä. Kysymyksessä on laaja, kattava uusi lain-
säädäntö, joka on monessa mielessä sinänsä historiallinen, koska laissa viedään lain tasolle
ensimmäistä kertaa 12-vuotinen liikennejärjestelmäsuunnittelu, huolehditaan siitä, että
tienpidon kriteerit maanteiden ja tieverkon palvelutasolle säädetään lailla ja että tien kun-
nossapidon kriteerit, niiden lisäksi myöskin valvonta, viedään lainsäädännön tasolle.

Tämä ei kuitenkaan automaattisesti tarkoita sitä, että tällä lainsäädännöllä ratkaistaan ra-
hoitusta. Tällä mahdollistetaan pitkäjänteinen suunnittelu, huolehditaan toisaalta myöskin
siitä, että palvelutason kautta minimirahoitustaso varmistetaan. Rahoitus on edelleen asia,
jota tulee työstää eteenpäin. Nytten parlamentaarisessa työryhmässä on pitkälti päästy
eteenpäin siltä osin, miten voidaan huolehtia korjausvelasta ja perusväylänpidosta ja miten
mahdollisesti voidaan rahoittaa erittäin suuret, miljardin euron suuruiset ja suuremmat
13



Pöytäkirjan asiakohta PTK 40/2018 vp
hankkeet. Mutta tämän lisäksi meidän on tosin vielä ratkaistava se, miten me huolehdim-
me investointivelasta, kun 2020-luvulla olemme todennäköisesti tilanteessa, jossa liiken-
teen rahoitus on erittäin haasteellisessa tilanteessa.

Saimaan kanavan huoltotie on jatkossa Liikenneviraston vastuulla, edustaja Torniainen.
Maantielautat, joista edustaja Löfström kysyi, ovat Liikenneviraston vastuulla. Yhteys-
alukset ovat kuitenkin maakuntien vastuulla. Toki näiden tulevaisuutta ja kehittämistä voi-
daan yhdessä selvittää.

Urakointimallia uudistetaan, ja se on valmis syksyyn mennessä. Tässä halutaan jättää
jonkun verran tilaa sopimiselle, ja ihan kaikkea ei säädetä lain tasolla.

Runkoverkosta tehdään parhaillaan selvitys, joka valmistunee syksyyn mennessä, ja tä-
mä, niin kuin edustaja Skinnari totesi, on erittäin tärkeä työkalu ja edistää meidän TNT-
verkkoneuvotteluamme tulevan vuoden aikana.

Maakunta ja kunta voivat molemmat olla hyötyjiä tässä — ennen kaikkea nimenomaan
hyötyjiä maanomistuksen arvon noustessa ja myös osallistumalla näiden hankkeiden ke-
hittämiseen, rahoitukseen ja jälkirahoitukseen. — Kiitos.

Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 15.01.

————

Keskustelua jatkettiin kello 15.40.

Ensimmäinen varapuhemies Mauri Pekkarinen: Nyt jatketaan aiemmin tässä istunnos-
sa keskeytetyn 3. asiakohdan käsittelyä.

15.41 Jyrki Kasvi vihr: Arvoisa puhemies! Me osaamme rakentaa teitä menneisyyden
liikenteen tarpeisiin, mutta myös tieliikenne on muuttumassa nopeasti teknologian kehi-
tyksen myötä. Enää ei riitä pelkkä asfaltti ja liikennemerkit, vaan tarvitaan myös esimer-
kiksi nopeita tietoliikenneyhteyksiä ja reaaliaikaista liikennedatan analyysia. Varsinainen
tiestökin on jatkossa suunniteltava paitsi ihmisten havainto- ja reagointikyvylle myös au-
tonomistajan autojen sensoreiden havaintokyvylle ja tekoälyjen reagointikyvylle.

Nyt kun puhutaan tienrakentamisen ja tienpidon tulevaisuudesta vuosikymmenten pää-
hän, nämä tekniikan ja bisnesmallien muutokset on osattava ottaa huomioon, vaikka emme
vielä tarkkaan tiedäkään, mitä kaikkea insinöörit ja ekonomit vielä keksivätkään. Suurin
huoleni tässä lakiesityksessä onkin se, uskallammeko tehdä lain tulevaisuuden tieliiken-
teelle vai takerrummeko menneisyyden kuoppien paikkaamiseen. Tieverkon uusimista ja
päivittämistä jarruttaa vanhan tieverkon jatkuva ylläpito, joka imee kaikki liikenevät varat
— eikä aina riitäkään.

Arvoisa puhemies! Me olemme täällä eduskunnassa kovin innokkaita rakentamaan uu-
sia teitä, mikäänhän ei elähdytä kansanedustajan mieltä niin kuin uuden tien avaaminen
omassa vaalipiirissä. Mutta jokainen uusi tie vaatii myös lisää tien ylläpitoa. Aina kun
avaamme uuden tien, meidän pitäisi samalla päätöksellä nostaa tienpidon rahoitusta ja seu-
14



Pöytäkirjan asiakohta PTK 40/2018 vp
raavalla tiellä taas ja seuraavalla tiellä taas. Muuten nämä uudet tiet vain nostavat sitä pal-
jon voivoteltua kunnossapitovelkaa. Itse asiassa teiden rakentaminen on halpaa, kun sitä
vertaa teiden elinkaaren aikaiseen ylläpitoon. Aina kun uusia teitä avataan, pitäisikin us-
kaltaa harkita samalla myös vanhoista teistä luopumista tai joidenkin vanhojen teiden tien-
pitoluokan laskemista. Muuten rahat eivät mitenkään riitä uusien teiden rakentamiseen ja
ylläpitoon, saati vanhan tieverkon tekniikan päivittämiseen, niihin tulevaisuuden tieliiken-
teen ja liikennepalveluiden tarpeisiin, joista me usein myös täällä eduskunnassa puhumme.

15.43 Kauko Juhantalo kesk: Rouva puhemies! Tämän asiakohdan havainnollisti tänä
aamuna puhelinsoitto honkajokiselta suursikalan omistajalta, joka teki tuhannen sian uu-
disrakennusta. Siellä oli parhaillaan anturoiden valu. Tieviranomainen toikin kyseiselle
tielle painorajoituksen, ja betoniauto ei päässytkään perille. Hän otti yhteyttä tieviranomai-
siin ja olisi halunnut muutaman kuorman sepeliä siihen rikkonaiseen kohtaan, mutta siihen
ei ollut määrärahoja. Tämä siis kuvaa sitä, miten tärkeällä asialla tässä asiassa ollaan.

Kiitos ministeri Bernerin ja koko hallituksen, erityisesti Bernerin aktiivisuuden ja pe-
räänantamattomuuden, meillä oli vajaat miljoona lisärahoja erityisesti kunnossapitoon, ja
ne ovat nyt loppu. Niitä pitäisi budjetissa voida jotenkin käsitellä positiivisesti. Se olisi
välttämätöntä.

Ministeri Bernerin työ on ollut hyvin ainutlaatuista liikenneasioissa yleensä ottaen, ja tä-
mäkin erittäin paksu nivaska kuvaa sitä aktiviteettia, mitä tieasioissa nyt on esillä, ja maa-
kunnallisuutta — maakunnan liikennekysymysten parempi tietoon saattaminen Liikenne-
virastolle ja tänne pääkaupunkiin, joten kohdennus välttämättömiin tieparannuksiin ja tie-
hankkeisiin on mahdollista.

Suhtaudun myös myönteisesti näihin teiden hankekohtaisiin rahoitusmalleihin. Ne ovat
varmasti välttämättömiä tulevaisuudessa, koska tämä kuilu on niin ammottavan suuri val-
tiojohtoisessa tienpidossa, että se on melko mahdoton kuroa umpeen, vaikkakin nyt on erit-
täin hyvää työtä tämä hallitus tehnyt, ja siitä hallitukselle ja erityisesti ministeri Bernerille
erittäin paljon kiitoksia. Tämä liikennejärjestelmäsuunnitelma on erinomaisen hyvin aja-
teltu, ja sen sekä voimassa olevien suurhankkeiden että juuri korjaushankkeiden rahoitus-
pulmat tuovat hyvin esille.

15.46 Matti Semi vas: Arvoisa puhemies! Vaikka ministeri ei ole paikalla, on hyvä kiit-
tää siitä, että hän on ottanut tuon työryhmän ja tämän infrahankkeen oikein työn alle ja pyr-
kii pitkäjänteiseen ratkaisuun, kuinka meidän tiestö pysyy kunnossa ja saadaan tämä kor-
jausvelka kasattua. Oikeastaan kaipaan vielä semmoista tavoitetta siihen, kuinka pystyttäi-
siin vähentämään myös teiltä raskasta liikennettä sisävesien puolelle — tämä meidän pai-
ne korjausvelan kasvussa hidastuisi sitä kautta.

Nyt tässä lakiesityksessä maakunnille siirtyvät tienpidon tehtävät. Se on oikeastaan
hyvä asia sillä tavalla, että nyt alueelliset päättäjät joutuvat itse mittaamaan sitä, mitenkä
asioita hoidetaan. Tosin tähänkin asti maakuntahallinto on aina esittänyt toivelistan valtiol-
le, että miten infran korjauksessa edetään. Ne ovat maakunnallisia, alueellisia esityksiä,
joissa sitten kansanedustajat täällä kilpaa koettavat saada liikenneministeriä suostumaan
omiin hankkeisiinsa.

Tällä hetkellä meillä menee elinkeinoelämässä, etenkin metsäteollisuudessa, erittäin hy-
vin. Se näkyy siinä, että alempi tieverkosto on kovalla rasituksella. Isoja kuormia viedään,
ja se on kova työmäärä, mitä siihen tarvitaan. Näin ollen sen peruskunnossapidossa, kun
15



Pöytäkirjan asiakohta PTK 40/2018 vp
täällä edustaja Hoskonen aikaisemmin puhui tiekarhusta, se on hyvä työkalu näitten hiek-
kateiden kunnostamiseen, muodon pitämiseen siinä, että vaikka se ei sinänsä lisää kanta-
vuutta, se vähentää vesimäärää, mikä sen jälkeen parantaa kantavuutta — se on parempi
asia ja menee eteenpäin. Tämmöisiä panostuksia tähän pitäisi huomioida lisää näiden maa-
kuntien sisäisessä työpanoksessa.

Mutta se, mistä tämä meidän korjausvelan määrä johtuu, että meillä on näin kauhea kor-
jausvelka infran puolella täällä valtakunnassa, on yksinkertaisesti päätöksentekomekanis-
mi. Silloin kun rahat ovat tiukilla, normaaleista sosiaalipalveluista, koulutuksista, näistä on
vaikea leikata, mutta infra ei huuda, tie ei huuda takaisin siellä, että minäkin tarvitsen ra-
haa täällä. Se raha jää vain antamatta, ja silloin se on meillä kaikilla, niin edustajilla kuin
kunnissa valtuutetuilla, peiliin katsomisen paikka, mitenkä on laskettu tämä homma pää-
semään näin heikkoon kuntoon.

Onneksi nyt ministeri on ottanut tämän työryhmän ja työn tehtäväkseen, ja odotan todel-
la mielenkiinnolla sitä, että siinä päästään pitkäjänteiseen työhön ja hyvään tulokseen.

15.49 Olavi Ala-Nissilä kesk: Arvoisa puhemies! On hyvä jatkaa tätä keskustelua. Edus-
taja Kasvin puheenvuoron johdosta haluaisin kommentoida. Totta kai digitalisaatio on tär-
keätä, iso mahdollisuus liikenneketjujen ja liikenneinfran kehittämiseen. Minusta silti voi-
daan ja on kunniakasta puhua siltarumpupolitiikasta ja pienempien teiden, alemman tason
tiestön kehittämisestä. Se on tavallaan ihmiselle perusoikeus — niin kuin edustaja Juhan-
talo sanoi, ihmisillä on oikeus elinkeinon harjoittamiseen, myöskin oikeus kulkea työhön
omasta kodistaan.

Tällä hetkellä, niin kuin edustaja Semi totesi, puun kysyntä kasvaa meillä koko ajan.
Sellun hinta nousee kuin raketti kaakkoon nyt, kun Venäjältä ei enää tuoda puuta ja Yh-
dysvaltain ja Kanadan tilanne on se mikä on. Puun täytyy välttämättä päästä liikkumaan: se
on meidän vientituotteemme, hyvinvointimme on sen varassa. Sen takia ja kun moni muu
elinkeino, kun talous kasvaa myöskin seuduilla ja seutukaupungeissa, missä meidän vien-
titeollisuutemme paljolti on... Ei täällä Helsingissä, tässä kantakaupungissa ole mitään
vientiteollisuutta. Yksi venäläisten telakka on, mutta ei siellä ole tilauksia, ja sekin on
myynnissä, jos minä vähän kärjistän. Eli tulen siihen, että kyllä myöskin alemman tason
tiestö on kansantalouden kannalta tärkeä. Se on ihmisten oikeuksien kannalta tärkeä. Siinä
mielessä, kuten edustaja Juhantalo sanoi, me tarvitsemme myös tänä keväänä siihen lisää
rahaa, koska niin kuin kerroin, tämä säiden muuttuminen, jatkuva sataminen syö tien kun-
toa rotan lailla ja ei päästä kulkemaan kohtuullisin ponnistuksin.

Tässä mielessä tämä keskustelu on ollut tärkeätä.

15.51 Jani Mäkelä ps: Arvoisa puhemies! Tämän maantielain yhteydessä tietysti on hyvä
myös keskustella tulevaisuuden tieasioista, mutta tärkeintä kuitenkin on muistaa pysymi-
nen tässä päivässä ja muistaa se, että olemassa olevista teistä täytyy pitää huolta. Tieverk-
komme on huonossa kunnossa ja huononee jatkuvasti koko ajan. Ei niitä teitä sinne ku-
kaan huvikseen ole rakentanut — kyllä ne tarvitaan aivan teollisuuden, työnteon ja yli-
päänsä elämän tarpeisiin, kun ihmiset asuvat muuallakin kuin täällä pääkaupunkiseudulla.

Se, että joku tie on olemassa ylipäänsä tai edes pinnallisesti kunnossa, ei tarkoita, että se
tie olisi käyttöönsä, siihen nähden, mitä liikennettä sitä pitkin kulkee, riittävän tasoinen ja
hyväkuntoinen. Esimerkiksi omalla kotiseudullani Kaakkois-Suomessa, joka on juurikin
metsäteollisuuden ydinaluetta, on valtaväyliin panostettu — siitä kiitokset eduskunnalle,
16



Pöytäkirjan asiakohta PTK 40/2018 vp
että ne rahat ovat sinne löytyneet valtaväylien rakentamiseen — mutta sitten vastaavasti
taas poikittaistiet, jotka ovat hyvin tärkeitä metsäteollisuuden kuljetusten kannalta, ovat
edelleen perusparantamatta. Teissä on rakenteellisia kallistuksia ja mutkia ja ei ole ohitus-
kaistoja sun muuta vastaavaa, ja niiden korjaaminen olisi kokonaisuudessaan kymmenien,
jopa satojen miljoonien hanke, mihin ei kuitenkaan järjellisesti nähtävässä lähitulevaisuu-
dessa ole resursseja.

Nyt kun painitaan tällaisten asioiden kanssa, tuntuu hyvin oudolta kaavailla uusia mil-
jardien väylähankkeita tai jopa kymmenien miljardien tunnelihankkeita. Asiat täytyisi lait-
taa tärkeysjärjestykseen. Muistetaan kuitenkin se, että henkilöautoilustakin otetaan 8 mil-
jardia veroja mutta vain 2 miljardia palautetaan takaisin tienpitoon.

15.52 Kauko Juhantalo kesk: Arvoisa puhemies! Kun me tuolta haja-asutusalueilta tule-
vat edustajat mielellämme puhumme korjausvelasta ja näiden pieniarvoisten, vähempiar-
voisten, alempiarvoisten teiden kunnossapidosta, niin samalla me täällä kuitenkaan emme
halua mitenkään halveksia meidän päätieverkostoa. Tässäkin keskustelussa on ilmennyt,
että esimerkiksi minä olen valtatie 8:n kannalta hyvin tärkeässä asemassa, edustaja Alatalo
korosti valtatie kolmosta, edustaja Ala-Nissilä tässä välillä menevää valtatietä. Emme hal-
veksi niitä. Ne ovat välttämättömyys. Mutta elinkeinojaoston puheenjohtajana kyllä mi-
nun täytyy, aivan samalla tavalla kuin edustaja Ala-Nissilä, tuoda esiin elinkeinoelämän
välttämättömyys. Tämä alempiarvoinen tiestö on noussut arvossaan joka vuosi, ja nyt kiih-
tyvällä tavalla.

Jos ajattelemme tämän hetken Suomen vientiä, se korostaa puun jalostamisen merkitys-
tä, puutuotteiden maailmanmenekkiä. Juuri tällä hetkellä puunvälitys on kiivaimmillaan.
Kaikki metsäyhtiöt pistävät myyntimiehensä maakuntiin: tehokkaasti, tehokkaasti, tehok-
kaasti toimikaa, tarvitsemme puuta, tarvitsemme puuta. Ja niin kuin tiedämme, meillä on
erittäin suuria sellu- ynnä muita hankkeita tällä hetkellä vireillä. Tämä välttämättömyys
koko Suomen kansalle ja suomalaisille on niin tärkeä, että sen vuoksi tätä alempiarvoisen
tiestön välttämättömyyttä ei ikinä voi liikaa korostaa. Se on meille kaikille yhteinen, myös
niille etelästä mökeilleen ja lomille meneville ihmisille, jotka käytännössä huomaavat,
minkälaisessa kunnossa tiet ovat näillä määrärahoilla. Sen vuoksi tähän edustaja Ala-Nis-
silän mainitsemaan tapaan budjettikäsittelyn yhteydessä meidän on löydettävä jotain reaa-
lisesti enemmän, ettei tämä nyt oleva hieno kehitys katkeaisi.

15.54 Hanna Halmeenpää vihr: Arvoisa rouva puhemies! Juuri edustaja Juhantalon pu-
heenvuoroon liittyen haluan nostaa tässä keskustelussa tiestön kunnosta, tienpidosta ja
maantielain muuttamisesta erään seikan esille, joka on erittäin potentiaalinen uudella taval-
la tekemisen keino. Tarvitsemme keinoja, joilla on mahdollisuuksia saavuttaa paitsi kus-
tannussäästöjä myös huomattavia kiertotalouteen ja uusiutumattomien materiaalien uudel-
leenkäyttöön liittyviä etuja.

Aivan kuten edustaja Juhantalo otti esille, suomalainen metsäteollisuus on vahvaa, mut-
ta se tuottaa sivutuotteenaan ja toki myös globaalisti sellaisia suhteellisen pieniä määriä
erittäin arvokkaita kemianteollisuuden aineita ja raaka-aineita, kuten vaikkapa mäntyöljy.

Suomessa toimii ainakin kaksi kemianteollisuuden jalostamoa, joista ainakin toisessa on
kehitetty eräänlainen teiden päällystämiseen käytettävän bitumin balsamointiaine, joka te-
kee bitumin uudelleen joustavaksi ja mahdollistaa siis asfaltin uusiokäytön ja suorastaan
kierrätysteiden rakentamisen. Tällainen menetelmä teiden päällystämiseen on käytössä jo
17



Pöytäkirjan asiakohta PTK 40/2018 vp
muun muassa Hollannissa, ja sen on tutkitusti todistettu olevan yhtä toimiva kuin neitseel-
lisen bitumin käytön on todettu testeissä olevan muun muassa tien päällysteen kestävyy-
den suhteen.

Arvoisa rouva puhemies! Nyt meidän kannattaa lainsäädännöllä ja julkisien hankinto-
jen sekä tukipolitiikan yhteydessä varmistaa se, että tämäntyyppiset innovaatiot, jotka ovat
hallituksen kiertotalousajattelun kanssa täysin linjassa, etenevät suomalaiseen tienpitoon ja
maanteiden pintaan. Kun yhteinen ja aiheellinen huolemme on perusväylänpitoon kerty-
nyt korjausvelka, on erittäin tärkeää katsoa kaikkiin sellaisiin suuntiin, joissa näkyy mah-
dollisuuksia kustannusten alentamiseen mutta samalla teiden kunnon ja liikenneturvalli-
suuden parantamiseen. Ei haittaa ole siitäkään, että asfaltin kierrätykseen käytettynä män-
työljyn jatkojalostuksessa syntyy 25 prosenttia vähemmän hiilidioksidipäästöjä kuin jos
samasta mäntyöljymäärästä valmistettaisiin kertakäyttöhyödykkeenä biopolttoainetta.

Arvoisa puhemies! Tässä nyt on hyvä esimerkki siitä, mitkä ovat biotalouden todelliset
mahdollisuudet, kun panostetaan korkean jalostusasteen pitkäikäisiin tuotteisiin. Voimme
jopa uusiokäyttää asfaltin. Tätä kannattaa vaatia hankinnoissa ja pitää mielessä myös
maantielain muuttamisessa.

15.57 Olavi Ala-Nissilä kesk: Arvoisa uhemies! Bittiä ja bitumia tässä keskustelussa pal-
jon on, ja se on tärkeätä. Kun maakunnille nyt tässä tulee lisää valtaa, yksi tärkeä mahdol-
lisuus on — se on myöskin ympäristönäkökulmasta tärkeä asia — lähijunaliikenne. Nyt
hallitus on vapauttamassa kilpailulle raideliikennettä. Raiteet säilyvät valtion omistukses-
sa, mutta tiedän, että maakunnissa mietitään mahdollisuutta palauttaa uudestaan lähijuna-
liikenne.

Ruotsissa — joukko Varsinais-Suomen liitosta viime viikolla siellä kävikin — Tukhol-
man ympäristön alueella ja maakunnissa lähijunaliikenne toimii hyvin. Junat pysähtyvät
ihan pienilläkin paikkakunnilla. Ruotsalaiset lähtevät siitä, että paikkakunta voi olla pieni.
Mutta huomasin, että lähijunaliikenteen elinvoima alkaa kasvaa ja paikkakunnat alkavat
kasvaa. Toki on osin tuettua liikennettä lähijunaliikenne Ruotsissakin, mutta minä näen sii-
nä maakunnille uuden mahdollisuuden myöskin alueelliseen kehitykseen, tuoda sinne seu-
duille, seutukaupunkeihin elinvoimaa, kun lähijunaliikenne alkaa toimia.

Itse näen, että Varsinais-Suomessa, Turun ja Salon välillä, Turun ja Uudenkaupungin
välillä, Turun ja Loimaan välillä, juuri olisi mahdollista tämä toteuttaa, jos siihen vain löy-
tyy toimivat liiketoimintakonseptit, niin kuin on täysin mahdollista.

15.59 Pertti Hakanen kesk: Arvoisa puhemies! Täällä on otettu tärkeitä asioita esille, ja
totta kai täytyy muistaa se, että kun puhutaan maantielaista, niin maakunnallinen päätök-
senteko ja lähidemokratia tulevat myöskin väyliin.

Edustaja Ala-Nissilä otti hyvin esille raideliikenteen. Se on jäänyt kyllä liian vähälle
huomiolle, millä tavalla pystytään maakunnan sisällä myöskin raideliikenteellä lähiliiken-
nettä edesauttamaan ja lisäämään. Itse tulen Pirkanmaalta ja voin sanoa sen, että jo pelkäs-
tään Pori—Tampere-junayhteyden lisääminen tarkoittaa meille Pirkanmaan sisällä hyvin-
kin paljon työpaikkaliikenteen edesauttamista Sastamala—Tampere—Nokia-välillä, mikä
näkyy päivittäisessä arjessa, ja tätä meidän pitää edistää.

Mutta totta kai nyt, kun puhutaan maantielaista, myöskin kantaväylien, esimerkiksi val-
tatie 3:n, peruskorjaamisen on oltava kyllä listalla ja sitä on vietävä eteenpäin. Ja myös —
kun ajatellaan sitä, millä tavalla nämä määrärahat jatkossa tullaan keräämään — tässä
18



Pöytäkirjan asiakohta PTK 40/2018 vp
meillä on tulevaisuudessa se tilanne, että entistä enemmän meidän pitää pystyä priorisoi-
maan sitä, millä tavalla nyt sitten myöskin näitä yli maakunnan meneviä hankkeita pysty-
tään toteuttamaan. Nämä ovat elintärkeitä siinä, kun puhutaan elinkeinosta, puhutaan liik-
kuvuudesta, puhutaan työn ja työllisyyden kohtaamisesta. Silloin täytyy myöskin näiden
asioiden olla kunnossa.

16.00 Eerikki Viljanen kesk: Arvoisa puhemies! Vaikka tämän hallituksen aikana on
väylien korjausurakkaan osoitettu paljon varoja, niin haasteita riittää edelleen, kuten tääl-
läkin on keskustelussa todettu. On käytetty hyviä puheenvuoroja väylistä, väylien kunnos-
ta ja kunnossapidosta.

Selvää onkin, kuten edustaja Juhantalo täällä aikaisemmin totesi, ettei väyliä pidä aset-
taa vastakkain, ei rahoituksessa eikä muutenkaan. On selvää, että suuria uudishankkeita,
kuten suuria väylähankkeita tai esimerkiksi tunnin junaa, on hyvä viedä eteenpäin kansal-
lisesti merkittävinä hankkeina, mutta aivan yhtä lailla meidän on huolehdittava, että ihmi-
set ja teollisuutemme tuotteet pääsevät kulkemaan sujuvasti markkinoille. Aivan yhtä lail-
la ihmisten, asukkaiden, työntekijöiden, yrittäjien pitää pystyä liikkumaan sujuvasti myös
syrjäisemmillä ja pienemmillä väylillä — väylillä, joiden varrelta tulee suuri osa teollisuu-
temme raaka-aineesta, suuri osa työvoimasta ja osaamisesta.

Eli pääväyliä on kehitettävä, mutta aivan yhtä lailla koko väylien hiussuonistosta, joka
ruokkii väylillä kulkemista, pitää pitää huolta aina viimeiseen metsäautotiehen saakka.

16.02 Sirpa Paatero sd: Arvoisa rouva puhemies! Tässä kiinnitin huomiota tähän maa-
kunnan mahdollisuuteen järjestää junaliikennettä. Jos meillä on tällä hetkellä tiedossa, että
nämä maakunnat lähtevät satojen miljoonien takapainotteiselta budjetilta, ja me tiedäm-
me, että nämä ennusteet, mitkä tällä hetkellä tähän yleiskatteiseen budjettiin liittyvät, ovat
miljardeja miinuksella, niin minä vain haluan nähdä sen maakunnan päättäjän, joka päät-
tää sitten ruveta lisäämään junaliikennettä ja ottaa sen lääkäreistä pois. Tässähän tällä het-
kellä on ollut pelko ennemmin niinpäin, että yleiskatteisen budjetin osalta työvoimahallin-
non palveluista joudutaan leikkaamaan, jotta sote-palvelut saadaan edes jotenkuten pidet-
tyä. Nyt jos linja on täällä salissa se, että halutaan lisätä sinne mahdollisuuteen käyttää ju-
naliikenteeseen, niin mistä se sitten otetaan pois, sieltä lääkäreiltä vai? Epärealistista.

16.03 Matti Semi vas: Arvoisa puhemies! Edustaja Paateron esille nostama yleiskatteelli-
nen rahoitus on asia, mihinkä itsekin kiinnitin huomiota tässä. Jäin miettimään sitä, että
kuinka siinä tulee käymään sitten, jos joku hallinnonala maakuntahallinnosta menee niin
kuin pitkäksi ja kuitenkin on laissa ohjattu siihen määräykseen, että pitää seuraavana vuon-
na tasoittaa budjetti, että keneltä se raha sitten otetaan pois.

Toinen asia. Kun miettii elinkeinoelämää, sen kehittymistä eri alueilla, niin ainakin se
on nyt varmaa, että jos tämä toimintamalli siirtyy maakunnille, niin tarvitaan erittäin hyvä
yhteistyö maakuntien välille, jotta meidän infran rakentamis- ja kunnossapitohankkeet tur-
vaavat maakunnissa olevan elinkeinoelämän tulevaisuuden. Se on ehdoton edellytys sille,
että pärjätään siellä.

Mitä tulee junaliikenteeseen, niin kyllä Itä-Suomen osalta — kun siellä asun, olen seu-
rannut ja joudun käyttämään sitä julkista liikennettä, nimenomaan bussiliikennettä — on
niin, että kun rataverkoston pienet sivupätkät ovat osittain junabussiliikenteen varassa —
tai kiskobussien, miksi niitä sanotaan — niin jos se siitä vielä vähenee, niin ei niitä sitten
19



Pöytäkirjan asiakohta PTK 40/2018 vp
ole enää ollenkaan. Näin siinä tulee käymään. Minä toivon, että myös siihen pystytään pa-
nostamaan jatkossa enemmän ja yleiskatteisella rahoituksella löydetään vielä lisää rahaa
sinne toimintamalliin.

16.04 Kauko Juhantalo kesk: Rouva puhemies! Edustaja Paateron puheenvuoron innoit-
tamana juuri ajattelin sitä, että vaikka nyt on kysymys maantielaista, liikennelaista siinä
suhteessa, niin kyllä tämä rautatiekin siihen sillä tavalla tulee, että usein meillä on esillä
hankkeita, sellaisia ratahankkeita, jotka säästävät erittäin kuluttavaa maantieliikennettä.
Meillä on esimerkiksi ratahanke, joka on suljettu suurelta osalta, rata on kuitenkin tallella,
Pori—Haapamäki, siis poikittaisrata. Mäntyluotoon tulee LNG-kaasujärjestelmä. Sen
merkitys uutena veturin käyttövoimana on erittäin merkittävä, ja sitten kun ottaa huo-
mioon, että malmiaiheita tulee entistä enemmän koko ajan Itä-Lapista, Itä-Suomesta, sieltä
korkealta, jalostettavaksi Satakunnan Outokumpu Harjavaltaan. Tämä puutavarakuljetus
tapahtuu nyt valtavilla rekoilla maanteitse Jyväskylän alueelle, sieltä Kuopion alueelle, ja
sen korvaaminen junaliikenteellä on tärkeää, ja siinä juuri puutavaran kuljetus ja malmin
kuljetus on omiaan, kuljetettavaa tavaraa sopii. Esimerkiksi Parkanon asemalla on nyky-
päivänä erittäin paljon puutavaravälitystä. Sieltä jakaantuu näille tehtaille erittäin runsaas-
ti puuta, ja juna on siinä merkittävän hyvä. Se on jopa ketterä silloin, kun raide viedään suo-
raan teollisuusalueelle. Siitä on saatavissa säästöä tiepuolelta. Näitä molempia täytyy tie-
tysti ajatella juuri säästön kannalta, koska raha on niin niukkaa ja sitä on vaikea kohdistaa
juuri tämmöisiin välttämättömiin menoihin.

Keskustelu päättyi.

Asia lähetettiin liikenne- ja viestintävaliokuntaan.
20


	3
	14.02
	14.08
	14.15
	14.22
	14.24
	14.27
	14.30
	14.36
	14.39
	14.43
	14.46
	14.49
	14.52
	14.55
	14.59
	15.41
	15.43
	15.46
	15.49
	15.51
	15.52
	15.54
	15.57
	15.59
	16.00
	16.02
	16.03
	16.04


