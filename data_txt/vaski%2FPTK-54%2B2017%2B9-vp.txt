















































DEM6AC1.tmp.xml


Pöytäkirjan asiakohta PTK 54/2017 vp
Pöytäkirjan asiakohta 

PTK 54/2017 vp

Täysistunto

Tiistai 16.5.2017 klo 13.58—18.26

9. Hallituksen esitys eduskunnalle laiksi julkisten työvoima- ja yrityspalveluiden alueellista 
tarjoamista ja työelämäkokeilua koskevasta kokeilusta

Hallituksen esitys HE 51/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
perustuslakivaliokunnan on annettava lausunto.

Keskustelu

14.08 Arto Satonen kok: Arvoisa puhemies! Haluan käyttää puheenvuoron tästä pitkäai-
kaistyöttömiä, vaikeasti työllistettäviä koskevasta kuntakokeilusta, koska asia on minulle
läheinen hyvin pitkältä ajalta. Ennen eduskuntaan tuloani toimin varsin useita vuosia Sas-
tamalassa, silloisessa Vammalassa, toimineessa pitkäaikaistyöttömien ja nuorisotyöttömi-
en työpajassa ohjausryhmän puheenjohtajana, ja sinä aikana siellä kokeiltiin hyvin samalla
tavalla toimivaa järjestelmää kuin mitä tässä hallituksen esityksessä nyt esitetään. Sen
vuoksi halusin esittää muutamia lähtökohtia.

Pidän hyvänä ennen kaikkea sitä, että tämä kuntakokeilulaki on nyt saatu eduskuntaan.
Tämä tarjoaa välineitä ja mahdollisuuksia tarttua pitkäaikaistyöttömyyteen aikaisempaa
paremmin niillä alueilla, joita tämä kokeilu koskee. Esimerkiksi Pirkanmaalta tässä ovat
mukana Tampereen keskusseutu ja Sastamala ja Punkalaidun. Tämä kokeilu koskee niitä
työttömiä, jotka ovat ansiosidonnaiselta työttömyysturvalta pudonneita, ja heitä on kaik-
kiaan 60 prosenttia näiden alueiden työttömistä, eli kyse on varsin merkittävästä määrästä. 

Ylipäätään työvoimapalveluja uudistettaessa osana maakuntauudistusta toivon, että pe-
ruslähtökohtana olisi se, että meillä on olemassa erilaiset toimintamallit erilaisia työttömi-
en ryhmiä koskien. Niiden työttömien osalta, jotka ovat hiljattain jääneet työttömiksi tai
ovat koulusta valmistuneet uusina työnhakijoina työmarkkinoille ja joiden työelämäval-
miudet ovat hyvät ja mahdollisuudet työllistyä ovat erinomaiset, on luontevaa käyttää yk-
sityisiä palvelutoimijoita varsin aktiivisesti, kuten esimerkiksi Tanskassa on tehty. Näen,
että tämä suunta on ilman muuta oikea. Sen sijaan vaikeimmin työllistettävien osalta — pu-
hun nyt esimerkiksi niistä, jotka ovat olleet yli kaksi vuotta työttömänä, joita Suomessa oli
joulukuun 2016 työllisyyskatsauksen mukaan 59 000, niin kuin tässä hallituksen esitykses-
sä sanotaan — uskon kyllä siihen, että tämä kuntakohtainen malli tai ehkä pikemminkin
työssäkäyntialuekohtainen malli tai joissain tilanteissa maakuntakohtainen malli, ehkä pie-
nemmissä maakunnissa, on oikea tapa hoitaa tämä järjestely. Tämä on myös se niin sanot-
tu Saksan malli, eli Saksassa, myöskin Tanskassa, on erotettu ikään kuin helpommin työl-
listyvä työvoima ja sitten vaikeammin työllistyvä työvoima.
 Tarkistettu
4.2



Pöytäkirjan asiakohta PTK 54/2017 vp
Vaikeammin työllistyvän työvoiman osalta on niin, että usein työnhakijoilla on monia
ongelmia. Siellä saattaa olla elämänhallintaan liittyviä ongelmia, ylivelkaantuneisuutta tai
joitain muita haasteita, jotka tekevät työllistymisestä erityisen vaikeaa, ja silloin jos tänne
ulotetaan yksityistä toimintaa, meillä on sellainen riski, että joku on ikään kuin antavinaan
koulutusta ja siitä yhteiskunta maksaa mutta todelliset tulokset jäävät hyvin pieniksi. Tätä
mallia on aikoinaan kokeiltu Australiassa, mutta on todettu, että se ei ole ollut hyvä, ja siitä
on poistuttu, sitä on muutettu. Toivon, että myös tämä näkökulma tulisi Suomessa ymmär-
retyksi, kun tätä asiaa nyt jatkossa kehitetään. Siihen liittyy myös se, että siellä joudutaan
tekemään viranomaispäätöksiä ja ne ovat perinteisesti olleet julkisen sektorin asioita. Toki
siitä voidaan jossain yhteydessä poiketa, mutta pääsääntöisesti on niin.

Eli näkisin, että tämä jaottelu on hyvin tärkeä, ja omakohtainen kokemukseni on, että
kuntatasolla pystytään varsin hyvin näitä asioita hoitamaan silloin, kun oikeasti toimeen
tartutaan ja se on myös riittävästi resursoitu. Olennaista on se, että jokaisen työttömän asia
voidaan käsitellä yksilöllisesti. Nämä säännölliset haastattelut, joista tässäkin puhutaan —
vähintään kolmen kuukauden välein — ovat ehdottoman tärkeitä, ja on hyvin tärkeää se,
että selvitetään, mitkä ovat ne syyt, että henkilö ei työllisty edes siinä tilanteessa, joka meil-
lä tällä hetkellä onneksi on, että avoimia työpaikkoja tulee koko ajan lisää ja monilla aloil-
la meillä on työvoimapulaakin. Eli tämä yksilöllinen tilanteiden haltuunotto on erittäin,
erittäin tärkeää.

Omasta kokemuksestani kotikunnastani voin sanoa, että kun on pystytty hyvään yhteis-
työhön kunnan sosiaalitoimen, koulutusoppilaitosten, ammatillisen oppilaitoksen ja yritys-
ten ja työvoimahallinnon välillä, niin on saavutettu huomattavia tuloksia eli työttömien
määrää on saatu merkittävästi alenemaan, samoin myöskin nuorisotyöttömyyden määrää.
Eli tämä malli kyllä toimii, kun siihen vain riittävästi panostetaan ja asiat vastuullisesti hoi-
detaan eikä olla hoitavinaan.

On myöskin niin, että kun tässä nykyisessä järjestelmässä kunnat saavat sakkoja siitä,
että ne eivät ole aktivoineet pitkäaikaistyöttömiä, niin se on lähtökohtaisesti ihan hyvä jär-
jestelmä, että kannustetaan aktivointiin, mutta kyllä enemmän saadaan tuloksia aikaan sil-
lä, että voidaan näiden henkilöiden asiat yksilöllisesti käsitellä ja sitä kautta rakentaa pol-
kuja työelämään.

Työttömyyteen saattaa tie olla joskus massapäätöksenkin takana, jos esimerkiksi jokin
iso teollisuuslaitos loppuu, mutta jokaisen tie uuteen työpaikkaan on yksilöllinen, ja se täy-
tyy pystyä tässä yhteydessä järjestämään. Tanskan malli, josta on paljon Suomessakin pu-
huttu, perustuu nimenomaan siihen, että siellä on hyvin yksilöllinen palvelu mutta myös
erittäin yksilöllinen ja tarkka seuranta. Jos sitten on niin, että työtön työnhakija ei niitä vel-
voitteita noudata, jotka hänelle on yhteisesti sovittu, ei hae esimerkiksi niitä työpaikkoja,
joita hänen tulisi hakea, tai ei tee jotain muuta aktiivitoimea, josta on sovittu, niin sen jäl-
keen virkailijalla on oikeus katkaista hänen työttömyysturvansa. Eli järjestelmä on mah-
dollistava, se on ymmärtävä, mutta se on myöskin rankaiseva silloin, jos ei velvoitteita täy-
tä. Ja tämä on hyvin tärkeä asia, että otetaan tämä puoli vakavasti, koska meillä ei ole varaa
siihen, että suuri joukko suomalaisista ajautuu tämän yhteiskunnan ulkopuolelle. On hyvin
tärkeätä, että päästään osalliseksi yhteiskuntaan. 

Niiden osalta, joille edes näistä hyvistä toimenpiteistä huolimatta tie ei aukea työmark-
kinoille, näen todella tärkeänä myös sen, että osallistavaa sosiaaliturvaa kehitetään ja voi
sitten olla mukana esimerkiksi vapaaehtoistyössä ja sitä kautta antamassa oman panoksen-
2



Pöytäkirjan asiakohta PTK 54/2017 vp
sa yhteiseksi hyväksi. Siihen mielestäni kaikilla tulee olla oikeus, ja se myöskin mahdol-
listaa sen, että voi päästä sieltä vapaaehtoistyön kautta myöhemmin vielä työmarkkinoille. 

Eli kaiken kaikkiaan pidän hyvänä sitä, että tämä kokeilu lähtee nyt liikkeelle. Aikatau-
lu on kohtuullisen tiukka, koska lain on tarkoitus tulla voimaan vasta 31. päivä heinäkuuta
ja kokeilu kestää vuoden 2018 loppuun, eli tässä suhteessa ikään kuin näyttöaika tulosten
osalta jää kohtuullisen pieneksi, mutta kuten sanoin, tässä on jo aiempaa kokemusta siitä,
niin että uskon tämän mallin toimivuuteen.

Haluan vielä lopuksi korostaa sitä, että vaikka lähtökohtaisesti uskonkin yksityiseen
yrittäjyyteen toimintamallina lähes kaikissa tilanteissa, niin vaikeimmin työllistettävien
asema on kyllä sellainen, että siinä tarvitaan myös jatkossa merkittävästi yhteiskunnan pa-
nosta.

14.17 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Varapuhemies, edustaja Satonen piti hyvän esittelypuheenvuoron tästä asiasta
asian päällä pitkään olleena. Tässä on siis pitkäaikaistyöttömien työllisyyskokeilusta kyse,
ja me tarvitsemme ehdottomasti kaikki keinot, uusia konkreettisia keinoja, rohkeitakin kei-
noja ja toimia, sen eteen, että mahdollisimman moni saisi töitä.

On myönteistä, että talouden suunta on nyt muuttunut ja myös työllisyystilanne on pa-
ranemassa. Tuoreen työ- ja elinkeinoministeriön tiedotteen mukaan työttömien työnhaki-
joiden määrä Työnvälitystilastossa laskee parhaillaan jopa ennakoitua paremmin. Tänä
vuonna työttömiä työnhakijoita ennustetaan olevan yhteensä noin 314 000, mikä on keski-
määrin peräti 35 000 vähemmän kuin viime vuonna. Ensi vuonna työttömien työnhakijoi-
den määrän ennustetaan laskevan 30 000:lla ja seuraavana vuonna 15 000:lla. Myös pitkä-
aikaistyöttömien määrän, josta tässä esityksessä on kyse, ennustetaan vähenevän tänä
vuonna erityisen voimakkaasti. Pitkäaikaistyöttömien määrä laskee tänä vuonna 23 000:lla
viime vuoteen verrattuna, jolloin pitkäaikaistyöttömiä oli tuo 124 000. Ensi vuonna pitkä-
aikaistyöttömiä arvioidaan olevan 85 000 ja vuonna 2019, tämän hallituksen päättäessä
kauttaan, noin 78 000. Samaan aikaan työllisyys siis kasvaa tänä ja ensi vuonna kohtalai-
sesti tuoreen työ- ja elinkeinoministeriön lyhyen aikavälin työmarkkinaennusteen mu-
kaan: työllisyysasteen ennustetaan nousevan tänä vuonna 69,4 prosenttiin, ja ensi vuonna
kasvu ja nousu jatkuvat niin, että olemme tuossa 70 prosentin rajalla.

Työministeri Lindström totesi, että Suomen talouden kasvu ja hallituksen työllisyystoi-
met alkavat hiljalleen näkyä myös työllisyysluvuissa, ja tämä on myönteinen, hyvä uuti-
nen varmasti jokaiselle suomalaiselle. Mutta, arvoisa puhemies, lisää toimia tarvitaan työl-
lisyyden ja kasvun vahvistamiseksi, ja tämä nyt käsittelyssä oleva esitys on yksi niistä.

Puhemies Maria Lohela:  Otetaan listalta vielä edustajat Mäkipää, Laukkanen ja Filatov,
ja sitten debattia, mikäli tarvetta on.

14.20 Lea Mäkipää ps: Arvoisa puhemies! Hallituskauden tavoitteiden mukaisesti työn
kannustavuutta, työllistämisen houkuttelevuutta, työvoimahallinnon toimivuutta ja kilpai-
lukykyä parantavien uudistusten on tarkoitus lisätä työn tarjontaa, yrittäjyyttä ja elinkeino-
rakenteen monipuolistumista ja vahvistaa julkista taloutta.

Työllisyyden nostaminen on tärkein tehtävä maan talouskasvun kannalta. Työ- ja elin-
keinotoimistoissa oli tammikuun lopussa yli 342 000 työnhakijaa. Määrä oli silti 25 000
vähemmän kuin vuotta aiemmin, ja myös työpaikkojen määrä on kasvanut. Työllisyys-
3



Pöytäkirjan asiakohta PTK 54/2017 vp
määrärahojen vähentyessä on löydettävä uusia keinoja työllistymis- ja työllistämiskynnyk-
sen alentamiseen. Vähemmällä rahalla on saatava enemmän tuloksia.

Hallituksen tavoitteena on edistää kokeilukulttuuria. Näin voidaan testata malleja, jotka
haastavat rohkeasti vanhoja toimintatapoja, ja löytää kokemuspohjalta ne tavat, jotka toi-
mivat. Esitetyn kokeilun tavoitteena on siis vähentää pitkäaikaistyöttömyyttä ja vaikuttaa
työllisyysasteen nostamiseen. Kohderyhmänä ovat pääosin pidempään työttömänä olleet ja
nuoret työttömät. Painotus on lisäksi niissä työttömissä, jotka eivät ole osallistuneet työl-
listymistä edistäviin palveluihin työttömyyden pitkittyessä.

Esityksessä ehdotetaan, että kokeilussa mukana olevat kunnat vastaisivat kokeilualueil-
la julkisten työvoima- ja yrityspalveluiden tarjoamisesta kokeilun asiakaskohderyhmälle.
Kohderyhmät perustuvat kokeilualueiden omiin näkemyksiin siitä, minkä kohderyhmän
palveluita kehittämällä maakunnat voisivat parhaiten valmistautua palveluiden tuottami-
seen maakuntamallissa. Näitä kokeiluryhmiähän on viidessä maakunnassa. Ja kuten edus-
taja Satonen mainitsi, esimerkiksi Pirkanmaan kokeilualueella kunta vastaisi palveluiden
tarjoamisesta niille työttömille työnhakijoille, jotka eivät ole oikeutettuja palkansaajan tai
yrittäjän ansiopäivärahaan. Kohderyhmän suuruus olisi noin 60 prosenttia kokeilualueen
työttömistä.

Hallituksen esitys laiksi julkisten työvoima- ja yrityspalveluiden alueellista tarjoamista
ja työelämäkokeilua koskevasta kokeilusta liittyy hallitusohjelman kahden kärkihankkeen
toimeenpanoon. Näiden tavoitteena on luoda työnhakija- ja työnantaja-asiakaslähtöinen
kokonaisvaltainen, hallinnonalojen rajat ylittävä kustannusvaikuttava toimintamalli vuo-
den 2019 jälkeiseen aikaan, jolloin julkiset työvoima- ja yrityspalvelut siirretään valtiolta
maakuntien järjestämisvastuulle.

Hallitus on linjannut, että vuoden 2019 alusta työ- ja elinkeinotoimistot sekä elinkeino-,
liikenne- ja ympäristökeskukset lakkaavat itsenäisinä virastoina ja niiden tehtävät siirre-
tään maakunnille. Maakuntauudistuksessa yrityspalvelut sekä julkiset työvoima- ja yritys-
palvelut kootaan uudeksi kasvupalveluksi. Maakuntamallissa maakunta vastaa julkisen
kasvupalvelun järjestämisestä. Kasvupalvelua voivat tuottaa yritykset, kolmas sektori ja
julkisomisteiset yritykset.

Kokeilun aikana sosiaali- ja terveyspalvelut kuuluvat vielä kuntien järjestämisvastuulle,
jolloin kokeilukunnat vastaisivat sekä sosiaali- ja terveyspalvelujen että julkisten työvoi-
mapalvelujen tarjoamisesta työttömälle. Kunnilla olisi siten nykyistä paremmat mahdolli-
suudet vaikuttaa kohderyhmään kuuluvien työttömien työnhakijoiden työllistymisen edis-
tämiseen rakentamalla kokonaisvaltaisia palvelupolkuja asiakkaiden tarpeiden mukaan.
Tämähän on erittäin tärkeää. Toimivallan laajentaminen mahdollistaisi kunnille myös työ-
ja elinkeinotoimiston asiakastietojärjestelmän käytön niiden asiakkaiden osalta, jotka kuu-
luvat kokeilun kohderyhmään. Nykyistä parempaa tietojen saantia oman alueen työttömis-
tä pidettiin lähes kaikissa kokeiluhakemuksissa keskeisenä lähtökohtana kokeilun onnistu-
miselle ja tavoitteiden saavuttamiselle.

Arvoisa puhemies! Esityksestä on saatu useita lausuntoja, joissa lähes kaikkien mielestä
kokeilun kesto on liian lyhyt sille tavoitteeksi asetettujen vaikutusten todentamiseksi. Lau-
sunnoissa on esitetty, että kokeilua tulisi jatkaa maakuntauudistuksen siirtymäajaksi vuo-
den 2019 tai 2020 loppuun.

14.25 Antero Laukkanen kd: Arvoisa rouva puhemies! Tämän hallituksen yksi merkittä-
vistä tavoitteista on ollut erilaisten kokeilujen kautta saavutettavan hyödyn etsiminen ja
4



Pöytäkirjan asiakohta PTK 54/2017 vp
tällaisen poliittisen kokeilukulttuurimallin luominen Suomeen, ja pidän sitä tervetulleena
tapana lähestyä, tässäkin tapauksessa, näin vaikeaa aihetta kuin pitkäaikaistyöttömät ja ih-
misten työllistyminen.

Oikeus- ja työministeri Jari Lindströmin asettama selvityshenkilö Maria Kaisa Aula kar-
toitti alkuvuodesta 2016 eri toimijoiden näkemyksiä toimenpiteistä, joilla työnantajien
työllistämiskynnystä sekä työttömien työllistymiskynnystä voitaisiin alentaa ja siten vä-
hentää työttömyyttä. Aula ehdotti työllisyyspalvelujen alueellisia kokeiluja, jotka toteutet-
taisiin vuosina 2017—2018. Huhtikuun alussa 2016 hallitus linjasi, että julkiset työvoima-
ja yrityspalvelut siirretään valtiolta maakuntien järjestämisvastuulle vuoden 2019 alussa.
Työ- ja elinkeinotoimistot sekä elinkeino-, liikenne- ja ympäristökeskukset lakkaavat itse-
näisinä virastoina ja niiden tehtävät siirretään maakunnille.

Tässä on mielenkiintoinen tilanne, kun oikeastaan kunta on ainoa, joka täysin tuntee sen
oman alueensa työllistämistilanteen, ja tämä kokeilu teetetään nyt sillä tavalla, että nämä
kunnat vastaavat tästä kokeilun toteutuksesta ja ikään kuin tämmöisestä nopeutetusta tuki-
työllistämisestä ja henkilön ohjaamisesta työhön, ja kuitenkin sitten tavoitteena on ikään
kuin nollata tämän kokeilevan tahon kokemukset ja sitten siirtää ne tälle uudelle maakun-
nalle. Minusta tämä menettelytapa ei ole kauhean looginen, mitä tässä nyt ollaan toteutta-
massa tämän kanssa, ja pidän sitä tämän kokeilun yhtenä semmoisena heikkona puolena.
Ainakin monet suuret kaupungit, kymmenen suurinta kaupunkia, jotka kokevat, että heillä
on paras mahdollisuus vastata työllisyystoimista, elinkeinotoiminnasta suoraan kaupungin
omassa ohjauksessa, pitävät tätä hallituksen linjausta siitä, että nämä siirtyvät tälle uudelle
maakunnalle, sellaisena, että se etäännyttää vielä enemmän tätä palveluntarjoajaa ja sitten
sitä työtöntä.

Sitten tämä kuntouttava työtoiminta, joka tällä hetkellä, ainakin suurissa kaupungeissa,
on kolmannen sektorin kanssa erittäin hyvin hoidettu. Siellä on paljon tukityöllisyyspaik-
koja järjestöissä, jotka tuottavat täydentävää sosiaalityötä kaupungille, ja siellä koetaan,
että nyt kun tämän mahdollisen tuloksen seurauksena tämäkin lähtee pois ja kun koko tämä
aikuissosiaalityön tulevaisuus on tällä hetkellä ihan hämärän peitossa tässä lakiuudistusko-
konaisuudessa, siitä ei puhuta juuri mitään, niin tässä tulee hallitukselle kiire kyllä antaa li-
säohjeita — tai en tiedä, miten he ovat ajatelleet, mutta syytä olisi keskustella, miten tämä
kolmannen sektorin työpanos saadaan pidettyä mukana tässä. Minä toivonkin tästä nyt hy-
vää keskustelua, kun debatti alkaa, miten tämä kuntouttava työtoiminta, kolmas sektori, ai-
kuissosiaalityö, miten tämä kolmijako saataisiin toimimaan hyvin.

Kyselyyn vastanneista kunnista noin 140 omistaa työpajan tai muun työllisyyspalveluja
tuottavan yksikön. Suurin osa näistä kohdistuu myös nuorisotyöhön, ja täällä myös tämä
kolmannen sektorin rooli on ihan merkittävä. Täällä hallituksen edustajat, jotka nyt näitä
tulevaisuuden linjauksia ovat enemmän pohtineet, voisivat nyt tätä viisauden arkkuansa
sitten avata ja kertoa, miten tämä kolmannen sektorin toiminta tullaan näissä kokeiluissa
ottamaan huomioon.

14.30 Tarja Filatov sd: Arvoisa puhemies! Tämä kokeilu on varsin tervetullut, koska se
jatkaa sitä työtä, mitä edellisellä eduskuntakaudella tehtiin. Silloinhan kunnille, itse asias-
sa varsin laajalle osalle Suomen kuntia, annettiin mahdollisuus tuottaa paremmin palvelui-
ta pitkäaikaistyöttömille ja etsiä omia väyliä työhön ja työelämään niillä läheisillä työ-
markkinoilla.
5



Pöytäkirjan asiakohta PTK 54/2017 vp
On pakko sanoa tässä tilanteessa, kun kuuntelin edustaja Satosen puheenvuoroa, että
hän tiesi, mistä hän puhui. Hän ei puhunut kovin paljoa tästä esityksestä, vaan hän puhui
siitä erosta, mikä työttömyyden hoidossa markkinoilla ja kunnissa on. Ja kun tämän kokei-
lun aika on varsin lyhyt — ymmärrän sen, koska tässä mennään pidemmälle kuin siinä
edellisessä kokeilussa, ja se on hyvä asia, mutta toisaalta se on haastavaa, koska samaan ai-
kaan hallitus tekee kuitenkin maakuntauudistusta, jossa työvoimapalveluja aiotaan maa-
kunnallistaa ja muuttaa tilaaja—tuottaja-malliin — niin toivoisinkin, että sitä oppia, mitä
jo tästä edellisestä kuntakokeilusta saatiin, käytettäisiin tässä työssä hyväksi.

Itse ajattelen sillä tavalla, että kun on kyse normityönvälityksestä, kovasta työnvälityk-
sestä, osaavasta työvoimasta ja halukkaista työnantajista, silloin varmasti alakohtaisesti
erikoistuvilla yksityisillä yrityksillä ja markkinoilla on paljon annettavaa, koska ne voivat
tehostaa työnvälitystä sitä kautta, että ne voivat keskittyä tiettyjen alojen tarpeisiin. Jos kat-
sotaan niitä kokeiluja, mitä vaikkapa Opteamin kanssa on tehty, niin Uudellamaalla käy-
tettiin nimenomaan sellaista kohderyhmää, jossa työttömät olivat olleet 3—6 kuukautta
työttöminä, ja tulokset olivat hyviä. Mutta sitten kun katsotaan niitä kokeiluita, mitä on teh-
ty vaikeammin työllistyvien kanssa ja pitkäaikaistyöttömien kanssa, niin silloin nuo yksi-
tyisen työnvälittäjän tulokset eivät ole ollenkaan samaa tasoa. Siksi olen hyvin taipuvainen
ajattelemaan samalla tavalla kuin varapuhemies Satonen, että pitkäaikaistyöttömien koh-
dalla kannattaa pitää kiinni siitä osaamisesta, mitä esimerkiksi kunnissa on, mitä järjestöis-
sä on ja mitä julkisella puolella on, koska se ei ole niin helposti taipuvainen bisnekseksi
kuin yksityinen tai tämä hieman, voisi sanoa, ehkä helpompi työnvälitys. Se ei välttämättä
ole helppoa, koska siellä tullaan sitten taas osaamiskapeikkoihin ja sillä puolella haasteet
ovat toisenlaiset.

Toivoisin, että kun hallitus nyt valmistelee tätä maakuntauudistusta, niin se miettisi sitä,
että meillä järjestöpuolella on paljon sellaista osaamista, joka hyödyttää nimenomaan pit-
kään työttöminä olleita ihmisiä. Tätä osaamista ei saisi nyt päästää markkinahuumassa
hukkumaan. Jos me menemme puhtaasti tilaaja—tuottaja-malliin, jossa vain yhtiöt voivat
tuottaa palveluita, me törmäämme hyvin äkkiä EU:n tukipolitiikan sääntöihin. Me tör-
määmme hyvin äkkiä siihen, että yritykset toimivat ikään kuin sen oman ydinbisneksensä
kanssa mutta niiden voikin olla vaikeaa tehdä yhteistyötä esimerkiksi sosiaali- ja terveys-
toimen kanssa, joka on toinen yritys ja toimii taas oman ydinbisneksensä kanssa.

Näihin pitää löytää sekä rahoituksellisia että lainsäädännöllisiä liimoja, jotta tämä yh-
teistyö ei katoa. Luulen, että suurin osa työelämän ja pitkäaikaistyöttömyyden asiantunti-
joista on sitä mieltä, että työvoiman palvelukeskukset elikkä TYPit ovat olleet yksi niistä
parhaista menetelmistä, millä pitkäaikaistyöttömyyttä on taitettu. Siinä on ollut kyse siitä,
että kunnan sosiaali- ja terveystoimi, työhallinnon työnvälitys ja työvoimapalvelut sekä
Kelan kuntoutuspalvelut on nivottu paremmin yhteen. Asiakas on saanut yhdeltä luukulta
keskitetysti räätälöidyt palvelut ja tuet. Nyt jos tämä TYP-konsepti tuhoutuu maakuntahal-
lintouudistuksessa, niin me menetämme paljon sellaista synergiaa, mitä noista palveluista
on saatu, ja käy jälleen niin, että työttömän palvelut repeävät eri luukuille ja yksi pompot-
taa yhteen suuntaan ja toinen pompottaa toiseen suuntaan.

Sen vuoksi toivon, että kun tätä isoa maakuntauudistusta ja siihen liittyvää työvoimapo-
liittista uudistusta tehdään, niin tämä historia katsotaan tarkkaan. Itse ajattelen sillä tavalla,
että nuoret ja pitkäaikaistyöttömät ovat ne kohderyhmät, jotka kannattaisi hoitaa kuntien
kautta tai työssäkäyntialueiden kuntien yhteistyön kautta. Jos tähän ei hallitus taivu, niin
toivottavasti edes siihen, että kunnat ja järjestöt voivat suoraan tuottaa palveluita maakun-
6



Pöytäkirjan asiakohta PTK 54/2017 vp
nille eikä niin, että niiden on pakko yhtiöittää toimintaansa, koska valtaosa pienistä kun-
nista on vaikkapa valiokunnan kuulemisissa sanonut, että tuo yhtiöittäminen heidän koh-
dallansa on niin haasteellista, että he eivät välttämättä siihen lähde, ja samaa viestiä ovat
tuoneet järjestöt. Muutoin meille syntyy tilanne, että meillä ei ole markkinoita, jotka tuot-
taisivat palveluita meidän kaikkein vaikeimmassa asemassa oleville työttömillemme.

Puhemies Maria Lohela:  Nyt on mahdollista käyttää vastauspuheenvuoroja, mikäli ha-
lua debattiin on.

14.35 Hannu Hoskonen kesk (vastauspuheenvuoro): Arvoisa rouva puhemies! Tämä la-
kiesitys on erittäin tarpeellinen ja kannatettava. Juha Sipilän hallituksen yksi pääasia, yksi
sellainen kärkihankeidea, on se, että erilaisilla piloteilla, kokeiluilla, käynnistetään hank-
keita, jotka toisivat lisäarvoa muun muassa työllistämiseen. Kun jokainen meistä tietää,
että jokaisella Suomen kunnalla on velvoite omien kuntalaistensa ja työttömien ihmisten
työllistämisessä — se näkyy muun muassa työmarkkinatuen kuntaosuuden kautta, eli meil-
lä on ihan aktiivinen velvollisuus kunnissa hoitaa se asia mahdollisimman hyvin — niin tä-
hän työhön me tarvitsemme mukaan tietenkin tulevankin, uuden hallinnon aikaisen alueel-
listen hallintoviranomaisten tuen ja valtiolta jonkun verran rahaa. Ja sitten ehdottoman tär-
keää tässä kuviossa on se, että paikalliset työnantajat saadaan tähän integroitua järkevästi
mukaan. Tällä yhteistyöllä meillä on mahdollisuuksia onnistua, koska ne vaikeimmin työl-
listyvät ihmiset eivät vapailla työmarkkinoilla varmaankaan heti pärjää, mutta kun heidät
saadaan ohjattua työnantajien yhteyteen ja vaikka kevyemmillä töillä aloittamaan, niin se
on hyvä alku.

14.36 Maria Tolppanen sd (vastauspuheenvuoro): Arvoisa puhemies! Tässä vähän aikai-
semmin puhuttiin myöskin osallistavasta työttömyysturvasta. Tällä hetkellä tilanne vain on
sikäli vähän hankala, kun vaikuttaa siltä, että tämä osallistava työttömyysturva velvoittaa
vain työtöntä mutta ei velvoita kuitenkaan sitten valtiota taikka työvoimaviranomaisia,
työtä ei tarvitse tarjota. Ja jos ei sitten löydä työtä, vaikka on sitä hakenut, niin siitä ran-
gaistaan. Toivoisin, että kun tässä nyt haetaan yhdessä näitä ratkaisuja työttömyyden hoi-
toon, niin pidettäisiin mielessä myös se, että työttömillä pitäisi olla mahdollisuus siihen,
että leipää riittää pöytään, koska se on yksi tae sille, että jaksaa etsiä sitä työtä eteenpäin.

Sinänsä kaikki kokeilut, joita tehdään sen eteen, että saataisiin työllisyyttä parannettua,
ovat hyviä asioita. Tosin tällä hetkellä näyttää vähän synkältä sikäli, että muun muassa tä-
nään tuolla valiokunnassa asiantuntijat sanoivat, että vaikka hallitus sanoo, että tulee
60 000 uutta työpaikkaa, niin hallitus ei kerro, mihinkä ne tulevat, ja näyttää siltä, että hal-
lituksen asettama [Puhemies koputtaa] työllisyysasteen paranemistavoite ei tule toteutu-
maan.

14.37 Harri Jaskari kok (vastauspuheenvuoro): Arvoisa rouva puhemies! Olisin hiukan
keskusteluttanut tästä edustaja Filatovin lausunnosta, jossa aika voimakkaasti otettiin kan-
taa sen puolesta, että ei voisi yhtiöittää työvoimapalveluja. Nyt tätä tietysti täytyisi katsoa
myöskin siitä lähtökohdasta, pelaavatko työvoimapalvelut tällä hetkellä, ja voi sanoa, että
eivät välttämättä kovinkaan hyvin pelaa siinä suhteessa. Nyt me voisimme löytää moni-
puolisempia tapoja, erilaisia tuottajia erilaisille työttömille siinä suhteessa. Mutta ymmär-
rän kyllä sen näkökulman, ja silloin puhutaan pitkäaikaistyöttömistä ja sellaisista, joilla on
7



Pöytäkirjan asiakohta PTK 54/2017 vp
sosiaalisia ongelmia ja haasteita enempi, että täytyy löytää nämä yhteismallit, mutta ei kai
hyvää toimintatapaa sen sijaan ajeta alas sen takia, että jonkinlaista erilaista muotoa siinä
on. Sehän liittyy aika paljon siihen järjestäjään, ja itse asiassa järjestäjällähän on velvolli-
suus myöskin silloin, kun on markkinapuute, toteuttaa se palvelu vaikka omana toiminta-
naan, mutta yhtiöittämällä.

14.38 Tarja Filatov sd (vastauspuheenvuoro): Arvoisa puhemies! Hallituksen suunnitel-
mista on tietysti vähän vaikeaa käydä keskustelua, koska lait eivät ole vielä eduskunnassa,
mutta mikäli olen oikein ymmärtänyt sitä kasvupalveluvalmistelua, niin se lähtee vielä tiu-
kemmasta yhtiöittämispakosta kuin sote-lainsäädäntö ja siinä maakunnalla ei olisi oikeut-
ta tuottaa palveluita muutoin kuin markkinahäiriötilanteessa. Tämä iso pelko on se, miten
tämä koko prosessi juoksutetaan näin nopealla aikataululla sillä tavalla, että se toimii, kun
me tiedämme, että monet niistä toimijoista, jotka pitkäaikaistyöttömien kanssa työskente-
levät, eivät lähde siihen yhtiöittämiseen, ja me tiedämme myös sen, että yhtiöillä on hiu-
kan erilaiset pelisäännöt kuin esimerkiksi kolmannen sektorin toimijoilla, joissa voidaan
tehdä asiakashuomioivammin tiettyjä asioita. Olen ehdottomasti sitä mieltä, että yhtiöiden
osaamista pitää hyödyntää, mutta samaan aikaan yhtä tiukasti sitä mieltä, että järjestöjen
osaamista ja kuntien osaamista ei pidä heittää romukoppaan.

14.39 Harri Jaskari kok (vastauspuheenvuoro): Arvoisa rouva puhemies! Oikeastaan
tätä juuri tarkoitinkin. Mutta onko se pahan alku ja juuri, että se on yhtiön muodossa? Se on
kai se suuri kysymys, joka tekee toiminnan läpinäkyväksi. Sittenhän on aidosti tilaajan tai
järjestäjän vastuulla, minkälaista palvelua tilataan, kuinka laaja-alaista tilataan sen palve-
lun osalta. Minun mielestäni silloin puututaan väärään kohtaan, kun puututaan itse muo-
toon tai keinoon sen sijaan, että puhuttaisiin siitä, tehdäänkö joku asia hyvin vai huonosti.

14.40 Anne Kalmari kesk (vastauspuheenvuoro): Arvoisa puhemies! Se, mitä tässä on
nostettu vapaaehtoistyön roolista ja järjestöjen roolista, on erityisen tärkeää, jos puhumme
pitkäaikaistyöllistymisestä. On toki mahdollista perustaa sosiaalisia yrityksiä, ja moni jär-
jestö miettii tällä hetkellä tosi vahvasti sitä, lähdetäänkö yhtiömuotoon, mutta siellä järjes-
töissä on niin paljon osaamista, nimenomaan vaikeassa elämäntilanteessa olevien ihmisten
nostamiseksi, että väitän, että sitä henkilökohtaista tatsia ei koskaan ehkä bisneksellä voi
saada. Mutta tässä ei, eikä meidän tulevissa lainsäädännöissämmekään, varmasti ole tar-
koituskaan kolmatta sektoria syrjäyttää, vaan tärkeätä olisi nimenomaan saada se osaami-
nen sieltä käyttöön. Siksi näitä puheenvuoroja on aika herkällä korvalla kuunneltava ja
myöskin pohdittava niin, että eivät mitkään normit tule sitten vastaan, kun tätä työllistä-
mistä tehdään.

14.41 Jari Myllykoski vas (vastauspuheenvuoro): Arvoisa rouva puhemies! Edustaja Jas-
kari käytti tässä yhteydessä sanaa "avoimuus", kun on yritystoiminnasta kysymys, että sil-
lä luodaan avoimempi kulttuuri. No, se on varmasti mielipideasia, mutta kun on kysymyk-
sessä yritystoiminta, niin kyllä yrityksillä — ainakin niissä yrityksissä, joiden hallituksissa
minä olen ollut — on omat asiansa ja ne ovat yrityksen omia asioita. Jos te tähän samaan
toisitte sitten jonkun avoimuuslakipaketin mukaan, niin se toki voisi muuttaa kaiken, mut-
ta siihen minä toki en usko tältä hallitukselta tulevan toimia. Olen kyllä erityisen mielissä-
ni siitä, että varapuhemies Satonen tunnistaa nämä ongelmat. Ja niin kuin edustaja Filatov
8



Pöytäkirjan asiakohta PTK 54/2017 vp
toi esille, meidän pitää huolehtia siitä, että... Maakunta on vähän niin kuin se etsisi neulaa
heinäsuovasta, mutta kunta on siellä heinäsuovassa sisällä, lähellä niitä ihmisiä ja parempi
löytämään niitä työpaikkoja. 

14.42 Leena Meri ps (vastauspuheenvuoro): Arvoisa puhemies! Uskon, että ministeri
Lindström kuuntelee näitä asioita huolella ja varmasti ottaa näitä kaikkia huomioon. Mutta
haluaisin kuitenkin siirtyä tähän lakiesitykseen enkä nyt niinkään puhua siitä, että kasvu-
palvelulaki on mahdollisesti myöhemmin tulossa. Oppositio on erityisesti pyytänyt, että
hallitus tekisi jonkinlaisia toimia erityisesti pitkäaikaistyöttömien ja nuorten tilanteiden pa-
rantamiseksi, ja tässä on yksi hyvä esitys siitä, joka on tullut selvitysmiehen ehdotuksesta.
Tässä on kuitenkin pohjalla, kuten edustaja Satonen kertoi, kokemukset Tanskasta, jossa
yksilöllinen palvelu tuottaa parhaimpia tuloksia. Jokaisella ihmisellä on omanlaisiaan elä-
mänpolkuja, omanlaisiaan elämänhallintaongelmia, ja näitä säännönmukaisia tapaamisia,
henkilökohtaisia tapaamisia, jotka tässä ovat mukana, on kehuttu jo nyt. Toki niitä ei ole
pystytty 100 prosentille vielä järjestämään, mutta ne ovat erittäin tervetulleita tähän henki-
lön elämänhallintaan. 

14.43 Pia Viitanen sd (vastauspuheenvuoro): Arvoisa rouva puhemies! Minä kyllä ottai-
sin myös hyvin vakavasti ne huolet, mitä tässä salissa on tänäänkin mielestäni aiheellisesti
esitetty. Kyllä se, että kuntien ja kolmannen sektorin järjestötoimijoiden asema pitää pys-
tyä turvaamaan, on aivan olennainen asia. Ei ole mitään järkeä siinä, jos ennen pitkää täl-
lainen ikään kuin, voisiko sanoa, vähän ideologinenkin yhtiöittämistarve ajaa lopullisen
ratkaisun sellaiseen muotoon, että näitä nyt hyvin toimivia toimijoita ei sitten enää tulevai-
suudessa nähtäisi tässä muodossa. Siksi minä hieman ihmettelen sitä keskustelun sävyä,
että miksei saisi tai muuta, kun nimenomaan tässähän on toisinpäin, kysymys on ollut
edustaja Filatovinkin huolessa siitä, että ne nykyiset toimijat pystyvät toimimaan tulevai-
suudessakin. Ja siksi, puhemies, minusta on hyvin tärkeää, että täällä on käytetty myös nii-
tä puheenvuoroja, että nyt täytyy herkällä korvalla kuunnella näitä terveisiä, mitkä tulevat
sieltä järjestötoimijoilta, kunnilta ja muilta, eikä niin, että pistämme lasta pesuveden mu-
kana kaiken kaikkiaan.

Ja ihan yleisesti, puhemies, tähän loppuun haluaisin vain todeta, että huoli on iso tämän
työllisyystavoitteen saavuttamisen suhteen.

14.45 Timo Heinonen kok (vastauspuheenvuoro): Arvoisa rouva puhemies! Tänään sa-
lissa on kuultu varmasti näissä asioissa parasta osaamista tässä salissa edustavia henkilöi-
tä, edustaja Satosta ja Filatovia, ja paikalla on myös entinen työministeri Ihalainen, ja myös
edustaja Jaskari on näiden asioiden parissa tehnyt runsaasti työtä. Varmasti on niin, että me
tarvitsemme nyt avarakatseisuutta ja rohkeutta etsiä näitä keinoja, millä tavalla mahdolli-
simman moni pitkäaikaistyötön pääsisi työn syrjään kiinni ja pääsisi sitä kautta työllisty-
mään. Vastakkainasettelua ei varmasti tässäkään kaivata eikä tarvita, ja nämä huolet on
hyvä ottaa valiokuntakäsittelyssä vakavasti huomioon. Meillä maahan syntyy tällä hetkel-
lä hyvällä tahdilla uusia työpaikkoja, niin autoteollisuuteen, satamiin kuin metsäteollisuu-
teenkin. Monella alalla on pian se tilanne, että tarvitaan lisää osaavaa työvoimaa, ja uskon,
että sieltä toivottavasti löytyy näistäkin monille henkilöille työtä.
9



Pöytäkirjan asiakohta PTK 54/2017 vp
14.46 Sari Essayah kd (vastauspuheenvuoro): Arvoisa rouva puhemies! Tässä kokeilus-
sa on parasta varmasti se, että kunnat ovat edelleen varsin keskeinen toimija. Ja jos ajatel-
laan viime hallituskaudella voimassa ollutta kuntakohtaista työllisyyskokeilua, joka lop-
pui vuoteen 2015, niin siellähän saavutettiin erinomaisia tuloksia nimenomaan sen tähden,
että koottiin näitä moniammatillisia tiimejä ja siellä katsottiin kunkin työttömän elämänti-
lannetta yksityiskohtaisesti. Siellä pystyttiin kuntatasolla kytkemään näitä kolmannen sek-
torin toimijoita ja sitten myöskin yrityksiä mukaan ja tällä tavalla niin kuin räätälöidä ih-
misille se työllistymispolku, koska se on aivan totta, että todellakaan meillä kaikki työttö-
mät eivät ole samanlaisia työttömiä, vaan sieltä löytyy niitä, jotka ponnahtavat nopeasti ta-
kaisin työmarkkinoille, niitä, jotka tarvitsevat lisäkoulutusta, ja sitten heitä, joilla on mo-
nenlaisia erilaisia, esimerkiksi sosiaalisia, ongelmia. Siinä mielessä on tärkeää, että jokai-
sen työttömän elämäntilanne otetaan erityisesti huomioon.

Tässä yhteydessä olisin halunnut kyllä ministerille lähettää terveisiä, että tämä sosiaalis-
ten yritysten lainsäädäntö tulisi kyllä tällä hallituskaudella ottaa tarkasteluun ja sitä lähteä
kehittämään, koska uskon, että se olisi myöskin yksi osa tätä kokonaisuutta.

14.47 Olavi Ala-Nissilä kesk (vastauspuheenvuoro): Arvoisa puhemies! Tässä on käyty
tärkeää keskustelua. Täydennän sen verran, että olin eilen positiivisen rakennemuutoksen
tilaisuudessa Varsinais-Suomessa, selvityshenkilö Esko Aho kertoi tästä tilanteesta. Tilan-
nehan on se, että on enemmän työpaikkoja kuin on työttömiä Varsinais-Suomessa, tämä ti-
lanne on tulossa hyvin nopeasti eteen. Lapissa ensi vuonna voi olla se tilanne, että matkai-
lubuumin johdosta ei ole tarpeeksi työntekijöitä. Eli tämä työn kohtaantuminen on erittäin
tärkeä asia. [Maria Tolppanen: Nyt kannattaa lukea tilastot!] — Nämä olivat, edustaja
Tolppanen, faktaa.

Nyt on tärkeää — tietenkin on haasteellista — että pitkäaikaistyöttömät voivat työllis-
tyä. Silloin vaaditaan näitä yksilöllisiä ratkaisuja, mistä tässä on ollut puhetta. Toivoisin,
että se tässä kokeilussa nousee esille, miten pitkäaikaistyöttömät voisivat työllistyä näissä
työllistymisbuumeissa, joita Suomessa nyt on esimerkiksi Varsinais-Suomessa. Tilanne-
han on se, että työvoimaa on lähinnä täällä Uudellamaalla saatavissa, [Puhemies koputtaa]
ei sitä Itä-Suomessa ja Pohjois-Suomessa enää olekaan sillä tavalla.

14.48 Tarja Filatov sd (vastauspuheenvuoro): Arvoisa puhemies! Mitä tulee niihin ka-
peikkoihin, mitä työmarkkinoilla on, niin siinä varmaan paras keino on käyttää työvoima-
poliittista koulutusta, ja kun tehdään tätä ammatillisen koulutuksen uudistamista, jossa
kielletään jatkossa maakuntia hankkimasta tutkintoon tähtäävää koulutusta, on pidettävä
tarkkaan huoli siitä, että täällä valtionosuusjärjestelmän puolella, joka menee ammatillisen
koulutuksen sisälle, on tarpeeksi ketteriä rahoitusvälineitä. Nyt näyttää siltä, että sinne tu-
lee vuosittainen rahoituspotti, joka suunnitellaan vuosittain, niin että vaikka nonstoppina
pääsee opiskelemaan, niin välttämättä, jos käy niin, että jollakin alueella — vaikkapa siellä
Varsinais-Suomessa — nousee joku teollisuudenala, kuten telakkateollisuus, siten että
siellä on paljon kysyntää työvoimalle, ei pystytäkään kesken vuoden lisäämään tämän alan
koulutusta täällä ammatillisella puolella. Toivon, että hallituspuolueet miettisivät sitä, että
olisi tämmöinen isompi liikkuva erä, jolla pystyttäisiin myös kesken vuoden turvaamaan
se, että tietyillä alueilla on enemmän tarjolla tiettyä koulutusta kuin ehkä normaalissa tilan-
teessa, koska meidän työmarkkinat todellakin liikkuvat niin nopeasti.
10



Pöytäkirjan asiakohta PTK 54/2017 vp
Mitä tulee sitten näihin yrityksiin, [Puhemies koputtaa] niin esimerkiksi vertaistukea ei
voi toteuttaa [Puhemies koputtaa] yritysmuodon sisällä.

14.50 Harri Jaskari kok (vastauspuheenvuoro): Arvoisa puheenjohtaja! Muutama kom-
mentti vain. Joskus välillä vain tuntuu, kun ruvetaan puhumaan yrityksistä, että vaikka siel-
lä on samat tekijät kuin kolmannella sektorilla, niin osaaminen katoaa sitten ihan välittö-
mästi — katsotaan keinoa siinä suhteessa ja ihmetellään, että keino tulee itse asiassa tavoit-
teeksi. Se ei tarkoita ollenkaan, että arvostetaan jotenkin vähäisemmin järjestöjä, ei mis-
sään tapauksessa, mutta se liittyy juuri tähän avoimuuteen, mitä arvoisat edustajat sanovat.
Kun me teemme selkeät kriteerit siitä, mitä tavoitellaan, minkälaisilla mittareilla tavoitel-
laan, minkälaista työllisyysastetta tavoitellaan, minkälainen on asiakastyytyväisyys, niin
se on avoimuutta siten että pystytään katsomaan, että näillä panoksilla saatiin näitä tuotok-
sia aikaiseksi, ja silloin se on aitoa, avointa myöskin niitten tahojen osalta, jotka maksavat
tästä palvelusta.

14.51 Kaj Turunen ps (vastauspuheenvuoro):  Arvoisa puhemies! Edustaja Heinonen
luetteli täällä kyllä näitä paikan päällä olevia asiantuntijoita, mutta luulenpa, että ministeri
Lindström on kuitenkin se kaikista paras asiantuntija, itsekin työttömänä olleena, ja kun
hän on nyt sitten tätä lakipakettia viemässä eteenpäin, hän nämä asiat huomioi, mistä tääl-
läkin keskustellaan.

Minä ajattelen näin, että tällä hetkellä työttömillä työllistymisen esteenä on myöskin
aika paljon byrokratia. Meidän tämä sovitellun päivärahan järjestelmä jättää pienen työn
vastaanottamisen vuoksi puolitoista kuukautta, jopa kaksi kuukautta, ilman työttömyystur-
vaa, ja tämän asian ratkaiseminen on äärimmäisen tärkeätä.

Mitä tulee tähän työvoimapalvelujen yhtiöittämiseen: Yhtä lailla ajattelen niin, että
nämä TYPit ovat tärkeitä, mutta kyllä yhtiömuodossa pystyy järjestämään esimerkiksi osa-
aikatyöläisille useamman työnantajan kautta sitten täyspäiväistä työtä.

14.52 Riitta Myller sd (vastauspuheenvuoro): Arvoisa puhemies! Kun tätä keskustelua
on kuullut, niin tulee eittämättä mieleen, että kokeilukulttuuri on hyvä ja kokeilut ovat hy-
väksi mutta pitäisi myös ottaa oppia niistä kokeiluista. Viime hallituskaudella oli tämä
kuntien työllistämiskokeilu, ja esimerkiksi Pohjois-Karjalasta siitä on erinomaisen hyviä
tuloksia. Meillä 18 prosentin työttömyysalueella on todellakin tosi kaukana se, että työ-
paikkoja on enemmän tarjolla kuin työvoimaa. Mutta ei voi myöskään olla puhumatta sit-
ten tästä tulevasta maakuntahallinnosta ja työvoimapalvelujen yhtiöittämisestä ja niistä on-
gelmista, mitä siihen liittyy. Nyt kun tätä kuuntelee, näillä ei näytä olevan kovin paljon te-
kemistä keskenään. Tässä kokeilussa, josta nyt on puhetta, lähdetään kuntapohjalta liik-
keelle, ja sitä varmasti me kaikki kannatamme, mutta maakuntamallissa nämä kaikki pitää
taas yhtiöittää. Mihin tätä kokeilua ollaan tekemässä?

14.53 Markku Eestilä kok (vastauspuheenvuoro): Arvoisa rouva puhemies! Tämä halli-
tuksen esitys sinänsä on johdonmukainen, kun kokeilussa olevat kunnat vastaavat alueil-
laan työvoima- ja yrityspalveluista, koska kunnathan maksavat myös sakkomaksut pitkä-
aikaistyöttömyydestä. On aika loogista, että sama taho sitten pyrkii niitä sakkomaksuja
pienentämään sen avulla, että saadaan työllisyysaste paremmaksi. Toisaalta, kun toimeen-
tulotukikin tähän oleellisesti liittyy, en itse ole vielä tähän päivään saakka ihan ymmärtä-
11



Pöytäkirjan asiakohta PTK 54/2017 vp
nyt, miksi se toimeentulotuki pitää jakaa kahdelle eri taholle ja toisella ei ole työllisyyden
kanssa juuri tekemistä. Mutta se on ollutta ja mennyttä. 

Kun on kokeilu ja tämä hallituksen esitys edustaa kokeilukulttuuria, niin minun mieles-
täni olisi ollut kohtuullisen tasapuolista, että olisi toisenlainen kokeilu, jossa työllistämis-
palvelut annetaan yksityiselle yritykselle — itse en tätä osakeyhtiötä niin pelkää — eli an-
nettaisiin jonkun toisenkin vähän kokeilla ja sitten katsottaisiin, kummanko kokeilut ovat
paremman tuloksen saaneet.

14.54 Tarja Filatov sd (vastauspuheenvuoro): Arvoisa puhemies! Meillä itse asiassa on
käytetty yksityisiä palveluntuottajia työvoimapalveluissa aika paljonkin. Koulutuksesta
valtaosa tulee tältä puolelta, ja työnvälityksessäkin näitä kokeiluja on. Ja kuten aiemmin
sanoin, niin ne kokeilut osoittavat sen, että silloin kun on kyse ikään kuin kovasta työmark-
kinasta, on saatu hyvää tulosta. Kansainvälisesti arvioituna ei ole ollut niin suurta eroa sil-
lä, tekeekö toiminnan — vaikkapa Saksan mallissa — yritys vai tekeekö sen julkinen sek-
tori. Julkinen siellä itse asiassa osoittautui tehokkaammaksi, mutta se todennäköisesti joh-
tui siitä, että siellä oli enemmän osaamista, kun siellä oli pidempään tehty tätä työnvälitys-
toimintaa, ei siitä, että se sinänsä oli julkinen. Oleellista on se, mitkä ovat henkilöstömitoi-
tukset. 

Meidän suomalaisen järjestelmän ydinongelma on se, että me aina kuvittelemme, että
Ladan hinnalla voi saada Mersun. Me tähtäämme Ruotsin ja Tanskan tehokkaaseen työvoi-
mapolitiikkaan, mutta me emme ole valmiita resursoimaan sitä henkilöstöjoukkoa, joka te-
kisi tuota räätälöityä, henkilökohtaista, ihmisen tarpeet huomioon ottavaa palvelutyötä.
Vertailuna vaikkapa nyt Tanskan ja Suomen välillä: Tanskassa on 14 ihmistä asiakkaana
per 1 työvoimavirkailija, Suomessa yli 280. Tämä on ehkä se iso ero, [Puhemies koputta]
joka vaikuttaa siihen, millaista palvelua ihmiset saavat.

14.55 Leena Meri ps (vastauspuheenvuoro): Arvoisa puhemies! Edustaja Turunen otti
tärkeän asian esille tuossa aikaisemmassa puheenvuorossaan, sen, että tämä hallitus hakee
byrokratian purkua ja kannustinloukkujen purkua, koska ne ovat myös yksi syy, ne vaikut-
tavat ihmisten arkeen. He eivät voi näitä asioita hyvinkään tarkasti monestikaan laskea. 

Täällä kysyttiin, miksi tämmöistä kuntamallia tässä välissä, ennen maakuntaa, ylipää-
tään kokeillaan. Olen antanut itseni ymmärtää näin, että tässä kokeilussa saadaan koke-
muksia palvelujen yhteensovittamisesta ja tässä tarjotaan lisää lähipalveluita, saadaan siitä
kokemuksia ja asiakaspalautetta ja tätä voidaan hyödyntää maakunnassa. Kuitenkin muis-
tetaan, että ilmeisesti olemme yhtä mieltä siitä, että tämä kyseinen kokeilu on tervetullut.

14.56 Antero Laukkanen kd (vastauspuheenvuoro): Arvoisa rouva puhemies! Täällä on
kyllä käytetty todella hyviä puheenvuoroja. Esityksessä sivulla 7, kohdassa "Kuntouttava
työtoiminta", sanotaan näin: "Kunta voi järjestää kuntouttavan työtoiminnan itse, tekemäl-
lä kirjallisen sopimuksen sen järjestämisestä toisen kunnan tai kuntayhtymän taikka rekis-
teröidyn yhdistyksen, rekisteröidyn säätiön, valtion viraston tai rekisteröidyn uskonnolli-
sen yhdyskunnan kanssa." Tämä on nykytilassa oleva paras mahdollinen malli, miten jal-
kautetaan pitkäaikaistyöttömien työllistäminen sinne kolmanteen sektoriin, ja tämä osa pi-
täisi säilyttää tässä uudistuksessakin. 

Puhemies! Täällä on puhuttu siitä, mitä on olla työtön. Minä tulin näihin töihin työttö-
myyskortistosta ja palaan työttömyyskortistoon, sitten kun täältä työt loppuvat. Ymmärrän
12



Pöytäkirjan asiakohta PTK 54/2017 vp
sen, mitä se tarkoittaa, kun kunta tarjoaa tukityötä. Olen useassa järjestössä mukana, jotka
tarjoavat todella lyhyellä varoitusajolla vankilasta tulleille, erilaisista muista vaikeista olo-
suhteista tulleille henkilöille työtä, työllistämme kymmeniä ihmisiä. Tämä on [Puhemies
koputtaa] toimiva malli, sitä ei pitäisi purkaa.

14.57 Katri Kulmuni kesk (vastauspuheenvuoro): Arvoisa puhemies! On hienoa, että
myös oppositio on antanut arvoa tälle lakiesitykselle.

On aivan totta, että on yhteinen huoli pitkäaikaistyöttömistä, työttömistä ylipäänsä, ja
tarvitaan uusia keinoja tilanteen saamiseksi laskusuuntaan. Se, että myös näitä kokeiluja
viime kaudelta pystytään työvoimapalveluiden osalta jatkamaan, on erittäin tärkeää. Ja
kyllä niihin liittyy myös alueellisia vaihteluita. Lapissa saattaa olla vuodessakin 20-pro-
senttinen työvoimatarpeen vaihtelu sesongin ja kauden mukaan. Siksi on tärkeätä, että kun-
nat, alueet ja maakunnat saavat päättää näistä asioista enemmän.

Täällä on puhuttu myös kasvupalvelulakiluonnoksesta ja siitä, että pitäisi myös järjestö-
jen ja säätiöiden yhtiöittää oma toimintansa, jos haluavat toimia kasvupalvelumarkkinoil-
la. Sehän ei pidä paikkaansa. Jos säätiöt ja järjestöt siellä toimivat, niiden ei tarvitse yhti-
öittää toimintaansa tuottaakseen kasvupalveluita.

14.58 Li Andersson vas (vastauspuheenvuoro): Arvoisa puhemies! Täällä on pidetty hy-
viä puheenvuoroja siitä, miten tärkeää on tietää myöskin niistä kokeiluista, mitkä jo on jär-
jestetty tässä maassa, joista on saatu hyviä ja ehkä vähemmän hyviä kokemuksia siitä, mikä
työvoimapalveluiden osalta toimii ja mikä ei. Esimerkiksi oma kotikuntani kokeiluluontoi-
sesti käytti yksityisiä työnvälityspalveluita työttömien työllistämisessä, ja eräs yritys esi-
merkiksi kontaktoi 500 henkilöä, onnistui työllistämään yhden ja lähetti siitä hyvästä kau-
pungille laskun 35 000 euron edestä. Eli tällaisiakin kokeiluja ja kokemuksia on tässä
maassa.

Mutta mitä tulee julkisten työvoimapalveluiden yhtiöittämisvelvoitteeseen tämän kas-
vupalvelulakikokonaisuuden yhteydessä, niin huoli on herännyt myöskin nuorten työpaja-
toiminnasta ja siitä, mikä sen kohtalo on tässä tulevassa kasvupalvelulakikokonaisuudes-
sa, joka on erittäin hyvä esimerkki siitä, miten ei pitäisi romuttaa toimivia, esimerkiksi
nuorille työttömille suunnattuja, toimintamalleja vaan pikemminkin pyrkiä vakiinnutta-
maan ja jatkokehittämään niitä.

15.00 Hannu Hoskonen kesk (vastauspuheenvuoro): Arvoisa rouva puhemies! Edustaja
Turunen mainitsi puheenvuorossaan byrokratian purun yhtenä keinona työllistämisen hel-
pottamiseksi. Hän on aivan oikeassa. Kerron esimerkin eiliseltä päivältä Ilomantsin kun-
nanhallituksen kokouksesta. Me käsittelimme Vaara-Karjalan Leader-hankkeita. Hankkei-
den rahoitus seisoo sen takia, kun Pyhä Byrokratius on iskenyt. Hyrrä-ohjelma ei pelaa, ja
maksatuksia ei tule. Kunta meni toki apuun ja antoi sinne väliaikaista rahoitusta, että han-
ke saadaan vietyä loppuun. Tämä on esimerkki siitä, miten yhtäkkiä yksi viattomalta tun-
tuva byrokratian kukkanen estää tehokkaan toiminnan. Samaisessa kokouksessa käsitel-
tiin paria yrityshanketta. Nekin seisovat sen takia, kun lupa-asiat eivät etene, asiat seiso-
vat, ihmiset eivät saa töitä, investoinnit jäävät tekemättä.

Jos me tässä maassa haluamme jonain päivänä työllisyyttä edistää, niin tällaisten byro-
kraattisten, turhien asioiden poistaminen on asia numero yksi. Ja sitten asia numero kaksi
13



Pöytäkirjan asiakohta PTK 54/2017 vp
on saada sellaisten ihmisten työllistämisasioita eteenpäin, jotka eivät vapaille markkinoille
työllisty. Tätä kautta pääsemme hyvin eteenpäin.

15.01 Maria Tolppanen sd (vastauspuheenvuoro): Arvoisa puhemies! Täällä on tänään
puhuttu aika paljon myöskin vapaaehtoistyöstä, joka on erittäin arvokasta ja erittäin hyvää
ja hyödyllistäkin työtä ihmisille, jotka sitä tekevät. Siinä on kuitenkin yksi pieni ongelma,
ja se on se, että se on ilmaistyötä. Tekijälleen se ei anna palkkatuloa, millä sitten tulisi toi-
meen.Yksi asia, mikä meidän pitäisi saada tässä kokonaispaketissa kuntoon, on ehdotto-
masti tämä palkkatuki: kolmannen sektorin palkkatuki täytyy saada toimimaan sillä taval-
la, että siellä voidaan tehdä työtä.

Ja kaikki sellaiset puheet ovat minusta aivan järkyttäviä, että jos jossakin tehdään ilmais-
työtä, kökkää tai talkootyötä, ja siellä tarjotaan hernesoppaa, niin se pitäisi ilmoittaa verot-
tajalle. Minusta kukaan ei saisi edes nähdä tällaista unta, että näin pitäisi koskaan toimia. 

Semmoinen talonpoikaisjärki tässä käteen ja sydän kohdalleen, niin saamme varmasti
paljon hyvää aikaiseksi, myöskin työttömien, nimenomaan työttömien, osalta ja myöskin
sille ajalle, milloin sitä työtä ei löydy.

Puhemies Maria Lohela:  Sitten takaisin puhujalistan pariin.

15.02 Harri Jaskari kok: Arvoisa rouva puhemies! On todella hyvä ja tärkeä asia, että tä-
mäntyylisiä kokeiluja tehdään. Nämä kokeilut ovat olleet hyvin tyypillisiä juuri tämän hal-
lituksen aikana. Kokeiluihinkin on tietysti tärkeät syyt, yksi tärkeimpiä tässä tapauksessa
on — vähän sama kuin mistä on kysymys sote-uudistuksessa — että nykyinen ei toimi kun-
nolla. On monia erilaisia seikkoja, joita tarvitaan, erilaisia malleja, erilaisia toimintatapoja
asioiden tekemiseen. Yksi näistä on hyvin aktiivinen työnvälitys, koska tällä hetkellä on
paljon työttömiä mutta myöskin paljon vapaita työpaikkoja.

On kuitenkin muistettava, että tämä on kokeilu, koska me olemme tekemässä koko kas-
vupalvelu-uudistusta ja siinähän hyvin selkeänä ohjenuorana on järjestäjien ja sitten varsi-
naisten kasvupalvelutuottajien selkeä eriyttäminen. Tämä ei saa merkitä sitä, että tämä ko-
keilu jatkuisi niin kuin kolmantena reittinä pysyvästi. Kuitenkin ymmärrän sen hyvin tär-
keän roolin, sen että tarvitaan oma merkittävä rooli myöskin järjestöille ja ennen kaikkea
myöskin vapaaehtoistyölle jatkossa, ja että sitä ei sekoiteta näihin hankkeisiin, mitä me
muuten meinaamme kasvupalveluissa tehdä.

Senkin puolesta tämä kokeilu on ihan toimiva, että vielä tällä hetkellä on sellainen tilan-
ne, että kunnat ovat ne, jotka maksavat sakkomaksun siinä tapauksessa, kun kunnassa on
työttömiä. Onhan se ollut aika hankala tilanne, kun muut operoivat työnvälitystä pääosin ja
sitten kolmas osapuoli, tällä hetkellä kunnat, maksaa siitä sakon, vaikka ne itse eivät ole
kovin aktiivisesti pystyneet olemaan toiminnassa. Nyt on hyvä kokeilla myöskin sitä, että
on valta ja vastuu samalla taholla. Ja minun mielestäni on myöskin se näkökulma sitten,
kun siirretään maakunnille kasvupalvelut, silloin myöskin sakkokysymykset täytyy pois-
taa kunnilta.

Tässä keskustelussa on aika mielenkiintoista ollut myöskin se jotenkin ihmeasia, että
puhutaan aina ideologiasta, että kun on joku yhtiö, niin se on jo ideologinen asia, ja kun ei
ole yhtiötä, niin sekin on ideologinen asia, kun aidosti sen pitäisi olla vain keino, toimin-
tatapa tehdä hyvää työtä, mutta myöskin ehkä helpoin tapa havaita, jos tehdään huonoa
työtä, koska se on läpinäkyvin toimintatapa, jos katsotaan tuloksia.
14



Pöytäkirjan asiakohta PTK 54/2017 vp
Vielä kommentti edustaja Filatoville siitä Tanskan mallista, kun sanottiin, kuinka pal-
jon enempi Tanskan mallilla käytetään resursseja. Se pitää paikkansa, mutta Tanskan mal-
lin puolesta puhuu myöskin se toinen puoli. Siellä ovat työmarkkinat huomattavasti va-
paampia, jolloin siellä tapahtuu aidosti työmarkkinoilla paljon. Paljon työpaikkoja loppuu,
mutta vielä enempi työpaikkoja tulee, koska se on selvästi joustavampi työmarkkina. Ih-
miset näkevät, että jos joku työ loppuu, niin on näköpiirissä myöskin paljon mahdollisuuk-
sia. Tämä toinen puoli täytyisi ottaa huomioon myöskin, kun tehdään näitä kasvupalvelu-
hankkeita. 

15.06 Eero Lehti kok: Arvoisa rouva puhemies! Taannoin kysyin paikalliselta oman kun-
tani työvoimatoimiston päälliköltä, joka oli jäänyt eläkkeelle, miten menee. Hän kysyi vas-
takysymyksen: "Arvioi, Eero, kuinka monta sadasta pystymme työvoimatoimiston kautta
työllistämään." Vastasin, että 10 prosenttia. Hän vastasi: "Kunpa asiat olisivatkin niin hy-
vin." Hänen pitkäaikainen kokemuksensa oli, että yksi sadasta on työvoimatoimiston an-
siosta saanut työtä ja kolme muuta omasta toiminnastaan johtuvana lopputuloksena on löy-
tänyt työtä, siis 4 prosenttia. Voisi sanoa, että ehkä nykyinen työvoimatoimisto on enem-
mänkin kortisto kuin varsinainen työvoimatoimisto.

Vajaa kymmenen vuotta sitten kysyin silloiselta työministeriltä, voitaisiinko edellyttää
— kun laissa sanotaan, että markkinoilla pitää olla työvoiman saatavilla — että asianosai-
sen profiili olisi työvoimatoimiston ylläpitämissä digitalisoituneissa palveluissa, niin että
työnantajat voisivat etsiä. Hämmästyin, kun hän vastasi, että silloinhan he saisivat töitä.
Minä sanoin, että eikö se ole tarkoituskin, että he saavat työtä. En meinannut pysyä tolpil-
lani, mutta siitä lähtien olen ihmetellyt tätä huonoa track recordia, poikkeuksellisen huo-
noa.

Jos ajatellaan työnantajan kannalta, niin kokemuksesta tiedän, että monesti on sellaisia
työtehtäviä, että kun sopiva löytyy, niin se työpaikka realisoituu, mutta sen etsiminen on
vaikeata. Usein vaaditaan erityisosaamista, esimerkiksi kielitaitoa tai joitain it-koodaustai-
toja tai toimialan tuntemusta tai näitä kaikkia yhteensä. Mutta jos kaikki työvoima olisi —
myös ne, jotka eivät ole työttömiä vaan jotka hakevat ehkä uutta oksaa omalle uralleen —
nähtävissä, silloin voisi työnantaja myös koodata etukäteen sen tarpeen sinne ja panna seu-
rannan päälle: sellainen, joka puhuu kiinaa, osaa elintarvikealaa ja on valmis matkusta-
maan, on ajokortti et cetera. Eli tällainen profiili voitaisiin panna, jolloin sen sitten laukai-
see, kun sinne digitalisoituneeseen rekisteriin tällainen henkilö ilmaantuu. Näitä työpaik-
koja silloin syntyisi, ja se resurssi, joka on olemassa, tulisi paremmin hyödynnettyä. Mo-
nilla aloilla ei tänään enää laiteta edes työpaikkaa julkiseen hakuun, koska hakijoita on niin
paljon, että niiden läpikäynnistä seuraa vain tuskaa, kun kaikille ei sitä työtä voi tarjota.
Joskus on yhtä työpaikkaa kohden satoja ihmisiä hakemassa, ja jos ne ovat vielä samalla
alalla toimivia, niin silloin työnantaja ei pane näitä tehtäviä julki. Mutta tällä edellä maini-
tulla toimenpiteellä, digitalisoituneella rekisterillä, markkinat saataisiin pyörimään.

Pitkäaikaistyöttömien ongelma tässä kuntatasolla on realisoitunut sen takia, että — ku-
ten täällä on todettu — vastuu on siirtymässä kunnille. Mutta olen miettinyt sitä, että kun
yksityisellä alalla on työvoimaa välittäviä, jotka myyvät ja vuokraavat työvoimaa, niin
eikö valtio voisi ottaa tätä työnantajan riskiä perustamalla sellaisen valtiollisen työvoima-
yhtiön, joka vuokraa työvoimaa, jolloin nämä työnantajan riskit jäisivät, kuten nykyisessä-
kin vuokratyötilanteessa, sille vuokratyöyhtiölle eikä sille, missä työssä ollaan. Tällöin
15



Pöytäkirjan asiakohta PTK 54/2017 vp
myös kynnys ottaa pieniin yrityksiin vuokratyövoimaa varmasti madaltuisi ja olisi yksi
työväline, millä tätä asiaa saataisiin hoidettua.

Sitten on joukko, varmaan ennen kaikkea pitkäaikaistyöttömissä, ihmisiä, joiden työpa-
nos ei tuottavuudeltaan ole sitä tasoa, että työnantaja voisi sen hyväksyä. Voisi sanoa, että
rajakustannukset ovat suuremmat kuin rajahyöty, jolloin ihminen ennen kaikkea on riskis-
sä sitten menettää työn, jos sen jonain päivänä on saanut. Muutamissa maissa on lähdetty
siitä, että työn vastaanottovelvollisuus on, mutta Suomessa kun on yleissitovuutta, niin tie-
tyillä toimialoilla tämä henkilökunta, joka olisi alalle sopivaa, ei pysty siihen työsuorituk-
seen, että se ansiotaso voisi olla edes TESin mukainen. [Li Anderssonin välihuuto] Tällöin
valtion pitäisi antaa tukea, ja näin ihmiset saisivat mahdollisuuden kokeilla omia taitojaan
aidossa työympäristössä. Työ on sitä paitsi parasta koulutusta, mitä työtön voi saada. Tämä
varmaan tulee jatkossa koskemaan ennen kaikkea niitä henkilöitä, jotka ovat tulleet maa-
han kielitaidottomina pakolaisina tai turvapaikanhakijoina. Kielen oppiminen työyhteisös-
sä on huomattavasti helpompaa kuin luokassa.

Ennen kaikkea toivoisin uusia ajatuksia, ei riitä pelkästään tämä kokeilu. Tämä työttö-
myyden ongelma on niin suuri, että jos se saataisiin ratkaistua, niin moni muu ratkaisu mo-
neen muuhun ongelmaan olisi automaattisesti käsillä.

15.11 Hannu Hoskonen kesk: Arvoisa rouva puhemies! Käsittelyssä oleva hallituksen
esitys on mielestäni tähän aikaan erittäin hyvin sopiva, ja Juha Sipilän hallitus nimen-
omaan on lähtenyt siitä liikkeelle, että erilaisten kärkihankkeiden ja erilaisten kokeilujen
kautta yritetään luoda lisäaktiviteettia muun muassa työmarkkinoille ja saada sitä kautta ih-
misiä aidosti työllistettyä.

Tämä on kokeilu. Se on totta, että tämä kokeiluaika on kovin lyhyt, mutta mikä estää sit-
ten, kun tästä on kokemukset saatu, tekemään vaikka seuraavan kokeilun? Tärkeää olisi
kuitenkin huomata, että pelkkä kokeilu ei auta vielä yhtään mitään mutta siitä saadut koke-
mukset tulee hyödyntää sitten jatkossa ja pyrkiä luomaan aktiivisesti uusia työpaikkoja.

Kunnat ovat tänä päivänä aidosti yhä enemmän vastuussa kuntalaisistaan, asukkaistaan.
Se on selvä asia, ja valtio on selittänyt määrätietoisesti tätä vastuuta kuntiin päin. Toisaalta
on aika paradoksaalista, suorastaan kummallista, että valtiovalta samaan aikaan on vetäy-
tymässä yhä enemmän siitä, on panostamassa suurella intensiteetillä siihen, että yhä enem-
män maaseutualueilta on viety erilaisia palveluja poispäin keskuspaikkoihin päin ja reuna-
alueet ovat tästä kärsineet. Tässä on semmoinen ristiriita, jota minun on kovin vaikea ym-
märtää. Työmarkkinatuen kuntaosuus on selvä asia, se että kunta sen joutuu maksamaan.
Se toimii myös kunnille eräänlaisena piiskana ja ruoskana siinä, että kunta pyrkii aktivoi-
maan työttömiä kaikilla mahdollisilla järkevillä keinoilla. Kunta vastaa asukkaistaan, mut-
ta se tarvitsee kumppanikseen ehdottomasti valtion. Jos valtio vetäytyy maaseutualueiden
kehittämisestä — esimerkiksi liikenneverkko, erilaiset investoinnit — niin kunnan työ yk-
sinään on lähes mahdotonta niissä olosuhteissa.

Tämän keskustelun aikana on noussut esille, että yhtenä vaikuttavimmista keinoista uu-
sien työpaikkojen syntyyn on byrokratian purku. Se on kiistaton tosiasia, että tässä maassa
5,5 miljoonan ihmisen kansakunnalla on noin 40 miljoonan ihmisen byrokratia luotuna.
Tästä meidän tulee kyllä ihan aidosti hankkiutua eroon. Ei ole mitään järkeä, että hankkeet
seisovat tuolla eri virastoissa lupaviranomaisten pöydillä tai hallinto-oikeuksissa ihan tur-
hamaisten asioiden takia. Siellä ovat seisomassa lähes 3 miljardin euron hankkeet, jotka
tarjoaisivat ihmisille töitä. Ei siinä tarvita kokeilukulttuuria, kun saadaan investoinnit liik-
16



Pöytäkirjan asiakohta PTK 54/2017 vp
keelle, niin kuin onneksi on nyt tapahtumassa. Me tiedämme päivän uutisista, että uusia
työpaikkoja syntyy nimenomaan sitä kautta, että investoinnit on saatu liikkeelle. Me pa-
nostamme tänä päivänä paljon biotalouteen, uusiutuvaan energiaan, mutta joka ainoasta
maaseudulle tulevasta hankkeesta pyritään valittamaan. Tästä meidän on päästävä aidosti
eroon, jos haluamme saada töitä lisää.

Arvoisa rouva puhemies! Meillä on esimerkiksi Leader-hanke. Äsken mainitsin tuossa
edellisessä puheenvuorossani, vastauspuheenvuorossani, esimerkiksi Leader-hankkeiden
edistämisen maakunnissa, maaseutualueilla, pienien tärkeiden hankkeiden. Nekin seisovat
sen tautta, kun tämä Hyrrä-tietokoneohjelma ei toimi. Onhan aivan käsittämätöntä, että
homma on siitä kiinni, että yksi tietokoneohjelma ei toimi maassa, joka pitää itseään kui-
tenkin Euroopan yhtenä johtavana tietokone- ja erilaisten ohjelmien kehittämismaana. On-
han tämä aivan käsittämätön juttu, että tämmöinen asia on meillä kehityksen jarruna tällä
hetkellä. Sama koskee erilaisia muita valtion investointitukia, koskee muun muassa valo-
kuituverkkoa tässä maassa. Siellä seisoo valtavia rahoja sen tautta, kun ei ole saatu maksa-
tuksia hoidettua. Tulee välillä mieleen, onko kysymyksessä tietokoneohjelma vai jonkun
viranomaisen tahallinen tai, sanotaanko, osittain tuottamuksellinen teko viivästyttää näitä
hankkeita. Semmoinen on välillä käynyt mielessä, toivon mukaan olen väärässä.

Kunta on erittäin tärkeä yhteistyökumppani jatkossakin ja nimenomaan valtion suun-
taan siinä mielessä, että saadaan ihmisille töitä. Valtiovallan pitää kantaa vastuunsa niin,
että tulee investointeja ja niihin saadaan lupia nopeasti, mutta kunta on hyvä yhteistyö-
kumppani, koska se tuntee paikalliset olosuhteet. Yritykset ovat kunnissa erittäin tärkeitä
yhteistyökumppaneita joka ainoalle kunnalle. Kotikunnassani Ilomantsissa on tehty erit-
täin hedelmällistä yhteistyötä eri yritysten kanssa ja saatu sillä onnistumisia aikaan. Eilen-
kin olivat asiat käsittelyssä nimenomaan siitä näkökulmasta, että pienet yritykset otetaan
mukaan, saadaan uusia työpaikkoja: se, että yrityksessä on vaikka kahdelle tai kolmelle ih-
miselle työpaikka, on äärimmäisen arvokasta, koska se todennäköisesti on sitten se mah-
dollinen kasvuyritys, joka seuraavana vuonna tai kahden vuoden kuluttua tarjoaa lisää töi-
tä. Tämän polun alkuunsaattaminen on yksi tämän talon tärkeitä tehtäviä. Valtio ei saa ve-
täytyä vastuustaan.

Niin kuin sanoin äsken, valtiovallan tehtävänä on pitää koko Suomi asuttuna ja nimen-
omaan niin, että nyt uusiutuvan energian ja luonnonvarojen luvattuna aikana valtiovallan
pitää ennakkoluulottomasti olla tukemassa näitä hankkeita niin, että saamme hommat liik-
keelle ja ennen kaikkea vientiteollisuuden vetämään, koska jos me emme tätä työtä kun-
nolla tee, niin olemme sitten tilanteessa, missä tällä hetkellä elämme, jossa väkimäärä kes-
kittyy tänne etelään ja maksamme sitten asumistukia 2,3 miljardia vuodessa ja kasvu on
hurjalla vauhdilla kasvava. Minusta sitä summaa voisi pienentää silläkin, että annetaan
mahdollisuuksia muuallekin kehittyä ja kasvaa ja työpaikkoja syntyisi muuallekin. Silloin
tällaiset lakiesitykset kävisivät pikkuhiljaa tarpeettomiksi, kun olisi aidosti markkinoilla
töitä, ja myös kunnat saisivat siinä samassa yhteydessä luotua sellaisia työpaikkoja, joihin
pystyisivät työllistymään myös ne henkilöt, jotka avoimilla työmarkkinoilla eivät ehkä
parhaalla mahdollisella tavalla pärjää.

15.17 Leena Meri ps: Arvoisa puhemies ja kuuntelijat! Hyvää keskustelua käytiin, ja hie-
man kertauksenomaisestikin kokoan yhteisiä ajatuksia ja omia ajatuksiani aiheesta.

Taustallahan tässä tosiaan on hallituksen tavoite ja meidän kaikkien yhteinen tavoite
saada meidän työllisyytemme paranemaan ja erityisesti pitkäaikaistyöttömien ja nuorten ti-
17



Pöytäkirjan asiakohta PTK 54/2017 vp
lanteen parantaminen. Näissä luvuissahan on ollut nyt paranemista, mikä todellakin ilah-
duttaa varmasti meitä kaikkia, ja tähän varmasti oppositiokin voi yhtyä. Kukaan ei voi olla
olematta iloinen siitä, että suunta on kuitenkin oikea. Tätä kokeilua puolsi myöskin selvit-
yshenkilö Aula, ja tämä on erittäin hyvä siinä mielessä, että tulee yksilöllisiä palveluita,
haetaan yksilöllistä yhden luukun palvelumallia, koska mikä sopii yhdelle, ei sovi aina kai-
kille, sen jokainen ymmärtää.

Lyhyesti vielä: Tuossa oltiin ihan aiheellisestikin huolestuneita tulevaisuudesta. Maa-
kuntauudistus on suuri asia, ja kasvupalvelulaki on ollut lausunnoilla. Tiedän, että minis-
teri Lindström kuuntelee asioita huolella. Varmasti kaikki ovat tietoisia hänen asennoitu-
misestaan ja huolestaan liittyen työttömyyteen ja työllisyyden parantamiseen. Hän ottaa
kaikki asiat huolella esille.

Tuloksista ja tavoitteista vielä. Asiahan on aina niin, että lasi on puoliksi täynnä tai puo-
liksi tyhjä. Kun työllisyys on nyt parantumassa, jopa ennustettua paremmin, ja hallitus on
asettanut 72 prosenttia tavoitteeksi, niin oppositio on halunnut esittää asian niinpäin, että ei
sinne voida päästä, ei voida, ei tämä kyllä tule täyttymään. [Riitta Myllerin välihuuto] No,
hyvässä vauhdissa minusta kuitenkin ollaan. Jos ajatellaan mitä tahansa tavoitetta elämäs-
sä, niin kyllä se tarpeeksi korkealle täytyy asettaa, muutenhan sen täyttää jo viikossa ja sit-
ten voi hehkuttaa täällä, että kyllä nyt on tavoitteet täytetty. — Edustaja Lindtmankin hy-
myilee, ja toivottavasti hän on nyt samaa mieltä, että oikealla uralla kuitenkin ollaan tämän
numeraalisen etenemisen suhteen.

Mutta — palatakseni tähän vielä — se, mistä olin erittäin ilahtunut, on se, että tässä oli
hyvin yksilöllistä palveluohjausta, 5 §:ssä. Ensimmäisen tapaamisen pitäisi olla jo kahden
viikon päästä, ja sen jälkeen kolmen kuukauden välein tavataan, niin kuin nytkin. Se tukee
nimenomaan sitä yksilöllisyyttä.

Katselin lausuntojen antajien palautetta. Siis yleisellä tasolla tähän oltiin tyytyväisiä, ja
täälläkin lakiesitykseen ollaan oltu tyytyväisiä. Kritiikki on ymmärtääkseni kohdistunut
pääasiassa kestoon ja sitten taas kasvupalvelulakiin, joka nyt tietysti tässä ei ole käsiteltä-
vänä.

Yksi asia, mistä täällä tänäänkin puhuttiin — joku tuolla huudahtikin, että se ei pidä
paikkaansa — on työvoimapula. Kyllähän sitä on. Me kaikki tiedämme, että on olemassa
kohtaanto-ongelma. Oliko se noin viikko sitten, kun edustaja Filatov ja ministeri Lind-
ström olivat ohjelmassa, missä oli mukana ihminen yksityiseltä työnvälityspalvelun tuot-
tajalta. Hän sanoi, että muun muassa ravintola-alalla on työvoimapulaa. Elikkä kyllä meil-
lä on sitä kohtaanto-ongelmaa.

Itse kun katselin täällä lakiesityksen tavoitteita, niin täällä on ollut tarkoituksena myös
etsiä erilaisia toimintamalleja työttömien osaamisen ja ammatillisten valmiuksien paranta-
miseen, jotta voitaisiin nykyistä paremmin saada työntekijän osaaminen vastaamaan työ-
markkinoiden tarpeita. Siinä on todellakin tarkoitus hakea sitä, että hei, nyt tämä työpaikka
on sinulta lähtenyt, millä toimenpiteillä voisit hakea tuota toista työpaikkaa, missä esimer-
kiksi on nyt työvoimapulaa. Näin se vain on, että alat vaihtelevat ja elämä menee eteen-
päin. Kun itse olin nuori, niin ei silloin ollut mikroaaltouuneja eikä kännyköitä, ja on tullut
uudenlaista teollisuutta. Kaikki vanhat, perinteiset työpaikat saattavat pikkuhiljaa kadota,
ja tulee uutta tilalle. Ihminen voi olla hyvinkin hämmentynyt ja tarvitsee silloin hyvin pal-
jon yksilöllistä apua.

Edustaja Turunen ja edustaja Hoskonen puhuivat byrokratiasta ja kannustinloukuista. Se
on tärkeää, koska jokainen perhe joutuu miettimään aina sen seuraavan kuukauden laskut,
18



Pöytäkirjan asiakohta PTK 54/2017 vp
ja jos tulee vaikka väliaikaisiakin tuen menetyksiä tai joutuu tekemään uusia hakemuksia,
niin se on ihan selvä asia, että se vaikuttaa ihmisen halukkuuteen ja pystymiseen — ei ky-
symys ole pelkästä haluamisesta, jos pitää laskea jokainen euro niin, että riittää ruokaa
pöytään perheelle, se on täysin ymmärrettävää. Meidän lainsäätäjien tehtävä on keksiä sii-
hen keinot, miten me saamme sen jouhevasti niin, että ihminen voi liikkua työelämään ta-
kaisin ja näin, eli se tavoite ja se huoli on kyllä täysin ymmärretty.

Mutta summa summarum, ainakin tämä lakiesitys nyt tuntuu kuitenkin ihan kannatetta-
valta. Tästä ei juuri nyt mitään vikaa löytynyt — ja edustaja Aaltokin nyökkäilee.

15.23 Lauri Ihalainen sd: Arvoisa puhemies! Olen samaa mieltä, että tämä kuntakokei-
lua koskeva laki on hyvää tarkoittava. Tuskin siitä itse asiasta kukaan voi olla eri mieltä sen
vuoksi, että kyllä meidän yhteiskunnan syvin ongelma on kuitenkin tässä työttömyyden si-
sällä, ja se on pitkäaikaistyöttömyys. Onneksi sekin on pikkuisen lähtenyt taittumaan, siitä
iloitsemme. Mutta edelleenkin yli 100 000 ihmistä on yli vuoden työttömänä, ja siellä si-
sällä tapahtuu se, että se kaksi vuotta työttöminä olleiden joukko suhteessa kasvaa. Eli työt-
tömyyteen valuu ihmisiä, mutta sieltä ei päästä helposti pois. Ja myös nuorten kohdalla on
oireita, että se alkaa pitkittymään, kun yleisesti ottaen nuorten työttömyys on lyhytkestois-
ta.

Tähän liittyy se toinen ongelma, joka myös liittyy ikään, josta on täällä paljon puhuttu.
Kun keskimäärin työttömyyskesto ehkä nyt pyörii siinä 50 viikon kieppeissä, vähän yli,
niin jos ihminen on plus 55-vuotias, työttömyys kestää keskimäärin yli 90 viikkoa, se että
pääsee seuraavaan työpaikkaan, niin kertoohan tämäkin tietysti jotakin: parhaassa työiässä
olevien ihmisten kohdalla, jos he jäävät työttömäksi, se kesto alkaa olla aika pitkä päästä
seuraavaan työpaikkaan. Ja kaikki muistamme nämä tunnusluvut, että yhden viikon lyhen-
täminen työttömyyskestossa on 26 miljoonaa hyvää julkiseen talouteen.

Tässä mielessä tämä viime kaudella tehty kuntakokeilu oli tärkeä sen takia, että se tuotti
hyviä tuloksia — mutta siihen laitettiin 20 miljoonaa euroa per vuosi rahoitusta. Sen idea
oli se, että kunnat, kolmas sektori ja järjestöt tekivät hyvää yhteistyötä siellä paikkakunta-
kohtaisesti ja alueellisesti ja saatiin sitä kautta hyviä tuloksia. Sitä perinnettä on hyvä jat-
kaa. Tähän liittyy tämä TYP-järjestelmän perustaminen, eli on matalan kynnyksen palve-
lut yhden oven avauksella: TE-palvelut, kunnat sosiaalipalvelut ja Kela-palvelut. Minä en
oikein ymmärrä, miksi tämä konsepti pitää nyt muuttaa tai purkaa. Olisi tosi tärkeää, että se
säilytettäisiin. Ja samaan yhteyteen liitettiin se, että palkkatuen kriteereitä muutettiin. Tuki
on sitä suurempi, mitä vaikeammasta työttömyydestä on kysymys, mitä pitkäaikaisemmas-
ta työttömyydestä on kysymys. Yli kuusikymppisten osalta se tuli pysyväksi. Pyrittiin ha-
kemaan keinoja, jotka auttaisivat tähän pitkittyvään työttömyyteen.

Eli sinänsä tämä kokeilu on tarpeen, mutta tähän maakuntauudistukseen liittyy tämä ai-
kataulu. Nythän sen ohella, että maakuntiin tulee yhteinen rahapotti, TE-palvelut yksityis-
tetään, ei pelkästään yhtiöitetä. Minä pidän sitä suurena virheenä. Kyllä julkisen sektorin
roolin pitäisi olla myös työvoimapalveluissa tärkeä; tarvitaan kumppaneita yksityiseltä
sektorilta, ja sitä on kokeiltu myöskin viime hallituskaudella. Tavallaan tässä pitäisi löytää
uutta. Tämä johtaa siihen, että myös kuntien rooli muuttuu: maakunta vastaa. Meidänkin
mielestämme kunnilla pitäisi olla jatkossakin keskeisin rooli pitkäaikaistyöttömyyden ja
nuorisotyöttömyyden hoitamisessa sen takia, että kunnilla on nämä palvelut käytettävissä
ja nuorten osalta siellä on sivistys- ja koulutustoiminta, työpajatoiminta, etsivä nuorisotyö
19



Pöytäkirjan asiakohta PTK 54/2017 vp
— olisi aika luontevaa, että kunnilla olisi keskeinen vastuu myös nuorten työllistämisessä
jatkossa.

Sitten vielä näihin resursseihin. Kyllä tässä on kuitenkin aika paljon kysymys rahoituk-
sesta ja sen riittävyydestä, kun yleisesti ottaen työllisyysmäärärahat kokonaisuudessaan
ovat vähentyneet, eivät kasvaneet. Se 25 miljoonaa, joka nyt tuli lisää, on tarpeen, mutta
siihen kokonaismäärään se ei liity. Ruotsissa on nelinkertainen määrä palkkatukea verrat-
tuna Suomeen — nelinkertainen määrä — ja siellä pystytään jo sitten hyvillä resursseilla
tekemään sitä työtä, joka tässä on tarpeen.

Eli sinänsä tämä on tärkeä uudistus, mutta tämähän johtaa siihen, että tämä meidän aja-
tuksemme siitä, että kunnilla on keskeinen vastuu pitkäaikaistyöttömyydestä, niin kuin täs-
sä kuntakokeilussa on, ei toteudu vaan tämä siirtyy maakunnille ja tämä koko konsepti
muuttuu, ei ole enää kunnilla sitä perusvastuuta. Tavallaan tämä ristiriita, miten tämä rat-
kaistaan, minusta jää kyllä edelleen ilmaan. Minä toivon, että kuntien rooli ei uudessa hal-
lintorakenteessa supistu.

15.28 Arto Pirttilahti kesk: Arvoisa rouva puhemies! Edustaja Ihalainen sanoi painavia
sanoja tähän asiaan.

Itse kokeilu on hyvä, ja hallitus on tässä ihan hyvällä tiellä. Mutta jos katson sitä alue-
kehittämisen näkökulmasta ja pienten kuntien näkökulmasta, mitkä ovat maakunnan reu-
na-alueilla, niin tämä hallitus ja edelliset eduskunnat ovat kyllä näiden maakunnan reuna-
alueitten resursseja vähentäneet hyvinkin voimakkaasti: meillä ei ole enää siellä niitä työ-
voimatoimistoja, mistä edustaja Lehtikin puhui. Silloinen työvoimatoimisto antoi ohjausta
työttömille, se antoi rekrytointipalveluja yrityksille ja kokosi koulutuksen yhteen vielä sit-
ten kuntien elinkeinotoimistojen kanssa, eli työvoimatoimiston johtajalla oli tällainen alue-
kehittäjän rooli yhdessä kuntien toimijoiden ja yhdessä kouluttajien kanssa. Se oli hyvin
voimakas, se oli sellainen keskustelupiiri, missä pohdittiin koko kunnan tilannetta. Ja aina,
jos tuli iso tilaus tai tuli uutta yritystoimintaa, voitiin löytää uutta työvoimaa ja tiedettiin ne
henkilöt. Mutta tämän jälkeen, kun se on lähtenyt maakuntakeskuksiin, se on digitalisoitu-
nut, se on kasvotonta tämä toiminta. Meillä Mänttä-Vilppulassa siellä on enää kaksi työn-
tekijää, sihteeriä. Työvoimatoimiston tehtävät ovat siirtyneet kunnille, ja meillä on kah-
deksan työntekijää siellä kuntien työllistämispalveluissa.

Eli siinä mielessä kokeilu on hyvä, jos tätä saadaan vielä vietyä eteenpäin ja kunnan roo-
lia tässä koetellaan ja vahvistetaan. Mikä ettei, kuntien elinkeinotoimistot voisivat sitten
ottaa vastaan myös koko työllisyydenhoitokysymyksen siellä pienemmissä kunnissa — ja
pakkohan niitten on oikeastaan ottaakin.

Byrokratian purku on hyvä asia.
Sitten, arvoisa puhemies, yksi kohta on tämä yhdistysten rooli tällä hetkellä. Se on erit-

täin tärkeä. Ilman kolmatta sektoria me emme pärjäisi tässäkään. Näen, että esimerkiksi
tämä palkkatukien ja työkokeilujen rahoituksen ja resurssien vähentäminen vaarantaa sit-
ten myös näitten yhdistysten toiminnan tällä hetkellä.

15.30 Li Andersson vas: Arvoisa puhemies! Tässä edustaja Ihalainen piti erinomaisen
puheenvuoron niistä ongelmista, jotka tähän hallituksen työvoimapolitiikan kokonaisuu-
teen liittyvät. Eli kritiikin kohteena tässä ei ole tämä lakiesitys tai tämä kokeilu, mitä nyt to-
teutetaan, vaan nimenomaan se ristiriitaisuus, joka näihin muihin suunnitelmiin liittyy: Nyt
toteutetaan kokeilu, jossa lähtökohtana on kunnan roolin vahvistaminen. Se vastaa siihen
20



Pöytäkirjan asiakohta PTK 54/2017 vp
tarpeeseen ja niihin toiveisiin, mitä kunnat ovat esittäneet. Mutta sitten tämä hallituksen
kasvupalvelulakikokonaisuus tarkoittaa sitä, että vastuuta nimenomaan siirretään pois kun-
nilta maakuntiin, ja kaiken lisäksi myöskin sitä, että työvoimapalveluita sitten yksityiste-
tään ja että julkisia palveluita joudutaan yhtiöittämään. Minä en ymmärrä sitä, mikä järki
on yhtiöittää esimerkiksi nuorten työpajatoimintaa, mihin tämä luonnos johtaisi, kasvupal-
velulakiluonnos siis, jos verrataan sellaiseen tilanteeseen, jossa kunnat vastaavat nuorten
työpajatoiminnasta ja ovat pystyneet tekemään saumatonta ja hyvää yhteistyötä esimerkik-
si kunnallisen etsivän nuorisotyön ja myöskin ammatillisten oppilaitosten kanssa. Eli kyllä
näihin hallituksen suunnitelmiin omasta mielestäni ja viitaten edustaja Jaskarin aikaisem-
paan puheenvuoroon sisältyy hyvin vahvakin ideologinen viritys.

Toinen ristiriita liittyy tähän byrokratiaan. Eli samanaikaisesti, kun hallituspuolueiden
edustajat puhuvat byrokratian vähentämisen tärkeydestä työttömien näkökulmasta, halli-
tuksen suunnitelmat työnhakuvelvoitteesta, mekaanisesta sellaisesta, jossa vain lähdetään
siitä, että joku tietty määrä hakemuksia pitää tehdä, tästä aktiivimallista, ovat täysin risti-
riidassa näiden puheiden kanssa, koska se tarkoittaa, että työttömiin kohdistuvan byrokra-
tian määrä tulee lisääntymään.

15.32 Eero Lehti kok: Arvoisa rouva puhemies! Olen toiminut toistakymmentä vuotta
yhtiön hallituksessa, jonka toimiala on vuokratyönantaja, ja siellä on tehty myös kokeiluja.
Riippuen siitä, miten kokeilu on tehty, ne tulokset ovat kyllä varsin hyviä. Tekisi mieli sa-
noa, että täällä väitetty... Uskon kyllä siihen, että Suomessa työvoimatoimiston käytössä on
yksi työntekijä yli 200:aa työnhakijaa kohden ja Ruotsissa se on ehkä kymmenesosa tästä.
Jos tätä verrataan luokkakokoon, jossa on 20—25 oppilasta, niin tuntuu aika huonolta hyö-
tysuhteelta. Jos ajatellaan yhteiskunnan kannalta, että se työvoimatoimiston kautta tai
muuten pystyy työllistämään yhden ihmisen, se on pois myös työttömyyden kustannuksis-
ta ja tuo välittömästi yhteiskunnalle verotuloja ja muita työpalkkaan sidonnaisia tuloja.
Tuntuu siltä, että tämä laskelma pitäisi tehdä kertaalleen vielä ja katsoa, missä vaiheessa
kannatta panostaa ja missä kannattaa säästää ja missä vaiheessa voidaan käyttää digitaali-
saatiota hyväksi.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan on an-
nettava lausunto.
21


