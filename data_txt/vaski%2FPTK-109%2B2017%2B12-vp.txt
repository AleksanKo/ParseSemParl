















































DEMA599.tmp.xml


Pöytäkirjan asiakohta PTK 109/2017 vp
Pöytäkirjan asiakohta 

PTK 109/2017 vp

Täysistunto

Tiistai 24.10.2017 klo 13.59—19.29

12. Hallituksen esitys eduskunnalle yhdistelmärangaistusta koskevaksi lainsäädännöksi
Hallituksen esitys HE 268/2016 vp
Valiokunnan mietintö LaVM 9/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 12. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

19.24 Jani Mäkelä ps: Arvoisa puhemies! Suomalainen rangaistusjärjestelmä, erityisesti
oikeuslaitoksen tulkitsemana, on monelle tavalliselle kansalaiselle käsittämätön ymmär-
rettäväksi. Suomalaisen on vaikea ymmärtää sitä, miten rikollinen voi olla ensikertalainen
monta kertaa, jos vain jää harvakseltaan kiinni rikoksista. Tämän takia kaikki toimet, mitä
me lainsäätäjinä voimme tehdä sen eteen, että rangaistukset vastaisivat edes välttävästi
kansalaisen oikeustajua, ovat suositeltavia. Valitettavasti oikeuslaitoksella olisi paljon pet-
rattavaa meidän lainsäätäjien tahdon tulkitsemisessa, mutta siihen tulkintaan me emme
täällä voi vaikuttaa.

Nyt hallitus on esittämässä uudenlaista rangaistusta, joka koostuisi ehdottomasta van-
keudesta ja sen jälkeisestä valvonta-ajasta. Tämä rangaistus tuomittaisiin vakavan rikok-
sen uusijalle, jota on pidettävä erityisen vaarallisena toisen hengelle, terveydelle tai vapau-
delle. On tietysti hyvä, että hallitus noteeraa tarpeen pitää vaaralliset rikoksen uusijat pois
tekemästä rikoksia, mutta on kysyttävä, mihin me tarvitsemme uusia rangaistusmuotoja
valvonta-aikoineen, kun voisimme samalla vaivalla pitää näitä vaarallisia rikollisia riittä-
vän kauan vankilassa.

19.25 Ville Tavio ps: Arvoisa puhemies! Tuo edustaja Mäkelän esittämä huomio suoma-
laisen rangaistusjärjestelmän tietystä epäjohdonmukaisuudesta on aika merkittävä, ja tämä
liittyy osaltaan siihenkin, että hallituksen teettämässä kansan yleinen oikeustaju -selvityk-
sessä kävi ongelmalliseksi juuri se, että keskiverto ihminen ei ehkä Suomessa edes miellä
sitä, että ei niitä rangaistuksia, mitä uutisoidaan, istuta kokonaan vankilassa. Eli kun puhu-
taan ehdottomasta vankeusrangaistuksesta, niin ei sitä siellä vankilassa koko aikaa usein-
kaan olla. 

Tässä tapauksessa tämä uudistus kuitenkin koskee sellaisia kaikkein vakavimpia rikok-
sia, joissa tämä koko aika toisinaan sitten istutaankin kokonaan vankilassa, ja tätä nykyistä
rangaistuksen kärsimistä kokonaan ehdottomassa vankeudessa käytetään aika harvoin. Se
on valitettavaa, miten sekin on jäänyt sellaiseksi, ei ihan voi sanoa, että lain kuolleeksi kir-
 Tarkistettu
4.1



Pöytäkirjan asiakohta PTK 109/2017 vp
jaimeksi, tämmöisissä hyvin, hyvin harvoissa vakavissa yksittäistapauksissa. Siinä mieles-
sä on valitettavaa, että tämä hallituksen nyt esittämä valvonta-aika tähän lisäksi jää samoin
torsoksi kuin tuo aikanaan säädetty koko rangaistusajan kärsiminen vankilassa. Mutta kui-
tenkin tämä on suotavaa, että voidaan mahdollistaa myös koko rangaistusajan jälkeinen
valvonta. Ja tässähän perustuslakivaliokuntakin pohti tätä, miten tämä sitten on rikosoi-
keusjärjestelmän kanssa sopusoinnussa, ja se oli siinä rajoilla ehkä, mutta onneksi tässä
enemmistö nyt kuitenkin päätyi hyvään ratkaisuun ottaa tämä käyttöön.

19.27 Jani Mäkelä ps: Arvoisa puhemies! Tämä on juurikin näin kuin edustaja Tavio sa-
noi, että eräs käsittämätön asia on se, että käytännössä seuraamus rikoksesta voi olla aivan
eri kuin tuomio. Näissä käytetään useinkin perusteena, vähintään rivien välistä luettuna, si-
tä, että ihmisten pitäminen vankilassa olisi kallista. Tämä ei kuitenkaan ole mielestäni ol-
lenkaan järkevä tai uskottava peruste, koska yhteiskunnan on rangaistava rikoksista lakien
mukaan. Ei voi käyttää perusteena sitä, että rankaiseminen tulee liian kalliiksi — kaikkiin
muihinkin yhteiskunnan lakisääteisiin velvoitteisiin sen rahan on vain löydyttävä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 268/2016 vp sisältyvät 1.—12. lakiehdotuksen. Lakiehdotusten toinen käsittely
päättyi. Asian käsittely päättyi.
2


