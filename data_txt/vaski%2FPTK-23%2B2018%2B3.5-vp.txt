















































DEMB6C5.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.5. Suullinen kysymys työn verotuksen keventämisestä (Mats Nylund r)
Suullinen kysymys SKT 33/2018 vp

Suullinen kyselytunti

Puhemies Paula Risikko: Seuraava kysymys, ruotsalainen eduskuntaryhmä, edustaja Ny-
lund.

Keskustelu

16.42 Mats Nylund r: Arvoisa puhemies, värderade talman! Arbete ska alltid löna sig.
SFP anser att löntagaren borde få mera i handen. Beskattningen ska alltid sporra till arbete
och företagsamhet. 

RKP:n mielestä palkansaajalle pitäisi jäädä enemmän rahaa käteen kuin tällä hetkellä. [Ko-
koomuksen ryhmästä: Kokoomuksen linja!] OECD julkaisi muutama viikko sitten Suomi-
raportissaan, että työn verotus on Suomessa edelleen liian korkealla. OECD suosittelee,
että työn verotusta tulisi keventää lisää. [Simon Elo: Tervetuloa sinisiin vaan!] Arvoisa mi-
nisteri Orpo, oletteko te sitä mieltä, että työn verotus Suomessa nyt on oikealla tasolla? Ai-
kooko hallitus noudattaa OECD:n suosituksia ja keventää työn verotusta?

16.43 Valtiovarainministeri Petteri Orpo (vastauspuheenvuoro): Arvoisa rouva puhe-
mies! OECD on jälleen kerran oikeassa, ja RKP:n eduskuntaryhmä on oikeilla jäljillä.
Työn pitää aina kannattaa. Työnteon pitää olla aina kannattavaa, ottaa sitä sitten tunnin li-
sää vastaan tai viikon tai kuukauden, ja on väärin se, että lisätyöstä, lisätulosta, jonka an-
saitsee, voi joutua maksamaan yli puolet veroa, jossain tapauksessa marginaaliverot voivat
olla toistasataa prosenttia. Hallitus on toiminut määrätietoisesti tämän eteen, että työn ve-
rotus ei ole kenelläkään kiristynyt ja päinvastoin pieni- ja keskituloisten verotusta on ke-
vennetty heti alkuun työtulovähennystä suurentamalla 500 miljoonalla eurolla. Tämä on
ollut viisasta politiikkaa. Se on tukenut työllisyyttä, ihmisten ostovoimaa, purkanut kan-
nustinloukkuja. Kannattaa tehdä työtä ja olla ahkera. Tätä politiikkaa mielestäni pitää jat-
kaa.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.44 Mats Nylund r (vastauspuheenvuoro): Arvoisa puhemies, värderade talman! Tack
för svaret. SFP anser att tyngdpunkten i beskattningen borde skiftas från arbete till kon-
sumtion. 
 Tarkistettu
4.1



Pöytäkirjan asiakohta PTK 23/2018 vp
RKP esittää varjobudjetissaan, että verotuksen painopistettä siirretään työn verotuksesta
kulutuksen verotukseen. [Oikealta: Se on hyvä!] Esittämämme verouudistus toteutetaan
niin, että tuloerot yhteiskunnassamme eivät kasva. Arvoisa ministeri Orpo, oletteko kehys-
riihessä valmis harkitsemaan RKP:n mallin mukaista verouudistusta, jossa arvonlisäveroa
korotettaisiin vähän ja tästä saadut tulot käytettäisiin sosiaalisesti oikeudenmukaisiin tu-
lonsiirtoihin, kuten esimerkiksi takuueläkkeen ja opintotuen korottamiseen ja samalla työn
verotuksen keventämiseen?

16.45 Valtiovarainministeri Petteri Orpo (vastauspuheenvuoro):  Arvoisa puhemies!
Yksi hallituksen veropolitiikan keskeisiä tavoitteita on ollut se, että kokonaisveroastetta
saadaan myös laskemaan, ja nyt jo tehdyillä päätöksillä kokonaisveroaste laskee sieltä
maailmanennätysluokasta, 44 prosentista, 42:een, ja tästä täytyy olla erittäin tyytyväinen.
Liian korkea kokonaisveroaste on hiekkaa yritysten rattaisiin, ja se tappaa työn tekemisen
halua. Siksi se veropolitiikan linja, joka on ollut ja jonka pitäisi jatkua, on se, että siirretään
painopistettä työn ja yrittämisen verotuksesta välillisiin veroihin ja haittaveroihin, ympä-
ristöveroihin, ja sitä kautta tehdään työnteosta kannattavampaa. Me olemme tehneet tä-
mäntyyppisiä liikkeitä, muun muassa viime syksynä tämän vuoden budjettia tehtäessä ra-
hoitettiin työn verotuksen keventämistä ympäristö- ja energiaveroja lisäämällä.

Katsotaan — me teemme veropolitiikkaa kokonaisuutena — mikä on mahdollista, mut-
ta suunta, jota maalailitte, on oikean kuuloinen.

16.46 Antti Rinne sd (vastauspuheenvuoro): Arvoisa puhemies! Me olemme täällä edus-
kunnassa keskustelleet kovasti eriarvoisuudesta ja tuloerojen kasvusta. Minä haluan nyt
muistuttaa, että näitä veronkevennyksiä te olette tehneet tämän vaalikauden aikana hei-
kompiosaisten suomalaisten kustannuksella, on sitten kysymys työttömistä, lapsiperheis-
tä, eläkeläisistä tai opiskelusta, koulutuksesta ylipäätään. Teidän veronkevennyksenne on
otettu näitten ihmisten selkärangasta.

Arvoisa puhemies! Haluan kysyä valtiovarainministeri Orpolta: Miten te päädyitte sii-
hen, että ylimääräinen tulo ylimääräisestä tunnista työtä maksaa esimerkiksi 25 000 euron
vuosituloilla 39 prosenttia lopullisen verotuksen jälkeen? Eikö se ole 22 prosenttia eikä 39
prosenttia lopullisen verotuksen jälkeen? Te puhutte marginaaliverosta ikään kuin se olisi
jotain totuutta.

16.47 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin tähän veropolitiikan yleiseen linjaan. Me olemme todellakin keskustelleet siitä
paljon tässä salissa. Edelleenkin olen sen ratkaisun kannalla, mihin me olemme päätyneet
ensin pieni- ja keskituloisten verotusta, erityisesti työtuloveroa, keventämällä. Ensin teh-
tiin tämä puolella miljardilla. Sen jälkeen osana kiky-sopimusta pidettiin vielä huoli siitä,
että kenenkään verotus ei kiristy. [Antti Lindtman: Paitsi lapsiperheiden!]

Mitä tulee marginaaliveroihin, niin pitää kieltämättä olla näiden prosenttien kanssa tark-
kana, mutta totuushan on varmasti se, teidänkin mielestänne, että Suomessa marginaalive-
rot ja progressio ovat jo todella kovaa luokkaa ja se marginaali ja progressio lähtee nouse-
maan jo pieni- ja keskituloisillakin aivan liian nopeasti. Mielestäni tämä on ongelma, jo-
hon meidän pitäisi kaikkien yhdessä ryhtyä ja tarttua.
2



Pöytäkirjan asiakohta PTK 23/2018 vp
16.48 Antti Rinne sd (vastauspuheenvuoro): Arvoisa puhemies! Ministeri Orpo, margi-
naalivero on tämmöinen käsite, jota käytetään siitä, miten verotusta tasoitetaan, mutta to-
siasiassa vuositulot ja niitten verotus ratkaisevat sen. Te puhutte aivan puuta heinää, kun te
puhutte siitä, [Sari Sarkomaa: Oho!] että ylimääräinen tunti maksaa verotuksessa 39 pro-
senttia 25 000 euron vuosituloilla. [Hälinää kokoomuksen ryhmässä]

Teidän lähtökohtanne koko tämän hallitusohjelman tavoitteitten mukaisesti on se, että
köyhät ihmiset Suomessa maksavat tämän teidän hallituksenne veronkevennyspolitiikan.
Te olette rakentaneet veronkevennyspolitiikan sen varaan, että työtön ihminen, lapsiperhe,
köyhä eläkeläinen maksaa teidän veronkevennyksenne rikkaille ihmisille. Te nostatte ve-
roja lapsiperheiltä 200 eurolla tämän vuoden aikana, keskituloisilta lapsiperheiltä. 200 eu-
rolla kiristyy verotus lapsiperheillä. [Vasemmalta: Onko se oikeudenmukaista?]

16.49 Valtiovarainministeri Petteri Orpo (vastauspuheenvuoro): Arvoisa puhemies! En
tiedä, mitä puuta heinää täällä puhun, mutta yritän edustaja Rinteelle selittää sitä, että jos
me saamme työn verotusta alennettua, se kannustaa työntekoon. Se osaltaan on ollut taus-
talla siihen, että Suomessa tällä hetkellä työllisyys paranee ennätystahtia. Me olemme pää-
semässä, hallitus, asettamaamme 72 prosentin työllisyysasteeseen.

Mitä tulee suomalaiseen verotukseen, niin kyllä se vain niin on, että ihminen miettii aika
rationaalisesti, ja kun verotus määräytyy sillä hetkellä siitä työstä, niin silloin sitä lisätyötä
verotetaan kovemmin. Totta kai se tasataan siellä sitten vuoden lopussa, mutta tämä on on-
gelma. Jos te ette tiedä sitä, niin kannattaa mennä keskustelemaan palkansaajien kanssa sii-
tä, kuinka kannustava suomalainen verotusjärjestelmä on ottamaan lisätyötä vastaan. Kan-
nattaa jutella. [Erkki Tuomioja: Onko meillä yhtään tutkimustulosta?]

Kysymyksen käsittely päättyi.
3


	3.5
	16.42
	16.43
	16.44
	16.45
	16.46
	16.47
	16.48
	16.49


