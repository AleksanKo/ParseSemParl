















































DEM4F05.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

15. Hallituksen esitys eduskunnalle laeiksi Pelastusopistosta annetun lain ja Poliisiammat-
tikorkeakoulusta annetun lain muuttamisesta

Hallituksen esitys HE 157/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 15. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

20.01 Sisäministeri Paula Risikko (esittelypuheenvuoro): Arvoisa rouva puhemies! Esi-
tyksessä ehdotetaan muutettaviksi Pelastusopistosta annettua lakia ja Poliisiammattikor-
keakoulusta annettua lakia. Esityksen tarkoituksena on siirtää pelastustoimen päällystö-
koulutuksen koulutusvastuu Savonia-ammattikorkeakoululta Poliisiammattikorkeakoulul-
le. Kyse on nimenomaisesti koulutusvastuun siirrosta eli koulutuksen antamiseen liittyvän
hallinnollisen toimivallan ja vastuun muutoksesta. Pelastustoimen päällystökoulutus tul-
taisiin jatkossakin toteuttamaan Kuopiossa Pelastusopistolla, jossa on koulutusta antava
osaava opettajakunta ja asianmukaiset harjoitusvälineet ja -alueet. Pelastustoimen päällys-
tökoulutus on sisäisen turvallisuuden kannalta erittäin tärkeä koulutusala, jossa annettavaa
opetusta toteutetaan Suomessa ainoastaan Pelastusopiston puitteissa.

Esityksellä pyritään siis turvaamaan pelastustoimen päällystökoulutuksen edellytykset
sekä edistämään jo nykyisellään laadukkaan koulutuksen kehittämistä vastaamaan muut-
tuvia toimintaympäristöjä. Esityksen tavoitteena on myös lisätä sisäisen turvallisuuden op-
pilaitosten välistä verkostoitumista. Esityksen mukaan Pelastusopisto valmistelisi yhteis-
työssä Poliisiammattikorkeakoulun kanssa opiskelijoiden valintaperusteet sekä opetus-
suunnitelman ja Pelastusopisto järjestäisi opetussuunnitelman mukaista opetusta Pelastus-
opiston ja Poliisiammattikorkeakoulun keskenään sopimalla tavalla. Kyse on siis kahden
keskeisen sisäisen turvallisuuden alan oppilaitoksen voimien yhdistämisestä ja niiden
asiantuntemuksen hyödyntämisestä. Opetuksen suunnittelussa on tärkeä ottaa huomioon se
työelämälähtöisyys, mikä edellyttää käytännössä tiivistä yhteistyötä työnantajien kuten pe-
lastuslaitosten kanssa.

Esitys vaikuttaa valtion vuoden 2017 talousarvioon pelastustoimen päällystökoulutuk-
seen tarkoitetun määrärahan siirtyessä pysyvänä siirtona opetus- ja kulttuuriministeriön
pääluokasta sisäministeriön pääluokkaan. Siirrettävä rahasumma on noin 1,2 miljoonaa eu-
roa.

Ammattikorkeakoulutuksen rahoitusta on viime vuosina leikattu voimakkaasti, ja tämä
on heijastunut valitettavasti myös pelastustoimen päällystökoulutukseen. Hallituksen esi-
tyksessä on kuvattu Savonia-ammattikorkeakoulun vuosittain vähenevää rahoitussummaa
 Tarkistettu
4.0



Pöytäkirjan asiakohta PTK 90/2016 vp
pelastustoimen päällystökoulutuksen kustannuksista: kun vielä viime vuonna Savonian an-
tama nettorahoitus päällystökoulutukselle oli noin 1,32 miljoonaa euroa, niin laskelmissa
vastaava rahoitusosuus olisi vuodelle 2017 jo alle 700 000 euroa. On selvää, että näin voi-
makkaat säästöt vaikeuttaisivat erittäin merkittävästi pelastustoimen päällystökoulutuksen
toteuttamista nykyisessä muodossaan. Pelastustoimen päällystökoulutuksen noin 3 miljoo-
nan euron vuotuisista kuluista loput on katettu aina sitten pelastustoimen toimintamenois-
ta. Esitetyllä ratkaisulla määrärahan siirrosta takaisin sisäministeriön pääluokkaan pelas-
tustoimen päällystökoulutukseen tarkoitettu määräraha saataisiin paremmin kohdennettua
sille ajateltuun kohteeseen, mikä myös turvaisi pelastustoimen päällystökoulutuksen talou-
dellisia edellytyksiä.

Hyvät kuulijat, hyvät edustajat! Tämä on herättänyt varmasti keskustelua siellä alueilla,
ja kerron teille, että kun tulin tähän tehtävään, niin tämä oli aika ensimmäisenä siinä pöy-
dälläni, ja otin hyvin tarkkaan selvää, koska itsekin — siviilivirkanihan on Seinäjoen am-
mattikorkeakoulun vararehtori — jonkin verran tästä aiheesta tiedän. Tämän siirron tausta
on ensisijaisesti taloudellisten edellytyksien varmistaminen, ja tällä varmistamisella me
pystymme pitämään yllä laadukasta koulutusta. Tulevaisuus ei olisi ollut varmistettu, el-
lemme me olisi tehneet tätä paitsi taloudellisista syistä mutta myös siitä syystä, että me
saamme tämän sisäisen turvallisuuden ja ulkoisen turvallisuuden osaamisen, jota edellyte-
tään turvallisuuden takaamisessa, että me saamme vahvistettua sitä myös tällä tavalla, ja
sitten me saamme synergiaa eri koulutusammateista, mutta ennen kaikkea myöskin me
saamme päällystökoulutuksen pidettyä ammattikorkeakoulutasoisena. — Kiitos.

20.06 Kari Kulmala ps: Arvoisa rouva puhemies! Hallituksen esityksessä ehdotetaan pe-
lastustoimen päällystökoulutuksen koulutusvastuun siirtämistä Savonia-ammattikorkea-
koululta Poliisiammattikorkeakoululle. Pidän tärkeänä, että pelastusalan koulutus on ko-
konaisuutena Kuopiossa Savonia-ammattikorkeakoulussa, missä on jo vuosia rakennettu
koko koulutusympäristö pelastuskoulutuksen vaatimusten mukaiseksi.

Pelastusopisto tiedosti jo 2010 valtiontalouden näkymät ja aloitti tuolloin kehittämis-
hankkeen, jossa oli osallisena koko henkilöstö. Tuossa vaiheessa Pelastusopistolla lisättiin
koko henkilöstön taloustietoisuutta ja ryhdyttiin keskustelemaan yhdessä siitä, kuinka voi-
daan itse vaikuttaa tulevaisuuteen muuttamalla toimintatapoja ja tarkastelemalla toiminta-
tapoja edelleen. Tavoitteena oli löytää sellaisia toimenpiteitä, jotka toteuttamalla ei kuiten-
kaan vaaranneta opetuksen laatua kriittisen osaamisen näkökulmasta. Lisäksi ehdoton
edellytys oli, ettei mitään sellaisia toimenpiteitä tehdä, jotka vaarantavat opiskelija- ja/tai
henkilöstöturvallisuutta riskialttiissa toimintaympäristössä.

Pelastusopistolla on edelleen jatkuva huoli riittävästä rahoituksesta. Valtiovarainminis-
teriö julkaisi 14.8.2015 talousarvioehdotuksen vuodelle 2016. Siinä oli Pelastusopiston
osalta erittäin huolestuttavaa luettavaa. Toiminta ja tulokset pysyisivät samoina, mutta htv-
luku laskisi siten, että viime vuoden 101 htv:tä on tänä vuonna vain 88. Kriisinhallintakes-
kusta leikkaukset eivät koskisi, vaan siellä toimitaan edellisvuoden tasoilla. Pelastusopis-
tolle annettiin jo keväällä 2015 selkeät talouden raamit, joiden mukaisesti toimintaa tuli
suunnitella. Näiden raamien ja rahoituksen turvin ei olisi enää pystytty toteuttamaan laki-
sääteisiä tehtäviä. Saamani tiedon perusteella kehysrahoituksen ja palopäällystön koulu-
tuksen rahoituksen leikkaukset tarkoittavat euroissa muun muassa tälle vuodelle 511 000
euroa ja ensi vuodelle 871 000 euroa vähennystä vuodesta 2015.
2



Pöytäkirjan asiakohta PTK 90/2016 vp
Tässä vaiheessa haluan korostaa, että pelastusalan ammattikorkeakoulutus on sisäisen
turvallisuuden kannalta erittäin tärkeä koulutusala, jossa opetusta Suomessa annetaan ai-
noastaan Pelastusopistolla. Erityisenä uhkakuvana ja huolenaiheena Pelastusopistolla on
ollut kaluston ja harjoitusalueen korvaus- ja korjausinvestoinnit, joihin ei näillä rahoitus-
kuvioilla ole ollut varaa. Miten siis käy uusiutumisen ja kehittämisen? Kuitenkin harjoitus-
alue on erittäin tärkeä ja merkittävä koulutuksen kannalta, ja jos sen annetaan rapistua, niin
ei voida puhua liiketaloudellisen koulutuksen kehittämisestä. Jos ei korjata ja korvata, voi-
daan esittää kysymys, kumpi kuoli ensin, muna vai kana. Taitaa mennä molemmat.

Juustohöylä, eläköitymiset, toimitilatehokkuuden lisääminen sekä liiketaloudellisen toi-
minnan kasvattaminen eivät riitä kattamaan sekä SM:n että OKM:n kautta tulevia rahoi-
tusvajeita. Käytännössä rahoitusvajetta on lähes mahdotonta paikata ilman yt-menettelyä.
Edellä mainitut summat ovat sitä luokkaa, että lomautukset ja lomarahojen leikkaukset
ovat laastarihoitoa, joka voi toimia vuonna 2016, mutta ensi vuonna ollaan kiinni jo raken-
teessa. Pelastusopisto ei sinänsä näin suuren luokan asioista päätä, vaan se on tulosohjaa-
jan eli ministeriön tontille kuuluva. Toivotaan, että ministeriössä on ymmärrystä arjen tur-
vaamiselle. Näin minä ainakin uskon.

Tämän hallituksen esityksen mukaan pelastustoimen päällystökoulutuksen määrärahat
olisivat vastaisuudessa osa sisäministeriön budjettia ja tulisivat sitä kautta sisäministeriön
ohjattaviksi. Toivoa sopii, ettei rahoitusta enää vähennetä, kun opetustakin halutaan tällä
tavoin hajauttaa. Pelastusopiston päällystötutkinnon osalta on 2014—2015 vähennetty 20
prosenttia opetustunneista. Tähän on liittynyt osittain opiskelijan omaehtoisen opiskelun
lisääntyminen, ja osittain vähennykset ovat tarkoittaneet opetussuunnitelman sisäisiä muu-
toksia. Opetuksen osalta henkilöstön määrä on vähentynyt noin 15—20 prosenttia, ja vä-
hennystä tulee erityisesti vuosien 2015—16 eläköitymisen seurauksena. Luonnollista pois-
tumaa on Pelastusopistolla pyritty hyödyntämään tähän saakka hyvin, eli vain osa vapau-
tuneista viroista on täytetty tai täytetään.

Arvoisa rouva puhemies! Olen erittäin huolissani Pelastusopiston nykyisestä tilantees-
ta. Kyse on meidän jokaisen arjen turvallisuudesta ja turvallisuuden tuottajista. Hallituk-
sen esityksessä ehdotetuilla muutoksilla pelastustoimen päällystökoulutus siirtyisi hallin-
nollisesti osaksi sisäministeriön hallinnonalaa, mikä mahdollistaisi sisäasiain hallinno-
nalaan liittyvän koulutuksen kehittämisen, suunnittelun ja taloudenpidon tehostamisen
eheämpänä kokonaisuutena. Mikäli tämä onnistuisi, se olisi meidän kaikkien etu, mutta
pessimistihän ei pety.

20.11 Merja Mäkisalo-Ropponen sd: Arvoisa puhemies! Päällystökoulutuksen koulu-
tusvastuu ollaan siis siirtämässä Savonia-ammattikorkeakoulusta Poliisiammattikorkea-
koulun vastuulle eli Kuopiosta Tampereelle, mutta ymmärtääkseni opetus jatkuu Kuopios-
sa siellä Pelastusopistolla. Tästä on tullut paljon kyselyjä ja kommentteja, kuten ministeri-
kin tässä mainitsi.

Pelastusopistolla on olemassa nimenomaan pelastustoimen tarpeisiin suunnitellut ja ra-
kennetut tilat, monipuolinen harjoitusalue ja muu simulaatioympäristö sekä erittäin pätevä
opetushenkilöstö. Pelastusopistolla on pelastustoimen substanssiosaaminen ja myös vah-
vat työelämäyhteydet, joiden ansiosta tutkintojen sisältöä on pystytty kehittämään ja huo-
mioimaan, ja siellä on myös erittäin laadukasta tutkimustoimintaa.

Toiminta on siis ollut erittäin laadukasta ja hyvää, Pelastusopisto on saanut toiminnas-
taan paljon positiivista palautetta, ja siksi minun on kyllä kysyttävä vielä, mitä etuja tästä
3



Pöytäkirjan asiakohta PTK 90/2016 vp
siirrosta on opiskelijoille, henkilöstölle ja yhteiskunnalle. Tässä on taloudellinen perustelu
takana, mutta onko tästä joitain muitakin etuja. Minä tiedän, että tämä lakiesitys on nyt vii-
me metreillä sitten kovasti korjaantunut. Tämä oli ilmeisesti paljon, sanotaanko, huonom-
pi aiemmin, ja nyt ministeri on pystynyt tätä huomattavastikin korjaamaan. Mutta siitä
huolimatta minä kysyn, onko kunnollinen kustannus—hyöty-analyysi tehty.

20.13 Elsi Katainen kesk: Arvoisa puhemies! Näissä samoissa ajatuksissa edellisten pu-
heenvuorojen käyttäjien kanssa hyvin pitkälle itsekin olen. Tässä on tullut muutama kysy-
mys ministerille, lyhyesti esitän niitä.

Tässä puhutaan toistuvasti, että koulutusvastuu siirtyy Poliisiammattikorkeakoululle,
mutta eikö niin, että myöskin tutkinnonanto-oikeus siirtyy yhtä lailla? Se on myöskin ihan
huomionarvoinen asia, ja sillä on suuri merkitys niin sille luovuttavalle kuin myöskin sille
vastaanottavalle taholle.

On totta, että tuolla Pelastusopistolla Kuopiossa on nyt todella tarkoituksenmukaiset
opetustilat, siellä on ne harjoitusalueet, laitteet, välineet, kallis, aivan erityinen, erikoinen
infra sinne rakennettuna. Onko niin, että sitten Tampereelle siirryttäessä sinne ei tarvitse
minkäänlaista muutosta tehdä, tai onko se todellakin näin, että fyysinen koulutus säilyy
siellä Kuopiossa? Haluaisin kumoamisen niille huhuille, jotka kertovat, että näin alkuunsa
kyllä koulutus Kuopiossa pysyy, mutta sitten siirtyisi vähitellen, osa osalta ehkä sitten sin-
ne Tampereelle. Tiedän, että ministerin esityksessä ei tällaista ole, mutta tästä haluaisin
vielä vahvennusta ja kommenttia.

20.15 Markku Eestilä kok: Arvoisa rouva puhemies! Täytyy kiittää ministeriä, että hän
on tämän hallituksen esityksen pannut lopulliseen muotoon. Niin kuin ministeri täällä itse
sanoo, niin pelastustoimen päällystökoulutuksen koulutusvastuu siirretään Savonia-am-
mattikorkeakoululta Poliisiammattikorkeakoululle. Mutta se tilanne, mikä tällä hetkellä
on, eli amk-opetusta annetaan ainoastaan Pelastusopistolla Kuopiossa, niin jatkuu. Eli
tämä on ollut se huoli alueen kansanedustajilla, että mitä todellisuudessa tapahtuu.

Ja minä toivoisin, että valiokunnassa tähän mietintöön sitten pannaan juuri tämä, että
vaikka koulutusvastuu siirtyy Poliisiammattikorkeakoululle ja sisäministeriölle, niin siitä
huolimatta tämä varsinainen koulutus tapahtuu Kuopiossa Pelastusopistolla. Minusta mi-
nisteri on hyvin tämän havainnut, että mitä järkeä on sellaisessa, että jonnekin investoi-
daan korkealaatuiset koulutustilat ja sen jälkeen, kun nämä tilat on todettu hyviksi ja niitä
myydään ulkomaille asti, niin niitä ruvetaan siirtämään muualle. Sehän on kansantaloudel-
lista tuhlausta.

Puhemies Maria Lohela: Ja ministeri Risikko 3 minuuttia.

20.16 Sisäministeri Paula Risikko: Arvoisa rouva puhemies! Kysyitte: mitä hyötyä?
Voitte vaan olla varmoja siitä, että kun tulin tähän tehtävään, niin kun tuli tällainen koulu-
tusasia minun eteeni ja kun satun tuntemaan tämän, kun olen ollut aikoinaan Savoniaa pe-
rustamassa ja sitten taas hyvin tunnen myös ammattikorkeakoulun yleensä, niin otin sen
myös ihan sillä tavalla, että onko tässä järkeä. En lähtenyt sillä tavalla, että se tuli annettu-
na ja että nyt, kun tämä on niin pitkällä, niin tämä pitää viedä, vaan minä ihan oikeasti pa-
neuduin siihen, onko tässä järkeä. Ja olen edelleen sitä mieltä, että tässä on järkeä.
4



Pöytäkirjan asiakohta PTK 90/2016 vp
Nimittäin, mikä hyöty tällä saavutetaan? Me varmistamme sen talouden. Me jokainen
tiedämme sen, että nyt kun koko ajan ammattikorkeakouluista on jouduttu vähentämään
niitä resursseja, niin tällä, että me teemme tällaisen muutoksen... Kun minä katsoin, mitä
on tapahtunut vuosien varrella, kun Savoniassa on ollut koulutusvastuu ja tämä tutkintoan-
to-oikeus, niin valitettavasti se budjetti on mennyt koko ajan alaspäin. Ja minä olen käynyt
keskustelua myöskin Pelastusopiston rehtorin kanssa, että mistä se on voinut johtua. Ja
näyttää siltä, että kun se on ollut siellä Savonialla, niin Savonialla kun on ollut heikko ti-
lanne taloudessa tai vähentynyt, niin se on vähentänyt sitten myöskin tätä rahoitusta ni-
menomaan tässä.

Tutkinnonanto-oikeus: Todella on aivan niin kuin sanotte. Sen lisäksi, että koulutusvas-
tuu, niin kyllä tutkinnonanto-oikeuskin sitten siirtyy sinne Poliisiammattikorkeakoululle,
mutta koulutuksen toteutus pysyy Kuopiossa. Siellä on kaikki fasiliteetit. Siellä on se osaa-
va opettajakunta. Siellä on ne kaikki alueet. Siellä on pelit ja vehkeet, joita on varustettu
vuosien aikana. Niitä ei ikikuuna päivänä ole mahdollista nyt siirtää Tampereelle. Ei ole
mitään tarkoitusta, jos on näin paljon laitettu rahaa, ja ei se ole ainoastaan siitäkään, vaan
siellä on aluekin sellainen, mitä ei nyt yhtäkkiä pystytä jonnekin siirtämään. Sehän olisi
ihan rahan hukkaan heittämistä, jos me siirtäisimme sen nyt jonnekin. Ei, vaan siellä on ne
fasiliteetit, siellä on se osaaminen, ja sitä me arvostamme.

No sitten, mikä on vielä hyvä puoli: Me pystymme säilyttämään ammattikorkeakoulu-
tasoisen opetuksen ja koulutuksen, kun meillä on tutkinnonantajana myöskin edelleen am-
mattikorkeakoulutasoinen, joka vastaa tutkintojen annosta. Ja sitten me pystymme tämän
opiskelijan osaamista varmistamaan, kun meillä pysyy se ammattitaitoinen kokemusta
omaava henkilöstö siellä Kuopiossa ja he jatkossakin sitten tuottavat sitä koulutusta.

Minä uskon, että tällä me pystymme varmistamaan koulutuksen tason ja nimenomaan
työelämälähtöisen koulutuksen. Se, mitä olen itse edellyttänyt muutettavaksi tuonne halli-
tuksen esitykseen, on se, että työelämälähtöisyys on se kaikkein tärkein eli se, että pelas-
tuslaitokset ovat mukana ja työelämä kaiken kaikkiaan kehittämässä tätä koulutusta. —
Kiitos.

20.19 Anneli Kiljunen sd: Arvoisa puhemies! Kysyn yhden kysymyksen, joka tuli tässä
mieleen ministerin puheenvuoron yhteydessä. Nyt, kun tämä tutkinnonanto-oikeus anne-
taan toiselle ammattikorkeakoululle kuin joka käytännössä toteuttaa sitä, niin kysyn, ettei
vain käy samalla lailla, kuten meillä on käynyt Etelä-Karjalassa. Jos en nyt väärin muista,
niin metsäkoneenkuljettajakoulutus toteutetaan Etelä-Karjalassa mutta tutkinnonanto-oi-
keus on Tampereella, ja käytännössä sitten, kun sitä rahoitusta rakennetaan, niin se on tar-
koittanut sitä, että kaikki työ tehdään Etelä-Karjalassa ja sitä välirahaa, niin sanottua väli-
rahaa, noin 200 000 euroa, Tampere tästä tutkinnonanto-oikeudesta nyt sitten itselleen saa.
Eihän tässä ole tämmöistä rahoitusautomaattia tai muuta vastaavaa, niin kuin nyt Ruoko-
lahti—Etelä-Karjala—Tampere-akselilla on? Se on tietenkin herättänyt sillä tavalla har-
mia Etelä-Karjalassa, koska käytännössä kaikki työ tehdään kuitenkin siellä.

Puhemies Maria Lohela: Ministeri Risikolle 1 minuutti.

20.20 Sisäministeri Paula Risikko (vastauspuheenvuoro): Arvoisa rouva puhemies! Juu,
kun me saamme sen saman hallinnon alle, eli me saamme sen sisäministeriön alle nyt ko-
konaisuutena, niin silloinhan tätä pystytään välttämään. Nyt se on ollut aivan toisenlaisen
5



Pöytäkirjan asiakohta PTK 90/2016 vp
hallinnon alla, kun meillä toteutus on ollut sisäasiainministeriön alla mutta sitten se opi-
nahjo, joka on antanut tutkinnon, on ollut opetus- ja kulttuuriministeriön alla. Nyt me siir-
rämme nämä kaikki tänne — sekä se opinahjo, jolla on tutkinnonanto-oikeus, että se, joka
toteuttaa sen, tuottaa sen, ovat saman hallinnon alla eli sisäministeriön alla. Minä uskon,
että me pystymme tätäkin välttämään, koska, miksi me siellä siirtelisimme ylimääräistä ra-
haa.

Minä järjestin tästä sellaisen neuvottelun, että kaikki tahot olivat paikalla. Oli ministeri-
ön väki, Pelastusopisto ja Poliisiammattikorkeakoulu, ja me istuimme ja virkamiehet istui-
vat vielä pidempään kuin minä, ja meillä on ihan sellainen yhteispöytäkirja siitä, mitä on
sovittu, että ei tule sellainen kysymys, että hetkinen, mitä tässä tapahtuu. Ja minä luotan sii-
hen, että yhteistyössä jatketaan ja varmistetaan opiskelijalle se paras mahdollinen osaami-
nen.

Keskustelu päättyi.

Asia lähetettiin hallintovaliokuntaan.
6


