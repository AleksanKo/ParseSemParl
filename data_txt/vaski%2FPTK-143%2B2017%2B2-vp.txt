















































DEMF644.tmp.xml


Pöytäkirjan asiakohta PTK 143/2017 vp
Pöytäkirjan asiakohta 

PTK 143/2017 vp

Täysistunto

Perjantai 15.12.2017 klo 13.18—17.31

2. Hallituksen esitys eduskunnalle alkoholilaiksi ja eräiksi siihen liittyviksi laeiksi
Hallituksen esitys HE 100/2017 vp
Lakialoite LA 4, 6, 8, 12/2016 vp, 34, 42/2017 vp
Toimenpidealoite TPA 3/2015 vp
Valiokunnan mietintö StVM 24/2017 vp
Valiokunnan mietintö SuVM 1/2017 vp

Ensimmäinen käsittely

Toinen varapuhemies Arto Satonen: Jatkettuun ensimmäiseen käsittelyyn esitellään päi-
väjärjestyksen 2. asia. Käsittelyn pohjana on suuren valiokunnan mietintö SuVM 1/2017
vp. Suuri valiokunta yhtyy eduskunnan 15.12.2017 tekemään päätökseen.

Keskustelu

13.19 Päivi Räsänen kd: Arvoisa herra puhemies! Tämä on synkkä ja surullinen päivä
Suomen alkoholipoliittisessa historiassa. Ministeri Saarikko eilen illalla täällä istunnossa
kertoi rehellisesti, että tämä esitys, joka nyt hyväksyttiin, lisää alkoholin kulutusta ja hait-
toja, aivan niin kuin hallituksen esityksen perusteluissa todetaan, että "uudistuksen vaiku-
tukset ovat ihmisten hyvinvointiin ja terveyteen negatiiviset". Eduskunta siis tietoisesti
teki ratkaisun, jolla aiheutetaan kärsimystä perheille, lapsille, lisätään alkoholikuolemia —
150 kuolemaa vuodessa — alkoholisairauksia, pahoinpitelyjä, rattijuoppoutta. Eikä tässä
ole kysymys vain alkoholisteista tai suurkuluttajista vaan kenestä tahansa. Ministeri Risik-
ko myönsi aiemmin, että jos tämä 5,5 prosentin raja menee läpi, niin tarvitaan vuositasolla
170 poliisia lisää. Sisäministeriön pääluokka äänestettiin hetki sitten, ja poliisimäärän li-
säystä ei hyväksytty. Mitä nyt tehdään? Miten hallitus aikoo nyt paikata tämän vajeen? Sa-
malla kaiken lisäksi avattiin portit etämyynnille, siten ulkomaiselle veronkierrolle ja kier-
teelle, joka voi johtaa Alkon monopolin murtumiseen ja kansanterveyslähtöisen alkoholi-
politiikan tuhoon.

Arvoisa puhemies! Tulen toisessa käsittelyssä esittämään tämän surkean esityksen hyl-
käämistä.

13.20 Timo Harakka sd: Arvoisa puhemies! Tämän päätöksen jälkeen on syytä esittää
koko tälle salille vakava varoituksen sana siitä ehkä kaikkein kohtalokkaimmasta asiasta,
johon tämä päätös on johtanut, ja se on se, että etämyynnin osalta ja sitä kautta myöskin Al-
kon aseman osalta oikeustila on jätetty auki. Etämyyntiä ei kielletä säädöksellä, joten pe-
rustuslakivaliokunnan toteamus mietinnössä siteeratussa lausunnossa kuuluu: "Perustus-
lain 8 §:n mukaan ketään ei saa pitää syyllisenä rikokseen eikä tuomita rangaistukseen sel-
laisen teon perusteella, jota ei ole tekohetkellä laissa säädetty rangaistavaksi." Tämä tar-
 Tarkistettu
4.3



Pöytäkirjan asiakohta PTK 143/2017 vp
koittaa siis sitä, että uudessa alkoholilaissa etämyyntiä ei ole kielletty. Tämä tarkoittaa sitä,
että todennäköisesti tilanne on se, että nyt kun oikeustila nykytilanteesta on muuttunut pe-
rustuslakivaliokunnan lausunnon takia, tuskin kukaan syyttäjä lähtee nostamaan syytettä
henkilöä vastaan, joka etämyyntiä tulee harjoittamaan. Siksi on äärimmäisen tärkeää, että
tämä oikeustila saataisiin nopeasti selkeäksi. Ja totta kai olisi ollut vastuullista vallankäyt-
töä tehdä päätös vasta [Puhemies koputtaa] sen jälkeen, kun tämä asia olisi ollut aivan kris-
tallinkirkas — jos haluamme puolustaa paitsi Alkon asemaa myöskin järkevää ja hallittua
alkoholipolitiikkaa — mutta siihen hallituspuolueilla ei ollut halua eikä valmiuksia, koska
toiset intressit olivat tärkeämpiä.

13.22 Tarja Filatov sd: Arvoisa puhemies! Minusta olisi ollut kohtuullista, kun tämä asia
tulee tällä tavalla esille, että olisimme kuulleet suuren valiokunnan perustelut sille, miksi
tällä mallilla mennään, kun on myös aika kyseenalaista se, miksi tämä on kiireellinen. Jos
tämä on budjettilaki, niin sitten voisi kysyä, miksi käy näin: Esimerkiksi eilen keskustelus-
sa turvallisuudesta vastaava ministeri Risikko sanoi, että mikäli tämä laki menee läpi, niin
me tarvitsemme lisää rahaa poliisiin ja lastensuojeluun. Meillä on sisäministeriön pääluok-
ka lyöty juuri hetki sitten kiinni, ja käsittääkseni poliisin rahat ovat siellä, eli se osuus tästä
on auki. Toivon, että edes tänne lastensuojelun puolelle sitten tulevat ne lisäresurssit siinä
vaiheessa, kun käsittelemme sosiaali- ja terveysministeriön pääkohtaa.

Mutta ylipäätään en ole ennen ollut tässä salissa tällaisessa tilanteessa: meillä perustelut
ja pykälät ovat ristiriidassa keskenään, ja koko sali sanoo, että olemme yhtä mieltä siitä,
että etämyynti kielletään, mutta sitä ei voida pykäliin laittaa. Minusta tämä on varsin kum-
mallista lainsäädäntöä. 

13.23 Sari Essayah kd: Arvoisa puhemies! Tuolla suuressa valiokunnassa kyllä vielä niin
sanotusti yritimme kaikkemme, elikkä niin kuin näette sitten pöytäkirjasta, siellä tehtiin
esitykset, jotka liittyvät asiantuntijakuulemisen jatkamiseen, siellä tehtiin esitykset valio-
kuntiin lähettämiseksi ja myöskin sitten siitä, millä pohjalla asian käsittelyä ylipäätänsä
jatketaan. 

Täytyy kyllä surukseni todeta, että kyllä me tällä etämyyntipykälän puuttumisella ris-
keeraamme Alkon tulevaisuuden Suomessa. Täytyy sanoa, että sen pykälän kohdalla kun
me äänestimme ja ne numerot 108—77 lävähtivät tuonne tauluun, niin totesin tässä vierus-
kavereille, että muistakaa nämä numerot, näillä numeroilla alettiin kaatamaan Alkon mo-
nopoli Suomesta. Tämä epäselvä ja oikeudeton tila, mikä tällä hetkellä ollaan luomassa, on
kyllä aivan hurja riski. Tuntuu kummalliselta, että tämä hallitus tieten tahtoen haluaa ottaa
tällaisia riskejä, kun meillä oli todellakin tässä äänestyksessä mahdollisuus käyttää sitä py-
käläpohjaa, minkä asiantuntijat ministeriössä olivat valmistelleet ja mikä olisi aivan hyvin
ollut mahdollisuus lisätä ja mistä äänestimme todellakin noilla surullisilla numeroilla
108—77. 

Täällä ovat monet kollegat tuoneet esille sen, että mitäs nyt tässä tilanteessa. Meillä to-
dellakin pitäisi huomioida poliisin ja lastensuojelun, monien toimijoitten resurssien väistä-
mättömät lisäystarpeet. Tuntuu kyllä todella surulliselta, että juuri ennen joulua teemme
tällaisia päätöksiä. Meillä on erilaisia järjestöjen kampanjoita, joissa keskustellaan siitä,
miten hienoa olisi, kun olisi raitis joulu lapsille ja koko perheelle, ja täällä tämä enemmis-
tö, 98 ääntä, oli valmis siihen, että emme halua [Puhemies koputtaa] lapsillemme sitä rai-
tista joulua olla tarjoamassa. 
2



Pöytäkirjan asiakohta PTK 143/2017 vp
Todellakin surullisia päätöksiä tältä eduskunnalta.

13.25 Mikko Kärnä kesk: Arvoisa herra puhemies! Toisin kuin tässä on aiemmin esitet-
ty, itse näen, että tämä on erittäin iloinen ja erinomainen päivä suomalaiselle alkoholipoli-
tiikalle. Eduskunnan tekemä päätös on voitto päivittäistavarakaupalle, syrjäseuduille, mal-
lasohran viljelijöille sekä myös suomalaiselle pienpanimoteollisuudelle. Tämä oli tärkeä
päätös, enkä oikeastaan voi lisätä tähän mitään muuta kuin sen, että haluan kiittää eduskun-
taa ja suurta valiokuntaa siitä, että tällainen saatiin tehtyä ja aikaiseksi. — Kiitos.

13.26 Krista Kiuru sd: Arvoisa puhemies! Tätä hallitusta on syystäkin arvosteltu siitä,
että asiantuntijatieto ja sen pohjalta tehtävä päätöksenteko eivät kohtaa. Nyt tänään olem-
me sellaisessa tilanteessa, jossa asiantuntijatieto ja perustuslain arviointi eivät kohtaa. On
minusta aika vakava paikka, kansanedustajakollegat, että etämyynnin osalta eduskunta on
keskustelussa vetänyt sen johtopäätöksen, että riittävällä tavalla ei oteta huomioon perus-
tuslaillista arviointia. Minkälainen on sellainen maan kansanedustajien joukko, joka käve-
lee perustuslakivaliokunnan yli valiokuntakäsittelyssä? Minusta se on kansanvallalle niin
iso kysymys, että etämyynnin kohdalta pitäisi selkeyttää nämä säännökset.

Minusta perustuslakivaliokunnan arviointi on aivan tyrmäävä. Siinä sanotaan sanatar-
kasti, että "jos tarkoituksena on saattaa etämyynti rangaistavaksi, tulee siitä säätää perus-
tuslain 8 §:n laillisuusperiaatteen täyttävällä rangaistussäännöksellä". Siinä todetaan vielä
erikseen, että jos ei ole tekohetkellä laissa säädetty jotakin asiaa rangaistavaksi ja tunnus-
merkistöä ei ole riittävällä tavalla kirjoitettu, se johtaa siihen, että teko on silloin sellainen,
josta ei voi rangaista. Ja vanha laki, joka oli jo ajassa väljähtynyt, nimenomaan ei riittäväl-
lä tarkkuudella ottanut tällaiseen uuteen etämyynnin ilmiöön kantaa, eikä sitä ole tässä
vuosien varrella muuten kuin oikeuskäytännön pohjalta selkeytetty. Nyt olemme tilantees-
sa, jossa oletetaan, että tämä perustuslain kannanotto todellisuudessa tekee tyhjäksi tämän
ennakkopäätöksen, joka oikeusasteissa on annettu, ja silloin Suomen eduskunta lähtee sii-
tä, että etämyynti on nyt sitten tämän jälkeen sallittua. 

Minusta se on käsittämätöntä, että täällä ollaan muina miehinä näin merkittävän päätök-
sen edessä. Kyllä eduskunnan pitää tietää, onko etämyynti sallittua vai kiellettyä, ilman
että odotetaan ministerin päätöstä.

13.28 Tuula Haatainen sd: Arvoisa herra puhemies! Valiokunnan puheenjohtajana voin
kertoa teille, että etämyyntiasia selkiintyi siinä tilanteessa, kun olimme saaneet perustusla-
kivaliokunnan lausunnon. Lakivaliokunnan, talousvaliokunnan ja perustuslakivaliokun-
nan lausunnoista kävi selvästi ilmi, että nyt kun tämä lakipaketti on auki, etämyyntiasia pi-
tää selkeästi kirjata tähän lakiin. Esitin puheenjohtajana sitä, että tämä käydään perusteel-
lisesti läpi. Esitin muun muassa sitä, että teemme asiantuntijakuulemiskierroksen kirjalli-
sena ja vaikka kiireellisessä järjestyksessä. Olisimme varmasti saaneet ne lausunnot vuo-
rokauden sisällä. Siitä äänestettiin. Hallituspuolueet eivät halunneet näitä asiantuntijalau-
suntoja saada, jotta olisimme voineet paremmalla tietopohjalla päivänvalossa tehdä
päätökset siitä, miten tämän lain kanssa menettelemme.

Tämä laki ei ole budjettilaki, tämä on sidottu hallituspuolueiden taholta alkoholiverola-
kiin. Jos siitä nyt ongelma olisi syntynyt, alkoholiverolain osalta olisitte voineet kyllä hy-
vin tehdä sen lisäbudjetin kautta. Tälle laille olisi voitu antaa aikaa ja tehdä se nyt kunnol-
la, jatkaa vaikka istuntotauon jälkeen helmikuussa. Tämä olisi varmasti parissa viikossa,
3



Pöytäkirjan asiakohta PTK 143/2017 vp
kuukaudessa saatu siihen järjestykseen, missä hyvässä lainsäätämisjärjestyksessä kuuluu
lainsäädännön olla. Olen todella pahoillani siitä, että olen joutunut tällaista prosessia kat-
somaan. Nyt kiire on ajanut yli huolellisen valmistelun.

Toinen varapuhemies Arto Satonen: Keskustelu ja asian käsittely keskeytetään. Täysis-
tuntoon otetaan tauko suuren valiokunnan kokouksen vuoksi, ja istuntoa jatketaan kello 15.

Keskustelu keskeytettiin kello 13.30.

————

Keskustelua jatkettiin kello 16.18.

Puhemies Maria Lohela: Jatketaan keskustelua päiväjärjestyksen 2. asiasta.

16.18 Eero Heinäluoma sd: Arvoisa puheenjohtaja! Tässä yhteydessä täytyy palata vielä
tähän erikoiseen käsittelytapaan, joka tämän alkoholilainsäädännön osalta on ollut. Pidän
edelleenkin eduskunnan työtapojen kannalta erittäin ongelmallisena, että näin iso asia tuo-
tiin eilen valiokunnasta suoraan saliin, ilman että edustajilla oli mahdollisuus tutustua va-
liokunnan mietintöön, ja että yömyöhään viedään lävitse tällaista asiaa, jolla on erittäin
suuria vaikutuksia.

Tätä käsittelyä kuvaa myös se, että suuren valiokunnan mietintöä ei kukaan käynyt esit-
telemässä, vaikka voisi kuitenkin ajatella, että olisi kuultu, [Hälinää — Puhemies koput-
taa] miten suuri valiokunta on tähän omaan ehdotukseensa tullut. Tämä jyräyshenki ei ole
hyvä, ja se on tälle asialle ongelmallinen. On suuri mahdollisuus, että tässä syntyy myös
päätöksiä, joiden kaikkia seurauksia eduskunta ja kansanedustajat eivät ole voineet nähdä.

Erityisen ongelmallisena pidän sitä, että eduskunta on tietoisesti hyväksymässä lainsää-
däntöä, joka ei vastaa perustuslakivaliokunnan asiassa antamaa ohjeistusta. Se ohjeistus-
han oli, että joko täytyy muuttaa perusteluita, joissa lukee, että etämyynti ei ole sallittua, tai
sitten täytyy muuttaa pykäliä niin, että pykälissä sanotaan, että etämyyntiä ei hyväksytä.

Täällä käydään säännöllisin välein keskustelua hyvästä lainsäädännöstä ja siitä, mitä
voitaisiin tehdä valmistelun parantamiseksi. Nyt eduskunta vastoin sillä olevaa yksiselit-
teistä tietoa valitsee epämääräisen oikeustilan, joka sitten laitetaan yrittäjien, kansalaisten
ja oikeuslaitoksen murheeksi. Tämä on murheellista.

16.20 Mika Niikko ps: Arvoisa puhemies! En ole aiemmin ollut mukana näin alkoholin-
huuruisen lainsäädännön parissa kuin eilen ja tänään, ihan kirjaimellisesti. Toki voin elää
tämän päätöksen kanssa, ei tämä minuun vaikuta millään tavalla, mutta kuitenkin ne tuhan-
net lapset ja nuoret, jotka joutuvat kärsimään alkoholinkulutuksen kasvun myötä, ovat se
asia, mitä mielestäni hallituksen tulisi seurata tämän lainsäädännön jälkeen. Pitäisi asettaa
jonkunnäköisiä kirjauksia siitä, että seuraamme esimerkiksi sitä, millä tavalla ne 16—17-
vuotiaat nuoret, jotka menevät ravintola-alalle töihin muussa tarkoituksessa kuin ammat-
tiin opiskelemaan, sopeutuvat tai millä tavalla on järkevää heidän työskennellä tällaisessa
ympäristössä jopa aamuneljään saakka. Ja jos tällaisia kirjauksia tehdään, on tietenkin
luonnollista, että sinne varmaan tulee siitä etämyynnistä aika tiukat kirjaukset nytten maa-
nantaina, kun asian käsittelyä jatketaan, ja siinä mielessä toivoisin, että hallituksen jäsenet
4



Pöytäkirjan asiakohta PTK 143/2017 vp
voisivat keskenään pohtia sitä, millä tavalla tämä saadaan edes näyttämään siltä, että hal-
litus tosissaan pyrkii ehkäisemään myös niitä haittoja, mitä tämän lainsäädännön kautta
syntyy.

16.22 Pia Viitanen sd: Arvoisa rouva puhemies! Omalta osaltani haluan myös kiinnittää
huomiota tähän varsin epäselvään ja epämääräiseen käsittelyjärjestykseen, mikä täällä
eduskunnassa on otettu. Ei ole ollut hyväksi, että tämä on tuotu kiireellisellä aikataululla,
keskusteltu yömyöhään, suuren valiokunnan kokouksen jälkeen päätöstä ei esitellä eikä
perustella, etenkin kun tiedämme tämän ongelman vielä, mikä liittyy perustuslakivaliokun-
nan lausuntoon etämyynnin osalta.

Puhemies! Haluan vielä alleviivata sitä täällä esiin tuotua seikkaa, että parhaillaan
käymme budjettipääluokkia läpi ja parhaillaan on se tilanne, että täällä on todennut hallitus
itsekin, että tämän lainsäädännön myötä poliisi tarvitsee lisää rahaa, lastensuojelu tarvitsee
lisää rahaa, ja olemme juuri tätä ennen lyöneet kiinni esimerkiksi sisäministeriön pääluo-
kan, jossa näistä poliisien määrärahoista päätetään. Tämä on varsin ristiriitaista, ja omalta
osaltani todella myös ihmettelen sitä kiireellisyyttä, mikä tällaiseen isoon kokonaisuuteen
liittyy, enkä pidä hyväksyttävänä näitä menettelytapoja, joita tässä on noudatettu.

16.23 Sanna Marin sd: Arvoisa puhemies! Tämä alkoholilain kokonaisuuden käsittely ei
kyllä valitettavasti ole ollut kunniaksi eduskunnalle. Niin perustuslakivaliokunta kuin la-
kivaliokunta käsittelivät tätä etämyyntikysymystä, ja totesimme lakivaliokunnassa varsin
yksiselitteisesti, että nämä kirjaukset, mitä tähän lakiin oli otettu, eivät ole riittäviä, vaan
tämä asia olisi pitänyt nyt kerralla selkeyttää, kun alkoholilain kokonaisuus on käsittelys-
sä. Tämän vuoksi myös tänään suuressa valiokunnassa, kun tätä asiaa käsiteltiin, esitim-
me, että tästä olisi järjestetty nyt ne asiantuntijakuulemiset, jotka valitettavasti jäivät käy-
mättä läpi sosiaali- ja terveysvaliokunnassa, vaikka sielläkin oli ollut toiveita siitä, että
asiantuntijoita vielä tästä etämyyntikysymyksestä oltaisiin kuultu. Suuri valiokunta kuiten-
kin päätyi toiseen kantaan. Meidän mielestämme tämä on valitettavaa eikä ole lainsäätämi-
sen näkökulmasta erityisen kunniakasta. Tämä on iso kysymys, ja pahimmillaan tässä voi-
vat toteutua myös todella isot riskit. Sen vuoksi olisi ollut perusteltua, että tämä asia olisi
käsitelty päivänvalossa huolellisesti. Mitään perusteita, mitään syitä tälle tulipalokiireelle,
joka hallituspuolueiden puolelta oltiin tahallisesti luotu, ei todellisuudessa ollut. Tämä asia
olisi voitu käsitellä ajan kanssa, ja me olisimme halunneet tälle kunniakkaan, asiallisen kä-
sittelyn.

16.24 Jari Myllykoski vas: Arvoisa rouva puhemies! Täytyy sanoa, että lainvalmistelu ja
äänestämisohjeet olivat semmoisia, että maalaispoika oli ihmeissään niiden kanssa. Täy-
tyy sanoa, että se kyllä kuvaa jo tämän lainvalmistelun aloittamista, kuinka on ollut halli-
tuspuolueille hyvinkin vaikeaa ja hankalaa hakea sellaisia ratkaisuja, joita täällä sitten voi-
taisiin käsitellä. Kun yhden päivän aikana tapahtuu muutoksia, niin se ei kyllä enää ole
eduskunnankaan kannalta mitenkään järkevää.

Kaikkein valitettavinta tässä on kuitenkin se, että etämyyntioikeus — jonka osalta jäi
harkitsematta, kuuntelematta perustuslakivaliokunnan näkemyksiä — ei tullut voimak-
kaasti kirjatuksi. Nyt me olemme tilanteessa, missä oikeuskäytäntöjen myötä tapahtuu se,
että oletettavaa on, että Alkon monopoli murtuu hiljalleen. Toki tällä hetkellä on menossa
4,7:n osalta mietojen alkoholien myymiseen liittyvä oikeusprosessi. Nyt kun prosenttilu-
5



Pöytäkirjan asiakohta PTK 143/2017 vp
kua korotettiin, niin se päätös ei tule oikeusprosessissa luultavasti ottamaan tähän kantaa,
vaan sitten käydään jotakin muuta. Toivotaan, että hallitus pystyy selkeyttämään tätä niin,
että ei jätetä yksinomaan markkinoita tämän murheen kanssa.

Kokonaisuutena en voi olla sanomatta, etteikö tässä uudistuksessa ole myös hyviä ele-
menttejä, mutta tämä oli surullista. Sen vuoksi haluan kritisoida sitä, että tämä etämyynti
tuli pakonomaisesti tähän mukaan. Minun mielestäni esityksessä on hyviä puolia, ja niitä
aion kannattaa jatkossakin.

16.26 Leena Meri ps: Arvoisa puhemies! Otan tässä kaksi asiaa esille elikkä prosenttira-
jan korotuksen ja sitten etämyyntiasian.

Täällä puhuttiin tästä, että tämä on surullinen päivä ja tämä on varoitus ihmisille ja mi-
ten täällä nyt tällä tavalla voi käydä. Nyt kun puhutaan prosenttirajan korottamisesta, niin
Suomessa on käyty vuosia tätä keskustelua, pitäisikö kaupassa olla vähän laajempaa vali-
koimaa vai ei. Monet meistä ennen eduskuntavaaleja kertoivat avoimesti kantansa. Tämä
on niin sanotusti — sanoo sitä nyt sitten omantunnonkysymykseksi tai tarkoituksenmukai-
suusharkinnaksi — asia, joka meille poliitikoille kuuluu. Siinä mielessä en ymmärrä, mitä
jotkut tarkoittavat puhuessaan, että tämä on vakava varoitus tai että nyt on vaaratilanne.
Tämä on normaalia harkintaa, ja kansa on meidät tänne valinnut, ja tänään tiukasti äänes-
timme. Demokratia on puhunut, ja siinä mielessä pulinat pois. Sitä en näe mitenkään ih-
meellisenä, että äänestämme asiasta.

Toinen kysymys on sitten etämyynti, josta kyllä olen itsekin melko huolissani. Olen itse
perustuslakivaliokunnan jäsen, ja me tosiaan totesimme siitä — kun tuotiin esille perustus-
lain 8 § ja laillisuusperuste elikkä se, että säädöksissä pitää määrätä joku teko rangaista-
vaksi, se ei voi olla pelkästään perusteluissa — että tämä epäkohta on täällä edelleen, ja
aika tiukalla äänestyksellä, niin että minä en tiedä, ymmärsivätkö nyt sitten tämän pykälän
osalta ihmiset ihan sitä asiaa, koska tämähän on tullut aika nopealla tahdilla ja tämä on si-
nänsä aika monimutkainen asia. Jotkut ovat ehdottaneet, että tämä pitäisi palauttaa perus-
tuslakivaliokuntaan tämän EU-oikeudellisen pohdinnan vuoksi, mutta perustuslakivalio-
kunnan tehtäviin ei kuulu tulkita EU-oikeutta, se kuuluu viime kädessä EU-tuomioistui-
melle, joten en usko, että sillä palauttamisella mitään uutta tähän saataisiin. Mutta tämä on
tosi vakava ongelma. Pyytäisin hallituspuolueita nyt miettimään tämän, tämä ei voi jäädä
tuomioistuinkäytännön varaan.

16.28 Päivi Räsänen kd:  Arvoisa puhemies! Hallituspuolueiden menettelytapa tämän
asian käsittelyn kannalta oli moitittava itse tuon surullisen lopputuloksen kannalta, mutta
myös eduskunnan oman työn arvostuksen näkökulmasta. Prosenttirajaa ja sen vaikutuksia
edustajat olivat varmasti pystyneet jo pitkään, kuukausia, harkitsemaan ja pohtimaan, mut-
ta etämyyntiin liittyvät ongelmat tulivat valiokunnankin jäsenten tietoon vasta viikko sit-
ten, niin kuin täällä ovat valiokunnan jäsenet kertoneet. Lähetekeskustelussahan asiasta ei
puhuttu sanaakaan. Olen kyllä vakuuttunut siitä, että kun tämä mietintö, 200-sivuinen pa-
ketti, meille edustajille tuli vasta eilen istunnon jo alettua kyselytunnin jälkeen, niin aivan
varmasti tässä salissa en ole ainoa, joka ei sitä ennättänyt lukea läpi, enkä ole ainoa, joka ei
ennättänyt niin hyvin paneutua asiaan kuin olisi ollut asian käsittelyn kannalta tarpeen.

Lausunnolle lähteneessä luonnoksessa tuo pykälä etämyynnin kiellosta vielä oli. Valio-
kunnassakin asiantuntijat antoivat lausuntonsa sen luonnoksen pohjalta eli tavallaan siltä
pohjalta kuin se etämyynti olisi ollut kielletty. Perustuslakivaliokunta ja lakivaliokunta sii-
6



Pöytäkirjan asiakohta PTK 143/2017 vp
hen sitten osasivat kiinnittää huomiota. Mutta todellakin tuo käsittely on jäänyt täysin
puutteelliseksi ja tämä tilanne auki. Tämähän olisi periaatteessa vielä mahdollista tässäkin
istunnossa korjata eli lähettää se perustuslakivaliokunnalle tutkittavaksi, mitä ehdotettiin
suuressa valiokunnassa. [Puhemies koputtaa] 

Mutta vielä, puhemies, totean sen, että mikään yhteiskunnallinen tarve ei edellytä sitä,
että laki viedään tällaisella kiireellä, hätäillen läpi.

16.31 Antti Rinne sd: Arvoisa puhemies! Jos ajattelee tavallisen kansalaisen näkökul-
masta, niin ymmärrän hyvin sen, että niille, jotka tykkäävät nelosoluen kaltaisesta mausta
oluessa ja haluaisivat sen oluen kaupasta hakea saunakaljaksi, silloin kun alkoholin kulu-
tus on ihan normaalia, tuskin tästä mitään erityistä ongelmaa tulee. Mutta täällä ovat asi-
antuntijat hyvin vakaasti ja yksiselitteisesti todenneet sen, että alkoholin kokonaiskulutuk-
sen määrä johtaa siihen, että syntyy sosiaali- ja terveyspuolelle ongelmia, jotka aiheuttavat
kustannuksia — puhumattakaan niistä inhimillisistä puolista — ja tulee yleisen järjestyk-
sen ja turvallisuuden ylläpitoon lisäresurssien tarvetta. Ministeri Risikko täällä vahvisti,
että 170 henkilötyövuotta tarvitaan poliisille ihan pelkästään tämän lainsäädännön takia, ja
uskon, että niitä olisi parempiakin paikkoja poliisien niukkoja resursseja vahvistaa kuin
tämä kokonaisuus. Minun näkökulmastani päätökset pitäisi tehdä aina tutkittuun tietoon ja
asiantuntijoihin perustuen, ja minusta nyt eduskunta on tehnyt täysin päinvastaisen ratkai-
sun tämän lainsäädännön yhteydessä.

Sitten mitä tulee tähän etämyynnin kieltämiseen: Käytin eilen useita puheenvuoroja tä-
män keskustelun yhteydessä, ja totean tässä yhteydessä vain sen, että tämä päätös synnyt-
tää aikajanalla useamman kuukauden tilanteen, jossa tilanne on ikään kuin auki tulla mark-
kinoille toimimaan, ja se käytännössä tulee tarkoittamaan sitä, että on iso riski siihen, että
meidän keskeinen alkoholipolitiikan väline, Alkon vähittäismyynnin yksinoikeus, joka on
kansanterveyden perusteella EU:n hyväksymä, on uhan alla, ja sen takia minusta tämä on
erittäin vakava ja vaarallinen päätös. Sen takia teimme kaikkemme, jotta tämä päätös olisi
nyt ollut toisenlainen ainakin tämän etämyynnin osalta. Niin kuin edustaja Räsänen totesi,
niin tämä prosenttijuttu on ollut monella mietittävänä, ja uskon, että tässä salissa ei oikein
auennut kaikille vielä se, miten vakavasta asiasta tässä [Puhemies koputtaa] etämyynnin
kieltämisen toteuttamatta jättämisessä on. 

16.33 Antero Laukkanen kd:  Arvoisa rouva puhemies! Minä myös osaltani paheksun
tätä menettelytapaa, sillä tässä käytännössä minulta riistettiin mahdollisuus tutustua tähän
dokumenttiin, jonka pohjalta päätökset piti tehdä, ja se on eduskunnan oman työn kannalta
kyllä äärimmäisen vahingollista, jos me emme arvosta tätä meidän työskentelyprosessiam-
me edes sen vertaa, että voimme kansalaisille sanoa, että juu, kyllä minä tiesin, mistä pää-
tin. Näin ei nyt käynyt.

Sitten toinen asia: Kyllä kansanedustajan tulee ymmärtää, että lainsäädännön tulisi kos-
kea ja se koskee koko Suomea ja se tuottaa tiettyjä seurauksia ja siksi pyritään etukäteen ar-
vioimaan, mitä tästä lainsäädännöstä seuraa. Nyt nämä seuraukset olivat kerrankin tiedos-
sa ja ne olivat perusteltuja monelta eri taholta, ja silti niille käännettiin selkä. Tämä kertoo
siitä, millä arvopohjalla nyt tehdään aika vakavaa lainsäädäntöä, vaikuttavaa lainsäädän-
töä, jossa asetetaan yksilönvapaus kaiken sen edelle, mitä joku päätös koko kansakuntaan
vaikuttaa, ja tämä on arvokeskustelun paikka, hyvät edustajat. Olemmeko me menossa tä-
hän suuntaan, että yksilön oikeus ajaa koko kansakunnan oikeuden edelle?
7



Pöytäkirjan asiakohta PTK 143/2017 vp
16.34 Toimi Kankaanniemi ps: Arvoisa puhemies! Tämän asian käsittely ja tähän liitty-
vät asiat ovat historiallisia kahdessa mielessä ainakin siltä ajalta, minkä itse olen ollut tääl-
lä, vajaat 30 vuotta.

Ensinnäkin tämän lakiesityksen valmisteli kolme kansanedustajaa. Kokoomuksen ryh-
män puheenjohtaja viime talvena ja keväänä ja varsinkin silloin, kun olin itse ryhmän pu-
heenjohtaja, korosti, että on hienoa, että kansanedustajat valmistelevat tärkeän lakiesityk-
sen. Tiedämme, ketkä he ovat — tai minä tiedän. Tulos on sitten tällainen eli todella huo-
nosti valmisteltu ja ristiriitainen esitys. En silloin yhtynyt tietenkään tähän pakettiin, mikä
oli.

Toinen historiallinen tekijä tässä on se, että se valiokunta, joka kuuli kaikki asiantunti-
jat, suuren määrän asiantuntijoita, paneutui asiaan, toki vähän kiireellä, äänin 14—3 hy-
väksyi tämän mietinnön ja se kaatui täällä eduskunnan isossa salissa. Asiantuntijalausun-
not, joihin itse viime keväänä tutustuin, tyrmäsivät tämän suurin piirtein täydellisesti. Vain
markkinavoimia edustaneet olivat tämän kannalla. Mutta täällä salissa se sitten kaatui. No,
tämä on demokratiaa, ja näin täytyy hyväksyä, ei siinä mitään. Mutta nämä ovat minusta
historiallisia asioita.

Arvoisa puhemies! Sitten nämä kaksi kysymystä. 
Ensinnäkin tämä etämyynti. Se todella jää nyt eduskunnalta tietoisesti avoimeksi, ja

eduskunta siirtää lainsäädäntövaltaa tuomioistuimille. Se on ehdottomasti meidän oikeus-
järjestelmämme vastaista. Eduskunnan pitää tehdä sellaista lainsäädäntöä, joka on pitävää
kaikilta osin. Virheitä tulee ja vääriä tulkintoja, sitä varten oikeuslaitos sitten tulkitsee,
mutta jos me täällä tiedämme, että teemme virheitä tai jätämme aukon, niin se on meidän
häpeäksemme, ja siksi tätä voimakkaasti olen vastustanut. [Puhemies koputtaa]

Arvoisa puhemies! Toinen kysymys...

Puhemies Maria Lohela: Haluatteko jatkaa täältä puhujakorokkeelta?

Jaa, niin, se onkin mahdollista. [Puhuja siirtyy puhujakorokkeelle — Simon Elo: Kerto-
kaa, edustaja Kankaanniemi, miten neuvottelitte itse tästä kysymyksestä aikoinaan!]

Arvoisa puhemies! Todellakin tämä etämyyntiasia jää auki, ja se on taloudellisesti erit-
täin iso kysymys. Meillä on puolentoista miljardin summa tuolla keltaisessa kirjassa alko-
holiveron tuottoa, ja se on nyt kaltevalla pohjalla, paljonko se tämän uudistuksen jälkeen
tulee olemaan, kun Alkon monopoli tältä osin murtuu ja etämyynti tulee mahdolliseksi. Se
siis murtaa Alkon monopolin vähin erin. Siinä on todella isot verotulot kysymyksessä. Ve-
rotulot menevät ulkomaille, haitat jäävät Suomeen. Silloin etsitään sitä, millä rahalla ne
korvataan, ja niin kuin yöllä sanoin, se on sitten tuloveroa, työn verotusta, yritysverotusta,
pääomaverotusta tai vastaavaa kiristämällä. Tämä johtaa ilman muuta tämäntyyppiseen
kehitykseen.

Arvoisa puhemies! Toinen kysymys on se, että tämä lainsäädäntö hylkää kansanter-
veysperusteisen monopolin Suomesta ja tässä muodostuu elinkeinopoliittinen monopoli
Alko. Euroopan unioni ei hyväksy elinkeinopoliittista monopolia, se on aivan yksiselittei-
nen asia. Siksi, jos joku vie tämän jonkun tapauksen kautta Euroopan tuomioistuimeen,
olen melkoisen varma, että hän voittaa ja valtio häviää ja Alko poistuu kuvioista. Silloin
nämä vakuutukset, mitä nyt on kuulemma paperille pantu, että Alkon monopoli turvataan,
ovat mustetta paperilla, eivät sen arvokkaampia, eli tämä on todella iso kysymys. No, var-
maan joku voi halutakin, että se monopoli murtuu, mutta se on sitten eri asia. Samalla kyllä
8



Pöytäkirjan asiakohta PTK 143/2017 vp
murtuu pohjoismainen hyvinvointiyhteiskuntamalli, joka meillä on ollut. Suomessa, Ruot-
sissa ja Norjassa on tämä sama alkoholipoliittinen monopoli ja sen varaan rakennettu jär-
jestelmä, joka on ollut erinomaisen hyvä, jota itse puolustin 23 vuotta sitten komissiota
vastaan, ja saimme sen säilyttää, mikä on ollut arvokas asia. Se on tuottanut varmasti val-
tiolle kymmeniä miljardeja rahaa tämän runsaan 20 vuoden aikana, kun se säilyi. Nyt va-
litettavasti, arvoisat edustajat, joudun toteamaan, että viiden vuoden päästä ei meillä ole
Alkon monopolia vaan vapailla markkinoilla kaikki alkoholi. No, se voi olla sitä euroop-
palaisuutta, mutta mitä muuta siitä seuraa, se on sitten oma lukunsa. Isot rahavirrat kiin-
nostavat näitä toimijoita, jotka tällä puolella ovat toimimassa. Niin kuin jo illalla totesin,
sote-puolen miljardit nyt hallitus on valmis antamaan yksityisille toimijoille, ja tässä me-
nevät nyt nämä miljardit. Onko Veikkaus seuraava? [Leena Meri: Oikein hyvä puhe!]

16.40 Anders Adlercreutz r: Ärade talman! On selvä, että tilanne, jossa etämyynnin kiel-
to on perusteluissa mutta ei pykälissä, on huonoa lainsäädäntöä, ja tämähän pitää jollain ta-
valla korjata. Mutta jos katsoo nykytilannetta, niin tällä hetkellähän etämyynti ei ole Suo-
messa kielletty, joskin käytännön sovellutukset tästä ovat kiristyneet ajan myötä. Ruotsis-
sa se ei ole kielletty, ja siellä etämyynnin kautta tuleva tavara edustaa noin prosenttia ko-
konaiskulutuksesta. Siellä on kuitenkin aika vahva monopoli.

No, mikä on etämyynnin ja etäoston ero? Kyse on oikeastaan vain siitä, mikä on myyjän
yhteys kuljetusyritykseen: hoitaako myyjä sen eteenpäin vai tilaako ostaja sen kuljetuspal-
velun jostain muualta. Voi kuvitella, että jos tämä nyt kielletään, niin se on äärimmäisen
helppo kiertää, ja jos me teemme lainsäädäntöä, joka on helposti kierrettävissä, niin sekään
ei ole ideaalitilanne, sen lisäksi, että EU suhtautunee tällaisiin kieltoihin kriittisesti.

No, Tullin pitäisi valvoa tätä. Tämä asia tuli esiin hallintovaliokunnassakin. Tulli ei voi
sen laatikon pohjalta perustella, onko myyjä välittänyt tuotteen kuljetusyritykselle vai
onko kuljetusyritys keskustelematta myyjän kanssa tullut sinne varastoon ja nostanut sen
autoonsa. Ei se näy paketissa millään tavalla, ja Tullin pitäisi kuitenkin tämä jollain tavalla
pystyä valvomaan. Nämä ovat tällaisia asioita, mitä pitää tämän työstämisen tiimoilta sel-
vittää. Lainsäädännön pitää olla yksiselitteistä ja pitää olla helppo seurata sitä, ja ei saa syn-
tyä tällaisia hyvin epävarmoja tilanteita, mitä tässä helposti syntyy.

Eli tämä nyt jatkotyöskentelyn evästykseksi. Jos haluaa etämyyntiä sitten sallia, niin sen
veron maksun pitää olla yksinkertaista ja helppoa, ja siinä voidaan varmaan luoda digitaa-
lisia järjestelmiä, joilla se onnistuu.

16.42 Outi Alanko-Kahiluoto vihr: Arvoisa puhemies! Olen kyllä itse hyvin pettynyt tä-
hän tapaan, jolla tätä lakia on viety eteenpäin. Mielestäni perustuslakivaliokunta oli siinä
aivan oikeassa, että sosiaali- ja terveysvaliokunnan ja eduskunnan tehtävänä olisi ollut sel-
keyttää etämyyntiä koskevaa oikeustilaa, varsinkin kun itse tämä lakiesitys on sen suhteen
ristiriitainen, eli tosiaankin perusteluissa etämyynti todetaan kielletyksi, mutta pykälä
puuttuu, ja kansalaisen oikeusturvan kannalta on hyvin kyseenalaista se, että kansalainen ei
tiedä, mitä hänen jostakin teostaan seuraa ja mitä ei. No, eräs tulkinta on se, että kun pe-
rustuslakivaliokunta on nyt sitten todennut, että tämän lain mukaan etämyyntiä ei kielletä,
niin se on siis sallittua, vaikka perusteluissa se kielletään, koska pykälät menevät peruste-
lutekstin yli. Mutta tämä on minusta hyvin sekava ja valitettava tilanne, ja pidän hyvin va-
hingollisena sitä, että eduskunta ikään kuin nostaa kätensä pystyyn ja antaa oikeuslaitosten
päätettäväksi sellaisen asian, joka perustuslain mukaan kuuluu eduskunnalle. Eduskunta
9



Pöytäkirjan asiakohta PTK 143/2017 vp
säätää lait, ja sitten tuomioistuimet soveltavat näitä lakeja. Nyt tässä irtisanoudutaan mei-
dän perustuslaista, ja minusta tämä on kyllä hyvin valitettavaa, eikä tämä ole ensimmäinen
kerta tällä vaalikaudella, kun perustuslakivaliokunnan lausuntoja sivuutetaan minusta vä-
hän omituisella tavalla.

Samoin pidän sosiaali- ja terveysvaliokunnan jäsenenä hyvin valitettavana sitä, että
meiltä oppositiolta vietiin mahdollisuus pyytää edes kirjalliset lausunnot Tullilta, verotta-
jalta ja niin edelleen koskien sitä, mitä tästä etämyyntipykälän auki jättämisestä seuraa. Nyt
kukaan meistä ei voi tietää varmasti sitä, mitä on edessä.

16.44 Satu Hassi vihr: Arvoisa puhemies! Sanoin tämän jo eilen mutta sanon uudestaan,
että olen hyvin ihmeissäni siitä, että kokoomus, joka ehkä suuriäänisimmin kaikista poliit-
tisista ryhmistä puhuu siitä, että meidän pitää kuroa umpeen kestävyysvaje ja pitää kukka-
ronnyörit tiukalla julkista taloutta hoidettaessa, on niin väellä ja voimalla ajanut uudistus-
ta, joka lisää alkoholinkulutusta ja — kuten kaikki asiantuntijat ovat meille kertoneet — tu-
lee lisäämään sekä sosiaali- ja terveyspuolen että myöskin poliisin ja ylipäätänsä järjestyk-
senpidon kustannuksia ja toisaalta heikentämään meidän maksukykyämme, kun se joukko
vähenee, joka on työkykyinen ja rahoittaa hyvinvointipalvelut. Minusta on hyvin lyhytnä-
köistä, että kun on ajateltu asiaa talouden kannalta, on ajateltu kahta elinkeinoa eli vähit-
täiskauppaa ja panimoteollisuutta. Kuitenkin jos ajatellaan koko elinkeinoelämää, niin esi-
merkiksi työstä poissaolot alkoholin takia ja työkunnon heikkeneminen alkoholin takia ja
niiden aiheuttama kansantaloudellinen tappio, kun alkoholinkulutus kasvaa, ovat kyllä
kansantalouden kannalta paljon isompi juttu kuin se hyöty, minkä vähittäiskauppa ja pani-
moteollisuus saavat.

Ottaisin vielä viimeisenä asiana esille kysymyksen 16-vuotiaiden työskentelystä annis-
kelupaikoissa. Eduskunnan enemmistöhän ei hyväksynyt niitä rajoituksia, joita siihen esi-
tettiin. Minusta tämä on hiukan ihmeellistä, kun on vain muutama päivä siitä, kun puhuim-
me seksuaalisesta ahdistelusta ja korostimme nollatoleranssia. [Puhemies koputtaa] Kuka
meistä uskoo, että tämä tilanne ei nyt sitten lisää seksuaalista ahdistelua anniskelualalla, ni-
menomaan nuoriin kohdistuvaa?

16.47 Joona Räsänen sd:  Arvoisa puhemies! Nyt kun laki on tullut pykälien osalta hy-
väksyttyä enemmistön tahdon mukaisesti, en enää mene näihin lain yksityiskohtiin vaan
nostan esille muutaman huomion, jotka eivät kyllä ehkä tämän prosessin osalta ole kovin
kunniaksi lainsäädännölle.

Ensimmäinen liittyy siihen periaatteeseen, mikä hyvin vahvasti tässä talossa on kuiten-
kin ollut tapana, että luotamme pitkälti tutkittuun tietoon ja niihin asiantuntijoiden arvioi-
hin, joita he meille osoittavat, siis siihen tutkittuun tietoon, jota esimerkiksi tästä aihepii-
ristä kyllä valtavasti on teetetty. On ihan rehellistä todeta, että kyllähän nyt kävi niin, että
oltiin valmiita kyllä kirjoittamaan tekstiin kaikki se, mitä asiantuntijat tästä aihepiiristä
ovat sanoneet, mutta sitten itse näissä pykälissä ja siinä käytöksessä, joka meillä lainsäätä-
jinä oli, se ei kyllä näkynyt. Tästä voi vetää sitten vain sen johtopäätöksen, että onko niin,
että tulevaisuudessa yhä enenevässä määrin voimme vähän valikoivasti valita sitä tietoa,
jonka pohjalle me päätöksentekoa rakennamme. Tämä ei ole kestävä tie lainsäädännön tu-
levaisuuden näkökulmasta.

Toinen huomio liittyy tähän etämyyntikysymykseen. On kyllä varsin poikkeuksellista,
että eduskunta ei halua ratkaista näin keskeistä asiaa lainsäädännöstä vaan antaa tämän niin
10



Pöytäkirjan asiakohta PTK 143/2017 vp
kuin tuuliajolle: tuomioistuimet sitten ehkä tulkitsevat, tai sitten jossain vaiheessa peruste-
taan työryhmä ja yritetään tämä saada hoidettua. Perustuslakivaliokunnan lausunto oli täs-
sä asiassa aika yksiselitteinen, ja olisi ollut kyllä toivottavaa, että olisimme toimineet lain-
säätäjinä sen mukaisesti kuin meiltä odotetaan.

Kyllä tästä prosessista jää monta kysymysmerkkiä [Puhemies koputtaa] tulevaisuuteen,
joista kyllä toivon, että ne pystyttäisiin vielä korjaamaan.

16.49 Mika Kari sd: Arvoisa herra puhemies! Haluan tässä myös yhtyä niihin näkemyk-
siin, että tästä menettelytavasta, jota eduskunta joutui kohtaamaan tämän alkoholilain kä-
sittelyn yhteydessä, haluan kyllä esittää suuren kritiikin. Haluan esittää sen myös sen takia,
ettei tähän taloon juurru tällainen asioiden jyräämisen kulttuuri, jossa kansanedustajille ei
anneta tosiasiallista mahdollisuutta tutustua lakiesitykseen ja niihin yksityiskohtiin, jotka
asioissa ovat vielä auki, kuten tässä muun muassa tähän etämyyntiasiaan. Asiantuntijoiden
ohittaminen muullakin tavoin näkyi tässä lain käsittelyssä. Jätän nyt vaikka lainaamatta
niitä puheenvuoroja, joita tänäänkin olen kuullut siitä, että ei kannata asiantuntijoihin us-
koa. Emme me edustajat voi valita asiantuntijoita vain sen mukaan, kehen me lähtökohtai-
sesti uskomme tai kehen emme, vaan asiantuntijoiden kuuleminen on yksi merkittävä osa
lainsäädäntöprosessia. Sitten omaa harkintaa, edustajan harkintaa, toki käytetään, mutta
jos asenne on se, että ohitamme asiantuntijat, kun viesti ei miellytä, kuljemme vaarallista
polkua.

Tähän etämyyntiasiaan lähinnä haluan myös merkata sen, että nyt jätetään täysin tuu-
liajolle tämä etämyynnin ratkaisu, ja toivon, ettei tässä ehdi tapahtua korvaamatonta vahin-
koa. Mietin niitä mallasohran viljelijöitäkin ja muita alkutuotannon edustajia: jos synnyte-
tään tilanne, jossa Alkon monopoli murretaan, niin kyllä se viina tähän maahan rantautuu
vaikka sitten laivojen kautta. Kotimaassa enää ei tähkä kypsy.

Sanon vielä sen, että tämän lainsäädännön yhteydessä kyllä näkyi vahvasti myös se, että
lobbareiden lonkerot — enkä tarkoita lasisia lonkeroita — kuristivat tätä kansanvaltaa tä-
män vuorokauden aikana, [Puhemies koputtaa] kuristivat ja kurittivat tätä kansanvaltaa
kyllä hävyttömällä tavalla.

16.51 Simon Elo sin: Arvoisa puhemies! 0,8 prosenttiyksikköä — 0,8! Kansanomaisem-
min sanottuna kaupoista saa jatkossa melkein prosenttiyksikön vahvempaa kaljaa. Ei kuu-
losta noin lähtökohtaisesti kovin radikaalilta, mutta tämän keskustelun perusteella kyllä
kuulostaa radikaalilta muutokselta, ja ehkä se sitten sitä onkin ja paljon tietysti monia mui-
ta asioita — minun mielestäni hyviä asioita. [Jukka Gustafsson: Asiantuntijat olivat toista
mieltä!] Olenko nyt ensimmäinen tässä keskustelussa, joka iloitsee tästä uudistuksesta ja
pitää tätä yksilönvapauden voittona? 

Ja ihmettelen kyllä esimerkiksi vihreiden puheenjohtajaa, edustaja Aaltoa, joka vielä
vaalikoneessa tätä uudistusta ja jopa viinien vapauttamista olisi kannattanut, ja sitten vih-
reä puolue, joka on puhunut hyvin vahvasti yksilönvapauksien puolesta, tällaisessa kysy-
myksessä äänestää ison osan oppositiosta tavoin hallituksen esitystä vastaan — minun näh-
däkseni vain siksi, että he ovat oppositiossa, ei niinkään siksi, että tätä asiaa itse asiassa
vastustaisivat. 

Toisaalta jos katsoo kansan mielipidettä, niin TNS:n gallupin mukaan kaksi kolmasosaa
kansasta vapauttaisi alkoholin myyntiä nimenomaan tämän 5,5 prosenttiyksikön osalta. Yli
puolet myös sosiaalidemokraattien kannattajista oli tätä mieltä, samoin vihreiden kannat-
11



Pöytäkirjan asiakohta PTK 143/2017 vp
tajista. Eli myös merkittävä osa niitten puolueiden [Puhemies koputtaa] kannattajista, jot-
ka nyt tässä sitä vastustavat. Edustaja Rinne sanoi, että hän ymmärtää hyvin niitä ihmisiä,
jotka haluaisivat sen A-oluen käydä ostamassa, ja arvostan sitä, että tämän sanotte, mutta
toisaalta teidän entinen puoluesihteerinne Mikael Jungner sanoi, että tämä oli viimeinen
niitti, miksi hän päätti erota nimenomaan nyt sosiaalidemokraattisesta puolueesta. Eli kyl-
lä on selvästi myös teidän kannattajienne joukossa ihmisiä — hänhän kuitenkin oli puolu-
een jäsenkin — joille tämä linja ei kelpaa.

Lopuksi täytyy todeta, että kyllähän tässä tulee nyt tämä 100 miljoonan veronkorotus al-
koholiverotukseen. Jos ajatellaan näitä sosiaalikysymyksiä — jotka sinänsä ovat tärkeitä
ottaa huomioon, en sitä lainkaan kiistä — sillä on varmasti hillitsevä vaikutuksensa siihen,
että tulisi näitä vahingollisia sosiaalisia vaikutuksia, joista esimerkiksi asiantuntijat ovat
lausunnoissaan sanoneet.

16.53 Antti Rinne sd (vastauspuheenvuoro): Arvoisa puhemies! Minusta on tosi tärkeää
nyt ymmärtää se, että jokaisella kansalaisella, yksilöllä, on omia näkemyksiään tämmöisis-
tä asioista ja se liittyy siihen omaan arkipäivään. Minä ymmärrän hyvin niitä ihmisiä, jotka
pitkän matkan päästä joutuvat sitä nelosolutta hakemaan. Minun mielestäni siihen täytyy
joitakin fiksumpia ratkaisuja nyt Alkon puitteissa löytyä, että sitä vahvempaa olutta sitten
saa siellä syrjäisemmissäkin paikoissa.

Mutta oleellista tässä asiassa on se, että tämän talon pitäisi pystyä tekemään analyysia
siitä, miten tämä vaikuttaa koko kansantalouteen, miten tämä vaikuttaa kansanterveyteen
laajassa mittakaavassa. Meidän, minun ymmärtääkseni, pitäisi pystyä tekemään kansakun-
nan näkökulmasta niitä päätöksiä eikä näitten yksilöitten. Meilläkin oli 490 000 äänestäjää
viime kuntavaaleissa, niin että me emme niitten kaikkien ihmisten näkökulmia voi päätök-
senteossa ottaa huomioon, vaan meidän täytyy tehdä tutkitun tiedon perusteella päätöksiä.
Minun mielestäni sen takia tämä on niin ihmeellinen päätös. En yhtään ymmärrä tätä Si-
mon Elon... [Puhemies keskeyttää puheenvuoron puheajan ylityttyä]

Ensimmäinen varapuhemies Mauri Pekkarinen: Siirrytään puhujalistaan.

16.54 Sirpa Paatero sd: Arvoisa herra puhemies! Todellakin, äskeisten tekstiviestien jäl-
keen on palautetta tullut ihmisiltä. Kuten edustaja Rinnekin totesi, jos ihmiset henkilökoh-
taisesti ovat sitä mieltä, että heille olisi tämä kyllä sopinut — mutta yli 55 prosenttia Ehytin
tutkimuksessa on sitä mieltä, että heille hyvin sopii se, että näin ei tehdä, kyllä he pystyvät
hakemaan sen vahvemman alkoholinsa sieltä Alkon kaupasta — niin meidän tehtävämme
on nyt tehdä se kokonaisarvio, ja kun katsoo sosiaali- ja terveysvaliokunnan lausuntoa,
ovat sosiaaliset ja terveysvaikutukset murskaavat, kun katsoo hallintovaliokunnan lausun-
toa poliisien puolelta, todellisuus on murskaava. Näitten pohjalta ainakaan minun oman-
tuntoni mukaan ei voi tehdä mitään muuta päätöstä kuin sen, että välttää tätä kokonaisku-
lutuksen kasvua, koska se on se syy, mikä johtaa haittoihin. Voidaan puhua prosenttien
määristä. 

Sitten täällä on ollut se näkökulma, että olisi jotain elinkeino- ja työllisyysvaikutuksia,
kun me tiedämme, että tällä lailla heikennetään työllisyyttä siitä syystä, että se juominen
siirtyy kotiin ja kadulle, ravintoloista pois. Elikkä sieltä paikasta, missä työllistettäisiin,
siirrytään nyt kotiin, markettien myyntiin.
12



Pöytäkirjan asiakohta PTK 143/2017 vp
Mutta uskon, että tässä on itse asiassa isommasta kuvasta kysymys: Halutaan murtaa jul-
kista toimijaa. Halutaan murtaa monopolia — tämä on ensimmäinen vaihe — ei kaikessa
tässä, mutta monopolien osalta nyt murretaan Alkoa, seuraavaksi Veikkausta. Samaan ai-
kaan ollaan viemässä VR:ää, Postia ja sotea. Tässä on kokoomuslainen, oikeistolainen, aja-
tusmalli, jossa julkisella puolella ei ole tulevaisuudessa enää valtaa päättää näistä asioista.
Olen hyvin pahoillani, että muut puolueet hallituksessa ovat tämän ison kuvan ostaneet.
Meillä pitäisi yhä edelleen huolehtia siitä, [Puhemies koputtaa] että julkinen valta vastaa
ihmisten hyvinvoinnista myöskin näiltä osin.

16.56 Outi Alanko-Kahiluoto vihr: Arvoisa herra puhemies! Minusta on virheellistä an-
taa sellainen vaikutelma, että tässä olisivat vastakkain liberaali alkoholipolitiikka ja kon-
servatiivinen alkoholipolitiikka. Kuunneltuani kolme kuukautta asiantuntijoita sosiaali- ja
terveysvaliokunnassa olen vakuuttunut siitä, että tässä ovat vastakkain joidenkin intressi-
ryhmien etu ja kansantalouden kokonaishyöty. Myös hallituksen omasta perustelutekstistä
ilmenee, että kun on tehty vaikutusarviointeja, on todettu, että vaikka tehtäisiin veronkoro-
tus, niin tästä alkoholilaista aiheutuvat kulut yhteiskunnalle ovat suuremmat kuin ne odo-
tettavissa olevat verotuotot. Tämä on hyvin valitettava tosiasia.

Kyllä vetoan nyt hallituspuolueisiin, että kun olette ajaneet läpi tämän esityksen, tämän
kokonaisuudistuksen, niin kyllä toivoisin, että pitäisitte mielessänne sen, että lastensuojelu
tarvitsee lisää määrärahoja, harmaan talouden torjuminen tarvitsee lisää määrärahoja, Tul-
li ja poliisi tarvitsevat lisää määrärahoja, ensihoito ja pelastustoimi tarvitsevat lisää määrä-
rahoja. Tällä lailla on hyvin monenlaisia vaikutuksia, ja toivoisin, että teillä on ryhtiä
myöskin sitten huomioida tämän lain seuraukset. Jos olette lukeneet sosiaali- ja terveysva-
liokunnan mietinnön, niin siitä käy hyvin ilmi, että tämä lakiesitys tulee kasvattamaan ter-
veyseroja. Se tulee kasvattamaan alkoholiongelmia ja alkoholin aiheuttamia haittoja ei
vain yksilöille vaan myös heidän läheisilleen. Vielä ei ole myöhäistä lukea sosiaali- ja ter-
veysvaliokunnan mietintöä ja näiden lausunnon antaneiden valiokuntien mietintöä. Ensi
viikolla äänestetään vielä.

16.58 Antti Kurvinen kesk: Arvoisa herra puhemies! Alkoholi on sellainen asia, että se
koskettaa jokaista suomalaista — ei välttämättä suoraan henkilökohtaisesti, mutta jokai-
nen on lähipiirissään ja omassa elämässään nähnyt alkoholinkäyttöä. Valitettavasti alkoho-
li on ongelma suomalaisille, on ollut läpi historian, on nyt ja varmasti on jatkossakin. Tääl-
lä on puhuttu paljon alkoholihaitoista. Meillä on varmasti tässä eduskunnassa eri puoluei-
den välillä ja myös varmaan kaikkien puolueiden sisällä erilaisia näkemyksiä siitä, millä
tavalla alkoholin haittoja tulisi vähentää ja mikä rooli siinä eri sääntelyillä, eri rajoituksilla
ja eri politiikkakeinoilla on.

Kuitenkin itse haluaisin käyttää puheenvuoron ihan siitä asiasta, että alkoholin väärin-
käyttö, alkoholismi, on sairaus. Se on sairaus, josta pitäisi puhua sairautena. Toivoisinkin,
että tästä salista löytyisi vähän intoa ja kiinnostusta enemmän miettiä sitäkin, millä tavalla
alkoholismia Suomessa voitaisiin hoitaa enemmän sairautena ja vähemmän sosiaalisena il-
miönä, vähemmän moraalisena kysymyksenä. Meillä ei ole Suomessa sellaista sukua eikä
varmaan ainakaan isompaa työpaikkaa, jossa tätä sairautta ei tunnettaisi. On erittäin tär-
keää, että sitä vaikenemisen muuria saadaan murrettua — riippumatta siitä, onko 4,7:n, 8:n
vai 5,5:n prosentin miehiä ja naisia.
13



Pöytäkirjan asiakohta PTK 143/2017 vp
Arvoisa puhemies! Itse olen kuullut ja tiedän ihan ihmisiäkin, jotka ovat saaneet todella
paljon apua tällaisesta Minnesota-mallin päihdehoidosta, niin sanotusta kahdeksan aske-
len mallista. Esimerkiksi omassa maakunnassani Etelä-Pohjanmaalla, Lapualla, on erittäin
hyvin toimiva Minnesota-hoito, joka on auttanut näitä alkoholismi-nimisen sairauden ih-
misiä.

Minusta tähän keskusteluun, miten todella alkoholismiin vaikutetaan, sopii erittäin hy-
vin Ulla Appelsinin, julkkistoimittajan, kommentti oman läheisensä alkoholismista: "Kos-
ka olen alkoholistin läheinen, tiedän, että alkoholisti löytää aina [Puhemies koputtaa] ha-
lutessaan alkoholia. On aivan sama, mitä viina maksaa [Puhemies koputtaa] tai ovatko Al-
kot kiinni vai auki, alkoholistilta ei alkoholi lopu."

Ensimmäinen varapuhemies Mauri Pekkarinen:  Edustaja Kurvinen, jos haluatte jat-
kaa, tulkaa puhujapönttöön.

En halua, arvoisa puhemies.

17.00 Satu Hassi vihr: Arvoisa puhemies! Muutama asia, joita en äsken saanut 2 minuut-
tiin mahtumaan.

Ensinnäkin kun puhutaan yksilön oikeuksista, niin varmaan ihan jokaisesta tuntuisi hou-
kuttelevalta se ajatus, että ainoa muutos, mitä maailmassa tapahtuu, on se, että juuri minä
saisin helpommalla ruokakaupasta vahvempia oluita ja viiniä mutta kaikki muu maailmas-
sa säilyisi entisellään. Mutta näinhän maailma ei toimi. Kuten tässä on jo hyvin moni to-
dennut, niin tämä uudistus tulee lisäämään alkoholin kulutusta ja siitä aiheutuvia haittoja. 

Edustaja Kurvinen, nämä haitat eivät rajoitu pelkästään alkoholisteihin ja heidän lähi-
omaisiinsa. Tiedämme, että alkoholi lisää esimerkiksi ainakin viiden eri syöpätyypin ris-
kiä. Ei tämä koske pelkästään alkoholisteja. Ei huonontunut työkyky eivätkä krapulapäivät
koske pelkästään alkoholisteja. Mitä helpompaa on alkoholin saatavuus, sitä suurempi on
todennäköisyys, että tulee lisää alkoholisteja. Kaiken kaikkiaan ne taloudelliset vaikutuk-
set, joita tästä laista tulee, tarkoittavat sitä, että meillä entisestään kasvavat paineet siihen,
että jatkossakin leikataan koulutuksen määrärahoja, jatkossakin leikataan eläkkeitä ja teh-
dään kaikkia muita sellaisia päätöksiä, joita ihmiset eivät halua. Myös tässä on kysymys ih-
misten oikeuksista. 

Pidän myöskin hyvin huonona lainsäädäntönä sitä, että kirjoitetaan laki, jonka tarkoitus-
pykälä ja sisältö ovat ristiriidassa keskenään.

17.02 Joona Räsänen sd: Arvoisa puhemies! Kun täällä joku puhujista tuskasteli sitä, että
tulee ainoastaan negatiivisia kommentteja, niin on totta kai paikallaan sanoa, että kyllähän
tässä hyväksytyssä laissa oli monia todella hyviäkin parannuksia, että eihän tämä pelkäs-
tään mollivoittoinen ole. Tämä sääntelyn purku, mikä koskee vaikkapa ravintolatoimintaa,
tai sitten jos puhutaan tästä pienpanimoiden ulosmyyntioikeudesta, nämä ovat hyvin toi-
vottuja uudistuksia, ja niitähän eduskunta hyvin laajasti tuki. 

Sitten näihin muutamaan keskeiseen kysymykseen todella, joissa nyt vaikutusarvioinnit
lähtevät siitä, että haitat ja sitä kautta kustannukset kasvavat, olisi ehkä toivonut hieman
erilaista ratkaisua. Puutun tässä puheenvuorossa loppuajan ainoastaan siihen keskeiseen
kysymykseen, että kun täällä monesti toistellaan, että tämä on nyt elinkeinoelämän näkö-
kulmasta hyvä asia ja teollisuuden näkökulmasta hyvä asia, niin näin varmasti on, kun kat-
14



Pöytäkirjan asiakohta PTK 143/2017 vp
sotaan panimoteollisuutta tai kaupan alan toimintaa, mutta sitten kun tullaan tänne ravin-
tolatoimintaan, niin eihän tämä nyt hyväksytty laki millään tavalla paranna ravintoloiden
kilpailukykyä suhteessa esimerkiksi kaupan toimijoihin. On hyvä muistaa kuitenkin se,
että vaikka me tätä ravintolan sääntelyä nyt puramme, niin silti, kun katsotaan sitä hinta-
kilpailukykyä — kuinka paljon esimerkiksi se alkoholiannos siellä ravintolassa maksaa,
varsinkin kun tähän se 100 miljoonan euron veronkorotus tehdään — kun edelleen kaupas-
ta saat niin paljon halvemmalla, niin on aivan selvä, että tämä kehityssuunta jatkuu siinä,
että meillä anniskelu siirtyy ravintoloista kotiin ja kadulle. Tämä kehityssuunta on jatku-
nut viimeiset 20 vuotta. Silloin ravintola-anniskelu oli 20 prosenttia, tänä päivänä se on 10
prosenttia. Samalla on kadonnut yli 10 000 työpaikkaa ravintola-alalta. Nyt me olemme
kyllä edelleen jatkamassa tätä kehitystä, ja se on minusta väärin, ja sen takia kun tulevai-
suutta nyt ajattelee, toivoisi, että se tahto, [Puhemies koputtaa] mikä täällä on ollut, että ku-
lutusta ohjattaisiin ravintoloihin, näkyisi myös lainsäädännössä.

17.04 Hanna Halmeenpää vihr: Arvoisa herra puhemies! Edustaja Elo aika kärkkääseen
sävyyn kritisoi sitä, että jotkut kansanedustajat ovat saattaneet vaihtaa tämän asian käsitte-
lyn kuluessa tai jopa vuosien kuluessa kantaansa tätä sosiaali- ja terveysvaliokunnan mie-
tintöä tukevaksi. Itse en sitä kauheasti ihmettelisi, nimittäin lainsäädäntötyössähän lienee
kuitenkin muutamia periaatteita, joita on hyvä — ja tässäkin tapauksessa olisi hyvä — nou-
dattaa: ensinnäkin että työ tehtäisiin hyvin ja hallinnon ja lainsäädäntötyön periaatteita ja
toimintatapoja noudattaen, mitä tässä on joiltakin osin aivan aiheellisesti kritisoitu, toisek-
si että lainsäädäntöä laatiessa aika tarkalla korvalla kuunneltaisiin niitä asiantuntijalausun-
toja, joita työ edellyttää — ja nehän tässä ovat olleet hyvin selkeästi sosiaali- ja terveysva-
liokunnan mietintöä tukevia — ja kolmanneksi vielä että lainsäädännössä tähdättäisiin ja
aivan pääperiaatteena ja nyrkkisääntönä pidettäisiin sitä, että kun lakia laaditaan, niin int-
ressivertailussa tarkoitus olisi, että suhteessa heikossa asemassa olevien asemaa turvattai-
siin, ei niin, että vahvemmassa asemassa olevien asemaa vaikkapa taloudellisen edun ni-
missä entisestään vahvistettaisiin tai pyrittäisiin takaamaan.

Kun näitä asioita, näitä periaatteita ajattelee, niin ei tässä nyt ole kovin paljon syytä kri-
tiikkiin, jos on tullut sille kannalle, että aivan oikein, olisi hyvä olla nostamatta sitä kau-
poissa myytävän alkoholin tilavuusprosenttirajaa, ja aivan oikein, olisi syytä pitää huolta
siitä alkoholilain pääperiaatteesta, että sen tarkoitus ei ole lisätä haittoja vaan vähentää nii-
tä.

17.06 Martti Talja kesk:  Arvoisa puhemies! Nyt on suunnilleen 125 vuotta siitä, kun
suomalainen raittiusliike sai alkunsa. Tätä ajatusta ovat hyödyntäneet niin nuorisoseurat
kuin monet poliittiset liikkeet sen jälkeen. Tämä päivä on yksi näistä merkkipaaluista, jot-
ka ovat siinä raittiusajatuksessa, ja silloin raittiusliike lähti siitä, että suomalaisten viinan-
käyttöä vähennettäisiin. Tällä nyt hallitus lisää 3 miljardilla kansalaisten pahoinvointia,
krapulapäiviä, työstä poissaoloja, sairastumisia alkoholin aiheuttamien vammojen takia ja
sitten varsinaisia terveyshaittoja, erilaisia alkoholisairauksia ja sitten täällä esiin tulleita
monia muita sairauksia.

Tällä hetkellä suomalaisten terveyserot ovat kasvamassa kaiken aikaa THL:n selvityk-
sen mukaan, ja siellä keskeisenä tekijänä on alkoholi. Kuten edustaja Kurvinen toi tässä
esille, meidän tulee käyttää erilaisia keinoja nimenomaan jo todetun syntyneen alkoholis-
min hoidossa, mutta entistä suurempi vaikutus on sillä alkoholinkäytön ehkäisyllä. Se on
15



Pöytäkirjan asiakohta PTK 143/2017 vp
perheiden vastuulla. Nuoret ja lapset 1—3-vuotiaina imevät omat käyttäytymistapansa
passiivisesti siitä, mitä vanhemmat tekevät. Silloin meidän täytyy tukea perheitä kokonai-
suudessaan, jotta he antaisivat sitten oikean mallin paitsi pienille lapsille myös ensisijai-
sesti teini-ikäisille. Asiaa tulee seurata.

17.08 Päivi Räsänen kd: Arvoisa herra puhemies! Pyysin tämän puheenvuoron edustaja
Elon puheenvuoron johdosta. Hän on nyt poistunut keskuudestamme, mutta kun hän kertoi
juhlivansa tänään yksilönvapauden voittoa, haluan todeta, että näitä voittoja on kyllä nähty
Suomen alkoholipoliittisessa historiassa aiemminkin. Vuonna 69 juhlittiin sitä, että keski-
olut vapautettiin kauppoihin. Sen jälkeen muutamassa vuodessa alkoholin kokonaiskulu-
tus yli kaksinkertaistui. Vuonna 95 vapautettiin siiderit ja lonkerot sekä alkoholimainonta.
Myös sen jälkeen alkoholinkulutus ja -haitat merkittävästi lisääntyivät. Vuonna 2003 alko-
holiveroa alennettiin kolmanneksella. Silloinkin juhlittiin, mutta sen jälkeen seurasi muun
muassa 600 alkoholikuolemaa vuodessa lisää. Pahoin pelkään, että tämä päivä tullaan
muistamaan yhtenä merkkipäivänä tässä historiassa.

Edustaja Meri täällä totesi, että päätös on tehty ja pulinat pois. Näin varmasti onkin, mut-
ta valitettavasti tämän päätöksen seuraukset tulevat meidän syliimme tänne eduskuntaan,
eli me aivan varmasti joudumme niihin seurauksiin palaamaan, puhutaanpa sitten turvalli-
suusviranomaisten tarpeesta, lastensuojelun tarpeesta, perheväkivallasta, rattijuoppoudes-
ta tai alkoholikuolemista. Täällä monet ovat myös esittäneet, että toimenpiteet ja huomio
tulisi kohdentaa niihin, joilla on alkoholiongelma. Toivon, että ne tahot, jotka tätä esittä-
vät, kuuntelisivat, ja jos eivät meitä kuuntele, niin kuuntelisivat OECD:tä, joka on toden-
nut, että kaikkein kustannustehokkainta on vaikuttaa koko väestöön kohdistuvalla alkoho-
lipolitiikalla eikä vain alkoholiongelmaisiin kohdistuvilla toimenpiteillä.

17.10 Johanna Karimäki vihr:  Arvoisa puhemies! Lainsäädäntötyössä on keskeistä
kuulla alan asiantuntijoita ja luottaa heidän arvioonsa varsinkin siinä tilanteessa, kun asian-
tuntijoiden arviot tämän lain muutoksista ovat hyvinkin murskaavia siinä mielessä, että al-
koholihaitat ja alkoholin saatavuus tulevat lisääntymään. Kun lukee sosiaali- ja terveysva-
liokunnan hyvin kriittisen mietinnön ja kaikki ne näkökulmat siitä, kuinka tämä laki tulee
työllistämään lisää poliiseja, hoitajia, lääkäreitä, tullia, ei voi tulla kuin siihen lopputule-
maan, että juurikaan ne keskeisimmät kipukohdat, kuten se, että nelosolut oltaisiin vapaut-
tamassa ruokakauppoihin, eivät ole kannatettavia. Jokaisen päätöksentekijän on omalta
osaltaan harkittava yhteiskunnan kokonaisetua ja terveysetuja.

Tästä mietinnöstä selviää myös se, että syntyvät haitat ovat myös kustannuksiltaan saa-
tavia hyötyjä suuremmat. Lainsäätäjän tehtävähän on suojella kaikkein heikoimpia. Tällä-
kään hetkellä alkoholin saatavuus ei ole Suomessa mitenkään erityisen vaikeaa, ja olen
kyllä siksi tämän lain kannalta huolissani tulevaisuudesta varsinkin niissä perheissä ja niit-
ten ihmisten osalta, joille alkoholi on ongelma. Näissä monissa perheissä kolmosolut vaih-
tuu nelosolueeseen ja haitat lisääntyvät.

Toki tässä laissa on myös hyviä asioita, joita me vihreät ihan yksituumaisesti olemme
kannattaneet, kuten se, että ravintoloiden sääntely kevenee ja että pienpanimoiden ulos-
myynti on nyt sitten sallittu. Se edistää pienpanimoyrittäjyyttä ja käsityöläisoluiden val-
mistamista. Mutta todellakin tämä etämyyntiasia pitää pikimmiten selkeyttää. On todella
huolestuttavaa, jos tällä etämyyntikysymyksellä uhataan Alkon monopolia Suomessa.
16



Pöytäkirjan asiakohta PTK 143/2017 vp
17.12 Katri Kulmuni kesk: Arvoisa puhemies! Tämänpäiväinen tiukka äänestys ja pro-
senttirajakeskustelut jakavat varmasti kansalaisten mielipiteitä, myös puolueiden sisällä
edustajien mielipiteitä, mutta on tietenkin niin, että ihmisillä on viime kädessä vastuu ja va-
paus omista toimistaan, eikä se tarkoita sitä, että suhtautuisi mitenkään vähätellen tai vä-
häpätöisesti niihin kansanterveydellisiin huoliin ja kysymyksiin, joita on otettu esille. 

Itse näen, että tämä on kyllä ehkä ennen kaikkea kulttuurinen seikka. Ovathan ne aika
mielenkiintoisia tilastoja siitä, miten vaikkapa Italiassa, jossa on erittäin vapaa lainsäädän-
tö alkoholin suhteen, kulutus on silti varsin pientä, huomattavasti pienempää kuin meillä
Suomessa henkeä kohden. Lainsäädännöllä tuskin pystytään tätä kulttuurista muutosta te-
kemään. Jos se olisi onnistunut sitä kautta, se varmasti olisi jo tehty, elikkä sikäli täytyy tie-
tenkin toivoa, että valistusta ja juomakulttuurin hyvien ja maltillisten tapojen edistymistä
tapahtuu. Sukupolvet siinä kyllä näyttävät esimerkkiä, koska esimerkiksi nykyinen nuori
ikäpolvi käyttää alkoholia huomattavasti vähemmän kuin esimerkiksi oma ikäpolveni ai-
kanaan. Se on ainoastaan hyvä asia minun mielestäni.

On mukava kuulla, että myös ne, jotka olivat vastaan näitä korotuksia, kuitenkin tunnus-
tavat sen, että tässähän on paljon hyviä asioita, joista eduskunta on aivan yksimielinen, liit-
tyen vaikka pienpanimoiden tilanteeseen ja byrokratiaan, mitä on saatu purettua sieltä. Ja
kun täällä jossain vaiheessa epäiltiin, mikä on julkisen vallan tila tässä maassa, ja viitattiin
myös muihin käsittelyssä oleviin asioihin ja siihen, mikä on niiden linja, niin kyllä minä ai-
nakin voin sanoa, että keskusta on Alkon monopolin vahva kannattaja. Me olemme vahva
julkisen vallan kannattaja, koski se mitä asiaa tahansa, mutta kyllä ihmisillä on myös oi-
keus vapauteen ja vastuuseen ja yksilönvapauksiin.

17.14 Aila Paloniemi kesk: Arvoisa puhemies! Minusta on aivan selvää, että tämänpäi-
väisen päätöksen jälkeen hallituksen on varauduttava alkoholin kulutuksen kasvuun ja sitä
myötä tietenkin alkoholiongelmien kasvuun. Tarvitsemme ehdottomasti jatkossa resursse-
ja lisää muun muassa lastensuojelun vahvistamiseen — se on nyt jo kriisissä — poliisien
määrän lisäämiseen, sosiaali- ja terveydenhuollon kulujen kasvun kattamiseen. Tämä pää-
tös on mielestäni vastoin kaikkia hallituksen periaatteita, joilla tähdätään terveyserojen ka-
ventamiseen ja kansanterveyden edistämiseen. En ole kuullut, sivumennen sanoen, että ku-
kaan olisi Suomessa sairastunut tai kuollut siksi, ettei olisi saanut riittävästi alkoholia jo tä-
hän mennessä.

17.15 Krista Mikkonen vihr: Arvoisa puhemies! Tämä alkoholilakiuudistus on nyt oike-
astaan kulminoitunut tähän prosenttikysymykseen, ja on ehkä unohtunutkin, että tässähän
oli kyse hyvin paljon muustakin — siitä, että monet hyvinkin vanhentuneet lainsäädännön
kohdat tuotiin tähän päivään ja purettiin paljon säätelyä, ja se oli minusta erinomainen asia.
Ja niin kuin edustaja Kulmuni tuossa äsken totesi, eduskuntahan oli niistä varsin yksimie-
linen, monesta asiasta. Ehkä meidän kannattaa muistaa se, että todellakin se prosentti oli
vain yksi osa tätä, vaikka se on noussut tässä ehkä kaikkein suurimmaksi ja myös kansa-
laisten näkökulmasta moni luuli, että se oli ainoa asia, mistä me tänään päätimme. Mutta
kyllähän se on myönnettävä, että tässä nyt mentiin selkeästi elinkeinopolitiikka edellä ja
että kyllä tämä päätös tästä prosenttirajan nostosta todennäköisesti tulee lisäämään terveys-
eroja ja hyvinvointieroja. Se on kyllä todella valitettavaa, ja toivon, että tähän sitten varau-
dutaan ja riittävät resurssit myös sitten annetaan siihen, että näitä asioita täytyy laittaa kun-
toon. 
17



Pöytäkirjan asiakohta PTK 143/2017 vp
Mutta se, mikä minusta tässä koko prosessissa oli valitettavaa, oli kyllä tämä kiire, millä
tuotiin tämä esitys nyt sitten viime metreillä, etenkin kun aivan loppuvaiheessa tämä etä-
myyntiasia jäi epäselväksi eikä valiokunta saanut siihen edes haluamiaan lausuntoja. Tä-
mäntyyppinen lainsäädäntö on kyllä äärimmäisen valitettavaa etenkin tämmöisessä asias-
sa, jonka tiedetään hyvin vahvasti jakavan edustajien mielipiteitä. Toivon todellakin, että
nyt hallituspuolueet pikaisesti pääsevät tästä etämyynnistä sorvaamaan tarvittavia pykäliä,
koska tässä on ihan aito riski, että miten käy Alkon monopolille, ja se onkin sitten isompi
soppa sen jälkeen, jos se murtuu. Mutta todella hallituspuolueilta toivon, että tarttukaa tä-
hän ja hoitakaa tämä asia nyt kuntoon pikaisesti.

17.17 Antero Laukkanen kd: Arvoisa herra puhemies! Vielä muutama asia: Tässä pää-
töksessä ja äänestyksessä tänään todellakin käveltiin kolmen, ehkä neljän valiokunnan yli.
Niillä kaikilla varoittavilla esimerkeillä, mitä siellä oli yksityiskohtaisesti kuvattu, ei tun-
tunut olevan merkitystä, ja jäin miettimään, että mitähän mahtavat asiantuntijat ajatella,
jotka huolella olivat asiaan paneutuneet. Eräs ryhmä on sosiaali- ja terveysministeriön vir-
kamiehet, jotka olivat todella tehneet hyvää työtä. Mitä mahtavat he pohtia, kun heidän
työlleen ei annettu mitään arvoa? Tämä tapaus tulee jäämään yhteiskuntatieteilijöiden ja
oikeustieteen laitosten eräänlaiseksi esimerkkitapaukseksi huonosta lainsäädännöstä,
mimmoista ei koskaan pitäisi tehdä. On ikävää olla mukana siinä eduskunnassa, joka tuot-
taa tämänlaatuisia päätöksiä.

17.18 Satu Taavitsainen sd: Arvoisa puhemies! Tänään eduskunta teki kyllä todella, to-
della surkean päätöksen kahden äänen ratkaistessa sen, että kaupoissa saa jatkossa myydä
4,7 prosentin sijaan 5,5 prosentin tuotteita ja valmistustaparajoite poistettiin. En kannatta-
nut tuota prosenttirajan nostamista enkä myöskään valmistustaparajoitteen poistamista.

Eduskunnan on edistettävä väestön terveyttä, aivan kuten perustuslaki meiltä edellyttää.
Meillä on myös velvollisuus tukea lasten hyvinvointia ja turvata jokaiselle oikeus terveel-
liseen ympäristöön. Alaikäisten alkoholinkäyttö ja humalajuominen ovat vähentyneet Suo-
messa vuosituhannen alusta. Asiantuntijoiden mukaan tämä lakimuutos aiheuttaa alkoho-
linkäytön kääntymisen kasvuun. Alkoholipitoisuus pullossa ja tölkissä nousee 17 prosent-
tia, mikä lisää tietenkin humalan astetta. Nuoret ovat aikuisia pienipainoisempia, jolloin
pienempi määrä alkoholia aiheuttaa heille vakavamman humalatilan. Valtaosassa juoma-
kerroista saadaan tästedes enemmän alkoholia, vaikka juomaa juotaisiin sama määrä kuin
ennen.

Prosenttirajan nosto on ristiriidassa tämän alkoholilain itsensäkin kanssa. Lain tarkoi-
tuksena on kulutusta ohjaamalla ehkäistä yhteiskunnallisia, sosiaalisia ja terveydellisiä
haittoja. Prosenttirajan nosto on ristiriidassa myös muiden lakien kanssa. Terveydenhuol-
tolain mukaan on edistettävä ja ylläpidettävä väestön terveyttä, hyvinvointia, työ- ja toi-
mintakykyä sekä sosiaalista turvallisuutta. Päihdehuoltolain perusteella on ehkäistävä ja
vähennettävä päihteiden ongelmakäyttöä sekä siihen liittyviä sosiaalisia ja terveydellisiä
haittoja sekä edistettävä päihteiden ongelmakäyttäjän ja hänen läheistensä toimintakykyä
ja turvallisuutta. Raittiustyölaissa tavoitteena on kansalaisten terveiden elämäntapojen
vahvistaminen ja ohjaaminen välttämään päihteiden ja tupakan käyttöä. Ihmettelen kyllä
syvästi, miten eduskunta voi päättää täysin ristiriitaisesti muihin lakeihin nähden.

Arvoisa puhemies! Alkoholinkäyttöön liittyvien kustannusten hintalappu on jo nykyään
miljardi euroa vuodessa valtiolle ja kunnille. Prosenttirajaa nostamalla lisähintalapun sosi-
18



Pöytäkirjan asiakohta PTK 143/2017 vp
aali- ja terveydenhuollolle arvioidaan olevan vähintään 20 miljoonaa. Esimerkkinä vain se,
että katkaisuhoito maksaa noin 125 euroa vuorokaudessa, haimatulehduksen hoito 30 000
euroa, maksansiirto 98 000 euroa, huostaan otetun lapsen laitoshoito 110 000 euroa vuo-
dessa ja lasten ja nuorten psykiatrinen hoito 630 euroa vuorokaudessa.

Sosiaali- ja terveydenhuollossa alkoholi työllistää ensihoitoa, erikoissairaanhoitoa, hä-
täkeskusta, kotihoitoa, terveydenhoitajia, kätilöitä, lastensuojelua, lääkäreitä, sairaanhoita-
jia, lähihoitajia, terapeutteja, sosiaalityöntekijöitä ja niin edelleen. Muualla julkisella sek-
torilla alkoholi työllistää poliiseja, palomiehiä, nuorisotyöntekijöitä, koulukuraattoreja,
opettajia, pappeja, diakoneja ja vankiloita ja niin edelleen. Kuinka hallitus on varautunut
siihen, että tarvitaan näihin ammatteihin lisää työntekijöitä tämän lakimuutoksen jälkeen?
Ei mitenkään, lisää rahaa ei ole tulossa budjetissa, esimerkiksi lisää poliiseja.

Alkoholi lisää haittoja erityisesti nuorilla. Tapaturmat, alkoholimyrkytys, suojaamaton
seksi, seksikokemukset ja muu toiminta, jota kadutaan, häiriökäyttäytyminen, ei toivotut
raskaudet, konfliktit lähiympäristön ja virkavallan kanssa, negatiiviset vaikutukset nuoren
aivojen kehitykseen lisääntyvät. Minulla on tässä asiantuntijalausunto — ne kaikki ovat
lain liitteinä, joita sosiaali- ja terveysvaliokunnassa on käsitelty. Tässä esimerkiksi sano-
taan alkoholin nauttimisen yhteydessä tapahtuneista seurauksista, joita on sattunut vähin-
tään kerran viimeisten 12 kuukauden aikana, näin: 559 700 suomalaista on joutunut riitaan
alkoholin nauttimisen yhteydessä viimeisen vuoden aikana. 123 400 henkilöä on joutunut
tapaturmaan tai loukkaantunut. 117 800 henkilöä on ollut matkustajana autossa, jonka kul-
jettaja oli alkoholin vaikutuksen alaisena. 939 000 ihmistä on katunut puheitaan tai teko-
jaan alkoholinkäytön yhteydessä.

Alkoholipolitiikka on tasapainottelua terveyden, työllisyyden ja talouden välillä. Alko-
holin kokonaiskulutuksen vähenemiseen vaikuttavat eniten saatavuus ja hinta. Viime hal-
lituskaudella tehtyjen alkoholiveron korotusten avulla kokonaiskulutusta saatiin käännet-
tyä alaspäin, ja nyt tämä lakimuutos kumoaa saadut hyödyt alkoholinkulutuksen noustessa
ja lisää ihmisten välisiä terveyseroja. Alkoholihaitat eivät ole vain suurkuluttajien ongel-
ma, vaan saatavuus lisää kulutusta kaikissa väestöryhmissä, aivan tavallisten työssä käy-
vien ihmisten, perheiden, äitien ja isien, eläkeläisten ja nuorten joukossa. Toivoisin, että
kansanedustajilla olisi ollut äänestäessään kansanterveyden edistäminen kirkkaana mieles-
sään eikä prosenttirajaa olisi korotettu. Kenenkään etu eivät ole yhä kasvavat kustannukset
sosiaali- ja terveydenhuollossa, turvallisuudessa, lääkekustannuksissa, miljoonien suoma-
laisten inhimillisiä kärsimyksiä unohtamatta.

17.26 Ville Vähämäki ps:  Kunnioitettu puhemies! Totean näin, että tämän etämyynnin
oikeudellinen asema on jätetty selvittämättä valiokunnassa, joten totean ja esitän näin, että
tämä asia pitäisi lähettää takaisin mietintövaliokuntaan, että se asia selvitettäisiin.

17.27 Satu Taavitsainen sd: Kannatan tehtyä esitystä.

[Puhemiehen korokkeella neuvotellaan]

Ensimmäinen varapuhemies Mauri Pekkarinen: Edustaja Taavitsainen?

17.28 Satu Taavitsainen sd: Arvoisa puhemies! Saanko vielä puheenvuoron?
19



Pöytäkirjan asiakohta PTK 143/2017 vp
Ensimmäinen varapuhemies Mauri Pekkarinen: No, kun en päättänyt keskustelua vie-
lä, teillä on mahdollisuus siihen. Olkaa hyvä.

Kiitos! — Elikkä olisin halunnut vielä viitata tässä Arja Rimpelään, joka on kansanter-
veystieteen professori Tampereen yliopistosta ja nimenomaan keskittynyt lasten ja nuor-
ten hyvinvoinnin näkökulmasta tähän alkoholilakiin. Hän nimenomaan sanoo sitä, että täs-
sä lainsäädännössä riskin kantavat lapset, nuoret, perheet, heikommin koulutetut, alem-
massa sosioekonomisessa asemassa olevat. Alkoholiin liittyvä kuolleisuus selittää merkit-
tävän osan tulo- ja koulutusryhmien eroista. Elinajanodotteen erot koulutusryhmien välillä
kasvoivat 2000-luvun alussa mutta eivät enää 2010-luvulla, jolloin erot jopa pienenivät.
Tämä lakimuutos kumoaisi saadut hyödyt alkoholinkulutuksen noustessa. Toivon todella,
että kun tästä laista, tämän lain hylkäämisestä tai hyväksymisestä [Puhemies koputtaa] ää-
nestetään ensi viikolla...

Ensimmäinen varapuhemies Mauri Pekkarinen: Edustaja, voitte jatkaa täältä puhuja-
pöntöstä, jos haluatte.

Sanon vain tämän, että toivon, että tämä laki hylätään. Perun tuon äskeisen kannatukse-
ni.

Ensimmäinen varapuhemies Mauri Pekkarinen: Arvoisa edustaja Taavitsainen, vielä
varmemmaksi vakuudeksi teidän puheenvuoronne loppuosasta: kannatitteko vai ettekö
kannattanut edustaja Vähämäen esitystä?

Arvoisa puhemies! Kuulitte aivan oikein, eli perun tekemäni kannatuksen, koska ha-
luan, että tästä äänestetään mahdollisimman nopeasti ja että tämä laki hylätään.

Yleiskeskustelu päättyi.

Ensimmäinen varapuhemies Mauri Pekkarinen: Edustaja Vähämäen ehdotus raukeaa,
koska sitä ei ole kannatettu.

Lakiehdotusten ensimmäinen käsittely päättyi.
20


	2
	13.19
	13.20
	13.22
	13.23
	13.25
	13.26
	13.28
	16.18
	16.20
	16.22
	16.23
	16.24
	16.26
	16.28
	16.31
	16.33
	16.34
	16.40
	16.42
	16.44
	16.47
	16.49
	16.51
	16.53
	16.54
	16.56
	16.58
	17.00
	17.02
	17.04
	17.06
	17.08
	17.10
	17.12
	17.14
	17.15
	17.17
	17.18
	17.26
	17.27
	17.28


