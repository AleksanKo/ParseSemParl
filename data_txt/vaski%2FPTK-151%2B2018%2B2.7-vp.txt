















































DEM68D4.tmp.xml


Pöytäkirjan asiakohta PTK 151/2018 vp

 Tarkistettu
4.0

Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.7. Suullinen kysymys vapaaehtoistyöstä vanhustenhoidossa (Anne Kalmari kesk)
Suullinen kysymys SKT 248/2018 vp

Suullinen kyselytunti

Puhemies Paula Risikko: Sitten on vielä kolme kysymystä jäljellä. Keskustan eduskun-
taryhmä, edustaja Kalmari.

Keskustelu

16.49 Anne Kalmari kesk: Arvoisa rouva puhemies! On hienoa, että keskusta linjasi, että
tämä hoitajamitoitus pitää siirtää suosituksesta lakiin. Se on arvovalinta. Ne, jotka jarrut-
tavat sote-uudistusta, saavat pian maistaa omaa lääkettään monessa kunnassa. Siellä kol-
kutellaan ylikansallisten yhtiöitten taholta ovien takana, luvataan maat ja mannut, ja tie-
dän, että monissa kunnissa tullaan vielä näkemään kokonaisulkoistuksia. Siksi toivoisin,
että yhteisesti ja rakentavasti viemme tämän soten maaliin, että päästään tästä tilanteesta
eteenpäin.

Arvostan hoitajia siellä palveluasunnoissa, mutta yhtä lailla arvostan vapaaehtoistyön-
tekijöitä. Vapaaehtoistyön tukiryhmän puheenjohtajana haluan kertoa, että esimerkiksi
omassa kotikunnassani kaikki ikäihmiset pääsevät ulos. Siellä yli 5 prosenttia kunnan
asukkaista on SPR:n ystäväpalvelussa. Kysynkin: mitä voisimme tehdä, että tämä leviäisi
muihinkin kuntiin?

16.51 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Kalmari, on hienoa kuulla, että Kivijärvellä lähimmäisenrakkautta
toteutetaan vapaaehtoistyövoimin. Sitä ei lasketa henkilöstömitoitukseen, mutta sen arvo
voi silti olla hyvin suuri. Siksi ehkä tämänkin keskustelun yksi viesti tämän kaiken väitte-
lyn ja esitysten keskellä pitäisi olla se, että suomalaisen yhteiskunnan ikääntyminen on niin
iso murros meille ja kuvamme maasta muuttuu niin dramaattisesti, että me emme voi kos-
kaan ajatella, että ikäihmisten kysymys ratkeaisi vain hoitajilla.

On kohtuutonta ajatella, että suomalaiset lähihoitajat, ne kymmenettuhannet, jotka teke-
vät töitä, pärjäisivät yksinään, elleivät omaiset ja läheiset kanna vastuuta ja ellemme jokai-
nen mieti omalta kohdaltamme mahdollisuutta tehdä myös vapaaehtoistyötä erityisesti ko-
tona olevien vanhusten parissa. Tämä keskustelu on keskittynyt liian vähän hoitoisuuteen,
siis niihin murheisiin, joista myöskään yksinäisyys ei ole pienin, oli kysymyksessä ympä-
rivuorokautisessa hoivassa olevan tai kotona asuvan vanhuksen arki. Puheenvuoronne täl-
tä osin oli hyvin merkittävä.

Kysymyksen käsittely päättyi.


