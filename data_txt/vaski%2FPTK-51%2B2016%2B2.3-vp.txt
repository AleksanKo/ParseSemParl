















































DEM130E.tmpSave.xml


Pöytäkirjan asiakohta PTK 51/2016 vp
Pöytäkirjan asiakohta 

PTK 51/2016 vp

Täysistunto

Torstai 12.5.2016 klo 15.59—17.19

2.3. Suullinen kysymys hallituksen tasa-arvo-ohjelmasta (Jyrki Kasvi vihr)
Suullinen kysymys SKT 54/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Kasvi.

Keskustelu

16.43 Jyrki Kasvi vihr: Arvoisa puhemies! Hallitusta on moitittu naisten työmarkkina-
aseman heikentämisestä ja esitystensä sukupuolivaikutusten arvioinnin laiminlyömisestä.
Siksi hallituksen uusi tasa-arvo-ohjelma onkin erittäin tervetullut. Ohjelma sisältää hyviä
tavoitteita ja keinoja, joita myös me vihreät voimme kannattaa. Tällä ohjelmalla hallitus si-
toutuu muun muassa arvioimaan oman toimintansa sukupuolivaikutuksia, myös budjettien
osalta. Ohjelmassa on myös tervetulleita uusia avauksia, kuten miesten terveyden ja isien
vanhemmuuden tukeminen. Tasa-arvo palvelee kaikkia, se ei ole keneltäkään pois.

Valitettavasti ohjelmassa esitetyt keinot eivät ole yhtä rohkeita, esimerkiksi perhevapai-
siin ei esitetä isien vanhemmuutta ja äitien työllisyyttä edistäviä muutoksia. Kysynkin:
miksei tasa-arvo-ohjelmassa ole rakenteellisia uudistuksia, esimerkiksi perhevapaiden
käytön tasa-arvoisen jakautumisen edistämiseksi?

16.45 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Hallituksen tasa-arvo-ohjelma on rakennettu hallituksen strategisen halli-
tusohjelman rakenteen mukaisesti. Ensinnäkin ovat pitkän aikavälin tavoitteet, vaalikau-
den tavoitteet ja sitten 30 konkreettista toimenpide-esitystä siitä, miten tällä vaalikaudella
hallitus omilla toimillaan edistää niin miesten ja naisten välistä tasa-arvoa kuin ylipäätänsä
yhdenvertaisuutta tässä yhteiskunnassa.

No, sitten tullaan asiaan, joka on realismia: Tänne on kirjoitettu näkyviin ne konkreetti-
set toimet, joihin 1) ministeriöt ovat sitoutuneet ja jotka 2) ovat toteutettavissa sen eurore-
surssin puitteissa, joka meillä käytössä on. Perhevapaiden osalta on edellytyksiä lisätä esi-
merkiksi perheiden valinnanvapautta, mutta esimerkiksi isien osuuden merkittävä lisäämi-
nen vanhempainvapaaosuudessa tarkoittaisi euromääräisesti sellaista summaa, että me
emme ole siksi sitä tähän ohjelmaan kirjoittaneet.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.46 Jyrki Kasvi vihr (vastauspuheenvuoro):  Arvoisa puhemies! Suomi on tasa-arvon
edelläkävijöitä maailmassa, mutta on meilläkin omat ongelmamme. Ehkä hävettävin niistä
 Tarkistettu
4.0



Pöytäkirjan asiakohta PTK 51/2016 vp
on naisiin kohdistuva väkivalta, josta Suomi on saanut moitteita sekä YK:n ihmisoikeus-
neuvostolta että Euroopan neuvoston ihmisoikeusvaltuutetulta. Tasa-arvo-ohjelman ainoa
taloudellinen panostus on 2 miljoonan euron lisäys turvakotien rahoitukseen. Se on toki
tervetullut, mutta viime vuosina on suljettu niin paljon turvakotipaikkoja, että 2 miljoonaa
on vain ensiapua. Lähisuhdeväkivalta on Suomessa edelleen tabu, josta on vaikea keskus-
tella avoimesti. Apua tarvitsevat sekä uhrit että tekijät, sukupuolesta riippumatta. Kansal-
listen uhritutkimusten mukaan naisista 17 ja miehistä 16 prosenttia on kokenut parisuhtees-
saan fyysistä väkivaltaa tai sillä uhkailua. Kysynkin, miten hallitus turvaa 2 miljoonalla
turvakotipalveluiden saatavuuden kaikille perheväkivallan uhreille sekä tukipalvelut väki-
valtaisuutensa kanssa kamppaileville puolisoille sukupuolesta riippumatta.

16.47 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Suomi on sitoutunut niin sanotun Istanbulin sopimuksen toimeenpanoon
meillä, ja se tarkoittaa konkreettisesti ensi- ja turvakotipaikkojen määrää, jossa me olem-
me merkittävästi takamatkalla, se on myönnettävä. Mutta hallitus on sitoutunut 2 miljoo-
naan euroon omissa kehyksissään, hallitusohjelmasta lähtien 2 miljoonaa euroa joka vuo-
si. Tällä resurssilisäyksellä, joka siis on vaalikauden viimeisenä vuonna 8 miljoonaa euroa
nykytasoon nähden, ei tulla saavuttamaan vielä ihan täyttä määrää turvakotipaikkoja tä-
män vaalikauden aikana, mutta suunta on selkeä ja oikea. Toisekseen tärkeää on myös saa-
da palveluja niille henkilöille, jotka niitä tarvitsevat lähisuhdeväkivaltaan liittyen, jotta se
oma jaksaminen ja se oman elämäntilanteen ylläpitäminen mahdollistuvat niin hyvin kuin
mahdollista. (Puhemies koputtaa) Eli tämä palvelupuoli on myös otettava tässä huomioon,
(Puhemies koputtaa) ei pelkästään laskettava näitä turvakotipaikkoja.

16.48 Mikaela Nylander r (vastauspuheenvuoro):  Arvoisa puhemies! Tasa-arvo-ohjel-
masta tuntuu unohtuneen yksi tärkeä teema, ihmiskauppa. Koko paperissa ei mainita sanal-
lakaan tätä ongelmaa, joka on alati kasvava. Ihmiskaupan torjunta vaatii määrätietoisia toi-
menpiteitä. Nyt hallituksella oli mahdollisuus osoittaa, edes yhdellä lauseella, että se on
huolestunut ihmiskaupasta. Sellaista lausetta ei ollut. Samaan aikaan hallitus uudistaa ul-
komaalaislakia niin, että ihmiskaupan uhreja on entistä vaikeampi tunnistaa.

Talman! Människohandel är ett växande problem. Ändå nämns hela problemet inte i jäm-
ställdhetsprogrammet. Varför? Och till vilka åtgärder kommer regeringen att skrida för att
minska på människohandeln?

Kysynkin hallitukselta: miksi ihmiskauppa ei ole mukana tasa-arvo-ohjelmassa, ja mihin
konkreettisiin toimiin hallitus aikoo ryhtyä ihmiskaupan torjumiseksi?

16.49 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! On monta muutakin lausetta, jotka täältä puuttuvat, (Mikaela Nylander:
Sääli!) syystä tai toisesta, mutta väittämä siitä, että hallitus ei olisi huolissaan tilanteesta,
joka on elävää elämää, josta pitää voida puhua: Meillä on ihmisiä, jotka ovat ihmiskaupan
uhreja. Tämä tasa-arvo-ohjelma pitää sisällään myös hallituksen esityksiä, ja erityisesti
herkissä asioissa se pitää ottaa vieläkin vakavammin, koko lainsäädäntökokonaisuuden
osalta. Tämän lainsäädännön osalta, johon edustaja viittasi ja joka valmistelussa on, tässä
2



Pöytäkirjan asiakohta PTK 51/2016 vp
vaiheessa sana sanasta siitä, että se on otettava huomioon, ja olennaistahan on se, että ryh-
dytään toimenpiteisiin.

16.50 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä kysymys oli erittäin tärkeä, ja kiitän puhemiestä, että saan tähän ihan ly-
hyesti vastata.

Ihmiskaupan uhrien tunnistaminen ja heidän asemansa tunnistaminen ja tiedostaminen
on äärettömän tärkeää, ja nyt hallituksessa on erittäin tärkeätä — kun tehdään näitä erityyp-
pisiä, muun muassa turvapaikanhakijoiden tilannetta parantavia tekijöitä ja asioita ja kehi-
tetään näitä erilaisia ohjelmia eteenpäin, liittyvätpä ne kotoutumiseen, liittyvätpä ne eri-
tyyppisiin prosesseihin — että me teemme yhteistyötä tiiviisti muun muassa eri järjestöjen
kanssa, joilla on sitä osaamista ja tietotaitoa siitä, mutta myöskin lisätään sitä osaamista
muun muassa sosiaalityön puolelle, että siellä on rohkeutta ottaa nämä asiat esiin ja myös-
kin tiedostetaan ja nähdään ne ehkä piilossa olevat asiat, joista nämä ihmiset eivät pysty
puhumaan, (Puhemies koputtaa) ja osataan heihin kohdentaa näitä oikeita palveluja.

16.51 Tytti Tuppurainen sd (vastauspuheenvuoro): Arvoisa puhemies! Hallituksen tasa-
arvo-ohjelma on kokoelma hyviä aikeita. Mutta valitettavasti, kun iso kuva puuttuu, silloin
puuttuu kyllä kaikki, ja nyt on kyse työmarkkinoitten tasa-arvosta. Suomalainen hyvin-
vointiyhteiskunta lepää korkean työllisyysasteen varassa, ja siihen tarvitaan, arvoisa halli-
tus, niin naisten kuin miestenkin työ. Nyt teidän toimenpiteenne eivät kyllä luvalla sanoen
edistä naisten, etenkään nuorten naisten, työssäkäyntiä. Ensinnä te olette rajanneet lasten
päivähoito-oikeutta, olette romuttaneet subjektiivisen päivähoito-oikeuden. Nyt te olette
nostamassa päivähoitomaksuja tavalla, joka johtaa siihen, että monessa perheessä todella
joudutaan valitsemaan, onko varaa laittaa lasta päivähoitoon. Minä haluan kysyä teiltä, ar-
voisa hallitus: Miten te näette työllisyysasteen sukupuolten näkökulmasta? Miten te aiotte
edistää nuorten naisten työllisyysastetta?

16.52 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Vakavalla asialla kun ollaan, niin ei ehkä pitäisi seuraavaa sanoa, mutta
sanon kuitenkin. Tämä kyselytunti alkoi sillä, että edustajatoverinne aloitti, että Suomella
on suunta, johon ollaan maata viemässä. Nyt te aloititte oman kysymyksenne: kun iso kuva
puuttuu, niin sitten tapahtuu niin, näin ja noin. Jos esimerkiksi lukee tämän hallituksen
tasa-arvo-ohjelman, niin tähän on muuten kirjoitettu iso kuva. Se on tässä. Niillä resurs-
seilla, voimavaroilla, osaamisella, mitä tällä hallituksella on, me pyrimme viemään tasa-ar-
voa naisten ja miesten välillä tässä maassa eteenpäin.

Toisekseen pidän erittäin arvokkaana sitä, että osana tätä tasa-arvo-ohjelmaa on työ-
markkinajärjestöjen samapalkkaisuusohjelma, jossa on hyvin hyvin konkreettisia toimen-
piteitä tälle vaalikaudelle ja jossa työmarkkinajärjestöt ovat sitoutuneet siihen, että yhden-
vertaisuus työmarkkinoilla voi nykyistä paremmin toteutua. Naisen euro (Puhemies koput-
taa) voi olla jatkossa myös sama kuin miehen euro.

16.53 Päivi Räsänen kd (vastauspuheenvuoro):  Arvoisa herra puhemies! Äitienpäivän
aikaan hallituksen piiristä heräteltiin keskustelua perhevapaiden tasaisesta jakaumasta, ja
on sinänsä hyvä, että isiä kannustetaan käyttämään perhevapaita. Mutta on huomattava,
että pakkokiintiöt esimerkiksi kotihoidon tuen osalta merkitsisivät sitä, että perheiden va-
3



Pöytäkirjan asiakohta PTK 51/2016 vp
linnanvapautta kavennettaisiin ja niin äitien kuin isienkin itsensä toivomaa oikeutta ja
mahdollisuutta pitkään perhevapaaseen kavennettaisiin ja heikennettäisiin. Viime vaali-
kaudella kristillisdemokraattien yhden ministerin ryhmä pystyi torjumaan kotihoidon tu-
keen aiotut heikennykset. Nyt sitten varmistaisin hallitukselta, lupaatteko säilyttää tämän
nykyisen hyvän, perheiden valinnanvapautta tukevan kotihoidon tukijärjestelmän, joka
mahdollistaa lapselle oikeuden hoitoon omassa kodissa kolmen vuoden ikään saakka.

16.54 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Edustaja Räsänen, teillä on kokemus ministeriajalta, ja te hyvin henkilö-
kohtaisestikin varmaan tiedätte, että ihan kaikkea sitä, mitä ministeriössä tapahtuu, ei vält-
tämättä ole nyt ministerin tiedossa. Mutta tämän asian tiedän. Sosiaali- ja terveysministe-
riössä ei olla valmistelemassa muutoksia nykyiseen kotihoidon tukijärjestelmään.

16.55 Katri Kulmuni kesk (vastauspuheenvuoro): Arvoisa herra puhemies! Tuo hallituk-
sen tasa-arvo-ohjelma oli erittäin odotettu, ja kyllähän siellä on pitkä lista paitsi isoja tee-
moja myös erittäin konkreettisia toimenpiteitä: lähisuhdeväkivallasta, työelämän tasa-ar-
vokysymyksistä, tasa-arvosta koulumaailmassa ja urheilumaailmassa sekä miesten ja poi-
kien terveyden edistämiseksi. Kun täällä tuli jo aikaisemmin esiin tämä työelämän tasa-ar-
vokysymys, niin kyllähän nyt ensimmäistä kertaa myös tänne tasa-arvo-ohjelmaan on kir-
joitettu tavoite siitä työnantajalle korvattavasta 2 500 euron palkkiosta. Missä vaiheessa se
tulee voimaan?

Sitten olisin halunnut kysyä vielä tarkemmin tuohon ohjelmaan kirjatusta palkkatasa-
arvo-ohjelmasta sukupuolten välillä, joka nyt laitetaan tänä vuonna alulle, kolmivuotinen
ohjelma. Minkälaisia konkreettisia toimenpiteitä siihen ohjelmaan on suunniteltu?

16.56 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tosiaan tämä 2 500 euron korvaus on valmistelussa, ja toivomme, että mahdolli-
simman pikaisesti totta kai nyt saamme sen sitten myöskin sieltä ministeriöstä eteenpäin.
Näiden perhevapaiden kehittäminen tietenkin kokonaisuudessaan on ihan äärimmäisen
tärkeää, että löydämme niihin erityyppisiä vaihtoehtoja, jotka sopivat sitten perheille mah-
dollisimman hyvin, ja että ne nimenomaan lisäävät sitä oikeudenmukaisuutta mutta myös-
kin että uskotaan ja luotetaan siihen, että perheet itse myöskin tietävät, mikä on kullekin
perheelle kaikista paras vaihtoehto. Tähän nyt sitten ministeri Rehula jo viittasikin, että tä-
hän kotihoidon tukeen muun muassa ei ole tulossa ministeriöstä nyt minkäänlaisia uusia
avauksia.

16.57 Aino-Kaisa Pekonen vas (vastauspuheenvuoro): Arvoisa puhemies! Minulle tämä
hallituksen kauan odotettu tasa-arvo-ohjelma oli valtava pettymys. Hallituksen kärkihank-
keena pitäisi olla työllistäminen. Naiset halutaan kuitenkin ilmeisesti pitää kotona. Kuten
tiedämme, kotihoidon tuesta naiset käyttävät yli 90 prosenttia. Samaan aikaan hallitus ro-
muttaa päivähoitoa. Myös omaishoitajista 70 prosenttia on naisia. Nämä tauot työelämässä
pienentävät naisten palkkoja ja eläkkeitä ja vaikeuttavat naisten työllistymistä. Tasa-arvo-
ohjelmassa tähän ongelmaan ei esitetä lainsäädännöllisiä toimia. Kysynkin teiltä, arvoisa
tasa-arvoministeri: aikooko hallitus tehdä jotain työn ja perheen yhteensovittamisen hel-
pottamiseksi?
4



Pöytäkirjan asiakohta PTK 51/2016 vp
16.58 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Aloititte sillä, että tasa-arvo-ohjelma oli pettymys, ja sitten jatkoitte listal-
la toimenpiteistä, jotka ovat toki, kun ne ovat säästöpäätöksiä, hankalia ja vaikeita ja koh-
distuvat johonkin, ja että on parantamisen varaa siinä, että sukupuolivaikutusten arviointi
tehtäisiin nykyistä paremmin. Näiltä osin hallitus on sitoutunut tässä ohjelmassaan toimi-
maan kärkihankkeittensa osalta, esimerkiksi sosiaali- ja terveydenhuollon muutoksen osal-
ta, kun se saadaan siihen asentoon, että pykälät ovat niin valmiita, että vaikutusarviointia
päästään tekemään.

Toisaalta mitä tulee lainsäädäntöön, jota tämän vaalikauden aikana työn ja perheen yh-
teensovittamisen osalta kyetään valmistelemaan, niin tulee aika, jolloin niistäkin asioista
kerrotaan.

16.59 Juho Eerola ps (vastauspuheenvuoro):  Arvoisa puhemies! Lakia lapsen huollosta
ja tapaamisoikeudesta ollaan hallitusohjelman mukaisesti uudistamassa. Hallitusohjelmas-
sa sanotaan, että avioerojen ja avoerojen yhteydessä turvataan lasten oikeus sekä äitiin että
isään. Arvoisa ministeri, missä vaiheessa tämä uudistustyö on, ja miten etävanhempien
epätasa-arvoista tilannetta aiotaan parantaa?

16.59 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Tämä on tosiaankin valmistelussa tuolla oikeusministeriössä, ja uudistustarpeet ar-
vioidaan kesään 2016 mennessä. Siellä on tietysti tarkasteltavia asioita, tätä vuoroasumista
koskevaa sääntelyä muun muassa, lapsen kuulemista koskevaa sääntelyä. Tämä valmiste-
lu tehdään työryhmätyönä 2016—2017, minkä jälkeen se on sitten valmis tulemaan tänne,
eli se on prosessissa ja tulee tänne, kuten on luvattu. Tämä on varmaan se aikataulu,
2016—2017, sen jälkeen se tulee eduskuntaan. Asia on etenemässä.

Kysymyksen käsittely päättyi.

Kyselytunti päättyi.
5


