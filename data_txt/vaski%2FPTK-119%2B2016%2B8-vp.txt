















































DEM9606.tmpSave.xml


Pöytäkirjan asiakohta PTK 119/2016 vp
Pöytäkirjan asiakohta 

PTK 119/2016 vp

Täysistunto

Keskiviikko 23.11.2016 klo 13.59—16.28

8. Hallituksen esitys eduskunnalle vuoden 2016 kolmanneksi lisätalousarvioksi
Hallituksen esitys HE 221/2016 vp
Lisätalousarvioaloite LTA 4-5/2016 vp
Valiokunnan mietintö VaVM 22/2016 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 8.
asia. Käsittelyn pohjana on valtiovarainvaliokunnan mietintö VaVM 22/2016 vp.

Keskustelu

14.09 Timo Kalli kesk (esittelypuheenvuoro): Arvoisa puhemies! Käsittelyn pohjana
on... (Hälinää — Puhemies koputtaa) 

Toinen varapuhemies Arto Satonen:  Pyydän, että sali keskittyy kuuntelemaan puhujaa.

...kolmas lisätalousarvio. Tässä esityksessä lisätään nettomääräisesti lainanottoa ja muu-
tamia muita lisäyksiä. Verotuloja vähennetään 106 miljoonaa euroa ja tuloarviota 210 mil-
joonalla eurolla. Suurimmat korotukset tehdään ansio- ja pääomatuloihin sekä yhteisö-, ar-
vonlisä- ja varainsiirtoveroihin. Perintö- ja lahjaveron sekä ajoneuvoveron tuloutusta alen-
netaan. Eniten tuloihin vaikuttavat osinko- ja osakkeiden myyntitulot, niitä alennetaan
noin 750 miljoonalla eurolla. 

Suurimmat muutokset kohdistuvat lisätalousarviossa maahanmuuttoon ja maahanmuu-
tosta ja kotouttamisesta johtuviin menoihin. Tähän lisätään 38 miljoonaa euroa.

Maatalouden toimintaedellytysten turvaamiseksi tähän lisätalousarvioon on varattu 35
miljoonaa euroa, ja tämä 35 miljoonaa euroa on tarkoitettu erilaisiin tukitoimiin, erityisesti
niille tiloille, joidenka toimeentuloedellytykset ovat kaikkein heikoimpia. Myös ansiopäi-
värahoja lisätään, tähän momenttiin kohdistetaan 32 miljoonaa euroa lisää.

Lisätalousarvio lisää nettolainanottotarvetta 317 miljoonaa, ja valtionvelan määrän ar-
vioidaan vuoden lopussa nousevan 106 miljardiin.

Muuten tämä lisätalousarvio on suhteellisen tekninen, ja tässä kohdistetaan... (Puhe-
mies koputtaa) 

Toinen varapuhemies Arto Satonen:  Anteeksi, puhuja. — Pyydän, että palaverit pide-
tään istuntosalin ulkopuolella. — Puhuja voi jatkaa.

...vain niihin kipeisiin ja akuutteihin tarpeisiin resursseja, joita joudutaan tämän vuoden
aikana vielä muuttamaan ja tekemään.
 Tarkistettu
4.0



Pöytäkirjan asiakohta PTK 119/2016 vp
Lisätalousarvioon sisältyy kolme vastalausetta lausumineen, ja toivon, että lisätalousar-
vio saa asianomaisen käsittelyn ja voidaan käsitellä niin, että se saatetaan voimaan mah-
dollisimman nopeasti.

14.12 Pia Viitanen sd: Arvoisa herra puhemies! Meillä oli täällä äsken salissa muutama
surullinen äänestys. Me äsken äänestimme muun muassa kansaneläkkeiden leikkauksesta
— kansaneläkkeiden leikkauksesta — ja me tiedämme sen, että sen seurauksena käy niin,
että valtaosan eläkkeensaajista, pieni- ja keskituloisten eläkkeensaajien, ostovoima tulee
tippumaan ensi vuonna.

Hallitus on näitä leikkauksia kovin auliisti tehnyt ja perustellut niitä aina sillä, että mei-
dän on pakko leikata, ottaa heikommalta, jotta velkaantuminen saadaan kuriin. Huomion-
arvoista on se, että tässä lisätalousarviossa hallitus kuitenkin ottaa lisää velkaa. Velan,
mikä nyt otetaan, määrä kipuaa liki 6 miljardiin. Se on kyllä täysin vastoin niitä periaattei-
ta, mitä hallitus on antanut ymmärtää, että leikattava on, tingittävä on, pieni ihminen, pieni
suomalainen, tingi, jotta voimme saada velkaantumisen taittumaan. Näin ei käy, velkaa
otetaan lisää.

Mihin rahat menevät, me olemme usein kysyneet. Kun näimme tämän hallituksen ta-
lousarvion ja veroesitykset, niin huomasimme, että kyllä, ne rahat menevät sinne hyvä-
osaisten veronkevennyksiin. Hallituksella on näinä päivinä varaa keventää miljoonaperin-
töjen veroja, antaa metsälahjavähennyksiä, tehdä niin sanottuja apteekkarivähennyksiä,
jotka hyödyttävät kaikkein hyvätuloisimpia yrittäjiä, ja tänne rahat menevät. Sen takia ote-
taan velkaa, että sitä riittää kaverille jaettavaksi, hyväosaiselle kaverille.

Puhemies! Tämä on huolestuttavaa paitsi oikeudenmukaisuuden näkökulmasta myös
siksi, että samaan aikaan työllisyystoimet puuttuvat hallituksen esityksistä. Kuulimme äs-
ken, että jälleen kerran meillä on käsissämme lisätalousarvio, joka on lähinnä tekninen.
Onko meillä varaa tehdä teknisiä lisätalousarvioita toinen toisensa jälkeen ilman työlli-
syystoimia ja samaan aikaan ajautua siihen tilanteeseen, että emme saa kylliksi kasvua?
Kenties olemme ensi keväänä, niin kuin sosialidemokraatit ovat usein varoittaneet, tilan-
teessa, jossa hallitus tulee tekemään jopa lisäleikkauksia. Täällähän on peloteltu, että mi-
käli ei saada taloutta kuriin ja työpaikkoja syntymään, niin lisäleikkauksia tulee. Ja jos hal-
litus sanoo, että niitä ei toki haluttaisi tehdä, niin silloin ei kannattaisi tehdä näitä teknis-
luonteisia lisätalousarvioita, vaan silloin kannattaisi tehdä sellaisia lisätalousarvioita, mis-
sä lisätään työllisyystoimia, jotka vaikuttavat tässä ja nyt — heti. Tämä on todella tärkeä
asia. Olemme tätä useaan kertaan sosialidemokraatteina alleviivanneet.

Samaan aikaan, kun näitä mainitsemiani leikkauksia tehdään, se vaikuttaa myös ihmis-
ten ostovoimaan. Myös tätä kautta talouskierre on negatiivinen. Ja minä en voi ymmärtää,
puhemies, miksi nämä arvovalinnat tänä päivänä ovat tämänkaltaisia. Tai voin minä ym-
märtää: tämä on kylmää oikeistolaista talouspolitiikkaa, jolle niin keskusta kuin perussuo-
malaisetkin kumartavat ja jota he usein vielä täällä salissa kovasti ylistävät ja kehuvat. Täs-
sä me olemme, me olemme tämän nähneet, mutta siitä huolimatta me emme lakkaa taiste-
lemasta. Me sosialidemokraatit olemme tähänkin lisätalousarvioon jättäneet kaksi lausu-
maa. Toinen koskee oikeudenmukaisempaa talouspolitiikkaa, ja toinen koskee työllisyys-
toimia ja niiden tekemistä heti, tässä ja nyt. Näiden pohjalta toivon keskustelua.

Meillä, puhemies, on myös hyviä uutisia ollut viime aikoina. Joitakin huonoja päätök-
siäänhän hallitus on perunut, ja se on ollut tietenkin erittäin hyvä. On miellyttävää, että esi-
merkiksi näimme, että sosialidemokraattien vaihtoehtobudjetti ei kerinnyt olla voimassa
2



Pöytäkirjan asiakohta PTK 119/2016 vp
kuin pari viikkoa, kun hallitus otti siitä kopin ja rupesi sitä osin noudattamaan eli perui tä-
män hoitajamitoituksen. Se oli erittäin positiivinen päätös. Tosin valitettavasti eilisessäkin
keskustelussa teimme sen havainnon, että edelleen hallitus haluaa leikata vanhuksilta 70
miljoonaa, mikä on väärin. Se ei ole oikein. Ikäihmiset ansaitsevat kunnon hyvän ja laa-
dukkaan hoidon ja hoivan, ja toivon, että näitä säästösummia vielä mietitään.

Eli, hallitus, olkaa ystävällinen. Hallituspuolueet, kuunnelkaa. Tehkää työllisyystoimia
tässä ja nyt, jotta ei tarvitsisi leikata heikompiosaiselta ja jotta saisimme ihmisille töitä.

Toinen varapuhemies Arto Satonen: Otetaan muutama puheenvuoro, ja sen jälkeen me-
nemme debattiin.

14.17 Anne Kalmari kesk: Arvoisa herra puhemies! Kiitos vinkeistä työllisyyttä koh-
taan, joskin voi todeta, että kun sdp:läinen ministeri hoiti työllisyysasioita viime hallitus-
kaudella, aikaansaannoksena oli 113 438 työtöntä lisää. Nyt työttömien määrä jo yhden
vuoden ponnistelujen jälkeen on 21 000 pienempi, mutta toki kaikki vinkit otetaan vas-
taan. Se työttömyyden pieneneminen näkyy jo siinä, että pystyimme korottamaan ansiotu-
loverotuksen ja pääomatuloverojen kertymää sekä yhteisö-, arvonlisä- ja varainsiirtovero-
kertymää. Tässä paljon parjatut toimet tulevat lisäämään työllisyyttä ja toimeentuloa, ta-
louskasvua tulevillekin vuosille. Esimerkiksi metsälahjavähennys tuo lahjaverokertymää
seuraavina vuosina enemmän kuin sitä on nyt ollut. Toivon, että kiitätte tästä rehellisesti
sitten, kun tämä tapahtuu, koska aina, kun saamme pyörät pyörimään, syntyy talouskas-
vua. Se on tosiasia, että palveluasunnoista ei paljon metsäkauppoja tehdä eivätkä niitä tee
liioin perikunnat, jotka ovat riitaisia. Siksi on erittäin hyvä, että uskallamme tehdä tällaisia
rohkeita avauksia.

On tosiasia, että joudumme laittamaan valtiontaloutta kuntoon ja siellä tulevaisuudessa
häämöttää myös tämä velkaantumisen taittaminen. Toki sitä ei voi tehdä yhdessä vuodessa
vaan sitä on tehtävä pitkäjänteisesti ja toki kasvu ja työpaikat edellä.

Toinen varapuhemies Arto Satonen:  Myönnän vielä puheenvuorot edustajille Heinäluo-
ma ja Heinonen ja sen jälkeen debatti.

14.19 Eero Heinäluoma sd: Arvoisa puhemies! Täytyy sanoa, että edustaja Viitanen pu-
hui kyllä totuuden sanoja. Tämä hallitus on systemaattisesti kieltäytynyt ottamasta omissa
toimissaan vastuuta työllisyydestä, se luottaa sokeasti markkinavoimiin, ja jos sillä jotain
omaa ajattelua tähän lisäksi on, niin se on työehtojen heikentämistä, jota yritetään kerta toi-
sensa jälkeen eri puolilta ja eri termein.

Sitten täällä ovat, niin kuin edustaja Viitanen aivan oikein sanoi, odottamassa nämä lisä-
leikkaukset. Lisäleikkaukset odottavat, niin kuin ministeri Orpo on sanonut, ja häntä en-
nen sanoi myös ministeri Stubb, että siellä ne ovat kulman takana. Mikä se kulma on? Ar-
voisat edustajat, arvoisa puhemies, mikä on tämä kulma, jonka takana ne ovat? Tämä kul-
ma on kunnallisvaalit. Hallitus on tehnyt hämmästyttävän päätöksen — johon hallituspuo-
lueiden eduskuntaryhmät ovat ilmeisesti antaneet siunauksensa — että kehysriihi ja nämä
leikkauspäätökset siirretään kuntavaalien jälkeiseen aikaan. (Eduskunnasta: Ei voi pitää
paikkaansa!) Koskaan ei ole ollut ajatusta pitää kehysriihtä näin myöhään, jolloin myös
eduskunnalle jää vähemmän aikaa käsittelyyn. 
3



Pöytäkirjan asiakohta PTK 119/2016 vp
Jokainen, joka on kuunnellut nämä käytetyt puheenvuorot, ymmärtää, mistä tässä on ky-
symys. Kansalaisille ei haluta kertoa, että edessä on konkreettisia uusia leikkauksia johtu-
en hallituksen työllisyyspolitiikan epäonnistumisesta. Siellä ne odottavat nyt, ja sitten kan-
salaiset pidetään pimennossa kuntavaaleihin saakka, jotta kukaan ei äänestyspäätöstä teh-
dessään arvioisi hallituksen politiikan onnistumista ja oikeudenmukaisuutta. Mutta epäi-
len, että ihmiset eivät tule alistumaan tähän, mitä nyt yritetään: yritetään pimittää vaaleissa
edessä olevat uudet leikkaukset. Ministeri Orpo on täällä jo moneen kertaan julkisesti sa-
nonut, että niitä tulee, jos talouslukemat eivät osoita parempaa. Talouslukemat eivät osoita
tulopuolella parempaa, koska työllisyyteen ei satsata. (Puhemies koputtaa)

Toinen varapuhemies Arto Satonen: Edustaja Heinonen.

Arvoisa puhemies! Pyydän siirtyä jatkamaan puheenvuoroa. (Eduskunnasta: Se loppui
jo!) — Eero Heinäluoma: Ei se loppunut, koska hän ei huomauttanut asiasta!

Toinen varapuhemies Arto Satonen: Se on toki mahdollista. — Siis huomautin kyllä,
mutta sopinee niin, että edustaja Heinäluoma saa jatkaa puheenvuoroaan täältä. (Puhuja
siirtyi puhujakorokkeelle)

 Arvoisa puhemies! Pyydän jatkaa vielä muutaman ajatuksen verran, koska todellakin
olin äärimmäisen hämmästynyt, kun tuli julkisuuteen tämä päätös, että hallitus siirtää ke-
hysriihen kuntavaalien jälkeiseen aikaan, enkä voinut olla myöskään kiinnittämättä huo-
miota siihen, miten siitä tiedotettiin. En tiedä, kuinka moni edustaja huomasi tämän asian,
mutta siitähän ei hallitus tiedottanut normaalisti. Lehdistötiedotteella ei ollut ensimmäistä-
kään ministeriä kertomassa, miksi tämä on tehty, vaan tämä ilmestyi Twitter-tilille, valtio-
neuvoston Twitter-tilille, jossa se sai useamman päivän olla, koska osoittautui, ettei ku-
kaan muukaan minun lisäkseni seuraa valtioneuvoston Twitter-tiliä. No, nyt olen ymmär-
tänyt, että jotta tietää, mitä hallitus tekee, niin kansanedustajien täytyy, arvoisat kollegat,
siirtyä valtioneuvoston Twitter-tilin seuraajiksi. Sinne hallitus piilottaa nämä tällaiset pää-
tökset toivoen, että Twitter-tiliä ei todellakaan kukaan seuraa.

Eihän tämä tällä tavalla voi olla. Tämä ei ole kunniaksi politiikalle, että ensinnäkin siir-
retään vaalien yli päätöksiä, joiden tiedetään olevan tulossa, kaikki tieto asiassa on olemas-
sa, ensimmäistäkään asiallista syytä tähän lykkäykseen ei ole lausuttu, ja sitten toisekseen
yritetään piilottaa vielä tämä niin, ettei kukaan kiinnittäisi asiaan mitään huomiota eikä
eduskuntakaan koskaan kysyisi, koska kehyskäsittely alkaa. Ja miksi näin? Sen takia, että
työllisyyden hoitoon tehtävät satsaukset eivät ole riittäviä, ja se näkyy myös tässä nyt kä-
sittelyssä olevassa lisäbudjettiesityksessä, joka keskittyy vain sen tekemiseen, mikä on
välttämätöntä, tai verotuloarvioiden muutoksiin, jotka johtuvat markkinavoimien liikkeis-
tä, ei hallituksen toimista, ja sitten näihin tiettyihin tukiratkaisuihin, kuten maatalouden li-
sätukeen. Olen todella huolestunut siitä, jos eduskunta antaa tämän mennä tällaisenaan ja
jos tähän ei puututa. Aivan erityisen huolestunut olen siitä, että kansalaisilta yritetään sa-
lata maan talouden tilanne ja hallituksen suunnitelmat uusista leikkauksista. 

14.24 Timo Heinonen kok: Arvoisa herra puhemies! Edustaja Viitanen kertoi, että he
taistelevat nyt tämän puolesta. Te, edustaja Viitanen, taistelitte juuri neljä vuotta vastuul-
lisena talouspolitiikan puolueena, valtiovarainministeripuolueena, (Kari Uotila: Ketkäs oli
4



Pöytäkirjan asiakohta PTK 119/2016 vp
pääministeripuolue?) ja tulokset eivät olleet sellaisia, että olisimme säästyneet edes tällä
kaudella niiltä ikäviltä leikkauksilta. Sosialidemokraateilta oli valtiovarainministeri, ensin
Urpilainen ja sen jälkeen Rinne, ja aktiivisina kuiskaajina varmasti myös edustajat Viita-
nen ja Heinäluoma. Jos ne toimet, (Hälinää — Puhemies koputtaa) joita te valtiovarainmi-
nisteripuolueena olitte esillä pitämässä, olisivat vähentäneet tämän maan työttömyyttä ja
olisivat saaneet talouden kasvuun, niin tällä kaudella ei olisi enää tarvinnut tehdä niitä toi-
menpiteitä, joilla nyt työttömyys on saatu laskuun, ja niitä toimenpiteitä, millä nyt talous
on saatu hienoiseen kasvuun. (Antti Lindtman: Mikä teidän vastauksenne on?) Se on mer-
kittävä ero siinä, mitä nyt tehdään ja mitä tehtiin viime kerralla. Se politiikka ei kääntänyt
meidän maan talouden suuntaa. Meidän työttömyys paheni, ja meidän talous ei kasvanut.

Nyt, kun katsomme ennusteita, lähes kaikki ennusteet lupaavat sitä, että käänne parem-
paan on tapahtunut. Se on hiuksenhieno, se vaatii edelleen meiltä kaikilta yhteistä työtä sen
eteen, että se talouskasvu vahvistuu, mutta se on kuitenkin nyt tapahtunut. Käänne on siis
tapahtunut. Meillä tällä hetkellä talous kasvaa, ja meillä tällä hetkellä työttömyys on vä-
hentynyt. Toki, niin kuin tässäkin talousarviossa todetaan, pitkäaikaistyöttömien määrä on
edelleen ollut nousussa, ja se on nyt se vitsaus, minkä eteen hallituksen pitää etsiä lisää toi-
menpiteitä, että pystymme auttamaan heitä myös takaisin työelämään. Näitä toimia pitää
löytää lisää, ja itse olen vakuuttunut, että paras keino siihen on se, että kun me saamme tä-
män maan talouden tasapainoon, me saamme tähän maahan lisää työtä, niin sitä kautta työ-
paikkoja löytyy niillekin suomalaisille, jotka nyt ovat joutuneet työttömänä olemaan.

Arvoisa puhemies! Sellaisia asioita, jotka tällä kaudella ovat onnistuneet, jotka ansait-
sevat varmasti maininnan, on esimerkiksi kilpailukykysopimus. Työnantajat ja työntekijät
tekivät yhdessä sopien merkittävän ratkaisun, (Kari Uotila: Kiristyksen edessä!) minkä
vaikutukset eivät vielä tässä näy, ja ymmärsin niin, että vasemmistoliittoa lukuun ottamat-
ta kaikki puolueet ovat tukeneet sitä kilpailukykysopimusta, minkä toimenpiteet siis työn-
tekijät ja työnantajat yhdessä sopivat. Vihreät ovat totuttuun tapaan hieman olleet siinä sil-
loin tällöin eri mieltä, tilanteesta riippuen, mutta laajasti yhteiskuntasopimus, kilpailuky-
kysopimus on saanut tukea poliittisista puolueista, ja sen vaikutukset tulevat toivottavasti
vahvistamaan tätä talouskasvua.

Kilpailukykysopimuksen osana hallitus on tehnyt myös veroratkaisuja. Kaikkien suo-
malaisten verotusta kevennetään, ja niin kuin tästäkin todetaan, niin meidän maltillisen
kasvun taustalla on etupäässä yksityisen kulutuksen ja lisäksi investointien kehitys — eli
yksityisen kulutuksen, ja tätä nimenomaan halutaan vahvistaa sillä, että työn verotusta ke-
vennetään kaikilta suomalaisilta, niin kuin kilpailukykysopimuksen yhteydessä hallitus
linjasi tekevänsä. Sen lisäksi kaikista pienimmällä toimeentuleville tuli tuo oma kohden-
nettu panostus. On totta, että valtionlainan kokonaismäärä nousee, ja se on huolestuttavan
suuri, 105,8 miljardia euroa. Se on noin 50 prosenttia suhteessa bruttokansantuotteeseen, ja
tämän eteen nyt tehdään töitä, että velkaantuminen saadaan taittumaan.

Haluan, arvoisa puhemies, antaa kiitosta hallitukselle siitä, että maatalouden eli suoma-
laisen ruuan tulevaisuuteen panostetaan tässä lisätalousarviossa, ja lisäksi maininnan ar-
voisia asioita täältä ovat muun muassa LNG-terminaali-investointiasia ja muutamat muut,
joita voisi tässä vielä esille nostaa.

Aivan lopuksi, arvoisa puhemies, kun valtiontalous on kokonaisuus, niin haluan myös
antaa kiitosta siitä, että täydentävässä esityksessä poliisien määrärahoja nyt lisätään niin,
että poliisit pystytään pitämään työssä myös yli vuodenvaihteen. Se on tärkeää sisäisen tur-
vallisuuden näkökulmasta. Olen myönteisesti ottanut vastaan myös ne viestit, että puolus-
5



Pöytäkirjan asiakohta PTK 119/2016 vp
tuksesta pidetään huolta puolustusministeri Niinistön johdolla entistä vahvemmin, ja näitä
lisäyksiä vain tällaisessa vaikeassakin taloustilanteessa tarvitaan.

Arvoisa puhemies! Tässä on se ero, mikä oli viime kauden talouspolitiikassa ja tämän
kauden talouspolitiikassa. Nyt suunta on muuttunut. Nyt velkaantuminen on hidastumas-
sa, meillä työttömyys on vähentynyt ja talous on hienoisessa kasvussa. (Puhemies koput-
taa) Ne ovat myönteisiä asioita, ja toivon, että niitä pystytään vahvistamaan.

Toinen varapuhemies Arto Satonen: Nyt 1 minuutin mittaisia vastauspuheenvuoroja, ja
ne aloittaa edustaja Lindtman.

14.30 Antti Lindtman sd (vastauspuheenvuoro): Arvoisa puhemies! Todella on niin kuin
edustaja Viitanen sanoi, että kyllähän tiedettiin, että sillä, mitä oppositiosta sanottiin, on
vaikutusta, mutta että näin nopeasti hallitus on lähtenyt toteuttamaan SDP:n vaihtoehto-
budjettia: hoitajamitoitus ja sitten viimeisimpänä juuri äsken käsitelty sotaveteraaneilta
leikkauksen peruminen.

Arvoisa puhemies! Kyllähän tämä on megaluokan asia, jos hallitus aikoo pimittää uudet
leikkaukset kansalaisilta ennen kunnallisvaaleja. Minä epäilen, että tässä on kyse siitä, että
pääministeri Sipilä lupasi, että nyt kaikki vaikeat päätökset ovat ohi. Me olemme täällä
koko ajan sanoneet, toisin kuin edustaja Kalmari täällä sanoo, että näistä hallituksen aja-
mista veronkevennyksistä, jotka kohdistuvat maamme kaikkein suurituloisimmille, muun
muassa rikkaimmille apteekkareille, esimerkiksi lainsäädännön arviointineuvosto ja ta-
louspolitiikan arviointineuvosto ovat todenneet, että niillä ei ole työllisyysvaikutuksia.
(Puhemies koputtaa) Aiotteko todella pimittää nämä leikkaukset, jotka aiheutuvat näistä
veronkevennyksistä, kunnallisvaalien yli? Siihen ei tullut vastausta, jäämme sitä odotta-
maan.

14.32 Anne Kalmari kesk (vastauspuheenvuoro): Arvoisa herra puhemies! Tässä näh-
dään SDP:n yrittäjämyönteisyys. Minusta on suorastaan noloa, että suklaalevyjen kanssa
kierrettiin puhumassa yrityksille siitä, miten SDP ymmärtää sen, että työpaikat syntyvät
pieniin ja keskisuuriin yrityksiin — jonne ne todellisuudessa syntyvät — ja silloin, kun pie-
nille ja keskisuurille yrityksille tullaan vastaan niin, että he voisivat jatkossa työllistää
enemmän, tehdään parturivähennys ja autokorjaamovähennys, niin SDP vastustaa sitä kai-
kin mahdollisin keinoin. Voitte lopettaa puheet siitä, että olette ymmärtämässä yrityksiä ja
niiden ahdinkoa.

14.32 Li Andersson vas (vastauspuheenvuoro): Arvoisa puhemies! On tämä politiikka
välillä aika erikoista. Edellisen hallituksen pääministeripuolueen edustaja on nyt täällä
pöntössä ja yrittää siirtää vastuun teidän johtamanne hallituksen epäonnistumisista mui-
den puolueiden harteille. Tämän lisäksi hallitus yrittää nyt ottaa kunnian siitä, että esimer-
kiksi rakennusalalla rakentamisen volyymi on kasvanut, mikä kyllä näkyy työllisyystilas-
toissa, mutta jos tarkastellaan näitä työllisyyslukuja, niin mitä ne kertovat hallituksen työl-
lisyyspolitiikan vaikuttavuudesta tai onnistumisesta? (Kari Uotila: Eivät mitään!) Loka-
kuussa tänä vuonna oli pitkäaikaistyöttömiä 10 000 enemmän kuin edeltävänä vuonna, pit-
käaikaistyöttömyys siis kasvaa edelleen. Työelämän ulkopuolella olevia oli 22 000 enem-
män kuin samaan aikaan viime vuonna, joista 3 000 enemmän piilotyöttöminä olevia.
6



Pöytäkirjan asiakohta PTK 119/2016 vp
Nämä luvut kertovat siitä, (Puhemies koputtaa) että hallituksen työllisyyspolitiikka on epä-
onnistunut täysin.

14.34 Krista Kiuru sd (vastauspuheenvuoro): Arvoisa puhemies! Kyllä minun täytyy ih-
metellä tätä eduskunnan keskustelua. Sellaiset puolueet, jotka esittävät nyt tämän vuoden
osalta jo velkaantumisen lisäjatkoa, velkaantuisitte enemmän kuin koskaan Suomessa näi-
nä viime vuosina on velkaannuttu, mutta vielä härskisti lisätalousarviossa otetaan lisää vel-
kaa, samaan aikaan kiertävät kentällä kertomassa, että nyt tämä velkaantuminen lopete-
taan. Minusta se on hyvin kaksinaamaista touhua. Ja samat puolueet käyvät täällä salissa
kertomassa, että opposition vaihtoehto on huonompi, kun me velkaantuisimme vähemmän. 

Minä en millään tavalla voi ymmärtää, että jos me haluamme ottaa kaikki mukaan ja 95
prosenttia suomalaisista palkansaajista ja eläkeläisistä voisi voittaa tässä sosialidemokraat-
tisessa vaihtoehdossa, niin miksi teidän täytyy velkaantua enemmän ja enemmän. Siksi,
että te ajatte etuja vain harvoille. Siltä osin olen pettynyt. Olen erityisen pettynyt siihen,
että työllisyyspolitiikka ei tunnu olevan kenenkään hoidossa (Puhemies koputtaa) tässä
hallituksessa.

14.35 Toimi Kankaanniemi ps (vastauspuheenvuoro): Herra puhemies! Viime vaalikau-
della todellakin sosialidemokraatit olivat valtiovarainministerin salkun haltijoita ja työmi-
nisterin. Tuloksena oli se, että valtio ja julkinen sektori, kunnat mukaan lukien siis, vel-
kaantui yli 30 miljardia euroa. Tällä hetkellä kunnat eivät velkaannu ja valtio velkaantuu
noin 6 miljardia, josta 1 miljardi on maahanmuuton takia.

Lisäksi viime vaalikaudella verotus kiristyi, työttömiä tuli yli 100 000 lisää ja bruttokan-
santuote aleni kolmena vuonna. Nyt tilanne on selkeästi kääntynyt, ja muun muassa tässä
lisätalousarviossa todetaan, että suurimmat korotukset tehdään verotuloarvioihin, eli kään-
ne on tapahtunut: verotulot kasvavat, velkaantuminen hidastuu, kun otetaan julkinen velka
huomioon, ja investoinnit ovat lähteneet käyntiin. Tilanne on muuttunut. Ymmärrän, että
sosialidemokraatit häpeävät viime vaalikautta, jolloin eivät tehneet sitä, mitä nyt vaativat.

14.36 Heli Järvinen vihr (vastauspuheenvuoro): Arvoisa puhemies! Minusta on vasten-
mielistä se, kuinka kokoomuslaiset lyttäävät edellisiä pääministereitä, oman puolueensa
pääministereitä. Onnea vain Jyrki Kataiselle ja Alexander Stubbille.

Minusta on aivan yhtä vastenmielistä se, kuinka edustaja Kalmari täällä lyttää sosialide-
mokraatteja siitä, kuinka työllisyyttä on hoidettu huonosti. On ilman muuta selvää, että vii-
me kauden työllisyystilastot ovat pettymys aivan kaikille, mutta kannattaa muistaa, että
meillä on ollut sosialidemokraattinen työministeri, joka varmaan pitää hallussaan ennätys-
tä siitä, kuinka paljon yhden vaalikauden aikana on saatu porukkaa työllistettyä, ja hän
muuten istuu täällä salissa tällä hetkellä. En ainakaan tiedä ministeri Filatovin jälkeen ke-
tään, joka olisi onnistunut työllisyyttä parantamaan niinkin reippaasti kuin kerran tapahtui.

Toivon, ja me kaikki toivomme, jokaista uutta työpaikkaa. Ikävää on se, että pitkäaikais-
työttömien määrä on kasvanut (Puhemies koputtaa) vuodessa 12 400. Se vaatii töitä.

14.37 Outi Mäkelä kok (vastauspuheenvuoro): Arvoisa herra puhemies! Todella nyt on
sekä hyviä että huonoja uutisia, ja tässä lisätalousarviokeskustelussa olisi syytä pistää
vauhtia niihin asioihin, joilla saadaan tätä positiivista kierrettä karttumaan. Kun on perään-
kuulutettu tätä kevään puolivälitarkastelua, niin nyt on vielä pitkä aika tehdä töitä siihen as-
7



Pöytäkirjan asiakohta PTK 119/2016 vp
ti, ja tämä positiivinen kierre, joka selvästi on nyt alkanut, pitää saada jatkumaan. Nyt työl-
lisyysasteenhan ennustetaan nousevan 68,5 prosenttiin samalla, kun työttömyysasteen
trendi on kääntymässä hienoiseen laskuun ja myös bruttokansantuotteen ennustetaan kas-
vavan 1,1 prosenttia.

Tuntuu, että täällä vain vähätellään näitä edistysaskeleita. Myös vähätellään toimenpi-
teitä, joita hallitus on tehnyt. Väitetään, ettei ole tehty mitään, ja muun muassa kilpailuky-
kysopimuksen osalta tuntuu, että kun aikaisemmin kaikki ovat tässä salissa sitä pitäneet
positiivisena, (Puhemies koputtaa) nyt on unohdettu koko kilpailukykysopimus.

14.38 Tarja Filatov sd (vastauspuheenvuoro): Arvoisa puhemies! Pitkäaikaistyöttömien
osuus kaikista työttömistä ei ole koskaan ollut Suomessa niin suuri kuin nyt, yli 35 prosent-
tia, ja se jatkaa ennusteen mukaan kasvuaan tulevina vuosina. Ennusteen mukaan pitkäai-
kaistyöttömiä on tänä vuonna 125 000 eli 16 000 enemmän kuin viime vuonna. Tämä ei ole
opposition propagandaa, vaan tämä on työ- ja elinkeinoministeriön ennusteesta suoraan.

Minusta surullinen puoli on se, että hallitus lupasi viime kehyksen yhteydessä lisää toi-
mia pitkäaikaistyöttömyyden taittamiseen, hallitus lupasi niitä budjetin yhteydessä, halli-
tus lupasi, että tänä syksynä saamme lisää toimia, niitä, joita budjettiriihessä ei ehditty val-
mistelemaan, mutta me emme ole saaneet niitä toimia. Meillä on tekninen lisätalousarvio,
joka ei tuo helpotusta pitkäaikaistyöttömyyden taittamiseen. Kannattaa muistaa, että la-
malla on pitkä varjo, ja se on se pitkäaikaistyöttömyys, joka lopulta tulee kaikkein kalleim-
maksi, ja sen hoidon hallitus laiminlyö.

14.39 Päivi Räsänen kd (vastauspuheenvuoro): Arvoisa herra puhemies! Kristillisdemo-
kraattinen eduskuntaryhmä on toki esittänyt omia vaihtoehtoja mutta samalla myös tuke-
nut hallitusta useissa sen talouspoliittisissa valinnoissa, (Eero Heinäluoma: Pitää paikkan-
sa!) esimerkiksi yrittäjyyteen liittyvissä parannuksissa, jotka toivon mukaan tulevat jatkos-
sa näkymään parempana työllisyytenä näitten pienten ja keskisuurten yritysten kannalta.
Annamme myös tunnustuksen kilpailukykysopimukselle ja sille, että hallitus on peräänty-
nyt useista epäonnistuneista ehdotuksistaan.

Mutta täytyy sanoa, että tässä keskustelussa ihmettelen kyllä kokoomuksen taholta tul-
lutta retoriikkaa edellisen hallituksen toimintaa kohtaan, koska viime hallituksen talouspo-
litiikkaa johti kokoomus suurimpana puolueena ja pääministeripuolueena. Nyt kokoomuk-
sen edustajat moittivat sitä ja kehuvat keskustajohtoista (Puhemies koputtaa) talouspoli-
tiikkaa. (Pia Viitanen: Niin, aivan, mitä tästä pitäisi päätellä?)

14.40 Timo Kalli kesk (vastauspuheenvuoro): Herra puhemies! Paremman talous- ja
työllisyyspolitiikan aikaansaamiseksi sekä tämän että kaikkien edellisten ja tulevien halli-
tusten pitää koko ajan luoda parempia edellytyksiä. No, tämä hallitus on tehnyt rakenteel-
lisia uudistuksia — maakuntahallinnon, sote-uudistuksen — (Riitta Myller: No niin, näki-
si vaan!) ja sen lisäksi on saatu aikaan kilpailukykysopimus. Uskon, että nämä lisäävät
luottamusta ja myöskin ennustettavuus paranee.

Sitä, onko tämä hallitus epäonnistunut vai onnistunut, tämä ei ole oikea hetki arvioida,
vaan nyt edelleen on luotava näitä edellytyksiä, joilla luottamusta lisätään. Minusta tämä
keskustelu kannattaa käydä sitten vaalikauden lopulla avoimin, rehellisin mielin. Kuiten-
kin kaikki ne toimet, jotka tähän asti on tehty, ovat lisänneet luottamusta, ovat parantaneet
työllisyyttä, ja pieniä talouskasvun oraita on jo liikkeellä.
8



Pöytäkirjan asiakohta PTK 119/2016 vp
14.41 Kari Uotila vas (vastauspuheenvuoro): Arvoisa puhemies! Perusporvarihallitus ja
sen edustajat voisivat sen sijaan, että kiinnittävät huomiota niihin pieniin merkkeihin talou-
den elpymisessä ja työllisyystilanteen paranemisessa — sinällään hallituksella ei ole mi-
tään tekemistä niiden aikaansaamisessa — rehellisesti kiinnittää huomiota siihen, että hei-
dän poliittiset tavoitteensa ovat edenneet, ovat edenneet sillä tavalla, että hyvinvointivalti-
on perusrakenteita ollaan vaarantamassa. Se liittyy soteen, pakkoyhtiöittämiseen ja niin
edelleen. Se liittyy kikyyn siinä mielessä, että he ovat päässeet kurittamaan, nöyryyttä-
mään palkansaajaliikettä kiristyksen kautta. Se liittyy veroratkaisuihin, joissa omaisuuden
ja suurten tulojen etuja on pystytty puolustamaan. Se liittyy siihen, että työttömiä ja hädän-
alaisia on päästy suhteellisesti eniten kurittamaan. Nämä ovat poliittisia tavoitteita. Niissä
perusporvarihallitus on edennyt, voisiko sanoa, kukonharppauksin, mutta talouden ja työl-
lisyyden suhteen — (Puhemies koputtaa) ei mitään.

14.42 Jukka Gustafsson sd (vastauspuheenvuoro): Arvoisa puhemies! Edustaja Heino-
nen on kyllä täysin ansaitusti saanut täällä kylmää vettä niskaansa. Minusta on täysin mo-
raalitonta itse asiassa esitellä asiat siinä valossa, että edellisen hallituksen politiikka olisi
sosialidemokraattien vika. Päätökset tehdään hallituksessa hallitusohjelman mukaisesti,
Heinonen tietää sen, eikä pidä hämätä ihmisiä, kansalaisia, tuonkaltaisilla puheilla.

Kiitos, edustaja Heinäluoma, tästä nimestä Twitter-hallitus. Minä olen aiemmin puhu-
nut siitä, että voidaan antaa nimeksi Guinnessin hallitus, jolloin pääsee Guinnessin kirjaan
siis petettyjen lupausten määrällä. Onko se myöskin peruuttajahallitus? Myöskin siitä voi-
daan mennä Guinnessin kirjaan, (Puhemies koputtaa) että on tehty niin kuin väärää poli-
tiikkaa.

Mutta toivon sellaista reilua puhetta, reilua peliä tänne.

Toinen varapuhemies Arto Satonen:  No niin, pidetäänpäs kiinni tästä vastausajasta.

14.44 Timo Heinonen kok (vastauspuheenvuoro): Arvoisa herra puhemies! Viime halli-
tuskaudella valtiovarainministerinä oli lopussa sosialidemokraattien Antti Rinne, nyt ko-
koomuksen Petteri Orpo. Tämän toin esille omassa puheenvuorossani ja totesin sen, että
viime hallituskauden toimet eivät olleet sellaisia, että niillä olisi talous saatu kääntymään.
Jos ne talousratkaisut, joita silloin tehtiin, olisivat olleet niin hyviä, että meidän taloutem-
me olisi lähtenyt kasvuun, niin tälläkään hallituskaudella ei olisi enää tarvinnut tehdä niitä
leikkauksia. Mutta niitä tarvittiin, ja nyt onneksi näyttää siltä — niin kuin tässä näimme —
että talous on hienoisesti kääntynyt kasvuun. Sellaista emme nähneet viime kaudella. Mut-
ta hämmästelen sitä, että sosialidemokraateista esimerkiksi puheenjohtaja arvosteli sitä,
että tehdään päätöksiä asiakkaiden tarpeet huomioiden. Minun mielestäni se on hienoa, että
lähestytään asioita enempi (Puhemies koputtaa) asiakkaiden näkökulmasta kuin esimer-
kiksi hallituksen näkökulmasta. (Eero Heinäluoma: Ei hän sitä arvostellut!) — Kyllä.

14.45 Pia Viitanen sd (vastauspuheenvuoro): Arvoisa herra puhemies! Kyllä se nyt vain
on niin, ja se täytyy kokoomuksenkin myöntää, että tässä tehdään arvovalintoja, ja arvova-
lintana tällä hallituksella on kylmä kyyti köyhille ja kokoomuslainen markkinauskoinen ta-
louspolitiikka. Siitä me nyt lähdemme. Sen seurauksena me olemme tehneet julmia leik-
kauksia. Viimeksi tänään hallitus esitti ja eduskunnan hallituspuolueet äänestivät kansan-
eläkkeen indeksin leikkauksesta.
9



Pöytäkirjan asiakohta PTK 119/2016 vp
Puhemies! Se, mikä on mielestäni tämän päivän tärkeä asia, minkä edustaja Heinäluo-
ma toi täällä esiin, niin nyt tällä menolla uhkaavat lisäleikkaukset kunnallisvaalien kulman
takaa ja hallitus haluaa pimittää kansalta sen, että se joutuu tekemään lisää näitä julmia
leikkauksia vasta kunnallisvaalien jälkeen. Sitä ei pidä hyväksyä. Minä haluan, että halli-
tuspuolueet nyt ottavat kantaa tähän asiaan, mikä täällä salissa on tullut ilmi, koska on
myös niin, kukaan teistä sitä ei voi kiistää, että valitettavasti sekä (Puhemies koputtaa)
Stubb että Orpo kokoomuksesta ovat väläytelleet lisäleikkauksia keväällä.

14.46 Ville Vähämäki ps (vastauspuheenvuoro): Kunnioitettu puhemies! Kyllä edustaja
Viitaselle ja kumppaneille haluaisin sen ilmoittaa, että kun sitä puolivälikehystä tehdään,
niin se tullaan tekemään siten, että se on kasvua tukeva, se on investointeja tukeva, se on
työllisyyttä tukeva puolivälikehys, ja ennen kaikkea myöskin saadaan alueellista elinvoi-
maa tukevia päätöksiä. Se on meidän Suomen elinehto. Suomi on niin laajasti jakautunut
maa, että meidän täytyy saada alueita tuettua.

Ja sitten, mitä tulee taas tähän velkaantumiseen, mikä tässä lisäbudjetissa oli ja mitä on
kysytty, niin tässähän velkaannutaan lisää 317 miljoonaa, mutta se johtuu pääasiassa siitä,
että osinko- ja myyntitulojen jaksotus menee ensi vuodelle, ja näitä osinko- ja myyntitulo-
ja olisi tullut lähes 800 miljoonaa. — Elikkä tässä näin.

14.47 Riitta Myller sd (vastauspuheenvuoro): Arvoisa puhemies! Kun näin hyvä välitar-
kistus on tulossa, niin kuvittelisi, että se kannattaisi ottaa ennen kunnallisvaaleja. (Edus-
kunnasta: Ennen joulua jo!)

Täällä on puhuttu pienistä ja keskisuurista yrityksistä. Varmasti kaikki olemme sitä
mieltä, että siellä syntyvät uudet työpaikat, mutta kun on selkeästi osoitettu eduskunnan
tietopalvelun numeroin, että tämä hallituksen yrittäjävähennys ei tuo työpaikkoja. Se tuo
lisää tuloja kahdelle suurimmalle yrittäjätulodesiilille. (Eduskunnasta: Kyllä!) Mutta todel-
lakin kaikkein pahimmat virheet hallitus tekee nyt talouspolitiikassaan siinä, että antaa pit-
käaikaistyöttömyyden kasvaa. Sillä on erittäin pitkä varjo, niin kuin edustaja Filatov sanoi.
Se on inhimillinen tragedia, mutta se on myös talouspoliittinen kysymys.

14.48 Hannu Hoskonen kesk (vastauspuheenvuoro): Arvoisa herra puhemies! Ihmette-
len kyllä suuresti sosialidemokraattien asennetta ja yleensäkin opposition puheita tässä
asiassa. Ainoa todellinen tie eteenpäin on todella se, että saamme tähän maahan työpaik-
koja lisää. (Välihuutoja vasemmalta) Otatteko te todella sen riskin, että meidän kansanta-
loutemme rypee syvällä ja sen jälkeen tulevat luottoluokittajien huonot luokitukset? Edus-
taja Myllerkin aina on kyllä lisäämässä menoja, mutta oletteko te koskaan ajatellut sitä, että
voisi joskus pikkuisen panna tuotantoelämän toimintaan? Tänä päivänä vientitakuita tulee
ottaa lisää, koska telakoilla menee hyvin, metalliteollisuus investoi, metsäteollisuus inves-
toi, kaivosalalla tapahtuu, autoteollisuudessa tapahtuu. Te itkette täällä menneen maail-
man lumia sen tautta, kun teille tuli toistasataatuhatta työtöntä lisää. Mitä te vielä sitten vie-
lä sitten haluatte, jos meillä rupeaa korko nousemaan ja jokainen prosentti vie valtion bud-
jetista miljardin pois? Te täällä hymyilette kauniisti, että kyllä kannattaa valtion menoja li-
sätä. Kyllä julkinen talous pitää panna kuntoon, ja edustaja Heinäluoma (Puhemies koput-
taa) tietää meitä paremmin, että se aika on nyt.
10



Pöytäkirjan asiakohta PTK 119/2016 vp
14.49 Maria Tolppanen sd (vastauspuheenvuoro): Arvoisa puhemies! Tässä maassa on
tällä hetkellä 360 000 työtöntä, kun siihen luetaan mukaan lomautetut. Valitettavasti en
löytänyt sitä, kuinka moni henkilö on tällä hetkellä työvoimapoliittisessa koulutuksessa.
Sen sijaan sen löysin, että avoimia työpaikkoja on 76 000. Eikö tällä hallituksella olisi nyt-
ten aika ryhtyä tekemään töitä sen eteen, että näihin 76 000 työpaikkaan löytyisi työnteki-
jä? Nämä Leelian lepotuolit ja kuulustelut kolmen kuukauden välein voisi jättää pois ja ai-
dosti ruveta TEMin osalta tekemään sitä työtä, mikä TEMille kuuluu, eli työn välittämistä.

Mitä tulee taas näihin menneisyyksiin ja tämänhetkisyyksiin, niin tämän hallituksen ai-
kana työvoimapoliittisen koulutuksen on aloittanut noin 40 000 ihmistä. Se on 10 000 ih-
mistä vähemmän kuin edellisen hallituksen aikana, 10 000 vähemmän kuin edellisen hal-
lituksen aikana. Nyt olisi syytä kouluttaa ihmisiä (Puhemies koputtaa) tähän 76 000 avoi-
meen työpaikkaan.

14.50 Toimi Kankaanniemi ps (vastauspuheenvuoro): Arvoisa herra puhemies! Edusta-
ja Gustafsson ilmoitti, että sosialidemokraatit olivat viime kaudella tukipuolueena, apu-
puolueena. No, sekin asema heille suotakoon, mutta tulokset olivat todella surkeat. Syntyi
ne 113 000 uutta työtöntä, jotka nyt ovat joutumassa sitten pitkäaikaistyöttömiksi. Ne ovat
teidän työnne tulosta, joka epäonnistui täydellisesti. Teidän ansiostanne yhteisöveroa alen-
nettiin kyllä historiallisen rajusti. Siitä tuli osinkojuhlat, ja suuri osa meni amerikkalaisille
eläkesäätiöille tästä vuodosta. Nyt yrittäjävähennys jää sataprosenttisesti Suomeen. Se vai-
kuttaa positiivisesti työllisyyteen ja on oikeudenmukainen. Myöntäkää nyt tosiasiat, älkää-
kä vääristelkö niitä. Teidän aikananne jäivät myös kaikki uudistukset toteuttamatta, sote ja
työelämän ja yrityspuolen uudistukset, (Puhemies koputtaa) joita nyt tehdään.

14.51 Eero Heinäluoma sd (vastauspuheenvuoro): Arvoisa puhemies! Jos täällä jaettai-
siin mitalisijoja sillä perusteella, kenen hallituksessa ollessa valtionvelka on eniten lisään-
tynyt ja työttömien määrä on noussut kaikkein nopeimmin ja murskalukemiin, niin se oli
silloin, kun edustaja Kankaanniemi oli ministeri Kankaanniemi. Aivan ylivertainen, ku-
kaan syyllinen täällä ei ole niihin lukemiin kyennyt.

Mutta en halua tätä historiankirjoitusta käydä enempää vaan tulen siihen, että jos te us-
kotte tähän teidän budjettilinjaanne ja lisäbudjettilinjaanne, niin kyllä kysyn hyvin vilpit-
tömästi, miksi te siirrätte kehysriihen kuntavaalien jälkeiseen aikaan. (Pia Viitanen: Se on
hyvä kysymys, miksi kukaan ei vastaa?) Miksi te siirrätte kuntavaalien jälkeiseen aikaan?
Ensin te monta kuukautta pyöritätte sitä, ja kukaan ei kerro mitään, ja sitten te salaa Twit-
ter-tilin kautta sanotte, että hupsheijaa, nyt se menikin sinne kuntavaalien jälkeiseen ai-
kaan, toivoen, ettei kukaan lue valtioneuvoston Twitter-tiliä, joka osoittautuu pitävänkin
paikkansa. (Jukka Gustafsson: Ettäs kehtaatte!) Te ette (Puhemies koputtaa) itsekään usko
tähän.

Toinen varapuhemies Arto Satonen: Myönnän vielä seuraavat vastauspuheenvuorot
edustajille Andersson, Lindtman ja Kalli ja sen jälkeen puhujalistaan. 

14.53 Li Andersson vas (vastauspuheenvuoro): Arvoisa puhemies! Ehdin jo huolestua
tässä, kun kuuntelin edustaja Vähämäen käyttämiä kauniita sanoja siitä, mitä tavoitellaan
tässä puoliväliriihessä, koska hallitus on tähänkin asti puhunut siitä, että haluaa edistää
yrittäjyyttä, haluaa tukea talouskasvua ja luoda työpaikkoja. Mutta mitkä ovat ne päätök-
11



Pöytäkirjan asiakohta PTK 119/2016 vp
set, mitä te olette tehneet? Kun te olette päättäneet leikata perusturvasta, leikata työttömil-
tä, leikata kansaneläkkeitä, leikata pienituloisilta lapsiperheiltä, koulutuksesta, niin on
odotettavissa, että sama linja jatkuu ensi keväänä. Paras osoitus siitä on juuri se, että halli-
tus päätti siirtää tämän kuntavaalien yli.

Arvoisa puhemies! Jos jokin on vastuutonta taloudenpitoa, niin se on se, että hallitus on
antanut pitkäaikaistyöttömyyden kasvaa ja kehittyä niin, että meillä on tällä hetkellä lähes
yhtä paljon pitkäaikaistyöttömiä kuin 90-luvun laman aikana. Ja me tiedämme, että työttö-
myys on pitkittynyt kaikilla koulutusasteilla, (Puhemies koputtaa) suhteellisesti eniten
nuorissa ikäluokissa.

14.54 Antti Lindtman sd (vastauspuheenvuoro): Arvoisa puhemies! Siitä käänteestä
työllisyydessä, josta nyt puhutaan: Edellisen kerran, kun isompi käänne lyhyessä ajassa ta-
pahtui, se tapahtui viime vuoden kesällä edellisen hallituksen talouspolitiikan aikana, kun
rakentamisbuumi lähti liikkeelle. Se, mitä täällä juhlitaan, on nimenomaan valtiovarainmi-
nisteri Rinteen budjetin aikana tapahtunut käänne. (Toimi Kankaanniemi: Höpö höpö!)

Arvoisa puhemies! Nyt se suurin ongelma tässä hallituksen talouspolitiikassa on se, että
nämä veronkevennykset, joilla asiantuntija-arvioiden mukaan ei ole työllisyysvaikutuksia
ja jotka eivät painotu tänne pieni- ja keskituloisiin — edustaja Kalmarinkin kannattaisi lu-
kea ne esitykset (Anne Kalmarin välihuuto) — ovat nyt johtamassa lisäleikkauksiin. Ja kun
hallitukselle on käynyt selväksi, että nämä ovat johtamassa lisäleikkauksiin, ja pääminis-
teri on mennyt sanomaan, että vaikeat päätökset ovat ohi, niin nyt kysymys kuuluu: Ovat-
ko hallituspuolueet todella hyväksyneet sen, että kehysriihi siirretään kuntavaalien yli?
Oletteko te todella hyväksyneet sen, että (Puhemies koputtaa) kaikki vaikeat päätökset pi-
mitetään kansalaisilta vaalien alla? Edustaja Kalli, oletteko hyväksyneet tämän?

14.55 Timo Kalli kesk (vastauspuheenvuoro): Arvoisa puhemies! Minusta kahta asiaa
kannattaa nyt maltilla pitää mielessä: elämää on kevään ja kehysriihen jälkeen, ja maailma
on hyvin herkässä tilanteessa monestakin eri syystä. Sen tähden ei kannata liikaa paisutel-
la, että on tulossa joitain lisäleikkauksia. Ei ainakaan minun tiedossani ole — päinvastoin
hallituspuolueet lähtevät siitä, että leikkaukset on tehty. Mutta haluan myös varoittaa siitä,
että eihän tuleva kevät mitään mannaa tule tuomaan. Mehän olemme samankaltaisessa ti-
lanteessa, ja hallitus joutuu priorisoimaan ja pohtimaan hyvin tarkkaan, mihinkä se ne ruis-
keet kohdistaa, mutta ei sillä mitään valtavan suurta merkitystä ole. Eli me jokainen tulem-
me huomaamaan, että aika kuluu aika nopeasti ja kehykset ovat kehyksiä, ja sen tähden tätä
ennustettavuutta ja luotettavuutta pitää hoitaa niin, että niitä päätöksiä, jotka on tehty, nyt
saatetaan loppuun, (Puhemies koputtaa) kun vielä voidaan.

14.56 Olavi Ala-Nissilä kesk: Arvoisa herra puhemies! Tässä nyt ei ole tarve mennä ar-
keologiaan, mutta viime vaalikaudella todella edettiin aika pitkälle tekemättömyyden kaut-
ta. Verotusta kiristettiin, mutta ei pystytty tekemään uudistuksia — mitä nyt meidän eläke-
läisten kalastusmaksu taisi poistua. (Tarja Filatov: Ja eläkeuudistus tehtiin!) Mutta nyt on
minusta siirrytty todella (Eero Heinäluoma: Se poistui Rajamäen aikana 20 vuotta sitten!)
kolmen vuoden jälkeen, jolloin talous pieneni, kakku pieneni, tekemisen aikaan, tekemät-
tömyydestä tekemisen aikaan. Se on erittäin tärkeä asia. Ja se kyllä näkyykin. Tuolla Var-
sinais-Suomessa meille tuli yhdessä kuukaudessa neljä lähes miljardin arvoista laivatilaus-
ta. Nyt Uudessakaupungissa lähtee liikkeelle yli tuhat työpaikkaa autotehtaalla, Raumalla
12



Pöytäkirjan asiakohta PTK 119/2016 vp
on erittäin raju veto päällä, Pietarsaaressa lähtee iso etanolitehdas liikkeelle, Kemi ja niin
edelleen. Suuret investoinnit ovat lähdössä liikkeelle.

Minusta osaltaan se, että Suomessa on tullut vakautta ja tekemisen meininki, luo näky-
mää tulevaisuuteen. Kilpailukykysopimus on mainettaan parempi asia, edustaja Heinäluo-
ma, sitä meidän kannattaa tukea. Näin ollen on luotu sellaista ympäristöä, jossa yritykset
uskaltavat lähteä liikkeelle, varsinkin kun niitä vielä verotuksella kannustetaan. Minusta
tämä on hyvää politiikkaa, mitä hallitus on nyt hyvin määrätietoisesti tehnyt. Jotain joudu-
taan välillä korjaamaan, koska nopeasti viedään strategista hallitusohjelmaa eteenpäin.
Tällä tavalla Suomi nyt vain nousee, ei sille mitään voi, ja talouden luvut tulevat tästä lä-
hiaikoina vain paranemaan, ellei maailmalta tule mitään yllättävää ongelmaa meille.

14.58 Päivi Räsänen kd: Arvoisa herra puhemies! Kiinnitän huomioni tähän mietintöön
liitettyyn vastalauseeseen, joka on vihreiden, vasemmistoliiton ja RKP:n tekemä. Totean,
että kannatan lämpimästi kiintiöpakolaisjärjestelmän vahvistamista ja myös pakolaiskiin-
tiön kasvattamista. Mutta tässä esityksessä on mielestäni kaksi ongelmaa.

Ensinnäkin lisätalousarvio tällaiselle esitykselle on valitettavasti väärä paikka. Kiintiö-
pakolaisten valikointi ja koko se prosessi vie todella paljon aikaa. On ihan mahdotonta aja-
tella, että kiintiöpakolaisia pystyttäisiin enää tästä ikään kuin loppuvuodesta saamaan lisää
ja sitä prosessia viemään läpi. Oikeampi paikka olisi täydentävä budjettiesitys tai ylipään-
sä valtion talousarvioesitys seuraavalle vuodelle.

Sitten toiseksi tässä ehdotetaan tämän pakolaiskiintiön kasvattamista 750:stä 2 500:aan,
mikä on kyllä valtavan suuri hyppäys. Itse uskoisin enemmän maltilliseen kasvattamiseen
esimerkiksi siihen 1 050:een, mikä viime vaalikaudella tehtiin, koska jotta kiintiöpakolai-
nen voi ylipäänsä saada sen paikan Suomesta, niin hän tarvitsee kuntapaikan. Kiintiöpako-
laiset eivät tule vastaanottokeskuksiin vaan suoraan kuntiin. Meillä tälläkin hetkellä on
suuria vaikeuksia löytää kuntapaikkoja pakolaisille, esimerkiksi pakolaisaseman saaneille
turvapaikkaa hakeneille.

Tässä esityksessä on hyvä tarkoitus, (Puhemies koputtaa) mutta tämä menettely on epä-
onnistunut.

15.00 Ville Vähämäki ps: Puhemies! Olen täysin samaa mieltä kuin edustaja Kalli. Yksit-
täisillä talouspäätöksillä, tai kehyspäätöksilläkään, ei välttämättä voi saada aikaan sellaisia
dynaamisia vaikutuksia, mutta enemmänkin on mielestäni vaikutusta sillä, mikä on se yh-
teiskunnassamme oleva luottamus- ja investointi-ilmasto. Jos täällä vallitsee hyvä näke-
mys siitä, että meillä on kasvua tulossa, hyvät, vakaat olosuhteet, niin kyllä silloin myös-
kin lähdetään investoimaan, ja se, jos mikä, lisää kasvua. Näin ollen toistan yhä uudelleen
sen, minkä tuossa debatissa sanoin: tämän puolivälikehyksen tuleekin olla kasvua tukeva,
investointeja tukeva, työllisyyttä tukeva sekä ottaa huomioon alueelliset elinvoimatekijät.

Haluaisin nostaa vielä muutaman yksittäisen asian tästä lisäbudjetista esille.
Tässähän annetaan maatalouden toimintaedellytyksiin 35 miljoonaa lisäystä. Tämä on

mielestäni oikein hyvä tie, ja sitten ennen kaikkea, kun huomaa sen, että myöskin täyden-
tävässä budjettiesityksessä annetaan 10 miljoonaa sellaisille tiloille, jotka ovat tehneet in-
vestointeja, niin tämä on osoitus siitä politiikasta, mitä tämä hallitus tekee: antaa sellaisille
maatiloille, jotka tässä vaikeassa tilanteessa ovat joutuneet taloudellisiin vaikeuksiin, tu-
kea, jotta pystytään pitämään tuotanto vielä.
13



Pöytäkirjan asiakohta PTK 119/2016 vp
Sitten vielä, jos ihan lyhyesti katsotaan tätä valtion velanottoa. (Puhemies koputtaa) —
Jos sopii, minä tulen vielä ihan lyhyesti...

Toinen varapuhemies Arto Satonen:  Tule jatkamaan puhujapöntöstä. (Puhuja siirtyi pu-
hujakorokkeelle)

Puhemies! Ihan lyhyesti vielä näistä kuluvan vuoden lisäbudjeteista ja velanotoista, mitä
näissä on tehty. Tässä kolmannessa lisäbudjetissa otetaan lisävelkaa 316 miljoonaa, ja yh-
teensä näissä edellisissä, ottaen huomioon tämän viimeisimmän, velkaa on otettu 630 mil-
joonaa. Tämä on toki iso summa, mutta jos katsoo vaikka edellisen hallituksen tekemiä
lisävelanottoja, niin siellä saattoi olla yksittäisiä lisäbudjetteja, missä velkaa otettiin jopa
yhdessä lisäbudjetissa tällainen 500—600 miljoonaa. Mutta kuitenkin tässä vielä täytyy
huomioida se, että mehän tässä lisäbudjetissa teemme tuottovähennyksen, 758 miljoonaa,
mikä tulee tästä, että me jaksotamme näitä valtionomistusten osinko- ja myyntituloja vuo-
sille 2017 ja 2018. Jos nämä myynnit ja osingot olisi tuloutettu valtion budjettiin tänä
vuonna, niin itse asiassa nämä tämän vuoden lisäbudjetit olisivat menneet plussalle 128
miljoonaa ja tämä kolmaskin lisäbudjetti olisi mennyt plussan puolelle 440 miljoonaa. Eli
opposition sinänsä hyvin esittämään huoleen valtion lisävelkaantumisesta tämän lisäbud-
jetin osalta: tämä on oikeastaan selitettävissä myynti- ja osinkotulojen jaksotuksella. Tämä
tästä. — Kiitos.

15.04 Kari Uotila vas: Arvoisa herra puhemies! Aluksi tästä Twitter-tili-hallituksesta.
Kyllähän tätä kysymystä täytyy yhä uudelleen ja uudelleen nyt tästä eteenpäin esittää: mitä
on sen takana, että puolivälitarkastelu ja sen mukanaan tuomat kipeät ja poliittisesti vai-
keat päätökset siirretään kunnallisvaalien yli? Tämän keskustelun pitää jatkua.

Sitten niihin myönteisiin, pieniin merkkeihin, jotka ovat tervetulleita. Muun muassa
Länsi-Suomessa ne ovat tosi tärkeitä, ne nostavat mielialaa, ja niillä on myöskin konkreet-
tista vaikutusta erityisesti alueella, yrityksissä, mutta myöskin valtakunnallisesti. Mutta se
kysymys siitä, mikä syy on hallituksen tekemisillä näiden myönteisten merkkien aikaan-
saamisessa, pitää heittää ilmaan.

Kun puhutaan Uudenkaupungin autotehtaan uudesta mahtavasta näkymästä, niin kuun-
telin ja katselin yhtenä aamuna Aamu-tv:stä, kun Uudenkaupungin henkilöstöjohtaja ker-
toi tästä myönteisestä kehityksestä. Häneltä kysyttiin, mitä tässä on takana. Hän ei mainin-
nut sanaakaan sellaisista asioista kuin että palkkojen korotuksista pitää pidättäytyä, palk-
katasoa pitää alentaa, työaikaa pitää pidentää ja niin edelleen. Hän totesi, että tärkeintä ovat
hyvät tuotteet, korkea osaaminen, motivoitunut ja ammattitaitoinen henkilökunta. Nämä
ovat ne tekijät, ja pitkällä tähtäimellä näitä tekijöitä hallitus heikentää esimerkiksi koulu-
tukseen, osaamiseen ja tutkimukseen kohdistuvilla leikkauksillaan.

Mitä tulee sitten tuohon edustaja Räsäsen kritiikkiin tätä meidän pakolaiskiintiön nosta-
misehdotusta kohtaan, niin täytyy tietysti myöntää, että tällaisia aikataulullisia haasteita
tässä on. Tästä on myöskin toimenpidealoite olemassa, eli tämä lisätalousarvion lisäysesi-
tys ei ole ainoa valtiopäiväteko tämän asian edistämiseksi. Samalla tavalla voidaan tietysti
kyseenalaistaa meidän lausumaehdotustamme pitkäaikaistyöttömyyteen puuttumisesta:
että mitä nyt enää uudella lisätalousarviolla pitkäaikaistyöttömyyden vähentämiseksi tässä
tilanteessa ehdittäisiin tekemään? Mutta kun hallitus ei ole näihin ongelmiin puuttunut en-
simmäisellä lisätalousarviolla, toisella lisätalousarviolla eikä tämän vuoden varsinaisella
14



Pöytäkirjan asiakohta PTK 119/2016 vp
talousarviolla eikä ensi vuoden talousarviolla eikä ensi vuoden talousarvion täydentämisel-
lä, niin silloin meidän oppositiossa pitää pitää meteliä muun muassa tästä pitkäaikaistyöt-
tömyyden tilanteesta. Se on ehdottomasti suurin ongelma, ja onneksi hallitus sen myöskin
tämän lisätalousarvion yleisperusteluissaan tunnustaa: pitkäaikaistyöttömyys jatkaa kas-
vuaan. Pitkäaikaistyöttömyyden kasvu on todella iso ongelma, se aiheuttaa taloudellisia
ongelmia, se aiheuttaa inhimillistä hätää, se aiheuttaa syrjäytymistä, se aiheuttaa osaamis-
perustan heikkenemistä, kasvavia sosiaalipoliittisia kuluja ja niin edelleen. Kuten täällä
edustaja Andersson totesi, nuorten pitkäaikaistyöttömyys kasvaa. Mitä se merkitsee ihan jo
meidän työvoiman tulevaisuuden kannalta, kun nuoret ihmiset, vaikka ovat koulutettuja,
menettävät lopullisesti näköalansa ja kiinnittymisensä työelämään? Se on valtava tappio
— se on inhimillisesti valtava murhe, mutta se on myöskin kansantaloudellinen ja työvoi-
mapoliittinen tappio. Sen vuoksi pitkäaikaistyöttömyyteen on haettava lisätoimia ja halli-
tuksen pitää pitkäaikaistyöttömyyteen puuttua konkreettisin toimin eikä vain juhlapuheis-
sa.

Tällä perusteella, arvoisa puhemies, esitän, että eduskunta hyväksyy vastalauseeseen 3
liittyvän lausuman, ja luen sen nyt pöytäkirjoihin tässä: "Eduskunta edellyttää, että hallitus
lopettaa passiivisen ja pitkäaikaistyöttömyyden kasvuun johtavan politiikkansa ja tuo
eduskunnan käsittelyyn välittömästi lisätalousarvion, johon sisältyvät riittävät lisätoimet
työvoimapolitiikan tehostamiseksi ja erityisesti pitkäaikaistyöttömyyden vähentämiseksi." 

15.09 Tarja Filatov sd: Arvoisa puhemies! Jatkaisin myös tästä pitkäaikaistyöttömyyden
problematiikasta, koska se on sellainen taakka, jota me kannamme pitkään tulevaisuudes-
sa. Se on inhimillistä kärsimystä, mutta se on ennen muuta talouteen vaikuttava asia ja sii-
hen, miten meidän työvoimamme riittää tulevaisuudessa, sitten kun meillä työpaikkoja on
syntynyt. Uskon, että jokainen iloitsee jokaisesta työpaikasta, tässä salissa jokainen iloit-
see jokaisesta työpaikasta, joka tähän maahan syntyy. Osa niistä on kansainvälisen tilan-
teen muutosta, osa on sitä muutosta, mitä on tehty edellisellä hallituskaudella, ja osa on
varmasti sen vaikutusta, mitä kilpailukykysopimus tuo tullessansa, koska se on tuonut tie-
tyntyyppistä tulevaisuususkoa.

Mutta kun pitkäaikaistyöttömyyteen ei juurikaan voida vaikuttaa sillä, että tähän maa-
han syntyy työpaikkoja, vaan siihen vaikutetaan sillä, että autetaan työttömiä ihmisiä työl-
listymään niihin työpaikkoihin, joita tähän maahan syntyy, niin minun suurin huoleni on
se, mitä hallitus tekee tällä pitkään työttömänä olleiden osaamisen turvaamisen puolella. 

Jos katsotaan tätä, niin ensinnäkin niiden, jotka ovat töissä, aikuiskoulutustukea on hei-
kennetty. No, se onneksi kilpailukykysopimuksessa pelastettiin sillä tavalla, että se ei tu-
houtunut kokonaan. Mutta sen lisäksi esimerkiksi työvoimapoliittisen koulutuksen — joka
kaikissa valiokunnan kuulemisissa nostetaan asiantuntijoiden toimesta yhdeksi tehok-
kaimmista työvoimapolitiikan välineistä — volyymia on leikattu siten, että kun meillä mi-
nisteri Ihalainen oli postillansa, niin silloin tässä maassa oli 22 000 ihmistä, jotka pääsivät
kouluttautumaan työvoimapoliittisen koulutuksen kautta, nyt alle 10 000. Ja tässä mieles-
täni meille syntyy sellainen osaamisvaje ja syrjäyttämistyökalu, joka jättää ihmiset sinne
pitkään työttömyyteen.

Toinen problematiikka, joka pitkään työttömyyteen liittyy, on se, mitä tapahtuu meidän
nuorille. Suomi on ollut pitkään sellainen maa, että meillä ei ole ollut pitkäaikaistyöttömiä
nuoria ollenkaan, koska meillä on otettu koppi tuosta joukosta, (Puhemies koputtaa) mutta
nyt on käymässä niin, että tuon joukon määrä kasvaa.
15



Pöytäkirjan asiakohta PTK 119/2016 vp
15.11 Antero Laukkanen kd: Arvoisa herra puhemies! Nämä maahanmuuttoon liittyvät
kustannukset täällä tarkentuvat nyt tämmöiseen 800 miljoonaan erityisesti turvapaikanha-
kijoiden ja sen koko kokonaisuuden osalta, ja täällä esitetään lisäystä 38 miljoonaa vielä
tälle vuodelle. Tämä hieman ihmetyttää, kun tämä tilanne on kuitenkin aika paljon muut-
tunut ja tulijoiden määrä koko ajan vähenee. Jäin tätä ihmettelemään, onko tämä tarve to-
dellinen.

Sitten yksi pieni havainto: Sakkomaksujen korotuksesta oli tarkoitus kerätä melkein 70
miljoonaa, ja nyt se aloite ei ole valiokunnassa edennyt. Niin kuin nyt tämäkin teksti tässä
lisätalousarviossa todistaa, niin tämän sakkomaksujen korotuksen taustalla on ollut vain
valtion taloudellinen tila. Se on täysin kestämätön perusta sille, että rahasyistä korotetaan
rangaistukseen liittyviä maksuja. Toivon, että kun jatkossa tehdään näitä esityksiä, niin
huomioitaisiin se, että ei kannata tällaisia lakeja säätää, jotka ovat aivan mahdottomia jo
lähtöruudussa.

15.13 Li Andersson vas: Arvoisa puhemies! Täällä on käytetty monta hyvää puheenvuo-
roa pitkäaikaistyöttömyyden kasvusta ja sen ongelmallisuudesta niin inhimillisestä näkö-
kulmasta kuin myös koko valtiontalouden kestävyyden näkökulmasta.

Tosiaankin pitkäaikaistyöttömyys kasvaa. Myöskin työvoiman ulkopuolella olevien ih-
misten määrä kasvaa, ja erityisesti nuorten työttömyysjaksot ovat pidentyneet tässä kulu-
neen vuoden aikana.

Kun tarkastellaan, millä tavalla hallitus sitten vastaa tähän heikkenevään tilanteeseen ja
mitkä ne hallituksen toimenpiteet ovat olleet työvoimapolitiikan osalta, niin kyllä se erit-
täin heikolta näyttää. Palkkatuen resurssit ovat olleet riittämättömällä tasolla koko tämän
kauden. Nyt hallitus esittää myöskin järjestöjen mahdollisuuksien rajoittamista, mitä tulee
palkkatuen käyttöön. Tiedetään, että TE-keskusten resurssit ovat riittämättömällä tasolla.
Ruotsissa on lukumääräisesti yhtä paljon työttömiä kuin Suomessa mutta kuusinkertainen
määrä ihmisiä, jotka ovat töissä työvoimahallinnossa.

Hallitus on käytännössä kokonaan lakkauttanut nuorisotakuun. Siitä huolimatta, että
edellisellä kaudella ei pystytty nuorisotakuun kautta alentamaan nuorisotyöttömyysastetta
kovin merkittävästi, sillä oli merkittävä vaikutus siinä, että nuorten työttömyysjaksot, ku-
ten edustaja Filatov tässä totesi, pysyivät kansainvälisestikin verrattuna erittäin lyhyinä.

Tämän lisäksi hallitus on myös tehnyt merkittäviä leikkauksia työttömien toimeentu-
loon koskien sekä ansiosidonnaista työttömyysturvaa että työmarkkinatukea. Myös amma-
tilliseen koulutukseen ja erityisesti aikuiskoulutukseen kohdistuu merkittäviä leikkauksia
ensi vuonna, mikä osaltaan tulee vaikeuttamaan aikuisten ammatilliseen koulutukseen pää-
syä.

Tästä syystä, arvoisa puhemies, kannatan edustaja Uotilan lausumaehdotusta.

15.15 Arja Juvonen ps: Arvoisa herra puhemies! Ihan ensin, edustaja Pia Viitanen pu-
heenvuorossaan nosti esille tämän hoitajamitoitusasian, ja minusta on hieno juttu, että tämä
hoitajamitoituksen tarkistaminen päätettiin tehdä juurikin näinpäin. Se oli oikea ja hyvä te-
ko, että mitoitusta ei nyt siitä 0,5:stä lähdetä laskemaan.

Mitä tulee turvapaikanhakijoihin, joista tässä äsken mainittiin, todellakin tässä lisäta-
lousarviossa esitetään 38 miljoonaa euroa lisää rahaa. Nämä maahanmuuton kustannukset
on arvioitu korkeammiksi kuin aiempiin tavanomaisiin summiin ja määriin katsottuna, ja
syy, miksi on näin arvioitu, on se, että vastaanottokeskuksissa on ihmisiä odottamassa pää-
16



Pöytäkirjan asiakohta PTK 119/2016 vp
töksiä, joita ei ole saatu tarpeeksi nopeasti heille tehtyä. Elikkä kyllä sille rahalle varmasti
tarvetta on. Kyllä turvapaikanhakijoiden määrä kasvaa, ja meidän täytyy yrittää sitten rat-
kaista paitsi se, jäävätkö he tänne vai mitä heille tapahtuu, myös se, työllistyvätkö he ja op-
pivatko he kieltä ja niin poispäin, elikkä sitä resurssia tulee sinne kohdistaa.

Työpaikkojen luominen on yksi hallituksen kärkihankkeista, ja siinä olemme jo eden-
neet, ja toivottavasti tilanne vain paranee. Tosin työpaikkoja ei synny taikurinhatusta, vaan
myös yritysten ja toimijoiden on luotava niitä työpaikkoja ja yritettävä siltä osin vastata sii-
hen haasteeseen, että työpaikkoja tarvitaan.

15.17 Maria Tolppanen sd: Arvoisa puhemies! Täällä on nyt hehkutettu paljon sitä,
kuinka hallitus edesauttaa henkilöyhtiöitä verohelpotuksilla ja tämä sitten puolestaan työl-
listää ihmisiä. Otetaanpa realiteetti tässä asiassa käteen. Tämän maan yrityksistä 65 pro-
senttia — siis 65 prosenttia, reilusti yli puolet — on yksinyrittäjien yrityksiä. Niitä on kaik-
kiaan 160 000 tässä maassa. Heistä laskelmien mukaan todella pienituloisia on liki 20 pro-
senttia. Jos me otamme pienituloisuuden rajaksi sen, mitä yleisesti käytetään, että tulo on
alle 60 prosenttia kaikkien talouksien tuloista per henkilö laskettuna, niin tästä on lasket-
tavissa sellainen asia, että yksinyrittäjä, esimerkiksi kampaaja, kosmetologi, ompelija,
mitä täällä nyt on käytetty esimerkkeinä, tienaa alle 24 000 euroa vuodessa. Ja jos henki-
löyritys tienaa alle 24 000 euroa vuodessa, sillä rahalla ei voi palkata yhtään ainutta ihmis-
tä — ei, vaikka siihen tulee verohelpotus, joka nyt näiden summien mukaan, mitä meillä
on, on vajaa 500 euroa vuodessa per yrittäjä. (Teuvo Hakkarainen: Mites kansanedusta-
jat?) Se ei auta yhtään. — Kansanedustajat eivät ole yrittäjiä. Kansanedustajat ovat luotta-
mushenkilöitä, jotka myöskään eivät saa palkkaa vaan palkkiota. Ihan tiedoksi edustaja
Hakkaraisellekin se. 

Tämä yrittäjähuojennus, mikä nyt on annettu, koskee niitä henkilöyrityksiä, jotka tie-
naavat kaikkein eniten. Yli 70 prosenttia koko siitä rahasta menee kahdelle eniten tienaa-
valle ryhmälle, ja siellä on annettu yksi luku, joka löytyy papereista, joka on 235 000 euroa
vuodessa ansaitseva, jolloinka tuo huojennus on 4 700 euroa. Se on puolet siitä, mitä aika
iso osa yrittäjistä tienaa koko vuoden aikana: niillä, jotka ovat osa-aikaisia yrittäjiä mutta
yrittäjiksi luokiteltavia, se on nimittäin 11 000. Näillä kipeneillä, tällä verohuojennuksella
ei todellakaan auteta yksinyrittäjiä palkkaamaan sitä ensimmäistä työntekijää. Näillä anne-
taan rahaa niihin taskuihin, joissa sitä rahaa jo entuudestaan on, ja tämä olisi hyvä tiedos-
taa, jotta tietää, minkälaisia päätöksiä täällä tehdään.

Se, mitä toivon kaikkein eniten, on se, että työvoimahallinto nyt ihan oikeasti ohjattai-
siin sille tielle, että sitä kautta etsittäisiin avoimia työpaikkoja, saataisiin työttömät ja avoi-
met työpaikat kohtaamaan toisiaan. Se on ainoa tapa, millä työttömyyttä saadaan kunnolla
laskettua alas, koska ei riitä, että niitä työpaikkoja tulee, jollei niihin ole työntekijöitä ja jos
ei niihin paikkoihin ole koulutettua väkeä. Meillä on olemassa työvoimapoliittinen koulu-
tus, jossa pystytään suhteellisen nopeasti kouluttamaan ihmisiä erilaisiin toimiin, esimer-
kiksi telakoille. Meillä on hyvin tiivistä viiden kuukauden koulutusta, puolen vuoden kou-
lutusta, kahdeksan kuukauden koulutusta. Ne pitää vain saada käyntiin. Työttömät ja työ
pitää saada kohtaamaan toisensa. Se auttaa tätä maata. Se auttaa tätä maata nousemaan
ylös.

15.20 Teuvo Hakkarainen ps: Arvoisa puhemies! Valtiontaloudesta sen verran, että nyt
kun työttömyyttä hoidetaan — kyllähän tällaisesta osataan puhua, niin kuin Tolppanen
17



Pöytäkirjan asiakohta PTK 119/2016 vp
tuossa äsken teki — niin jos tätä taloutta ei saada kuntoon, niin ei ole työpaikkoja. Ennen
pystyttiin hoitamaan devalvaatiolla sillä tavalla, että pystyttiin julkisellakin puolella teke-
mään tempputyöllistämistä. Mutta nyt kun ollaan tässä yhteisessä eurossa, globaalissa
maailmassa, niin nyt joudutaan toimimaan niitten ehdoilla kyllä hyvin pitkälle, ja siellä jos
sitä markkinataloutta ei saada kuntoon, niin se työllistäminenkin loppuu.

Täällä on — edustaja Tolppanen muun muassa sanoi niin — 76 000 avointa työpaikkaa.
Todellisuudessa niitä on aika paljon enempi. Työvoimaa haetaan ulkomailta, ja nämä yk-
sityiset firmat, joita esimerkiksi Keski-Suomessa pyörii, hakevat toisista työpaikoista, ei-
vät sieltä työvoimatoimistosta. Hyvin harva sinne menee etsimään sitä työvoimaa — sitä
haetaan sieltä, mistä sitä löytyy. Elikkä joku ongelma tässä on, semmoinen, jota ei saa sa-
noa ääneen, taikka sitä ei osata sanoa ääneen, jompikumpi siinä kuitenkin on. Töitä meillä
on vaikka kuinka paljon, se vaan, että pystytäänkö tekemään. 

Edustaja Tolppanen tuossa sanoi niistä kansanedustajien palkoista, oli nyt palkka tai
mikä hyvänsä. 4 000 euroa jos siitä jää käteen, niin sillä ei pysty työllistämään edes sitä mi-
nimipalkkaista työntekijää. Elikkä sen volyymin, kun lähdetään työllistämään todella, on
oltava aika hyvä. Silloin täytyy se perusta, niin kuin hallitus on lähtenyt tekemään verorat-
kaisuja ja muita, saada kuntoon ja... (Puhemies koputtaa) — Aha, kiitos.

15.23 Heli Järvinen vihr: Arvoisa puhemies! Täällä on puhuttu tärkeistä asioista, mutta
haluan muistuttaa myös siitä, että maailmassa on tällä hetkellä yli 65 miljoonaa pakolaista
— 65 miljoonaa ihmistä, jotka vaeltavat maailmalla etsien uutta kotia — ja meidän on Suo-
messa pakko kantaa oma vastuumme pakolaisten vastaanottamisesta.

Edelläkävijöitä on, kuten Kanada, joka on vastaanottanut lähes 30 000 syyrialaista sit-
ten marraskuun 2015. Mallia voisi ottaa myös vaikkapa muista Pohjoismaista, kuten Nor-
jasta, joka on korottanut kiintiötään merkittävästi ja jossa kiintiö tänäkin vuonna on yli
3 000. Ruotsi on ilmoittanut nostavansa pakolaiskiintiönsä 5 000:een kahden vuoden sisäl-
lä, vaikka Ruotsiin on saapunut moninkertainen määrä turvapaikanhakijoita Suomeen ver-
rattuna.

Tämä on se syy, miksi me vihreät yhdessä vasemmistoliiton ja RKP:n kanssa ehdotam-
me vastalausetta, jonka mukaan vuoden 2016 kolmannessa lisätalousarviossa varataan
määrärahat pakolaiskiintiön nostamiseksi 750:sta 2 500:aan myös meillä Suomessa.

15.24 Tarja Filatov sd: Arvoisa puhemies! Olisin vielä tähän tilastokeskusteluun, jota on
käyty siitä, paljonko meillä on työpaikkoja ja paljonko meillä on työttömiä, sanonut sen
vanhan totuuden, että jos tilastoa luetaan väärin, niin siitä tulee emävale. Silloin kun puhu-
taan työpaikoista, kannattaa muistaa, että osa niistä siellä työvoimatoimistossa auki olevis-
ta työpaikoista on muutaman päivän työpaikkoja. Ja silloin kun puhutaan työttömien luku-
määrästä ja vaikkapa pitkäaikaistyöttömyydestä, kannattaa muistaa, että esimerkiksi Tilas-
tokeskuksen työttömyysluvuista puuttuvat pääosin ne jo luovuttaneet pitkäaikaistyöttö-
mät, ne, jotka eivät enää usko työllistyvänsä. 

Mielestäni edustaja Hakkarainen kuvasi itse asiassa aika osuvasti sitä, että työvoimaa
kalastellaan myös toisista yrityksistä eikä uskota, että sitä löytyy sieltä työvoimatoimistos-
ta. Jos me kalastelemme toinen toisiltamme työvoimaa, niin se ei kyllä meidän työllisyyttä
paranna eikä työttömyyttä helpota. (Teuvo Hakkarainen: Ei!) Silloin olisikin oleellista, että
käytettäisiin niitä välineitä, joilla sitä ihmisen tuottavuutta pystyttäisiin nostamaan. Siihen
vaikuttavat erilaiset työvoimapoliittiset toimet ja erityisesti koulutus. Silloin kun ihmisen
18



Pöytäkirjan asiakohta PTK 119/2016 vp
osaaminen on kohdallansa, hän pystyy työllistymään avoimiin työpaikkoihin. Tämän tuot-
tavuuden hallitus on itse asiassa unohtanut aika pitkälle, puhuttiinpa kilpailukykysopimuk-
sesta tai muista rakenteellisista toimista, joilla hallitus pyrkii työttömyyttä alentamaan ja
työllisyyttä parantamaan. Suomen valtti on tuottavuus ja se, että me teemme paremmin ja
fiksummin. Jos me kilpailemme maailmanmarkkinoilla hinnoilla, niin sanonpa vain, että
huonosti käy.

Yleiskeskustelu päättyi ja asian käsittely keskeytettiin.
19


