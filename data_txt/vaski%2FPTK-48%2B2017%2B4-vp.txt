















































DEM420F.tmp.xml


Pöytäkirjan asiakohta PTK 48/2017 vp

 Tarkistettu
4.1

Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

4. Hallituksen esitys eduskunnalle laiksi ylioppilastutkinnon järjestämisestä annetun lain 
17 §:n muuttamisesta

Hallituksen esitys HE 32/2017 vp
Valiokunnan mietintö SiVM 2/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on sivistysvaliokunnan mietintö SiVM 2/2017 vp. Nyt
päätetään lakiehdotuksen sisällöstä.

Keskustelu

17.28 Jani Mäkelä ps: Arvoisa puhemies! Hallitus on esityksessään muuttamassa yliop-
pilastutkinnon järjestämisestä annettua lakia siten, että Deutsche Internationale Abitur -tut-
kinto tuottaisi samat oikeudet kuin ylioppilastutkinnon suorittaminen. Tämä on varmasti
oikein, ja valiokuntakin on tämän siunannut. Kuitenkin näin kohtuullisen uutena edustaja-
na täytyy ilmaista tietty ihmetys siitä, että näinkin, sanoisinko, triviaaleja asioita pitää kier-
rättää täyden lainsäädäntöprosessin kautta salikeskusteluineen ja valiokuntakuulemisi-
neen. Voisin kuvitella, että tällaisen asian voisi säätää jollain kevyemmälläkin menettelyl-
lä vuonna 2017.

Yleiskeskustelu päättyi.

Eduskunta hyväksyi hallituksen esitykseen HE 32/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


