















































DEMAFE2.tmp.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

6. Hallituksen esitys eduskunnalle laiksi metsästyslain muuttamisesta
Hallituksen esitys HE 28/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Keskustelu

19.17 Kari Kulmala ps: Arvoisa puhemies! Esityksessä ehdotetaan muutettavaksi met-
sästyslakia. Muutoksen keskeinen tavoite on saada metsästystä koskevat säännökset ajan
tasalle. Valitettavasti joudun tässä vaiheessa toteamaan, että tavoite ei onnistu tai jää aina-
kin tältä osin vielä torsoksi.

Esitys sisältää paljon muutoksia. Esitetään muun muassa, että ministeriö voisi jatkossa
rajoittaa tietyn lajin metsästystä määräajaksi asettamalla metsästäjäkohtaisen saaliskiinti-
ön. Lakiin halutaan lisätä myös saalisilmoitusvelvollisuutta koskeva pykälä. Pykälää so-
vellettaisiin esimerkiksi villisian metsästyksessä. Mielestäni tällä hetkellä villisian metsäs-
tystä tulisi suosia kaikin mahdollisin keinoin. Sikaruton leviäminen villisian kautta Suo-
meen tuhoaisi suomalaisen sianlihantuotannon.

Rajoitusten ja ilmoitusvelvollisuuksien lisäksi esityksen tarkoituksena on sallia pienten
hirvieläinten sekä villisian metsästys jousiaseella. Mielestäni tämä on hyvä ja ajankohtai-
nen muutos. Pidän myös perusteltuna sitä, että jousiaseella valkohäntäpeuraa tai villisikaa
metsästävän on suoritettava ampumakoe. Jo tällä hetkellä voimassa olevan metsästyslain
21 §:n mukaan kuusipeuraa, saksanhirveä, japaninpeuraa, metsäkaurista, hirveä, valkohän-
täpeuraa, metsäpeuraa tai karhua rihlatulla luotiaseella metsästettäessä ampujana saa toi-
mia ainoastaan se, joka on suorittanut ampumakokeen, joten tämä ampumakoe jousimet-
sästäjälle on tältäkin osin perusteltua. Samalla pitäisi kuitenkin myös ymmärtää villisian
vaarallisuus silloin kun se on haavoittunut.

Metsästysaseen kuljettamista koskevaa säännöstä halutaan muuttaa niin, että jatkossa
erillistä poliisin myöntämää lupaa ei tarvitsisi hakea. Lakiin on tarkoitus kirjata yksityis-
kohtaisesti tapaukset, joissa ampuma-aseen kuljettaminen olisi sallittua. Tämä on hyvä
muutos ja mahdollistaa entistä helpommin metsästysaseen kuljettamisen myös pyörätuo-
lilla kulkevalle vajaakuntoiselle metsästäjälle. Toki aikaisemminkin on voinut luvan saada
Suomen riistakeskuksen kautta, mutta rehellisesti ja kokemusta omaavana voin sanoa, että
luvan saanti on ollut tosi vaikeaa ja byrokraattista. Mielestäni pyörätuolilla kulkevalle hen-
kilölle, varsinkin silloin kun siinä on se moottori, voitaisiin automaattisesti myöntää tämä
lupa kuljettaa asetta silloin kun hänellä on niin sanottu invapysäköintilupa ja hän selvästi
 Tarkistettu
4.2



Pöytäkirjan asiakohta PTK 36/2017 vp
joutuu käyttämään metsästäessään pyörätuolia tai muuta vastaavaa moottoroitua kulkuvä-
linettä. Se olisi osaltaan sitä byrokratianpurkua.

Suurpetojen ravinnolla ja haaskalla houkuttelu on esityksen mukaan tarkoitus kieltää
mutta kuvaamiseen ja katseluun syntynyt elinkeinotoiminta sallia. Pienpetojen ravinnolla
houkuttelun kieltoa ei esityksessä ole. Haaskanpidosta ja ravintohoukuttimen käyttämises-
tä säädetään tällä hetkellä vain karhun metsästyksen osalta metsästyslain 33 §:n 2 momen-
tissa. Suurpetojen houkuttelusta ei ole metsästyslaissa muita säännöksiä.

Metsästyslain 33 § uudistettiin edellisellä vaalikaudella. Lain perusteluissa on ravinto-
houkuttimien — eli viljapellot, riistapellot, riistalaitumet — kohdalla kirjaus, joka tekee
lain noudattamisen metsästyksessä erittäin hankalaksi: Viljapellolta saa käynnistää karhun
metsästyksen mutta karhua ei saa ampua viljapeltoon, josta sato on vielä korjaamatta. Riis-
talaitumelta, riistapellolta tai niiden läheisyydestä karhujahtia ei saa aloittaa. Se tulkitaan
lain mukaan ravintohoukuttimen käytöksi. Tästä voin esimerkin sanoa, että koirahan ei tätä
välttämättä tiedä. Koira kulkee omia polkujaan ja voi ihan yhtä hyvin sen karhun jäljen löy-
tää siitä pellon läheltä, ja karhu tulee ammutuksi kauempana pellosta, mutta siinä metsäs-
täjä helposti syyllistyy sitten metsästysrikokseen. Karhun metsästyksessä on usein metsäs-
tysalueita, joilla lyhyiden välimatkojen sisällä on viljapeltoja, riistalaitumia sekä riistapel-
toja. Tällaisella alueella karhunmetsästys on tarpeettoman vaikeaa nykylainsäädännön mu-
kaan, ja tämä tulee korjata tämän hallituksen esityksen käsittelyn aikana.

Yksi tärkeimmistä ongelmista karhunmetsästyksessä on, että tätä riistalaitumen tai riis-
tapellon läheisyyttä ei ole metsästyslaissa tai asetuksessa erikseen rajattu. Onko läheisyys
siis 50 vai 500 metriä vai jotain muuta? Joissain maakunnissa tulkintaa pyydetään paikal-
liselta poliisilta. Vaikka poliisi ei olisi koskaan metsästänyt, hänen pitää tämä päätös antaa,
kun häneltä kysytään — vaikka poliisi ei olisi virassaan lainlaatija. Poliisi on kuitenkin
mahdollisen metsästysrikoksen sattuessa esitutkinnan käynnistäjä sekä toteuttaja. Poliisi
saattaa antaa metrimäärää kysyttäessä jokaisessa maakunnassa erilaisen vastauksen met-
sästäjille, koska heillä ei ole erillistä ohjeistusta tulkintaan. Tämä ei ole metsästäjien yh-
denvertaisuus- ja tasapuolisuusperiaatteiden mukaista.

Pitäisin myös hyvänä, ettei kuvaushaaskoja saa pitää ihan kuka tahansa. Luvan tulisi olla
suorassa yhteydessä siihen, paljonko on kuvaushaaskan liikevaihdon osuus henkilön koko-
naisliikevaihdosta. Olisiko se esimerkiksi 30 prosenttia vai 50 prosenttia koko liikevaih-
dosta, jääköön eduskunnan ratkaistavaksi.

19.23 Jani Mäkelä ps: Arvoisa puhemies! Hallitus esittää useita kannatettavia muutoksia
metsästyslakiin, ja erityisesti haluan keskittyä esityksen myönteisyyteen ja kehittämisha-
luun, mitä tulee jousimetsästystä kohtaan. Eli jousimetsästysoikeutta oltaisiin laajentamas-
sa suurempaan riistaan ja samalla asetettaisiin tällaiseen metsästykseen ampumakoevaati-
mus. Jousimetsästystä en itse varsinaisesti ole harrastanut, mutta jousiammuntaa tunteva-
na sanoisin, että meillä Suomessa ollaan oltu vuosikaudet jäljessä jousimetsästykseen liit-
tyvissä asioissa. Vieläkin jää siinä mielessä kehitettävää, että on vaikea ymmärtää, miten
vaikka Amerikassa kaatuu noin kaksi kertaa suurempi hirvi tai karhu jousella mutta Suo-
messa ne olisivat niin sitkeitä, ettei niitä voi jousella edelleenkään metsästää. Joka tapauk-
sessa tämä lakiesitys kuitenkin vie tätä jousimetsästyksenkin asiaa parempaan suuntaan ja
on siksi kannatettava.
2



Pöytäkirjan asiakohta PTK 36/2017 vp
19.25 Reijo Hongisto ps: Arvoisa herra puhemies! Lakiesityksen tavoitteena on ajanta-
saistaa metsästyslakia. Pidän tärkeänä ja kannatettavana saattaa nykyinen, ajastaan jäänyt
metsästyslaki vastaamaan tämän päivän tarpeita. Tästä pisteet hallitukselle.

Esityksessä on monta hyvää ja kannatettavaa kohtaa, joista nostan esiin mielestäni kaksi
tärkeintä.

Ensimmäisenä selkeänä parannuksena nykykäytäntöön verrattuna on selkiyttää säädös-
tä kuljettaa maastossa metsästysasetta moottorikäyttöisessä ajoneuvossa. Nykykäytännön
mukaan, jos metsästäjä kaataa vaikkapa hirven taikka karhun kauaksi tiestä ja tämä eläin
noudetaan tienvarteen traktorilla taikka mönkijällä, joutuu eläimen kaataja kävelemään
moottorikäyttöisen ajoneuvon perässä eikä saa nousta sen kyytiin. Jos metsästäjä haluaa
matkata tienvarteen samalla kyydillä, jolla kuljetetaan hänen kaatamaansa eläintä, pitää
hänen jättää metsästysaseensa maastoon eläimen kaatopaikan viereen. Metsästäjä ja ase ei-
vät saa olla samaan aikaan maastossa liikkuvassa moottorikäyttöisessä ajoneuvossa. Tämä
ei tietenkään ole millään tavalla järkevää toimintaa. On edesvastuutonta jättää ase maas-
toon vain sen takia, että voi itse matkata kulkuneuvon kyydissä tienvarteen yhdessä saa-
liinsa kanssa.

Toteutuessaan tämä lakiehdotus mahdollistaa järjen käytön myös tässä asiassa. Metsäs-
täjä saa nousta myös maastossa moottorikäyttöisen ajoneuvon kyytiin aseensa kanssa sil-
loin, kun sillä noudetaan metsästyssaalista, taikka kokiessaan elävänä pyytävää loukkua
taikka jalkanarua. Laki ei edelleenkään sallisi kuljettaa metsästysasetta moottorikäyttöisel-
lä ajoneuvolla missä tahansa ja miten tahansa.

Toinen selkeä parannusehdotus on lisätä jo nykyisin jousella metsästettävien eläinten lu-
etteloon esimerkiksi metsäkauris, valkohäntäpeura, villisika ja mufloni. Itse ruutiaseella
metsästävänä arvostan erittäin korkealle jousimetsästyksen. Jousen käyttö metsästykseen
onnistuu vain metsästettävien eläinten elintavat hyvin tuntemalla, ja saalismäärät jäävät
vähäisiksi. Jousella metsästäminen on myös turvallisempaa kuin ruutiaseella, sillä nuoli
harvoin lentää niin pitkälle kuin hauli taikka luoti. Niin sanotut takavaara-alueet jäävät ai-
van olemattomiksi ruutiaseisiin verrattuna. Mielestäni myös tämä on aivan erinomainen
uudistus metsästyslakiin.

Lakiesityksessä olevien erittäin hyvien ja kannatettavien kohtien vastapainona esityk-
sessä on joitakin kohtia, jotka mietityttävät ja askarruttavat ainakin minua. Metsästäjiltä
saamani palautteen perusteella en ole ajatusteni kanssa aivan yksin. Lakiesityksessä kiel-
letään ravintohoukuttimen käyttö karhunpyynnissä. Ravintohoukuttimen käyttö kieltämäl-
lä tavoitellaan sitä, että suurpedot eivät tottuisi ihmisten hajuun käydessään maastossa ih-
misten asettamilla haaskoilla. Ensi vaikutelmalta ajatus vaikuttaa oikein loogiselta. Hie-
man pitempään pohdiskeltaessa mietteet voivat vaihtua kysymykseen: miten karhu erot-
taa, kuka on tuonut maastoon kirjolohien perkuujätteitä — onko tuojalla ollut olkapäällään
kameralaukku vai ampuma-ase? Minun ymmärrykseni mukaan kontio ei kykene erottele-
maan haaskantuojasta muuta kuin sen, että ihminen on perkuujätteet taikka sianruhot
maastoon kipannut.

Jos eläin saa ravintoa ihmisen tekemältä haaskalta, on mielestäni aivan sama, kuka sen
haaskan tekee, kuvaaja vai metsästäjä. Minun mielestäni haaskojen tekeminen pitää kiel-
tää kaikilta taikka sallia myös metsästyksessä käytettäväksi. Tässä pitää olla selvä ja sel-
keä raja. Minun on erittäin vaikea ymmärtää, että kuvaaja saa rahdata sianruhoja maastoon
mutta metsästäjä ei saa. Näiden haaskojen ympärillä, tienoolla ja välissä tapahtuvaa kar-
hunmetsästystä on erittäin hankalaa valvoa. Jos ravintohoukuttimelta metsästäminen sal-
3



Pöytäkirjan asiakohta PTK 36/2017 vp
littaisiin, ei olisi ongelmia myöskään valvonnassa. Vastaavasti, jos ei olisi maastossa yh-
tään haaskaa, ei olisi tulkintavaikeuksia myöskään ravintohoukuttimen käytön suhteen.
Kun tavoite on estää eläinten hakeutumista ihmisasutuksen piiriin, niin ainakin minä ajat-
telen niin, että jos eläin kaadetaan haaskalta, ei ainakaan se eläin enää hakeudu asutuksen
piiriin. Uskon myös, että eläin oppii varomaan haaskoja ja sitä kautta myös ihmisten haju-
ja, jos eläimen ollessa haaskalla sen vierestä kaatuu toinen eläin. Niin sanottu paukkuar-
kuus ja sitä kautta arkuus hakeutua ihmisasutusten piiriin leviää äkkiä eläimiin. Joko—tai,
mutta ei mitään siltä väliltä. Tämä on monen metsästäjän mielipide.

Arvoisa herra puhemies! En myöskään pidä tarpeellisena laajentaa saalisilmoitusten te-
koa nykyisestä. Moni kantaa lompakossaan eri kauppaketjujen bonuskortteja, joista näkee,
mistä mitäkin on ostettu ja missä kaupassa kulloinkin on käyty. En näe hyvänä, että met-
sästäjille sälytetään velvollisuus ilmoittaa, montako jänistä on ampunut tai montako lintua
on eräksi saatu. Minä en halua lisätä enää metsästäjille holhouskulttuuria, kun sitä muual-
lakin on jo aivan kohtuuttomasti. — Kiitoksia.

19.32 Eeva-Maria Maijala kesk: Arvoisa puhemies! Kiitos tästä esityksestä, tässä on
useita hyviä kohtia, mutta muutamaan minä haluaisin erityisesti nyt sitten kiinnittää huo-
miota.

Ensimmäinen kohta, mihin todella pahasti kiinnitän huomiota, on tämä 34 a § eli ravin-
tohoukutin, jossa karhun, suden, ahman ja ilveksen metsästyksen valvonnan tehostamisek-
si näiden lajien tarkoituksellinen houkuttelu ravintoa hyväksi käyttäen on kielletty. Hyvä
näin, mutta sitten tämä 3 momentti: "Yritys, jonka kaupparekisteriin ilmoitetun toiminnan
laatu tai toimiala on luontokuvaus- ja katselutoiminta, saa kuitenkin pitää maastossa ravin-
tohoukutinta karhun, suden, ahman ja ilveksen houkuttelemiseksi." Minä en voi hyväksyä
tällaista luonnon tasapainon rikkomista. Tässä sekoitetaan täysin luonnon biodiversiteetti,
luonnon normaali elämä ja tasapaino. Miten meillä voidaan oikeasti luontoa ja ympäristöä
suojella tällä tavalla, että annetaan luontoon karhuille, susille, ahmoille houkutukseksi ruo-
kaa ja sitten mennään valokuvaamaan tätä asiaa. Tämä on todella täydellistä luonnon olo-
suhteiden rikkomista. Erityisen paha tilanne tämä on poronhoitoalueella. Me olemme tässä
salissa keskustelleet monta kertaa petovahinkojen korvaamisesta, mutta sitten kuitenkin
annetaan tämmöinen mahdollisuus haaskakuvaamiseen. Parhaissa paikoissa saattaa olla
20—30 eri karhua, jotka ovat haaskalla siellä syömässä niitä haaskoja. Mitä siinä tapah-
tuu? Lähialueella kuolee hyvin paljon poroja, porot ovat vasattomia, sillä kyllähän ne kar-
hut varmasti syövät paljon muutakin kuin niitä haaskoja ja ne syövät kaiken muunkin luon-
non eläimistön siitä ympäristöstä. Tätäkö me Suomessa haluamme tehdä? Me haluamme
todellakin rikkoa luonnon olosuhteita, ja pahinta tässä on se, että monet luonnonsuojelijat,
luontoaktivistit tukevat ja kannattavat vielä tätä toimintaa, joka rikkoo näin pahasti luon-
non tilannetta. Tässä oli tämä kohta.

Sitten toinen kohta tässä laissa on tämä aseen kuljettaminen, 35 §. Voimassa olevassa
laissa on valtuutus valtioneuvoston asetuksella säätää tarkemmin poronhoitotyötä suoritta-
van poromiehen aseen kuljetuksesta. Tämä valtuutussääntö tulisi kumotuksi, mutta poron-
hoitotyötä suorittavan poromiehen katsottaisiin jatkossa täyttävän muun hyväksyttävän pe-
rusteen, jolloin paliskunnan poroisännän esityksestä jatkossa Suomen riistakeskus myön-
täisi poronhoitotyötä suorittavalle poromiehelle luvan kuljettaa moottorikäyttöisellä ajo-
neuvolla maastossa metsästysasetta. Tämä kuulostaa ihan hyvältä. Toivon mukaan tämä
myöskin saadaan pelittämään ja toimimaan niin, että poromiesten aseenkuljetusasia olisi
4



Pöytäkirjan asiakohta PTK 36/2017 vp
jatkossa joustavaa ja sitten todellakin vähennettäisiin sitä turhaa byrokratiaa, mitä on tällä
hetkellä ollut tämän asian kanssa. Toivottavasti homma lähtee pelittämään. Minulle ihan
varta vasten yksi poroisäntä sanoi, että sano nämä terveiset siellä salissa eteenpäin, että
kuinka tärkeä asia on, että tämä saadaan kulkemaan joustavasti.

Sitten otan esille asian, mikä on Savukosken kunnan osalta kaikkein tärkein, nimittäin
metsästyslain 8 §. Se ei tullutkaan tähän lakiin matkaan. 8 § kertoo kotikunta-asiasta, että
henkilöllä, jolla on kotikunta Lapin tai Kainuun maakunnassa tai Pudasjärven, Kuusamon
tai Taivalkosken kunnassa, on kansallispuistoissa oikeus metsästää. Mutta nyt sitten Savu-
kosken kunta on kirjoittanut ihan tämmöisen virallisen kirjeen ja toivomuksen, että jotakin
tämän kanssa tehtäisiin. Nimittäin kotikuntalaki on muuttunut ja Savukosken kunnassa on
havaittavissa, että muuttuneen kotikuntalain antamaa mahdollisuutta vaihtaa kotikuntaa
jopa useampaan otteeseen vuoden aikana on käytetty hyväksi harjoitettaessa metsästystä
valtion mailla. Paikalliset asukkaat ovat saaneet oikeuden harjoittaa metsästystä UK-puis-
ton alueella, kun kansallispuisto on perustettu. Metsästysoikeus on yksi paikallisille ihmi-
sille UK-puiston aiheuttamista haitoista osoitetun kompensaation muoto. Kuluneen syk-
syn aikana UK-puiston alueella on tehty havaintoja entuudestaan tuntemattomista metsäs-
täjistä, jotka ovat kuitenkin esittäytyneet paikkakuntalaisiksi. Kyseessä ovat mitä ilmei-
simmin henkilöt, jotka tosiasiassa eivät asu Savukoskella vaan ovat muuttaneet kirjansa
Savukoskelle kanalintumetsästyksen ajaksi. Tilanne tulee korjata muuttamalla metsästys-
lain 8 §:ää vastaamaan verotusmenettelylain 5.1 §:n säädöstä. Tällöin metsästysoikeus val-
tion mailla määräytyisi vuoden viimeisen kalenteripäivän mukaan. Jos siis henkilö olisi
kirjoilla vuoden viimeisenä päivänä esimerkiksi Savukoskella, olisi hänellä oikeus metsäs-
tää seuraavan vuoden alusta Savukoskella. Tällöin saataisiin tukittua kotikuntalain muut-
tumisesta seurannut porsaanreikä.

Mistä tässä on kysymys? Tämähän voi kuulostaa siltä, että hyvä, että tulee metsästystu-
risteja. Mutta Savukosken kunta on metsästysalueista se, jonne on kaikkein eniten haluk-
kaita tulijoita. Kestää puoli minuuttia, kun Savukoskelle valtion maille kaikki luvat on
myytynä, elikkä sinne todellakin olisi halukkaita tulemaan enemmän, ja kyllä silloin halut-
taisiin savukoskelainen olla, kun aletaan näillä metsästyslupaoikeuksilla elämään. Mutta
paikallisille asukkaille se metsästysoikeus, paikallinen erityisoikeus, on todella merkittävä
ja iso asia. Se on saatu taisteltua, sillä tavalla että on jotakin edes, koska eihän siellä niin
hirveästi niitä harrastusmahdollisuuksia ole. Jos siinä kävisi niin, että se olisi kaikilla käy-
tettävissä, niin kuin tässä nyt voisi käyttää kotikuntalain väärinkäytöllä hyväksi sitä tilan-
netta, niin sen jälkeen tämä oikeutus olisi myös paikallisilta pois, ja niiden vähäisten oi-
keuksien ja mahdollisuuksien, mitä meillä erityisiä asioita on, kyllä pitää olla pyhiä, ja mei-
dän pitää kunnioittaa niitä ja niiden mukaan toimia. Harmi, että me emme sitä ainakaan
vielä tähän lakiesitykseen saaneet matkaan, mutta toivottavasti sitten vielä valiokunnassa
tämän asian yhteydessä tulee käsittelyyn, että voisiko tämän asian kanssa jotakin alkaa te-
kemään.

19.39 Eerikki Viljanen kesk: Arvoisa puhemies! Nyt käsittelyssä olevassa metsästyslain
muutosesityksessä tavoite on päivittää metsästystä koskevat säädökset ajan tasalle, ja hyvä
niin.

Ampumakoe on Suomessa ollut pakollinen hirvien metsästäjille vuodesta 1959. Koetta
on kehitetty paljon vuosien varrella, ja nyt on taas tarve uudelle muutokselle. Nyt muutos
koskee jousimetsästystä, joka on kasvattanut suosiotaan aika lailla jousien kehittymisen
5



Pöytäkirjan asiakohta PTK 36/2017 vp
tahdissa. Jatkossa on tehokkailla jousilla myös mahdollista metsästää suurempaa riistaa, ja
siksi metsästyslain ampumakoetta koskevaa sääntelyä on muutettava huomioiden jousi-
metsästys siten, että myös jousiaseella metsästävän henkilön pitää suorittaa ampumakoe
ennen suurikokoisten riistaeläimien metsästystä. Pidän tätä esitystä hyvänä. Tähän asti am-
pumakoevelvollisuus on koskenut rihlatulla aseella metsästävää.

Pidän hyvänä myös, että hirvieläinten pyyntilupaan, pyyntilupamenettelyyn ja yleisesti
metsästyksen johtajaan liittyviä säännöksiä täsmennetään tässä esityksessä.

Arvoisa puhemies! Metsästysaseen kuljettamista koskevaa säännöstä täydennetään tällä
esityksellä. Nykyinen laki kieltää aseiden kuljettamisen moottoroiduilla ajoneuvoilla
maastossa ja on rajanvedoltaan vanhentunut. Edustaja Kulmala täällä kuvasi hyvin sitä,
että näillä muutoksilla mahdollistetaan esimerkiksi moottoroiduilla pyörätuoleilla tai
muulla kulkemisen apuvälineillä aseen kuljettaminen luvallisesti myös maastossa. Metsäs-
täjien keski-iän noustessa tällainenkin muutos on ilmeisen tarpeellinen eikä riko vanhan-
kaan lain henkeä. Aika vain on muuttunut ja metsästäjäkunta ikääntynyt.

Arvoisa puhemies! Mikä tärkeintä, nämä muutokset on tarkoitus saattaa voimaan pää-
osin jo 1. elokuuta 2017, eli ne ehtivät vaikuttamaan jo seuraavalle metsästyskaudelle.

19.41 Kari Kulmala ps: Arvoisa puhemies! Jatkan vielä hieman siitä, mihin ensimmäi-
sessä puheessani jäin.

Hirvieläimen pyyntiluvan myöntäminen edellyttää metsästyslain 27 §:n mukaisesti, että
luvanhakijalla on käytettävissään metsästykseen sopiva yhtenäinen alue, jonka pinta-alan
on hirven osalta oltava vähintään 1 000 hehtaaria ja muiden hirvieläinten osalta vähintään
500 hehtaaria. Pinta-aloja ja yhtenäisyyttä koskevista vaatimuksista voidaan poiketa maa-
ja metsätalousministeriön määräyksen nojalla. Voimassa olevan lainsäädännön mukaan
valkohäntäpeuran metsästykseen vaaditaan pyyntilupa, ampumakoe, metsästyksen johtaja
ja oranssit tai punaoranssit huomioliivit ja -päähine sekä vähintään tuo aikaisemmin mai-
nitsemani 500 hehtaarin yhtenäinen alue.

Erityisesti Etelä- ja Länsi-Suomessa yhtenäiset metsästysalueet ovat pieniä ja metsästys
siten mahdotonta, vaikka valkohäntäpeurakannat ovat erittäin runsaita. Lajin runsaus nä-
kyy myös peurakolareina liikenteessä.

Ymmärrän toisaalta hyvin tämän linjauksen, mutta se suosii vain metsästysseuratoimin-
taa ja siinä on unohdettu yksittäinen metsästäjä, joka ei kuulu metsästysseuraan. Pitää
muistaa, että Suomessa on metsästäjällä edelleen yhdistymisvapaus ja silti hänellä on mah-
dollisuus metsästää. Miksi minä en saisi metsästää omilla maillani kahdella erillisellä 400
hehtaarin maa-alueella valkohäntäpeuraa, joka on alkuperäiseen Suomen luontoon kuulu-
maton hirvieläinlaji? Eläinlaji, jota on tällä hetkellä Suomessa noin 60 000—70 000 ja jon-
ka vuotuinen saalismäärä on keskimäärin noin 20 000. Mikä tekee tästä niin erilaisen eläi-
men, etten jatkossa voisi esimerkiksi 400 hehtaarin yhtenäisellä maa-alueella sitä turvalli-
sesti hirvitornista ampua?

Laajan yhtenäisen metsästysalueen vaatimus asettaa maanomistajat ja metsästysyhdis-
tykset eriarvoiseen asemaan. Metsästysyhdistyksellä voi vuokrasopimusten mukaisesti
olla laajat alueet käytettävissään, mutta se ei välttämättä hyväksy uusia jäseniä eikä suostu
yhteislupamenettelyyn yksityisten maanomistajien kanssa. Maanomistaja, jolla on alle 500
hehtaarin yhtenäinen alue, ei ole oikeutettu pyyntilupiin, vaikka valkohäntäpeurakanta oli-
si alueella vahva ja pyyntilupien myöntäminen olisi muuten perusteltua. Yhteislupaan kuu-
lumattoman maanomistajan yhtenäinen pinta-ala voi siten jäädä liian pieneksi, jolloin alue
6



Pöytäkirjan asiakohta PTK 36/2017 vp
on valkohäntäpeurojen metsästykseen kelpaamaton, siinäkin tapauksessa, että erillisistä
lohkoista koostuvan tilan kokonaispinta-ala ylittää vaaditun 500 hehtaarin määrän.

Mielestäni yhtenäisen alueen vaatimus on perusteltu hirven mutta ei muiden hirvieläin-
ten kohdalla. Tämä vaatimus tulisi poistaa valkohäntäpeuran osalta. Hallituksen esityksen
perusteluissa on kerrottu, että yleistyessään tällainen kehitys vaikeuttaisi järjestäytynyttä
metsästystä ja metsästysseurojen mahdollisuuksia järjestää hirvikannan verotus suunnitel-
mallisesti ja turvallisesti. "500 hehtaarin sekä yhtenäisen alueen vaatimuksen poistaminen
johtaisi pyynnin pirstoutumiseen", näin voi joku perustella asiaa, mutta tällä hetkellä met-
sästävän maanomistajan ei tarvitse kuulua metsästysseuraan, joten mennään lain mukaan
tässäkin asiassa.

Arvoisa puhemies! Mikäli tämä 500 hehtaarin yhtenäisen alueen vaatimus säilyy valko-
häntäpeuran osalta, tämä lakiesitys jää torsoksi eikä osaltaan muistuta meitä siitä, että Suo-
mi täyttää tänä vuonna 100 vuotta, ja meillä kaikilla tulee olla yhtäläiset metsästysoikeu-
det, kuulummepa metsästysseuraan tai sitten emme.

19.45 Hannu Hoskonen kesk: Arvoisa herra puhemies! Käsittelyssä oleva hallituksen
esitys metsästyslain muuttamiseksi on erittäin ajankohtainen ja tärkeä. On syytä muistaa,
että metsästys on monelle suomalaiselle erittäin tärkeä harrastus. Se on ikiaikainen oikeus,
joka suomalaisilla on ollut, nauttia metsän tuotosta metsästämällä, saamalla riistaa. Tämän
päivän Suomessa metsästämisestä on tehty joissakin piireissä erittäin arveluttava harras-
tus, jotkut näkevät sen jopa kiellettävänä harrastuksena, mutta minun mielestäni se kuuluu
suomalaiseen kulttuuriin erittäin vahvasti, ja yhtenä metsien monikäyttömuotona metsäs-
tys on erittäin hyvä ja erittäin kannatettava. Se tarjoaa monelle harrastajalle erittäin mielui-
sia hetkiä suomalaisessa metsässä ja ennen kaikkea antaa mahdollisuuden irtautua kiirei-
sen elämän rutiineista hetkeksi aikaa.

Tässä lakiesityksessä laitetaan ajan tasalle muutamia tavoitteita, jotka muutetaan tällä
lakiesityksellä tätä aikaa vastaaviksi. Esimerkiksi ampumakokeen sääntelyä muutetaan
niin, että se helpottaa riistanhoitoyhdistysten työtä järjestää näitä vaativia kokeita. Tähän
liittyvä hallinnollinen taakka kevenee, ja se vastaa samalla hallituksen tavoitetta byrokra-
tian purkamisesta.

Jousimetsästys sallitaan tällä lakiesityksellä useammalle riistalajille. Se tuo uudistuksia
myös vaatimuksiin niin, että jousimetsästystä harrastava metsästäjä joutuu suoriutumaan
ampumakokeesta. Elikkä tilanne ei ole villi, vaan hän joutuu antamaan näytön siitä, että
osaa metsästää. Tuossa ajattelin äsken itsekseni, että jos oikein pitkälle mennään tässä jou-
simetsästyksessä ja lähdetään karhua metsästämään jousella, niin sitten siinä on ihan aidon
metsästyksen tuntua, koska siinä on jo sitten haastavuutta. Tieteenkään ei tämä laki sitä
vielä salli, mutta se voisi olla tulevaisuudessa varmaan jonkunlainen extremelaji.

Hirvikannan hoitosuunnitelman täytäntöönpanoon tulee helpotuksia, lupamenettelyä
helpotetaan. Mielestäni tämän lakiesityksen yksi parhaita kohtia on se, että yhteislupame-
nettely otetaan suoraan lakiin. Tätä yhteislupamenettelyähän eri metsästysseurat ovat me-
nestyksekkäästi harjoittaneet yhdessä. Siinä on tullut erittäin hyvää jälkeä. Esimerkiksi
haavoittuneen hirven meneminen naapurimetsästysseuran alueelle on pystytty hoitamaan
tyylikkäästi, kun on sovittu yhteisluvista. Sillä on vältetty monta kiusallista tilannetta, ja
monelta poliisin selvitykseltä on vältytty, kun laki on tältä osin toimiva; tai käytäntö on ol-
lut tähän asti hyvä ja toimiva, mutta nyt se otetaan lakiin, ja se on silloin pysyvä ja erittäin
hyväksi havaittu keino.
7



Pöytäkirjan asiakohta PTK 36/2017 vp
Arvoisa puhemies! Lopuksi vielä ravintohoukuttimien käytöstä. Minun mielestäni tämä
esitys ravintohoukuttimien käytön kieltämisestä on erittäin hyvä ja kannatettava. Se, mitä
Suomen metsissä tapahtuu tällä hetkellä, on erittäin murheellista. Hyvin monelta taholta
tulee päivittäin viestejä siitä, että yhä useampia haaskoja on tuonne metsiin tehty. Moni
niistä on varmaan tehty valokuvausta varten, en tiedä, onko sitten miten paljon metsästystä
varten, siitä minulla ei ole tietoa. Joka tapauksessa ravintohoukuttimien eli haaskojen käyt-
tö kielletään tässä maassa, se on erittäin hyvä.

Otan tähän liittyen kaksi esimerkkiä, joita olen joutunut läheltä seuraamaan.
Toinen on kotiseudultani, jossa pienellä alueella on valtava määrä haaskoja, näitä ravin-

tohoukuttimia, ja sillä alueella sekä karhuja että susia on niin paljon, että siellä liikkumi-
nen alkaa olla monelle heikompihenkiselle, joka vähän pelkää pimeitä paikkoja ja metsän
eläimiä, vaarallista, ja se pelkästään johtuu mielestäni näistä haaskoista. Se, että ne haaskat
poistetaan, on erittäin hyvä asia.

Toinen asia, joka on vielä vakavampi, on Kuhmosta, jossa eräällä alueella sijaitsee haas-
ka, jota pitää yksi Luonnonvarakeskuksen kenttäasiamies. En muista miehen nimeä, mutta
kuitenkin hän on Luonnonvarakeskuksella töissä. Kyseinen herra pitää siellä samalla
alueella haaskaa ja valokuvaa näitä suurpetoja, mutta samalla hän itse vaikuttaa tämän
alueen susilupiin. Olen tehnyt tämän kyseisen henkilön toiminnasta eduskunnan oikeus-
asiamiehelle kantelun. Minun mielestäni ei voi olla niin, että samainen henkilö, joka
alueella toimii kenttämestarina, kieltää ja antaa lausuntoja metsästäjien lupahakemuksista,
ja sen jälkeen kun hän lupahakemuksiin antaa kielteisen lausunnon, itse pitää riistaa ja ku-
vaa niitä samoja susia siltä alueelta. Tämä on äärimmäisen tuomittavaa toimintaa. Nyt
muistan hänen nimensäkin: Seppo Ronkainen on kyseinen henkilö. Minun mielestäni tä-
hän toimintaan pitää puuttua. Olen tehnyt tästä oikeusasiamiehelle kantelun, ja ihmettelen,
että se on, ei nyt ihan puoltatoista vuotta vielä, viipynyt siellä käsittelyssä. Uskon, että rat-
kaisu tulee pian.

Arvoisa puhemies! Asia on vakava, kun viranomainen tekee tällaista, että itse osallistuu
lupien myöntämismenettelyyn antamalla lausuntoja, itse pitää haaskaa ja vielä sellaisella
paikalla, missä sitä ei saisi pitää, ja sitten vielä tekee sitä elinkeinotoimintana, virkamiehe-
nä. Minä pidän sitä erittäin paheksuttavana. Ihmettelen kansanedustajana erittäin suuresti,
että tällaista toimintaa Suomessa sallitaan ja että viranomaiset eivät siihen puutu. Tämä on
minun mielestäni aivan käsittämätöntä. Odotan, että tässä asiassa lähdetään toimenpitei-
siin ja välittömästi. Ei näin voi toimia.

19.51 Markku Eestilä kok: Arvoisa puhemies! Täällä nyt käsitellään metsästyslain
muuttamista, ja ainakin itse tämän hallituksen esityksen puitteissa sain kansalaispalautetta
kahdesta asiasta.

Ensinnäkin tuolla Kuhmossa metsästetään karhuja ja siellä saattaa olla satoja ihmisiä
metsästyksenjohtajan alaisuudessa. Ja nyt kun tänne lakiin tulee pakolliseksi metsästyk-
senjohtaja, niin kuka ottaa enää sitten vastuun siitä, jos siellä porukoita on satoja? Saattaa
tulla vähän ongelmia löytää sellaista henkilöä. Tosin täällä on maininta, että voidaan ottaa
riittävä määrä apulaisjohtajia, mutta ilmeisesti käytäntö osoittaa, mitä tämä sitten tulee tar-
koittamaan.

Toinen palaute tuli tietenkin siitä, että nyt kun laissa sallitaan sitten tämmöinen ammat-
timainen kuvaus, jossa kuvataan karhuja, suurpetoja, susia, niin siihen sisältyy sellainen
ongelma, että jos sama susilauma käy siellä kuvauksessa jatkuvasti syömässä, niin se on
8



Pöytäkirjan asiakohta PTK 36/2017 vp
helppoa riistaa. Tavallaan nämä sudet sitten tottuvat ihmisen hajuun, ja on mahdollista, että
nämä samat sudet aikanaan sitten pyörivät tuolla pihoissa. Tämäkin täytyy tunnistaa, että
suurpedot lähtökohtaisesti ovat erämaa-alueitten asukkeja ja arkoja. Ja sillä tavalla, jos ne
tottuvat liian paljon ihmiseen, niin siitä tulee ongelmia, olivatpa sitten kyseessä sudet tai
karhut.

Mutta yksi asia, mitä täällä sivuttiin, edustaja Maijala otti minun mielestäni tärkeän
asian esille, on tämä metsästyslain 8 §:n vapaa metsästysoikeus Lapissa ja Kainuussa ja tie-
tyissä kunnissa. Sitä vastaan minulla ei ole mitään, ja minun mielestäni se on aikanaan sin-
ne tullut ja sitä pitää puolustaa. Minun mielestäni linjakkaasti pitäisi myös todeta tämä ko-
tipaikkakunta. Sillä ei saisi minunkaan mielestäni kikkailla, koska minä aika oikeudenmu-
kaisesti suhtaudun asioihin, ja silloin jouduttaisiin miettimään, milloinka pitää olla kirjoil-
la. Että jos hyväksytään se, että vaihtelee kirjoja monta kertaa vuodessa ja on oikeutettu
metsästämään: minun mielestäni se ei ole oikein. Ja Tenojoki-sopimuksessahan — joka
tehtiin nyt, hyväksyttiin eduskunnassa Norjan ja Suomen välillä — siellä pitää asua jo edel-
lisenä vuonna seitsemän kuukautta ja sitten olla verokirjoilla tammikuun alussa, että saa oi-
keuden.

Sitten toinen juttu, mikä minua vähän harmittaa, on tämä, että jollakin tavalla meillä on
aika vahva metsästyksen vastaisuus tässä yhteiskunnassa. Jotenkin nämä ihmiset, jotka sitä
metsästyksen vastaisuutta harjoittavat, eivät itse asu niillä seuduilla, missä ihmiset harjoit-
tavat tätä kulttuuria usein koiriensa kanssa. Ja näihin metsästyksen harjoittamisen mahdol-
lisuuksiin on erittäin vahvasti vaikuttanut sitten erityisesti koirien kannalta meidän virheel-
linen petopolitiikka, jossa sitten ammutaan susi, ammutaan sieltä tai täältä ja jätetään nämä
laumat sinne pyörimään. Tämä ei johda mihinkään. Tämä on vain enemmänkin johtanut
siihen, että kaikki tappelevat keskenään: kylän asukit ja poliisit ja tutkijat ja Rajavartiolai-
tos. Minun mielestäni jos se on ollut tarkoitus, niin silloin tämä susipolitiikka ja petopoli-
tiikka on erinomaisesti onnistunut. Kaikki tappelevat keskenään, kukaan ei ole tyytyväi-
nen, ja kaupan päälle saadaan vielä eläinrääkkäystä lisättyä sillä tavalla, että joka toinen
susi taitaa siellä kohta jo haulit turkissa kulkea. Jos tämä on teidän mielestänne, täällä jon-
kun mielestä hienoa petopolitiikkaa, niin olen kyllä vahvasti eri mieltä. Ja minun mielestä-
ni tämä petopolitiikka pitäisi hoitaa niin, että kokonaisia laumoja poistetaan sen sijaan että
ammutaan laumoista yksilö sieltä täältä, ja niin, että poistetaan niitä laumoja, jotka todel-
lisuudessa aiheuttavat ongelmia, syövät koiria ja estävät ihmisten metsästystä.

Toinen ongelma, mikä liittyy metsästykseen, on se, kun Itä-Suomessa ja muualla sitten
koko ajan nämä metsästysmahdollisuudet heikkenevät tämän peto-ongelman takia, ihmi-
set eivät voi koirilla metsästää. Ja monet riistanhoitoyhdistykset ovat sanoneet jo Suurriis-
tavirka-avun irti, mikä on erittäin vakava juttu, että ihmiset hylkäävät poliisin kanssa teh-
tävän yhteistyön. Viimeistään siinä vaiheessa pitää kansanedustajien ja ministerien herätä,
että näin ei voi jatkaa.

Mutta se on johtanut myös toisenlaiseen ongelmaan. Nyt jos nämä metsästysmahdolli-
suudet heikkenevät tällä perinteisellä alueella ja me valtion eli meidän kaikkien omistamil-
le maille perustamme kansallispuiston, niin minun on erittäin vaikea käsittää, että tämä
metsästyslain 8 §, se oikeus metsästää, koskisi enää vain paikallisia. Eli he saisivat ilmai-
seksi metsästää, mutta sitten niiltä muualta tulevilta, jotka omistavat myös valtion metsiä,
kiellettäisiin kokonaan. Se ei mene minun oikeustajuuni, että toiselle annetaan ikään kuin
lisää oikeuksia ja toiselle annetaan porttikielto. Miten näin voidaan menetellä? Tämä tulee
tässä Hossan kansallispuistoasiassa esille, että kun entisillä Metsähallituksen hyvillä lupa-
9



Pöytäkirjan asiakohta PTK 36/2017 vp
alueilla, jonne kansallispuisto perustetaan, yli 11 000 hehtaaria, hallituksen esitys lähti sii-
tä, että paikallisille annettaisiin edelleen oikeus vapaaseen metsästykseen ilman rajoituk-
sia ja muita, mutta sitten toisilta, ulkopaikkakuntalaisilta, jotka tähän saakka ovat saaneet
käydä metsästämässä, kun se monin paikoin on sitten hankalaa niillä omilla seuduilla, heil-
tä kiellettäisiin.

Mutta minä kiitän keskustapuoluetta, perussuomalaisia ja kokoomusta. Maa- ja metsä-
talousvaliokunta lausunnossaan otti tämän ongelman esille ja pääsi hienoon ratkaisuun, jo-
hon myös kristillisdemokraatit ja RKP yhtyivät, että annetaan Metsähallituksen hoitaa vir-
kavastuulla metsästys niin, että paikalliset saavat tietysti ilmaiseksi luvan mutta sitten ul-
kopaikkakuntalaiset saavat maksusta sen luvan, jolloin ollaan tasa-arvoisessa ja yhdenver-
taisessa tilanteessa. Sellaisen kansallispuiston rakentaminen, jossa suomalaiset asetetaan
vastakkain, ei minun mielestäni ole nykypäivää. Tällä tavalla hienolla yhteistyöllä ja maa-
ja metsätalousvaliokunnan viitoittamalla tiellä olisi hieno edetä tässä Kainuun metsästys-
kulttuuria edistävässä Hossan kansallispuistoasiassa.

19.57 Eeva-Maria Maijala kesk: Arvoisa puhemies! Tähän Hossan kansallispuisto-
asiaan en ota nytten tässä vaiheessa kantaa, koska se on meillä ympäristövaliokunnassa
keskeneräisessä tilanteessa. Me olemme valmistavan keskustelun käyneet siitä, ja sitten
meillä on siitä yksityiskohtainen käsittely lähiaikoina, niin keskustellaan siitä sen jälkeen,
kun tämä asia on salissa käsittelyssä.

Mutta sitten minä menen vielä takaisin tuohon haaskakuvausasiaan ja haaskan käyttä-
miseen kuvaamisessa elikkä tähän metsästyslain 34 a §:n 3 momenttiin. Täällä perusteluis-
sa lukee tällainen teksti: "Koska suurpetojen kuvaamiseen ja katseluun on jo syntynyt elin-
keinotoimintaa Suomessa, tulisi säätää tämän elinkeinotoiminnan jatkumisesta, sillä met-
sästyslain soveltamisala ei mahdollista tällaisen toiminnan kieltämistä. Tarkoitus olisi sää-
tää 3 momentissa, että 1 momentin estämättä voisi sellainen yritys, jonka kaupparekiste-
riin kirjattu toimiala on luontokuvaus- ja katselutoiminta, pitää maastossa ravintohoukutin-
ta karhun, suden, ahman ja ilveksen houkuttelemiseksi."

Minä todella vetoan nyt maa- ja metsätalousvaliokuntaan. Te olette nytten avaamassa
kokonaan uutta kokonaisuutta. Tällä hetkellä me todellakin teemme töitä Suomen petopo-
litiikan järkeistämiseksi. Tämä lisää peto-ongelmia. Haluatteko te, haluammeko me lisätä
Suomessa peto-ongelmia, petovahinkoja? Tämä todellakin lisää vain tätä asiaa. Jos kerran
niitä karhuja, susia, ahmoja, ilveksiä halutaan kuvata, niin kyllä sen kuvaamisen ja ruokin-
nan pitää tapahtua silloin varta vasten jossakin eläintarhassa mutta luonnossa eläinten pi-
tää saada olla niin kuin luonnossa normaalitilanne onkin olemassa.

Tätä karhujen kuvaamista erityisesti poronhoitoalueella voi verrata siihen, kun tässä sa-
notaan, että on jo yritystoimintaa, että kun nämä karhut ovat tällä hetkellä siellä poronhoi-
toalueella keskellä porolaumoja ja syövät poroja, niin annetaan siihen hyväksyntä. No, teh-
däänpä sitten semmoinen homma, että minä vaikka alkaisin harrastaa tämmöistä lasten hip-
paleikkitoimintaa elinkeinotoimintana, minä veisin viljapeltoon leikkimään ne lapset.
Minä sanoisin vain, että se on laillista yritystoimintaa, lasten leikittäminen on laillista toi-
mintaa, minä viljapellossa leikitän niitä lapsia. Sattuuhan sitä, että se viljapelto menee la-
koon ja sitä ei pysty käyttämään ja siitä on haittaa, mutta so what? Siis todellakin nyt ol-
laan niin vakavassa tilanteessa, että voimmeko me hyväksyä minkä tahansa elinkeinotoi-
minnan sillä mielellä, että okei, se on yritystoimintaa. Tässä on todellakin kyse niin vaka-
vasta asiasta, annetaanko tämmöisen elinkeinotoiminnan oikeasti Suomessa haitata toisten
10



Pöytäkirjan asiakohta PTK 36/2017 vp
elinkeinotoimintaa, vahingoittaa Suomen petopolitiikkaa ja vaikeuttaa tilannetta todella
paljon.

Te olette siinä valiokunnassa nytten todella vaativassa tilanteessa. Minä ihmettelen kyl-
lä sitä, eikö kenelläkään luontoihmisellä nouse karvat pystyyn, kun villieläimistämme ol-
laan tekemässä pullasorsia koiranruokanappuloiden avulla. Missä ovat kohta luomukar-
humme, luomusutemme ja luomuahmamme? Kyllä minä ihmettelen nykyihmisiä, jotka
villin luonnon pilaamisen tällä tavalla sallivat. Entä miten käy sitten poronhoidolle haas-
kakuvauspaikkakunnilla? Miksi moinen asia sallitaan, edes esitetään sallittavaksi, ennen
kuin asia on kunnolla tutkittu ja asian vaikutukset tunnetaan? Todellakin tätä asiaa pitäisi
kunnolla selvittää. Minun käsitykseni mukaan tästä asiasta ei ole yhtään luontoon liittyvää
tutkimusta tehty, minkälainen vaikutus tällä on ympäristöön. Nyt me lähdemme tekemään
päätöstä ilman kunnon selvitystä ja tutkimusta tähän asiaan.

20.02 Reijo Hongisto ps: Arvoisa herra puhemies! On käyty mielenkiintoista keskuste-
lua, ja vaikka nyt ei puhutakaan varsinaisesti Hossasta, niin en malta olla muutamalla sa-
nalla sitä mainitsematta, koska edellisissä puheenvuoroissa sitä käsiteltiin. Olen kyllä
edustajien Eestilä ja Maijala kanssa täysin samaa mieltä siitä, että metsästyslain 8 §, vapaa
metsästysoikeus, on erinomaisen hyvä. Tarkoitus on nimenomaan, ainakin minun käsityk-
seni mukaan, että meillä kansalaisilla täytyy olla yhdenvertaiset oikeudet ja yhdenvertaiset
velvollisuudet, ja meidän edustajien täällä eduskunnassa, kun lakeja säädämme, tulee la-
keja säätäessämme ottaa huomioon se, että me emme aseta kansalaisia oikeuksien ja vel-
vollisuuksien suhteen eriarvoiseen asemaan. Semminkin kun esimerkiksi Hossa on Suo-
men 100-vuotisen itsenäisyyden kunniaksi perustettu juhlakansallispuisto, niin minä ajat-
telen niin, että nyt jos koskaan, tässä jos missään asiassa meillä ei saa jakaa kansalaisia
vuohiin ja lampaisiin tai jyviin ja akanoihin niin, että toisilla on paremmat oikeudet kuin
toisilla, vaan nimenomaan tässä täytyy lähteä siitä, että kaikki ovat yhdenvertaisesti edus-
tettuina. Se minun mielestäni kuvaa hyvin Suomen 100-vuotiasta historiaa, että viimein ja
vihdoin olemme kaikissa asioissa tasa-arvoisia. — Se Hossasta.

Edustaja Hoskonen todisti mielestäni erinomaisen hyvin puheenvuorossaan haaskojen
aiheuttamista ongelmista, ja minäkin ensimmäisissä käyttämässäni puheenvuoroissa otin
kantaa ravintohoukuttimiin eli haaskojen rakentamiseen ja totesin siinä, että tässä on täl-
lainen joko—tai-tilanne. On tavattoman vaikea ymmärtää, että joillakin ihmisillä on oi-
keus asettaa maastoon haaskoja ja jotkut toiset ihmiset eivät niitä haaskoja saa sinne lait-
taa. Lakiesityksen perusteluissa 34 a §:ssä todetaan: "Erityisesti karhun metsästyksessä on
lisääntynyt viimeisten vuosien aikana karhujen houkuttelu tietylle paikalle ennen metsäs-
tyskauden alkua. Kun tällaiset ravintohoukuttimet poistetaan ennen metsästyksen alkua, ei
suoraan syyllistytä metsästysrikokseen. Tämän kaltainen toiminta asettaa kuitenkin met-
sästysseurueet eriarvoiseen asemaan, sillä kaikki eivät ole omaksuneet tämän kaltaista har-
maalla vyöhykkeellä toimimista. Selvyyden vuoksi olisi siis syytä kieltää kaikki karhun ja
muiden suurpetojen tarkoituksellinen ravinnolla houkuttelu."

Tässä, arvoisa puhemies, hyvät kollegat, ajattelen näin, että se on joko—tai. Lakiesityk-
sessä lähdetään siitä, että olisi syytä kieltää kaikki. Toinen vaihtoehto on se, että sitten pi-
täisi sallia myöskin ravintohoukuttimelta eläimen pyytäminen. Jos pohdiskellaan sitä, että
karhu tai susi, mikä tahansa suurpeto, tulee sille ravintohoukuttimelle ja niitä aletaan siitä
poistamaan, niin ne eivät kovin kauan siinä ravintohoukuttimella ole, taikka sitten ravinto-
houkuttimia ei käytä kukaan, eivät kuvaajat eivätkä mitkään muutkaan.
11



Pöytäkirjan asiakohta PTK 36/2017 vp
Vielä hämmästelen tässä lakiesityksessä perusteluja, kun todetaan, että "koska suurpe-
tojen kuvaamiseen ja katseluun on jo syntynyt elinkeinotoimintaa Suomessa, tulisi säätää
tämän elinkeinotoiminnan jatkumisesta." Edustaja Maijala omassa puheenvuorossaan otti
tämän esille. Jäin pohtimaan edustaja Maijalan puheenvuoroa kuunnellessani, että kun täs-
sä puhutaan nimenomaan kuvaustoimintaan erikoistuneiden henkilöiden oikeudesta käyt-
tää ravintohoukutinta, niin suljetaanko silloin pois, jos metsästäjä asettaa ravintohoukutti-
men ja kertoo, että hän asettaa sen kuvaustoimintaa varten. Viittaan vielä ensimmäiseen
puheenvuorooni, jossa totesin, että on tavattoman hankalaa laillisesti ja luvallisesti järjes-
tää karhun metsästystä ravintohoukuttimien välissä, ohella ja rinnalla. Kun ravintohoukut-
timia on siellä ja täällä pitkin maastoa, niin on tavattoman hankalaa metsästää niin, että ei
tulisi rikkoneeksi lain kirjainta siinä, että käytetään ravintohoukutinta hyväksi, joko tahal-
lisesti taikka tahattomasti.

Tämän takia, arvoisa puhemies, meidän on valiokunnassa kiinnitettävä erityistä huo-
miota nimenomaan siihen, että kun tästä ravintohoukuttimesta keskustellaan, niin minä tie-
dän, että on suuri joukko metsästäjiä, jotka hyväksyvät ravintohoukuttimien käytön met-
sästyksessä, ja vastaavasti on henkilöitä, jotka eivät sitä hyväksy, mutta meillä tulee vaikea
valinnan paikka, kun tätä valiokunnassa sitten aikanaan käsittelemme.

Näillä puheilla, arvoisa puhemies, omalta osaltani pyydän saada kiittää edustajia huo-
miosta ja toivon hyvää keskustelua. — Kiitoksia.

20.07 Ari Jalonen ps: Arvoisa puhemies! Tahdon minäkin nostaa yhden asian tästä esil-
le, nimittäin jousimetsästyksen. Se on asia, mitä olen henkilökohtaisesti ajanut, että riista-
valikoima laajenee jousimetsästyksen osalta.

Tässä edustaja Hoskonen nosti karhunmetsästyksen jousella esille. Jos mennään katso-
maan muihin maihin ja mantereihin, niin se on ihan mahdollista Amerikan mantereella, ku-
ten myös hirvenkin metsästys. Samoin sieltä löytyy alligaattorinmetsästystä, jopa norsui-
hin asti. Elikkä jousiaseen teho riittää riistaan kuin riistaan, lajiin kuin lajiin, joten näistä
keinotekoisista riistalajirajoituksista voisi kyllä hiljakselleen päästä pois. Se on totta, että
esimerkiksi karhun kohdalla on tiettyjä riskejä olemassa, mutta onhan majavallakin nyt eri-
tyisvaatimuksia, miten majavaa saa metsästää jousella. Eli nämä ovat lajikohtaisesti raken-
nettavissa, jos näin tahdotaan. Jousiase sinänsä ei rajoita mitään.

Edustaja Kulmala otti esille tämän valkohäntäpeuran yleisyyden ja siinä yhteydessä tä-
män 500 hehtaarin vaatimuksen. Tuo on myös niitä asioita, mitä kannattaa pohtia valiokun-
nassa.

Mutta niin tai näin, olen ajanut tätä jousimetsästysasiaa intohimoisesti, ja nyt olen erit-
täin tyytyväinen, että tämä asia etenee.

20.09 Hannu Hoskonen kesk: Arvoisa herra puhemies! Näin aluksi haluan kiittää edus-
taja Markku Eestilää erinomaisesta puheenvuorosta äsken ja erikoisesti siitä kohdasta, mis-
sä hän nosti esille tämän Hossan kansallispuiston asian. Vaikka se ei tämän lakiesityksen
käsittelyyn sinänsä liity, niin ehdottomasti olen hänen esittämänsä ajatuksen kannalla ym-
päristövaliokunnan varajäsenenä, että se metsästyshomma siellä pitää kyllä pystyä hoita-
maan niin, että paikallisilla on totta kai oikeus siihen, se on itsestäänselvyys, ja että sitten
näiden muiden suomalaisten osalta, jotka sinne metsälle menevät, olkoon se sitten Metsä-
hallituksen harkinnassa, miten riistakanta mitäkin kestää. Mutta kun se on kansallispuisto,
niin kyllä siinä pitää kaikkia suomalaisia silloin tasapuolisesti kohdella.
12



Pöytäkirjan asiakohta PTK 36/2017 vp
Ja sitten tähän varsinaiseen asiaan, arvoisa puhemies: Mitä tulee näihin haaskanpitoi-
hin, ravintohoukuttimien käyttöihin metsästyksessä, niin olen erittäin vahvasti sitä mieltä,
että se on totaalisesti kiellettävä tässä maassa. Itärajan pinnassa, kotikunnassanikin ja siinä
lähialueilla, on monia, monia ravintohoukuttimia. Näillä alueilla on valtavat määrät susia,
valtavat määrät karhuja, tilanne on karannut täysin käsistä. Ja pahintahan tässä on juuri se,
että sudet, karhut, ahmat, ilvekset on totutettu helpolle ravinnolle, ja se on aiheuttanut sit-
ten ongelmia: nämä sudet ja karhut tulevat pihoihin etsimään ravintoa, jos metsästä sattuu
se luontainen ravinto olemaan vähissä. Elikkä tässä asiassa mielestäni täytyy toimia loogi-
sesti, kun ollaan luonnossa elävien villieläinten kanssa tekemisissä. Eläkööt siellä aivan
täysin rauhassa, mutta älköön ihminen menkö sinne sorkkimaan väliin laittamalla metsään
ravintohoukuttimia.

Ja sitä varten, arvoisa puhemies, nostin esille sen Kuhmon tapauksen, jossa Luonnonva-
rakeskuksen virkamies itse pitää haaskaa ja perusteena on tutkimushaaska. Sain siitä äsken
sähköpostiini muutamia kuvia ja perustelutekstin. Kyseinen virkamies pitää siellä tutki-
mushaaskaa, ja sitä sitten käydään kuvaamassa — myydään turisteille matkoja ja kuvaajil-
ta varmaan otetaan jotakin korvausta, että saavat siellä käydä kuvaamassa villieläimiä. Mi-
nun mielestäni tällainen toiminta Suomen virkamieheltä, joka saa Suomen valtiolta palk-
kaa, on erittäin tuomittavaa. Ja oikeusasiamiehen, tai kenen laillisuusvalvojan vastuulle
tällaisen asian valvonta ja toiminta kuuluu, tulee toimia mahdollisimman ripeästi. En pai-
nosta oikeusasiamiestä mitenkään erikoisesti siihen suuntaan, että päätöksen pitää tulla
huomenna. Se tutkimus vaatikoon oman aikansa, mutta päätöksen pitää tulla kohtuullises-
sa ajassa, koska se samalla vaikuttaa kyseisen henkilön osalta susiluvista annettaviin lau-
suntoihin, sille alueelle myönnettäviin lupiin, niin täällä Kuhmon alueella kuin myös Ylä-
Savossa, esimerkiksi Vieremällä, jossa susitilanne on karannut täysin käsistä. Se on todel-
la niin vakava tilanne, että siellä ihmishenki näyttää olevan vähempiarvoinen kuin suden
elämä, ja juuri tämän samaisen henkilön ja samantyyppisten, samanhenkisten ihmisten an-
siosta tällaiseen tilanteeseen on ajauduttu. Ja siihen kuuluu olennaisena osana nyt tässä hal-
lituksen esityksessä oleva ravintohoukuttimien kielto, ja sen pitää tulla totaalisesti voi-
maan. Tämä nykyinen meno, missä Suomessa mennään, on mielestäni täysin tuomittavaa.
Sen on kerta kaikkiaan loputtava, niin että päästään oikeasti luonnonvaraisten eläinten
osalta luonnonmukaiseen käytäntöön. Ruokittakoon kotieläimiä kotipiirissä ja pidettä-
köön niistä siellä hyvä huoli, mutta se ei koske luonnossa eläviä villieläimiä, ei missään ta-
pauksessa.

20.13 Markku Eestilä kok: Arvoisa puhemies! Minun mielestäni on kyllä tärkeää nostaa
eduskunnassa esille sellainen asia, että jos me täällä edistämme vastakkainasettelua — ja
metsästys on tänä päivänä sellainen, joka jakaa ihmisiä, toiset yrittävät suojella, toiset ha-
luavat metsästää, ja siellä on valtavia riitoja — niin minä koen, että me kansanedustajat ja
lainsäätäjät olemme oikeasti jollakin tavalla epäonnistuneet. Kyse ei ole siitä, että pitää
osoittaa jotakin henkilöä tai syyttää, mutta tällä tavalla me emme kyllä pitkälle pääse. Jos
me teemme täällä lakeja sillä tavalla, että milloin mikäkin väestöryhmä kokee, että heiltä
viedään oikeuksia, niitä annetaan jollekin yhdessä laissa ja taas toisessa laissa, niin me
ajaudumme muutaman vuoden kuluttua semmoiseen tilanteeseen, että me emme pysty hal-
litsemaan näitä asioita. Minä haluan, että ihmiset kunnioittavat Suomessa lakeja ja täällä
kunnioitetaan yhdenvertaisuutta ja tasa-arvoa ja omistajia kohdellaan samalla tavalla. Se
13



Pöytäkirjan asiakohta PTK 36/2017 vp
on aina ollut Suomen vahvuus, että ihmiset luottavat toisiin ja ihmiset luottavat instituu-
tioon. Hyvät kollegat, ei särjetä tätä.

20.14 Eeva-Maria Maijala kesk: Arvoisa puhemies! Lopuksi vielä sanon sen, että kiitos
siitä selkeästä kannatuksesta siihen, että haaskanpito kiellettäisiin täydellisesti luonnon
olosuhteissa.

20.14 Kari Kulmala ps: Arvoisa puhemies! Näistä kuvaushaaskoista vielä sen verran,
että olen pari yötä ollut tällaisella kuvaushaaskalla ja sehän on erittäin mielenkiintoista,
kun ei tiedä, mistä päin se karhu tai susi mahdollisesti sinne tulee, mutta en pidä todella-
kaan järkevänä, että näitä kuvaushaaskoja on joka puolella maakuntaa. En toki olisi ihan
täysin kieltämässä niitä, koska se on elinkeino jollekin siinä kuin joku muukin. Mutta se on
selvä juttu, että esimerkiksi, kun karhunmetsästys alkaa 20.8. ja tiedetään, että jossakin
päin on kuvaushaaska, niin se metsästyshän aloitetaan sieltä kuvaushaaskan läheltä. Tällä-
kin kuvaushaaskalla, missä kävin, oli kahdeksan karhua käynyt juuri edellispäivänä, niin
että se todellakin kerää niitä karhuja ja susilaumoja. Susista voitaisiin puhua suu vaahdos-
sa vaikka useita päiviä. En usko todellakaan, että susiongelmat muuttuvat meillä miksi-
kään niin pitkään kuin meillä nämä virkamiehet, mitkä tällä hetkellä päättävät näistä asiois-
ta, ovat töissä.

Jousimetsästyksestä voisin sen verran sanoa edustaja Jaloselle, että se on erittäin hieno
asia, että hän on vienyt tätä asiaa eteenpäin. Olen myös itse jousimetsästäjä ja olen ampu-
nut useita supikoiria ynnä muita, mutta karhunmetsästykseen en lähtisi kyllä todellakaan
jousen kanssa, koska minua jännittäisi se. Minä olen ollut itse karhujahdissa ja en jousen
kanssa todella lähde sinne, ellei ole joku kiväärin kanssa varmistamassa, että se minun jou-
sella ampumani nuoli todellakin tappaa sitten sen karhun.

Maa- ja metsätalousvaliokunta tästä Hossa-asiasta teki erinomaisen lausunnon. Se ei vä-
hentänyt eikä lisännyt kenenkään metsästysoikeutta, mutta valitettavasti sillä meidän lau-
sunnollamme ei ollut kovin paljon merkitystä, koska se meni täällä ympäristövaliokunnan
käsiteltäväksi ja he kävelivät meidän ylitsemme mennen tullen, niin että se siitä ammatti-
taidosta.

Keskustelu päättyi.

Asia lähetettiin maa- ja metsätalousvaliokuntaan.
14


