















































DEM8B47.tmpSave.xml


Pöytäkirjan asiakohta PTK 112/2016 vp

 Tarkistettu
4.0

Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

9. Hallituksen esitys eduskunnalle laiksi räjähteiden vaatimustenmukaisuudesta ja eräiksi 
siihen liittyviksi laeiksi

Hallituksen esitys HE 20/2016 vp
Valiokunnan mietintö TaVM 7/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on talousvaliokunnan mietintö TaVM 7/2016 vp. Nyt
päätetään lakiehdotusten sisällöstä.

Yleiskeskustelu asiasta alkaa.

Keskustelu

19.57 Kaj Turunen ps (esittelypuheenvuoro): Arvoisa puhemies! Tässä esityksessä eh-
dotetaan säädettäväksi laki räjähteiden vaatimustenmukaisuudesta. Lailla on tarkoitus pan-
na täytäntöön siviilikäyttöön tarkoitettujen räjähdystarvikkeiden asettamista saataville
markkinoille ja valvontaa koskeva direktiivi.

Hallituksen esityksessä ehdotetaan muutettavaksi myös pyroteknisten tuotteiden vaati-
mustenmukaisuudesta annettua lakia, vaarallisten kemikaalien ja räjähteiden käsittelyn
turvallisuudesta annettua lakia myös. Samalla lain soveltamisalaa laajennettaisiin selluloi-
din teolliseen käsittelyyn, varastointiin ja säilytykseen. Hallituksen esityksessä ehdotetaan
lisäksi tarkistettavaksi rikoslain räjähderikosta koskevaa rangaistussäädöstä ehdotetun uu-
den räjähteiden vaatimustenmukaisuutta koskevan lain johdosta.

Talousvaliokunta on lausunnossaan todennut, että hallituksen esitys on osa kansallista
EU:n uuden tuotesääntelyn täytäntöönpanokokonaisuutta, jolla yhdenmukaistetaan ja sel-
keytetään siviiliräjähteiden säädösviitekehystä, eikä siinä ehdoteta merkittäviä sisällöllisiä
muutoksia nykyisin voimassa olevaan säädöstöön. Muutos nykytilaan näyttäytyy ensisijai-
sesti talouden toimijoiden vastuiden selkeytymisenä ja määritelmien, kuten omaan käyt-
töön valmistuksen, täsmentymisenä.

Talousvaliokunta esittää yksimielisesti, että eduskunta hyväksyy muuttamattomana hal-
lituksen esitykseen 20/2016 sisältyvät 1.—4. lakiehdotuksen.

Yleiskeskustelu päättyi.

Eduskunta hyväksyi hallituksen esitykseen HE 20/2016 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


