















































DEM3F4C.tmpSave.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

9. Hallituksen esitys eduskunnalle laeiksi rikoslain 2 a ja 9 luvun muuttamisesta sekä pysä-
köinninvalvonnasta annetun lain 3 §:n muuttamisesta

Hallituksen esitys HE 1/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään lakivaliokun-
taan, jolle perustuslakivaliokunnan on annettava lausunto.

Keskustelu

17.46 Oikeus- ja työministeri Jari Lindström (esittelypuheenvuoro): Arvoisa herra pu-
hemies! Tällä esityksellä ehdotetaan korotettavaksi päivä-, rike- ja yhteisösakkoa. Ehdo-
tuksen mukaan päiväsakkojen rahamäärät korotettaisiin noin kaksinkertaisiksi, pienin ra-
hamäärä eli minimipäiväsakko kuitenkin puolitoistakertaiseksi. Rikesakon rahamääriä on
tarkoitus korottaa noin 25 prosenttia, minkä vuoksi rikesakon lakisääteinen suurin raha-
määrä korotettaisiin 200 eurosta 400 euroon. Tarkoituksena on, että suurin rikesakko olisi
jatkossa 285 euroa. Yhteisösakon asteikko korotettaisiin noin kolminkertaiseksi, pienin ra-
hamäärä 2  500 euroon ja enimmäismäärä 2,5 miljoonaan euroon. Yhteisösakkoja määrä-
tään lähinnä työturvallisuus- ja ympäristörikoksista. Rikesakkoa koskevien muutosten
vuoksi muutettaisiin myös lakia pysäköinninvalvonnasta. Lisäksi ulkomailla verotettavien
tulojen kohtelua päiväsakkojen laskennassa selvennettäisiin.

Korotukset koskevat niin tuomioistuimissa kuin tuomioistuinten ulkopuolellakin mää-
rättäviä sakkoja. Ne koskevat yhtä lailla liikennerikoksia, omaisuusrikoksia, myymälävar-
kauksia kuin muitakin rikoksia, joista määrätään sakkorangaistuksia. Korotukset koskevat
myös vankeuden ohella määrättäviä sakkoja, joten ne ankaroittavat merkittävästi esimer-
kiksi rattijuopumusrikoksista tuomittavia rangaistuksia. Esitys merkitsee siten huomatta-
vaa ankaroitumista rangaistuskäytäntöön. Sakkojen osuus kaikista rikosten seuraamuksis-
ta on yli 90 prosenttia.

Esitysluonnos oli laajalla lausuntokierroksella. Sanon tämän ihan suoraan: suurin osa
lausunnonantajista suhtautui esitykseen kielteisesti. Sakkojen korottaminen on kuitenkin
välttämätön osa julkisen talouden sopeutustoimia. Hallituksen strategisen ohjelman mu-
kaan julkista taloutta vahvistetaan 4 miljardin euron sopeutusohjelmalla. Jos korotukset ei-
vät merkittävästi muuta ihmisten käyttäytymistä, on ehdotettujen korotusten osuus tästä ar-
violta 53—56 miljoonaa euroa vuodessa. Erityisesti on arvosteltu esityksen tavoitetta: li-
sätulojen keräämistä valtiolle. Lähtökohta on kuitenkin edelleen selvä: sakkojärjestelmäl-
lä pyritään rikollisuuden ennaltaehkäisyyn. Fiskaaliset seikat eivät ole järjestelmän ole-
massaolon tarkoitus. Kriminaalipolitiikan vakiintuneena tavoitteena on kuitenkin myös ri-
 Tarkistettu
4.0



Pöytäkirjan asiakohta PTK 4/2016 vp
kollisuudesta ja sen kontrollista johtuvien haittojen ja kustannusten oikeudenmukainen
jakaminen yhteiskunnan, rikoksen uhrien ja rikoksen tekijöiden kesken. Tässä taloudelli-
sessa tilanteessa on välttämätöntä ja oikeudenmukaista, että aikaisempaa suurempi osa ri-
kollisuuden kustannuksista siirtyy rikoksista tuomittujen maksettavaksi.

Sakkojen korottaminen ei myöskään ole ainoa väline hallituksen työkalupakissa. Osa tu-
loja koskevasta tavoitteesta on tarkoitus saavuttaa lisäämällä automaattista liikennevalvon-
taa. Tätä asiaa valmistellaan parhaillaan sisäministeriössä. Lausuntojen johdosta olemme
lisänneet valvonnan osuutta entisestään. Rikesakon korotusta on lievennetty siitä, mitä lau-
suntokierroksella olleessa luonnoksessa ehdotettiin, ja liikennevalvonnan osuutta vastaa-
vasti nostettu. Valvonnan parantaminen vaikuttaa rikollisuuteen yleensä rangaistuksen ki-
ristämistä tehokkaammin, joten kokonaisuudella voidaan vaikuttaa myös liikenneturvalli-
suuteen.

Minimipäiväsakon ja yhteisösakon korottamiselle on osin myös rahan arvoon liittyvät
perusteet. Minimipäiväsakkoa on viimeksi korotettu vuonna 1999. Yhteisösakon asteikko
on ollut lähestulkoon sama vuodesta 95 asti. Rahan arvo on alentunut, elinkustannukset ja
ansiotaso ovat nousseet. Siltä osin kuin seuraamukset ovat kiinteämääräisiä, on perusteltua
korottaa niitä ajoittain rahan arvoa ja ansiokehitystä vastaavasti. Korotustarve olisi siten ol-
lut edessä joka tapauksessa, vain korotusten suuruus on nyt seurausta taloudellisesta tilan-
teesta.

Lopuksi: Korotuksia on arvosteltu siitä, että ne kohdistuvat erityisesti köyhiin ja syrjäy-
tyneisiin, toisaalta sen vuoksi, että ne koskevat kaikista suurituloisimpia. Silloin kun arvos-
telua sataa joka laidalta, voidaan arvioida, että esitys todennäköisesti voi olla tasapainossa.
Päiväsakkojärjestelmän tarkoituksena on, että sakko mitataan sakotettavan maksukyvyn
mukaan. Tämä merkitsee, että maksukykyisen henkilön sakko voi olla suurikin. Toisaalta,
kaikista pienituloisimpien sakkoja ei koroteta suhteellisesti yhtä paljon.

17.51 Kari Kulmala ps (varsinainen puheenvuoro): Arvoisa puhemies! Kuten äsken tote-
simme, esityksessä ehdotetaan muutettavaksi muun muassa rikoslakia. Päiväsakkojen ra-
hamäärät korotettaisiin noin kaksinkertaisiksi, pienin rahamäärä kuitenkin puolitoistaker-
taiseksi.

Rikesakkoja korotettiin 1. syyskuuta 2015 alkaen. Rikesakon rahamäärät nousivat kak-
sinkertaisiksi lukuun ottamatta korkeinta, 115 euron rikesakkoa, joka korotettiin 200 eu-
roon. Rikesakkoja korottamalla pyritään hankkimaan hallitusohjelman mukaisesti 20 mil-
joonaa euroa lisää tuloja. Se on mahdollista, mikäli automaattisessa liikennevalvonnassa
puuttumiskynnystä alennetaan Poliisihallituksen ohjeiden mukaisesti ja automaattista lii-
kennevalvontaa lisätään, kuten esimerkiksi Kehä ykkösellä on tehty — sinne on juuri asen-
nettu 35 uutta pyydystä.

Tien päällä liikennettä valvova poliisi ei välttämättä noudata Poliisihallituksen antamaa
ohjetta, vaan hän antaa rangaistuksen olosuhteiden ja maalaisjärjen käytön mukaan. Sa-
malla kun hän antaa rangaistuksen, hän katsoo vastapuolta silmiin ja tarvittaessa peruste-
lee antamansa rangaistuksen. Samalla hän joutuu perustelemaan rangaistuksen myös itsel-
leen. Ammattitaitoinen liikenteenvalvoja antaa rangaistuksen tahallisesta teosta. Jo polii-
silaissakin kerrotaan, että poliisin tulee ensisijaisesti neuvoin, kehotuksin ja käskyin pyr-
kiä ylläpitämään yleistä järjestystä ja turvallisuutta, ei siis kirjoittamalla mahdollisimman
paljon sakkoja.
2



Pöytäkirjan asiakohta PTK 4/2016 vp
Poliisin liikennerikkomuksista antamat rangaistusvaatimukset ja rikesakot vähenivät
syyskuusta vuoden loppuun saakka. Tämä voi johtua myös turvapaikkatutkinnan lisäänty-
misestä ja liikennevalvonnan vähentymisestä. Tämä voi johtua myös siitä, että liikenteen
ammattitaitoinen valvoja antoi rikkomuksista enemmän suullisia tai kirjallisia huomautuk-
sia.

Tämän esityksen tavoitteena on korottaa päiväsakkoja siten, että tälle vuodelle asetetus-
ta 48 miljoonan euron lisätulotavoitteesta arvioidaan saavutettavan 33 miljoonaa euroa ja
seuraavien vuosien 63 miljoonan euron lisätulotavoitteesta 44 miljoonaa euroa. Esityksen
tarkoituksena on, että erotus katetaan lisäämällä hallitusohjelman mukaisesti kustannuste-
hokasta automaattista liikenteen kameravalvontaa ja tehostamalla liikenteen nopeusval-
vontaa.

Osasta tämän esityksen tavoitteista voi sanoa, että ainahan voi toivoa. Mikään ei kuiten-
kaan osoita, että liikennevalvontaan olisi tulossa resursseja lisää. Ellei ole valvojia, ei to-
deta rikkeitä eikä tämän vuoksi tule rahaa valtion pohjattomaan kirstuun. Tänä vuonna val-
mistuvat 67 uutta poliisimiestäkin laitetaan todennäköisesti turvapaikkatutkintaan. Uskon,
että keväällä siirtyy poliiseja, tulli- ja rajamiehiä myös muista tehtävistä lisää turvapaikka-
tutkintaan, kuten tapahtui jo viime syksynä. Nämäkin ovat pois liikennevalvonnasta. Pu-
hun tässä nyt tarkoituksella vain liikennerikoksista, koska yli kaksi kolmasosaa varsinai-
sista sakkorangaistuksista määrätään liikennerikoksista.

Kuten esityksessäkin mainitaan, rikollisuustilanteen kehitys ei viittaa tarpeeseen korot-
taa päiväsakkojen rahamäärää. Myös tutkimukset osoittavat sen, että mahdollisuudet vai-
kuttaa rikollisuuden määrään rangaistuksia koventamalla ovat hyvin rajalliset. Huomatta-
vasti enemmän vaikuttaa kiinnijoutumisriski.

Arvoisa puhemies! Aikaisemmin liikkuvan poliisin päätehtävä oli huolehtia pääteiden
liikennevalvonnasta. Nyt tätä valvontaa näillä teillä ei ole kuin nimeksi. Päävastuu maan-
teiden liikennevalvonnasta on automaattisella liikennevalvonnalla. Suomessa käytössä
oleva pistekohtainen nopeusvalvonta ei ole kovin tehokasta, vaikka se paljon paperitöitä
liikenteenvalvojalle tuottaakin. Viime vuonna automaattisen liikennevalvonnan kamera
välähti yli 650 000 kertaa. Tämä johtuu osaltaan siitä, että automaattivalvontaa on lisätty ja
puuttumiskynnystä madallettu poliisin uusien ohjeiden mukaisesti. Jokainen vähintään yli
3 kilometrin ylinopeudella kulkeva ajoneuvo taltioidaan. Tälle puuttumisrajalle löytyy var-
masti puolustajia, mutta liikenneturvallisuuden parantaminen on paljon muutakin kuin pie-
niin ylinopeuksiin puuttumista.

Mielestäni selvästi parempi tapa nopeusvalvonnassa olisi automaattinen keskinopeus-
mittaus. Se on ystävällisempi autoilijan kannalta ja jopa halvempi kuin pistekohtainen no-
peuden mittaus. Kun automaattista kameravalvontaa lisätään tulevaisuudessa, niin toivot-
tavasti silloin pystytään valvomaan muutakin kuin ajonopeuksia. Tämä on osattu jo vuosia
muualla mutta ei Suomessa, vaikka olemme teknologiassa maailman huippumaa.

Rangaistuksia ollaan korottamassa, vaikka edelleen korotuksien vaikuttavuusarvio on
vielä tekemättä. Korotuksen taustalla on tarve paikata valtiontalouden vajetta, joten toi-
mella on vain vähän tekemistä liikenneturvallisuuden parantumisen kanssa. Parasta liiken-
neturvallisuuden parantamiseksi on kiinnijoutumisriskin kasvattaminen. Mielestäni ylino-
peustapauksien sakotusta tulisi suhteuttaa nykyistä oikeudenmukaisemmin teon vaaralli-
suuteen, todettuun tarkoitukseen sekä yleiseen vahingollisuuteen. Sen myös poliisi ran-
gaistuksen antajana ja kansalaiset hyväksyisivät paljon paremmin.
3



Pöytäkirjan asiakohta PTK 4/2016 vp
17.56 Leena Meri ps: Arvoisa puhemies! Päiväsakkojen osalta katson, että tämä korotus
on ihan tarpeellinen. Tätä on viime kerran korotettu todellisuudessa vuonna 99, koska
vuonna 2002 tehtiin tosiaan vain se, että markat muunnettiin euroiksi, ja silloinkin pyöris-
tettiin alaspäin, elikkä tuo on minusta ihan tarpeellinen tänä päivänä.

Tietysti tuo, että rangaistuksen tulee olla suhteessa teon moitittavuuteen ja muutenkin
suhteellisuusperiaatteen mukainen, on erityisesti näissä nopeusrajoitusten rikkomisissa
semmoinen mietittävä asia. Olen iloinen, että se tulee perustuslakivaliokuntaan hieman
pohdittavaksi. Siitä jää juuri tämä inhimillisyysnäkökohta, mistä minun mielestäni edusta-
ja Kulmalakin äsken puhui. Jos tosiaan ajan satasen alueella sataakahtakymppiä, niin pää-
sen vielä rikesakoilla, 250 euroa, mutta kun ajan sitten kilometrin yli, vaikka ihan siinä
miehelleni puhun jotakin vähän — no, ei pitäisi ajaa ylinopeutta lainkaan, mutta joka ta-
pauksessa — niin sitten pompsahdetaan jo 2 500 euron tuloilla 370 eurosta 700 euroon, ja
jos nyt on tällaiset kansanedustajan tulot, 6 000, niin se on 1 870. No, en itsestäni ole niin-
kään huolissani, mutta tuo 89 prosenttia on aikamoinen korotus.

Puolustukseksi täytyy sanoa se, että kun ollaan jouduttu kaikkea leikkaamaan ja maksu-
ja korottamaan, niin tämä nyt ei ole mikään sellainen perusturvaan liittyvä asia sillä lailla,
että rikoksia täytyy saada tehdä mahdollisimman halvalla. Olipa tuossa joku ohjelmakin,
että niitä saisi ostaa könttäsummalla, mutta ehkä se ei ole nyt toivottavaa. Mutta joka ta-
pauksessa on erittäin hyvä, että tämä tulee pohdittavaksi, koska tämä on kertakorvauksena
tosi paljon, ja kansalaiset ovat olleet minuunkin yhteydessä, että oletteko ihan tosissanne.
Tästä puuttuu se inhimillinen harkinta, joka tuomioistuimessa aina on se tapauskohtainen.
Mutta katsotaan.

17.58 Laura Huhtasaari ps: Arvoisa puhemies! Päiväsakkojen rahamäärä korotetaan to-
siaan kaksinkertaiseksi, ja se korotus on huomattava, ja siitä on paljon tullut palautetta.
Mutta on hyvä muistaa, että kenenkään ei tarvitse ajaa yhtäkään kilometriä tunnissa ylino-
peutta. Tähän asiaan voi tosiaan itse vaikuttaa, ja kun sen isomman laskun on maksanut,
niin jos ei sen jälkeen muuta liikennekäyttäytymistään, niin sitten valtio saa tuloja, ja mei-
dän valtiommehan tarvitsee taatusti lisää rahaa.

On ollut myös huolta siitä, saako pahoinpitelystä vähemmän kuin liikennerikkomukses-
ta, mutta eihän suinkaan tämä korotus tarkoita sitä, ettemme voisi korjata myös tuota toista
asiaa ja antaa myös pahoinpitelystä myöhemmin korkeampia sanktioita. Sitähän varten me
täällä eduskunnassa olemme säätämässä lakeja.

17.59 Markku Eestilä kok: Arvoisa puhemies! Kuten täällä viime kaudella jo juteltiin,
kyllä liikenteenvalvonnan ja rangaistusten pitää olla sillä tavalla sopusoinnussa, että ne
vastaavat tehtyä rikkomusta. Ja vaikka hallituksen esitys varmaan ihan kannatettava on,
niin kyllä täytyy todeta, että se on hyvin herkkä asia, kun liikennettä valvotaan, ja jos se al-
kaa muistuttamaan jollakin tavalla rahan keräämistä, niin se ei välttämättä kansalaisten
keskuudessa herätä lain kunnioitusta eikä edistä sitä, kyllähän tämä nyt meidän kansan-
edustajien täytyy myöntää.

Tällä on selvästi haittavaikutuksia. Nyt — minä ajan aika paljon, itse asiassa entisessä
ammatissa ajoin puoliammatikseni, autoa — jo näkyy, että ihmisillä on valtava tolppapel-
ko. Nämä liikennepoliisit herättävät niin paljon pelkoa, että jatkuvasti ihmiset jarruttavat
todellisuudessa 70:een, koska monen auton mittari valehtelee ylöspäin. Minä koen, että
tämä alkaa olla todella hankalaa, niin että tämä on nyt vähän vääränlaista lainsäädäntöä sii-
4



Pöytäkirjan asiakohta PTK 4/2016 vp
nä mielessä, että me opetamme ihmiset ikään kuin pelkäämään. Jos on sula keli ja tiellä ei
muutenkaan ole kovin vaarallista liikennettä, niin ei tämä hirveästi edistä minun mielestä-
ni hyvää ajokulttuuria.

18.00 Sari Essayah kd: Arvoisa puhemies! Tässä esillä olevassa hallituksen esityksessä
on varmasti perusteensa, mutta kai tämän otsikoksi voisi laittaa "Sakotuksella valtiontalo-
utta kuntoon". No, täytyy tietysti ymmärryksellä suhtautua siihen, että sieltäkin pitää yrit-
tää valtion pohjattomaan kassaan löytää rahoja, mutta ehkä tässä on tämmöinen periaatteel-
linen kysymys taustalla, että kuitenkin sakon ensisijainen tarkoitus varmasti on se lainkuu-
liaisuuden lisääminen ja toisaalta hyvään turvallisuuskäyttäytymiseen kannustaminen eikä
suinkaan se, että yritetään etsiä erilaisista paikoista valtiontalouteen tilkkeitä. Siinä mieles-
sä tässä oli hyviä esimerkkejä: esimerkiksi edustaja Meri toi esille, että kuitenkin sakon
suuruuden tulisi tietenkin aina määräytyä teon ja laiminlyönnin vakavuuden pohjalta, ja
tuommoisia, voisi sanoa, kansalaisten oikeustajuun kohtuuttomalta tuntuvia tilanteita saat-
taa hyvin helposti tulla.

Oikeastaan haluaisin kysyä, kun ministeri on täällä paikalla: Sanoitteko tuossa esittelys-
sä, mihin perustui tämä, että joutokäyntirikkomuksesta määrättävästä pysäköintivirhemak-
susta poistetaan joku enimmäismäärä? Mikä tämän ajatuksen taustalla sitten on, miksi tä-
hän on puututtu tässä esityksessä?

18.02 Kari Kulmala ps: Arvoisa puhemies! Kerron vielä pari esimerkkiä liikenteestä,
vaikka edustaja Meri jo tässä joitain toi esiin:

Esimerkiksi päin punaisia ajamisesta määrätään normaalisti vähintään 8 päiväsakkoa.
Vielä nyt 8 päiväsakkoa tarkoittaisi 2 000 euroa kuussa nettona ansaitsevalle lapsettomalle
233:a euroa, keväällä summa olisi jo 465 euroa. Luvussa on huomioitu 255 euron perustu-
lovähennys nettotuloissa.

Jos taas ajetaan 81—83 kilometriä tunnissa 60:n alueella, normaali päiväsakkomäärä
tästä on poliisin ohjeessa 12. Se tarkoittaisi esimerkkitapauksessa nyt 350:tä euroa ja ke-
väällä 700:aa euroa. Pidän sitä varsin kohtuuttomana tekoon nähden. 80:n alueella nopeus
101—103 kilometriä tunnissa johtaa poliisin ohjeissa normaalisti noin 10 päiväsakkoon.

Arvoisa puhemies! Sanoisin, että poliisille tulee kyllä aika suuri vastuu tuolla liikentees-
sä, jos sitä ei vielä tähän mennessä ole ollut, koska jos se poliisi ei sitä sakkoa siellä liiken-
teessä kirjoita, niin ei sitä kyllä kukaan muukaan kirjoita. Ja jos poliisi ei asennoidu oikein
tähän sakkojen korottamiseen, niin en tiedä, mistä sitä rahaa sitten tulee.

18.03 Ulla Parviainen kesk: Arvoisa puhemies! Minuakin huolettaa tässä esityksessä
moni seikka. Niitä ministeri tuossa jo kuvasi, niin että turhaa on enää kerrata. Mutta yksi
asia ei ole vielä mielestäni tullut esille: se, kuinka tämä järjestelmä vaikuttaa tien päällä
ammatikseen työtä tekeville. Ammattikuljettaja, erityisesti raskaan ajoneuvon kuljettaja,
voi saada tien päällä sakon asiasta, joka ei ole hänen vallassaan, esimerkiksi tien päällä tul-
leista ajoneuvorikkomuksista, tai jos ajoneuvo on vahingoittunut ja se sitten tulee tien pääl-
lä esille. Kun taas sitten näitä sakkoja kertyy, niin hiljalleenhan sieltä menee sitten myös-
kin kuljettajalta ajo-oikeus ja samalla kuljettajalta työ. Eli kuljetusalaa ajatellen työn hou-
kuttelevuutta kyllä alkaa hiljalleen rasittamaan tämä tilanne, että se työn tekeminen saattaa
tulla lompsan päälle ilman että siihen itse voi vaikuttaa.
5



Pöytäkirjan asiakohta PTK 4/2016 vp
18.05 Arto Satonen kok: Arvoisa puhemies! En ota näihin sakkojen korotuksiin sinäl-
lään kantaa, mutta tähän samaan teemaan liittyy se, että kohtuullisen helposti menee myös
niin sanotusti kortti kuivumaan, jos ajaa muutamankin sellaisen ylinopeussakon, jotka ovat
vain niukasti menneet sakotuksen puolelle. Tässä on jo vuosia ollut eduskunnan liikenne-
ja viestintävaliokunnan tavoitteena saada aikaan tämmöinen pisteytysjärjestelmä, jossa ni-
menomaan arvioitaisiin näitten rikkeiden vakavuutta, ja sillä perusteella sitten tulisi ratkai-
su siitä, menettääkö korttinsa vai ei. Tämä kortin menettäminen ei nimittäin ole ihan pieni
asia, koska monella se saattaa vaikuttaa siihen, miten pystyy työtehtäviä hoitamaan tai työ-
matkoilla liikkumaan. Oikeastaan kysyisinkin, kun tässä nyt ovat paikalla sekä oikeusmi-
nisteri että liikenneministeri: Onko tämä pisteytysjärjestelmä edelleen harkinnassa, ja onko
se mahdollisesti etenemässä? Ja voitaisiinko ajatella, että tässä samassa yhteydessä, kun
näitä sakkoja nostetaan, myöskin arvioitaisiin tätä puolta, että me löytäisimme vähän jär-
kevämmän vaihtoehdon nykytilanteessa siinä, missä laajuudessa tämän korttinsa menet-
tää? Enkä missään nimessä tarkoita sitä, jos ajaa hurjaa ylinopeutta, siitä pitää kerrasta läh-
teä, mutta nimenomaan näitten pienten yritysten osalta pidän tätä nykytilannetta hiukan
ongelmallisena, nimenomaan niitten osalta, jotka ajavat paljon kilometrejä.

18.06 Markku Eestilä kok: Arvoisa puhemies! Oma puheenvuoroni käsittelee sattumal-
ta samaa asiaa kuin edustaja Satosen. Jos lähtee kortti kuivumaan kolmesta pienestäkin rik-
keestä, niin siinä on semmoinen ongelma, että jos se lähtee esimerkiksi helsinkiläiseltä
kansanedustajalta, niin se ei vaikuta kyseisen henkilön elämään millään tavalla, mutta jos
se lähtee Ranualta sellaiselta henkilöltä, joka välttämättä tarvitsee autoa joko työssä tai sit-
ten muissa hommissa, niin sen rangaistuksen vaikutus on aivan erilainen kuin se on jossain
muualla Suomessa, niin että tämäkin pitäisi ottaa huomioon. Minulla on sama kysymys
molemmille ministereille: on puhuttu, että rikesakot muunnettaisiin hallinnolliseksi mak-
suksi ja ikään kuin sakkojen noustessa kompensaationa olisi se, että ne sinänsä olisivat jo
niin kova rangaistus, että ihmiset varoisivat ylinopeutta ajamasta, mutta jos varsinkin am-
mattiliikenteessä näitä tahattomia pieniä rikkeitä kuitenkin sattuu, niin ei niin helposti me-
nisi kortti. Siitä saattaa nimittäin olla todella isot taloudelliset seuraukset.

Sitten haluaisin kysyä eräästä toisesta asiasta. Kun ulkomaalaiset ajavat täällä ylinope-
utta, josta määrätään päiväsakko, niin miten me perimme näiltä ulkomaalaisilta tämän sa-
kon, koska Suomessa on hieman erilainen järjestelmä kuin muualla maailmassa, jossa
yleensä katto asettuu muistaakseni ehkä 4 000 euroon tai sinne? Tämä on vähän tämmöi-
nen yhdenvertaisuuskysymys. Kun tämä on samaa Euroopan unionia, niin millä tavalla me
saamme tämän henkilön tiedot, koska ulkomailla ihmisten tietoja ei niin vain levitellä jul-
kisuuteen, ihan jo senkin takia, että he altistuvat sillä kiristykselle ja terrorismille? Tämä on
myös turvallisuuskysymys, ja ehkä tulevaisuudessa Suomessakin pitää vähän miettiä,
kuinka avoimia me olemme. Jos kaikki tieto on kaikkien saatavilla, niin se voi johtaa ikä-
vään lopputulokseen.

18.08 Ritva Elomaa ps: Arvoisa puhemies! Ylinopeutta kun ajaa, niin sakkoja tulee, ja se
on tietysti oikein. Mutta jos ylinopeutta ajaa vain vähän ja — me tiedämme nämä pömpelit
— vilahtaa, niin kyllä se harmittaa. Jos se ylinopeus on hyvin vähäinen ja niitä sakkoja tu-
lee vaikka parin vuoden sisällä kolmekin, mikä helposti tulee ihmiselle, joka ammatikseen
ajaa, niin kyllä se melko kohtuutonta on, jos kortti menee kuivumaan, koska siitä on elanto
ja perheen tulot kiinni ja koska sillä ei välttämättä ole vaarannettu kenenkään henkeä. Sa-
6



Pöytäkirjan asiakohta PTK 4/2016 vp
kot nousevat, rikesakko nousee, ja mielestäni se on hieman kohtuuton nousu, koska sen
teon ja sakon keskinäisen suhteen pitäisi olla oikea, ja nyt se vähän ylimitoitetaan.

18.09 Teuvo Hakkarainen ps: Arvoisa rouva puhemies! Täällä on ollut todella hyviä pu-
heenvuoroja, mutta kyllä tässä sakkorangaistuksien korottamisessa ei ole mitään järkeä.
Kyllä verottajalle kuuluu se, mikä kuuluu verottajalle, ja poliisille kuuluvat poliisin tehtä-
vät, eikä pidä tässä sekoittaa puuroja ja vellejä.

Nämä kohtuuttomat rangaistukset: Kaveri — oli puuautokuski — sai sakon ylikuormas-
ta. Etuvaunussa oli 200 kiloa, vai mitähän siinä oli, ylikuormaa. Tuli kolmas sakko, ja kort-
ti pois. Se on yksi tukki, vahingossa sen voi laittaa sinne kuormaan. Oli kaksi kuukautta
kortti pois, ei minkäänlaista tuloa sinä aikana. Nyt kun tätä vielä korotetaan, niin onkohan
pikkusen mopo karannut käsistä jollakin?

18.10 Ritva Elomaa ps: Arvoisa puhemies! Vielä haluaisin kysyä ministeri Berneriltä:
jos ulkolainen rekkakuski ajaa ylinopeutta ja saa sakon, niin peritäänkö se häneltä sieltä hä-
nen lähtömaastaan vai saadaanko sitä sakkoa ikinä perittyä tältä henkilöltä?

18.11 Teuvo Hakkarainen ps: Arvoisa rouva puhemies! Jatkan vielä tästä, miten poliisi
käyttäytyy. Henkilökohtaisesti olen saanut kaksikin sakkoa ohituskaistalla. Kun tulee ke-
vät — Viitasaarella on ohituskaistoja Nelostiellä — tiet ovat sulaneet, on täysin hyvä keli,
välittömästi ennen kuin kesänopeusrajoitukset tulevat, harakkapartiot kyllä tulevat rahaa
keräämään näitten ohituskaistojen päähän. Siellä on kyllä jonossa porukkaa ja saadaan
otettua kiinni ja tehtyä rikollisia. Nykyautoilla se 10—15 kilometriä on helppo ylittää, ajaa
ylinopeutta. Minullakin on Mersu, kyllä sillä pääsee hyvin helposti sen ylittämään. Minus-
ta tulee rikollinen, saan kovemman rangaistuksen kuin joku partio tuolla joukkoraiskauk-
sesta. Siitä saa ehdollisen, se on tämmöinen lappu, sillä ei ole mitään merkitystä käytännön
elämässä. Sakon joutuu maksamaan.

18.12 Kari Kulmala ps: Arvoisa puheenjohtaja! Haluan nyt vähän selventää, etteivät
mene vellit sekaisin. Jos henkilö saa kolme rikesakkoa ylinopeudesta vuoden sisällä, niin
hän todennäköisesti saa varoituksen, ei häneltä oteta edes korttia pois. Mutta jos niistä ran-
gaistuksista yksi on rangaistusvaatimus ja kaksi rikesakkoa, silloin todennäköisesti kortti
lähtee ja se on pois vähintään kuukauden ja maksimissaan kuusi kuukautta. Sama tilanne
on, jos näitä rangaistuksia tulee neljä kahden vuoden aikana, ihan sama käytäntö. 

Sitten näistä ohituskaistoista voin sanoa sen verran, että kuolonkolareja sattuu niissä
aika paljon siinä vaiheessa juuri, kun on se ohituskaista loppumassa ja kaista päättyy. Sen
takia niissä valvotaan aika paljon, ja siellä on ylinopeuksia, sanotaan, satasen alueella sem-
moista sataaviittäkymppiä ajavat hyvinkin usein, kun yrittävät päästä vielä siitä viimeises-
tä autosta ohi. Silloin kun se kolahtaa ja toinen tulee satasta vastaan, niin aivan varmasti tu-
lee vainajia. Esimerkiksi viime vuonna kuolonkolarit Pohjois-Karjalassa tuplaantuivat.
Osa niistä sattui ohituskolareissa.

18.13 Markku Eestilä kok: Arvoisa rouva puhemies! Vaikka nyt ei sakoista ole kysy-
mys, niin liikenneturvallisuus, minkä edustaja Kulmala nosti esille, on erittäin tärkeä asia.
Kun ely-keskukset ovat laskeneet, että yksi kuolema maksaa yhteiskunnalle 2,5 miljoonaa
euroa, niin siitä kun ruvetaan laskemaan, mitä nämä ovat maksaneet, ja meillä on 50-luvul-
7



Pöytäkirjan asiakohta PTK 4/2016 vp
ta lähtien tilastoja pidetty, niin enemmän ihmisiä on kuollut liikenteessä kuin talvisodassa
— siinä ruvetaan pääsemään liikenneturvallisuuskysymyksiin.

Sen omana kantanani sanon, kun puhutaan, onko joku moottoritie kannattava vai ei, että
yleensä moottoritiellä ainakin henkilöautoilijoita kuolee joku 5, 6 tai 7 vuodessa eli se on
kaikkein turvallisin, kun ei ole vastaantulevaa liikennettä.

18.14 Harry Wallin sd: Arvoisa puhemies! On ollut kiva seurata hallituspuolueiden kan-
sanedustajien keskustelua tästä rikesakkojen korottamisesta, kun sitä niin ankarasti vastus-
tetaan hallituspuolueiden toimesta.

Mutta kyllä minä yhdyn tässä edustaja Hakkaraisen näkemykseen. Pitkäaikainen liiken-
ne- ja viestintävaliokunnan jäsen Klaus Bremer kertoi silloin aikanaan liikenne- ja viestin-
tävaliokunnassa, kuinka esimerkiksi Ranskassa nopeusvalvonta suoritetaan: mitä parempi
keli, sen vähemmän poliiseja liikenteessä, mitä enemmän keli heikkenee, niin sitä nopeam-
min tulee liikennevalvonta paikalle, ja kun on pahin keli, niin silloin ovat kaikki poliisit
tien päällä. Mutta meillähän on justiin päinvastoin, niin kuin edustaja Hakkarainen kertoi:
kun on kaunis auringonpaiste ennen pääsiäistä ja tiet ovat sulat ja 80:n nopeusrajoitus, niin
sinne sitten mennään kyttäämään ja saadaan se ihminen kiinni. Kyllä tietysti tämä hallituk-
sen esitys on sikäli kummallinen, että tällä niin kuin paikataan valtiontalouden alijäämää,
kun sillä pyrittäisiin enemmän vaikuttamaan tähän liikennekäyttäytymiseen. Ehdottaisin-
kin, että oikeusministeri antaisi tällaisen ohjeen, että silloin kun on huono keli, valvotaan
oikein tiukasti, ja kun on hyvä keli, niin silloin ihmiset voisivat ottaa muita tehtäviä.

18.15 Kari Kulmala ps: Arvoisa puheenjohtaja! Olen huhtikuun lopusta lähtien ajanut
Rääkkylästä Helsingin Lauttasaareen joka ikinen viikonloppu. En ole kertaakaan nähnyt
yhtäkään poliisiautoa. Voin väittää, että tunnistan valoisaan aikaan jopa siviilipoliisiautot.

Näistä nopeusrajoituksista voin sanoa sen verran, että monet toivovat, että nopeusrajoi-
tukset muuttuisivat keliolosuhteiden mukaan. Niin minäkin toivoisin. Mutta viimeksi maa-
nantaina, kun ajoin Lappeenrannan kautta Helsinkiin, Lappeenrannassa oli 5 senttiä soh-
joa tiellä ja satasen nopeusrajoitus, ja siinä oli nimenomaan vaihtuva nopeusrajoitus. Se ei
siis toimi, siinä olisi pitänyt olla 80 kilometriä tunnissa. Tulevaisuudessa toivottavasti
kaikki nopeusrajoitusmerkinnät ovat kuitenkin keliolosuhteiden mukaan vaihtuvia. Mutta
niitten pitää myös toimia. Tällä hetkellä ne eivät toimi, vaikka niitä muutama tuolla tien
päällä onkin.

Puhemies Maria Lohela: Sitten ministeri Lindström, 3 minuuttia.

18.16 Oikeus- ja työministeri Jari Lindström: Rouva puhemies! Hyvää keskustelua, ja
onhan tässä rehellisyyden nimessä sanottava, että tämä on yhtä mukavaa kuin olisi alus-
housut väärinpäin jalassa. Mutta näillä mennään.

Muutama vastaus kysymyksiin:
Edustaja Satoselle: Näistä virhepistejärjestelmistä kysyitte. Ne liittyvät yleensä ajo-oi-

keutta koskeviin seuraamuksiin, ja ajokiellon määrääminen toistuvista rikkomuksista on jo
nykyisin porrastettu rikkomusten lukumäärän mukaan. Tämä sääntely kuuluu liikenne- ja
viestintäministeriön toimialaan, mutta se ei tietenkään poista sitä, että me käymme jatku-
vasti keskustelua näistäkin asioista liikenneministerin kanssa.
8



Pöytäkirjan asiakohta PTK 4/2016 vp
Sama oikeastaan koskee edustaja Eestilän kysymystä hallinnollisesta maksusta. Tuossa
kävin liikenne- ja viestintäministeriltä varmistamassa, että siellä on käynnissä tieliikenne-
lain kokonaisuudistus, jossa tätä asiaa tarkastellaan, liikennerikkomusten seuraamuksia
siis, ja OM osallistuu tietenkin myös tähän työhön. Eräänä vaihtoehtona nykyisin käytet-
tävälle rikesakolle on, että siirryttäisiin tämmöiseen hallinnolliseen maksuun. Ei ole tehty
linjauksia vielä, ja punnitaan sitten työryhmissä eri vaihtoehtoja ja sen jälkeen tehdään joh-
topäätöksiä tähän liittyen.

Edustaja Essayah, joutokäyntiasia: Tässä on kyse johdonmukaisuudesta, eli joutokäyn-
tiä koskevien säännösten rikkomisesta voidaan rikesakon asemasta määrätä enintään 35
euron suuruinen pysäköintivirhemaksu. Enimmäissumma on aikoinaan sidottu vastaavas-
ta teosta määrättävään rikesakon määrään. Sittemmin rikesakkoja on kuitenkin korotettu,
ja esityksen johdosta niitä korotettaisiin vielä lisää. Tämän vuoksi esitetään, että jouto-
käyntirikkomuksesta määrättävä pysäköintivirhemaksu on jatkossa sama kuin vastaavalla
alueella tehty pysäköintivirheestä määrättävä maksu eli kaupungista riippuen enintään 80
euroa. Eli sille joutokäyntirikkomukselle ei siten ole enää erillistä enimmäistaksaa.

Olikohan vielä joku muu kysymys, johon jäi vastaamatta? No ehkä ylipäätään tämä, mi-
hinkä edustaja Parviainen kiinnitti huomiota, nämä ammattiautoilijat, ja edustaja Meri nos-
ti tämän inhimillisen näkökulman. Tämä on tietenkin totta. Sen takia sanoin, että on tämä
vähän niin kuin olisi housut väärinpäin. Kun tässä mennään tämän taloudellisen tilanteen
mukaan, niin onhan tämä tunnustettava, ja sen tunnustin tuossa puheenvuorossani, että tä-
hän täytyy kiinnittää vakavaa huomiota, ettei tämä mene pelkästään rahastamiseksi, vaik-
ka valtiolla tiukkaa tekeekin. — Kiitoksia keskustelusta.

Puhemies Maria Lohela: Sitten ministeri Bernerille myös 3 minuuttia, sopii paikaltaan-
kin.

18.19 Liikenne- ja viestintäministeri Anne Berner: Kiitoksia, rouva puhemies! — Oi-
keastaan ministeri Lindström vastasi aika hyvin näihin kysymyksiin, mutta voin vielä vas-
tata kysymykseen siitä, voidaanko ulkomaiselta rekalta saadut sakkorangaistukset saada
perittyä. Oikeastaan ainoastaan ylikuormauksesta voidaan pysäyttää auto tielle ja vaatia
maksu saman tien, kaikki muut menevät sitten jälkikäteen perittäväksi. Täytyy tunnustaa,
että en tiedä sitä, kuinka suuri osa maksuista todellakin sitten tulee suoritetuksi.

Niin kuin ministeri Lindström tässä totesi koko tästä liikenne- ja viestintäministeriön
hallinnonalalla olevasta pohdinnasta, miten nämä sakkojärjestelmät osin voitaisiin tehdä
hallinnolliseksi kustannukseksi silloin kun puhutaan ammattikuljettajien osalta, se on
meillä selvityksen alla, ja siihen palataan sitten tieliikennelain uudistuksen myötä.

Liikenneturvallisuus on luonnollisesti meidän suurin huolenaiheemme. Meillä on ollut
erittäin huonoa kehitystä vuonna 2015. Sen näkökulmasta me katsomme nyt sekä maantie-
lain että tieliikennelain uudistuksen yhteydessä, millä tavalla, millaisin keinoin voidaan
edistää tieliikenneturvallisuuden parantamista. — Kiitos.

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
9


