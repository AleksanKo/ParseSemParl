















































DEM5837.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

2.3. Suullinen kysymys syksyn työmarkkinaratkaisuista (Kari Uotila vas)
Suullinen kysymys SKT 138/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Uotila.

Keskustelu

16.34 Kari Uotila vas: Arvoisa puhemies! On tullut vihdoinkin päivä, jolloin vasemmis-
toliiton eduskuntaryhmä voi kiittää pääministeriä ja olla hänen kanssaan samaa mieltä. Ar-
voisa pääministeri, totesitte julkisuudessa, että nolla on kohtuuton vaatimus syksyn palk-
kaneuvotteluissa. Vasemmistoliitto on täysin samaa mieltä.

Kohtuullisia palkankorotuksia tarvitaan palkansaajia kyykyttäneen kikyn tuomien pal-
kanalennusten, työajanpidennysten ja lomarahaleikkausten korvaamiseksi, mutta niitä tar-
vitaan myöskin kotimaisen ostovoiman turvaamiseksi ja sitä kautta talouskasvun ja työlli-
syyden paranemisen vauhdittamiseksi. Meille kohtuus palkankorotuksissa on prosentteja,
ei niiden kymmenyksiä. [Ben Zyskowicz: Paljonko tarjotaan!] Kysynkin pääministeriltä:
onhan koko hallitus tukemassa kohtuullisten palkankorotusratkaisujen syntymistä syksyn
työmarkkinakierroksella?

16.35 Pääministeri Juha Sipilä (vastauspuheenvuoro): Arvoisa puhemies! Hallitus ei to-
dellakaan ole tuossa pöydässä. Se, mitä olen tuohon pöytään hallituksen viestejä viestinyt,
on se, että meillä on sieltä yhteisestä kiky-pöydästä se paikallisen sopimisen edistäminen
vielä vaiheessa. Toivomme, että se menee eteenpäin. Olen myöskin viestinyt tuohon pöy-
tään, että emme sitä hyvää kehitystä, mikä työllisyydessä nyt tällä hetkellä on, tuolla kier-
roksella sössisi vaan pysyisimme maltissa. Olen myös sanonut mielipiteenäni sen, että kyl-
lä 0,0 kuulostaa tässä tilanteessa aika huonolta ratkaisulta.

Toinen varapuhemies Arto Satonen:  Ja nyt on mahdollisuus pyytää lisäkysymyksiä. —
Edustaja Uotila.

16.35 Kari Uotila vas (vastauspuheenvuoro): Arvoisa puhemies! Tilastokeskuksen en-
nakkotietojen mukaan teollisuuden ja palvelujen liikevaihto kasvaa lähes 10 prosentin
vauhtia vuoden takaiseen verrattuna. Samaan aikaan palkansaajien ansiot laskivat 0,4 pro-
senttia edellisen vuoden kolmanteen neljännekseen verrattuna.

Arvoisa puhemies! Kasvu kuuluu kaikille. Millä toimenpiteillä hallitus aikoo turvata tä-
män hyvin laajasti hyväksi havaitun tavoitteen toteutumisen käytännössä?
 Tarkistettu
4.2



Pöytäkirjan asiakohta PTK 103/2017 vp
16.36 Pääministeri Juha Sipilä (vastauspuheenvuoro): Arvoisa puhemies! Niin kuin täs-
sä salissa moneen kertaan on todettu, se tärkein keino kasvun kuulumiseen kaikille on se,
että varmistamme yhdessä kaikin tavoin hyvän työllisyyskehityksen. Se, että työtön ihmi-
nen saa töitä, on se tärkein elementti siihen, että saamme kasvua jaettua paremmin kaikille.
Sitä kautta myöskin julkinen talous vahvistuu, niin kuin nyt on tapahtunut. Ja sitä kautta me
pystymme myöskin julkisen talouden, valtion budjetin, kuntien budjettien kautta sitten
huolehtimaan niistä, jotka eivät pysty itsestään huolehtimaan, eivät ole työelämässä ja sitä
kautta pääse tästä kasvusta osalliseksi. Nämä ovat ne keskeiset elementit.

Toivon, että tällä syksyn työmarkkinakierroksella, joka jatkuu tuonne tammikuun lop-
puun saakka, ei myöskään viedä niitä hyviä elementtejä, mitä meillä nyt yhteiskunnassa ja
kasvussa on, koska vain sitä kautta tämä hyvä työllisyyskehitys jatkuu.

16.37 Jukka Gustafsson sd (vastauspuheenvuoro): Arvoisa puhemies! Minäkin olin iloi-
nen, kun kuulin pääministerin kannanoton tästä, että nolla on [Ben Zyskowicz: Paljonko te
tarjoatte?] raukkamainen esitys. Se kuvaa työnantajien kyllä aika kovaa neuvottelutaktiik-
kaa. 

Arvoisa pääministeri, Ruotsissa on takana 2,2 prosentin palkankorotus, ja nyt siellä on
sovittu kolmeksi vuodeksi 6,5 prosentin palkankorotus. Kuulitte oikein. Saksassa on sovit-
tu 21 kuukauden palkankorotuksista, joiden prosenttitaso on 4,2. Minä ymmärrän, ettei
pääministeri halua ottaa kantaa näihin prosentteihin, mutta mitä ajattelette siitä, että kun-
non korotus, 1,5—2 prosenttia, jos joku haluaa, kuitenkin parantaa [Välihuutoja — Puhe-
mies koputtaa] meidän suhteellista kilpailuasetelmaamme [Välihuutoja] Ruotsiin ja Sak-
saan? [Puhemies koputtaa] Tämä lisäisi ostovoimaa. Eikö se olisi Suomen yhteiskunnan ja
työllisyyden kannalta hyvä asia? [Ben Zyskowicz: Kuka panee paremmaksi?]

Toinen varapuhemies Arto Satonen: Pidetään kiinni tästä minuutin ajasta. 

16.38 Pääministeri Juha Sipilä (vastauspuheenvuoro): Arvoisa puhemies! Tuohon huu-
tokauppaan emme todellakaan täältä aitiosta lähde, se on selvä asia. Mitä tulee sitten Ruot-
siin ja Saksaan, niin kaksi havaintoa siitä. Ensinnäkin, kun 2005 vuoteen verrataan, silloin
kun hallitus aloitti toimintansa, niin siinä mitattiin noin 15 prosentin kustannuskilpailuetu
Saksan hyväksi, Ruotsiin vähän vähemmän. Sitä me olemme nyt kuroneet hyvin umpeen,
ja se näkyy siinä, että meidän vientimme rupeaa vetämään, ja vienti kun vetää, niin se tuo
palvelualoja siinä mukana. Se on keskeisin tekijä tämän hyvän työllisyyskehityksen taus-
talla. 

Toinen, mikä erottaa meidät Ruotsista ja Saksasta, on se, että siellä sovitaan asioista pal-
jon enemmän työpaikkojen tasolla, paikallisella sopimisella. Sillä tavalla nämä yhdessä so-
vitut prosentit eivät ole edes vertailukelpoisia, koska siellä pystytään sitten mukautumaan
siihen yrityksen tai yhteisön omaan tilanteeseen. Tämä on se asia, jossa [Puhemies koput-
taa] meidän pitäisi Suomessakin päästä eteenpäin. 

16.40 Kalle Jokinen kok (vastauspuheenvuoro): Arvoisa herra puhemies! Syksyn työ-
markkinakierros on kyllä merkittävä Suomen talouden ja työllisyyden kasvun ja niiden
kymmenientuhansien ihmisten kannalta, jotka odottavat kasvun myötä työmarkkinoille
pääsyä. Sehän tässä on ydinkysymys, että ihmiset pääsevät töihin. Nyt ollaan päästy talou-
2



Pöytäkirjan asiakohta PTK 103/2017 vp
den kasvu-uralle, ja on mahdollisuus, että tämä vuosi ei jää ainoaksi, jos mennään maltil-
lisesti eteenpäin. 

Työmarkkinajärjestöt ansaitsevat edelleen kiitosta siitä, että he pystyivät tekemään tä-
män tämän kilpailukykyratkaisun. Ainakin minä uskon siihen, että he pystyvät tässä tilan-
teessa myös arvioimaan, mikä on oikea taso näissä palkankorotusvaateissa ja tässä työ-
markkinatilanteessa. Hallitus ei ole mikään osapuoli tuolla työmarkkinapöydässä eikä kuu-
lu sinne lainkaan. [Välihuutoja vasemmalta] Tietysti kaikki toivomme ja luotamme siihen,
että tulee rauhallinen työmarkkinakierros, joka tukee tätä talouden kasvua ja työllisyyden
kasvua parhaalla mahdollisella tavalla, ja ainakin luotan järjestöihin tässä. Kysyn päämi-
nisteriltä: onko hallitus pitänyt [Puhemies koputtaa] lupauksensa palkansaajien ostovoi-
man suhteen näiden kiky-kompensaatioiden osalta? [Eduskunnasta: Hyvä kysymys!]

16.41 Pääministeri Juha Sipilä (vastauspuheenvuoro): Arvoisa puhemies! Hallitus on
pitänyt omat lupauksensa ja oikeastaan vähän etuajassakin veronkevennysten kautta sitten
tullut työntekijöitä vastaan siinä, kun työnantajilta on siirtynyt maksuja työntekijöille. Se
oli keskeinen osa tätä kilpailukyvyn parantamista, niin sanottua sisäistä devalvaatiota.
Edelleenkin työmarkkinajärjestöt ja kaikki mukana olleet ansaitsevat kiitokset, että se saa-
tiin tehtyä, ja se on merkittävä osa tätä kehitystä, missä nyt olemme, ja merkittävä osa tätä
hyvää työllisyyskehitystä. 

Nyt on tärkeää se, että tässä syksyllä maltti säilyy ja saadaan suomalaiseen tapaan sovit-
tua asiat, jos ei muuta, niin sitten ainakin viime tipassa, mutta kuitenkin saadaan sovittua
sillä tavalla, että työrauha säilyy ja voimme varmistaa tämän yhteisen hyvän kehityksen,
mihin nyt ollaan päästy. 

16.42 Li Andersson vas (vastauspuheenvuoro): Arvoisa puhemies! Pakko ensin todeta
edustaja Zyskowiczille, että sehän on teidän edustamanne puolue, jolla on ollut tapana teh-
dä suoria tarjouksia eri ammattiryhmille. [Naurua]

Mitä tulee tähän kysymykseen, niin vasemmistoliiton linjaus on ollut se, että nyt kan-
nattaisi sopia kunnollisista palkankorotuksista ihan kansantaloudellisistakin syistä eli kor-
vaamaan kilpailukykysopimuksen haitallisia vaikutuksia kansantaloudelle ja palkansaaji-
en ostovoimalle. Onhan se mielenkiintoista, että tilanteessa, jossa talous kasvaa Suomessa,
vastuu palkansaajien ostovoiman kehityksestä on siirretty työnantajilta hallitukselle, eli
veronmaksajat joutuvat veronkevennysten kautta huolehtimaan siitä, että palkansaajien os-
tovoima kehittyy suotuiseen suuntaan tilanteessa, jossa talous muuten kehittyy hyvään
suuntaan. Onko tämä teidän mielestänne, pääministeri Sipilä, ollut oikea ratkaisu, ja millä
tavalla hallitus aikoo nyt jatkossa huolehtia siitä, [Puhemies koputtaa] että suomalainen
osaamispääoma, koulutus, ei näiden leikkausten seurauksena rapistu?

16.43 Pääministeri Juha Sipilä (vastauspuheenvuoro): Arvoisa puhemies! Oikeampi rat-
kaisu mielestäni olisi se, että mahdollisimman paljon sovittaisiin siellä työpaikoilla, koska
siellä se tilanne tiedetään kaikkein parhaiten, eli paikallinen sopiminen menisi mahdolli-
simman paljon eteenpäin nyt tämän syksyn palkkakierroksen osalta.

Mitä tulee tähän ostovoimaan ja maksukykyyn, niin uskon ja luotan tähän suomalaiseen
järjestelmään, että siihen löytyy oikea tasapaino tämän syksyn neuvotteluissa, kun työnan-
tajat ja työntekijät keskenään neuvottelevat siitä, mikä on maksuvara ja työntekijöiden
puolella paine nostaa, parantaa, ostovoimaa. Tästähän tässä on kysymys, balanssin löytä-
3



Pöytäkirjan asiakohta PTK 103/2017 vp
misestä, samalla huolehtien myöskin siitä, että suomalainen työ pysyy maailmalla kilpai-
lukykyisenä. Sillä tavalla vienti vetää ja vauhdittaa tätä kasvua jatkossakin.

16.44 Antti Kaikkonen kesk (vastauspuheenvuoro): Arvoisa puhemies! Monilla ratkai-
suilla Suomen kilpailukykyä on palautettu, ja, toden totta, suksi luistaa entistä paremmin.
Saksan ja Ruotsin selkä näkyy jo, olemme kirimässä rinnalle ja toivottavasti ohikin. Ta-
lous kasvaa, työttömyys vähenee ja valtion velkaantuminen on saatu hallintaan.

Näistä syksyn työmarkkinaratkaisuista: On hyvä, että eduskunta seuraa niitä, mutta
eduskunta ei todella ole osapuoli näissä asioissa. Eduskunta ei ihmisten palkoista päätä, ei
edes lomarahoista, tämä on hyvä muistaa. Mutta seurata täytyy, koska kysymys on menes-
tyksemme kannalta tärkeistä ratkaisuista, ja joitakin huolestuttavia merkkejäkin on nyt il-
massa tuolta työmarkkinakentältä, työtaisteluitakin on jo vähän väläytelty. [Välihuutoja
vasemmalta]

Arvoisa puhemies! Kysyn pääministeriltä: Millä mielin seuraatte syksyn työmarkkina-
tilannetta? Voimmeko luottaa siihen, että nyt aikaansaatu hyvä ja myönteinen talous- ja
työllisyyskehitys jatkuu?

16.45 Pääministeri Juha Sipilä (vastauspuheenvuoro): Arvoisa puhemies! Olen edel-
leenkin luottavaisin mielin seurannut tätä keskustelua ja luotan siihen, että sieltä ratkaisut
syntyvät. Hallitushan toi oman kortensa kekoon jo budjettiesityksessään varmistamalla os-
tovoiman kehityksen myöskin veronkevennysten kautta, ja tämä oli kaikkien osapuolien,
myöskin palkansaajapuolen, toivomus, että hallitus tulisi tähän pöytään jo ennen neuvotte-
luja veronkevennysesityksellä, ja sen teimme. Olemme sitä kautta olleet myöskin palkan-
saajan ostovoiman kehitystä varmistamassa.

Kysymyksen käsittely päättyi.
4


