















































DEMF81.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

11. Eduskunnan pankkivaltuuston kertomus 2018 
Kertomus K 16/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 11. asia. Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.05 Antti Lindtman sd (esittelypuheenvuoro): Arvoisa puhemies! Arvoisat kollegat!
Teillä on siellä pöydillä käytettävissä pankkivaltuuston kertomus vuodelta 2018, jota nyt
sitten uutena pankkivaltuuston puheenjohtajana minulla on ilo täällä esitellä, mutta totean,
että ne ansiot, jotka tässä pankkivaltuuston kertomuksessa tältä vuodelta on, kuuluvat ny-
kyisen puhemiehen Vanhasen johtamalle pankkivaltuustolle — joskin siellä on jonkin ver-
ran samojakin jäseniä, ja on hyvä, että kokemusta on pankkivaltuustossa tälläkin kaudella.

Puhemies! Kertomus sisältää aiempien vuosien tapaan kuvaukset Suomen Pankin ja Fi-
nanssivalvonnan toiminnasta ja hallinnosta kertomusvuoden aikana. Tämä kertomus sisäl-
tää kuusi ajankohtais- ja erityisteemoihin keskittyvää kirjoitusta. Näistä ensimmäinen kä-
sittelee rahapolitiikan normalisointia euroalueella ja Yhdysvalloissa — nyt ollaan hieman
uudessa tilanteessa juuri tällä hetkellä —, toinen jatkuvasti ajankohtaista kotitalouksien
velkaantumista ja kolmas Suomen pitkän aikavälin kasvunäkymiä. Muut erityisteemakir-
joitukset käsittelevät ilmastonmuutoksen vaikutuksia rahoitusvakauden kannalta, Italian
taloustilannetta — josta siitäkin on nyt sittemmin tullut uutta tietoa — ja sitten kryptova-
luuttoihin liittyviä sääntelyhaasteita.

Herra puhemies! Tässä puheessa käyn läpi kolme osa-aluetta: Käyn ensin lyhyesti muu-
tamia EKP:n rahapolitiikkaa ja Suomen Pankkia koskevia asioita. Toisessa osassa käyn
läpi Finanssivalvontaa, ja sitten lopuksi — voi sanoa, että ohi tämän kertomuksen — nos-
tan esiin kysymyksen negatiivisten pankkitalletuskorkojen mahdollisuudesta. Voi sanoa,
että se tulee vähän tämän kertomuksen ulkopuolelta sen keskustelun pohjalta, mitä muun
muassa tänä kesänä on Suomessa käyty.

Herra puhemies! Euroalueen talouskehityksestä ja EKP:n rahapolitiikasta totean kaksi
asiaa:

Ensinnäkin kertomusvuosi 2018 oli euroalueella viides perättäinen talouskasvun vuosi.
Kasvun voidaan sanoa jatkuneen laaja-alaisesti euroalueella, joskin nyttemmin hidastunee-
na.
 Tarkistettu
4.1



Pöytäkirjan asiakohta PTK 27/2019 vp
Toiseksi inflaatio nopeutui hieman edellisestä vuodesta ja oli 1,8 prosenttia, kun sitä mi-
tataan yhdenmukaistetun kuluttajahintaindeksin vuosimuutoksella. Rahapolitiikka jatkui
elvyttävänä koko kertomusvuoden. Kaiken kaikkiaan EKP:n kasvua tukeva rahapolitiikka
on osaltaan edesauttanut euroalueen suotuisaa talouskehitystä, ja se on välittynyt tehok-
kaasti pankkien luotonantoon. Koska EKP:n harjoittamasta rahapolitiikasta kertomus-
vuonna löytyy sekä tiivis kuvaus nyt käsittelyssä olevasta kertomuksesta että monia seik-
kaperäisiä kuvauksia muun muassa Suomen Pankin vuosikertomuksesta ja EKP:n koti-
sivuilta, en käsittele sitä puheessani nyt tämän enempää, mutta voidaan todeta, että EKP:n
kasvua tukeva rahapolitiikka on merkittävältä osaltaan vaikuttanut siihen kasvuun, jonka
me olemme viime vuosina euroalueella nähneet, ja muun muassa niihin kasvulukuihin,
joista muun muassa Suomi on saanut nauttia viime vuosina, joihin äsken kyselytunnillakin
osaltaan viitattiin.

Puhemies! Suomen Pankkiin liittyen nostan esiin kaksi asiaa:
Ensinnäkin todettakoon, että Suomen Pankin johtokunnassa kertomusvuotena tapahtui

muutoksia. Johtokunnan puheenjohtajana toimi Erkki Liikanen aina 11.7.2018 saakka.
Pankkivaltuusto esitti ja tasavallan presidentti nimitti johtokunnan varapuheenjohtaja Olli
Rehnin uudeksi johtokunnan puheenjohtajaksi 12. heinäkuuta viime vuonna alkaen seitse-
män vuoden toimikaudeksi. Johtokunnan jäsen Marja Nykänen nimitettiin johtokunnan
varapuheenjohtajaksi 15.8. lukien viime vuonna, ja pankkivaltuusto nimitti kauppatietei-
den tohtori Tuomas Välimäen johtokunnan jäseneksi 12. heinäkuuta alkaen viiden vuoden
toimikaudeksi. Johtokunta päätti työnjaosta ja vastuunalueista siten, että ne astuivat voi-
maan lokakuun viimeinen päivä viime vuonna.

Toiseksi Suomen Pankista: Keskuspankkitehtävien hoitaminen ja oman rahoitusvaralli-
suuden sijoittaminen tuottaa Suomen Pankille tuloja, mutta se aiheuttaa myös sille erilaisia
riskejä. Pankkivaltuusto seuraa, ja tämä uusikin nimitetty pankkivaltuusto tulee seuraa-
maan, säännöllisesti Suomen Pankin riskiprofiilin kehitystä. Voi todeta, että siinä ei ole ta-
pahtunut merkittäviä muutoksia kertomusvuonna. Suomen Pankilla on noin 11,6 miljardin
euron suuruinen rahoitusvarallisuus, ja sijoittaessaan tätä rahoitusvarallisuutta Suomen
Pankki altistuu luotto- ja likviditeettiriskeille ja myös markkinariskeille, joita ovat muun
muassa valuuttakurssiriski ja korkoriski. Rahoitusvarallisuuden ja rahapolitiikan vuosita-
son yhteen lasketut riskit olivat viime vuoden lopussa 2,1 miljardia euroa. Riskiarvio on
noussut lievästi vuoden takaisesta, mutta se on johtunut mallitarkennuksista. Tässä on ta-
pahtunut tämmöinen muutos riskilaskennassa, uudenlaiset jakaumaolettamat, jotka ennus-
tavat aiempaa suurempia tappioita.

Edellä mainittu Suomen Pankin kokonaisriskiarvio sisältää Suomen Pankin rahoitusva-
rallisuuden ja eurojärjestelmän rahapoliittisten ohjelmien riskit. Tämä riskiarvio sisältää
Suomen Pankin omalla riskillä olevat rahapoliittiset operaatiot sekä Suomen Pankin pää-
oma-avaimen mukaisen osuuden eurojärjestelmän riskeistä. On taas syytä tässä yhteydes-
sä mainita, että vakiintuneen mallin antama riskiarvio perustuu historiallisen tilastoaineis-
ton informaatioon. Se ei voi siis täysin sisältää uusia mahdollisia, ennennäkemättömiä ta-
pahtumia. Sen vuoksi riskiarviota täydennetään erilaisilla skenaarioanalyyseilla.

Viime vuoden lopussa tappioihin oli käytettävissä arvonmuutostilejä 900 miljoonaa eu-
roa ja varauksia 4 miljardia euroa. Kanta- ja vararahaston määrä oli 2,8 miljardia euroa.
Riskipuskurit vahvistuivat viime vuoden aikana varausten kasvatuksen sekä valuuttava-
rannon arvon nousun myötä.
2



Pöytäkirjan asiakohta PTK 27/2019 vp
Pankkivaltuuston näkemys on, että Suomen Pankin vakavaraisuus oli kertomusvuoden
lopulla riittävä kattamaan pankin tehtävien hoitamisesta aiheutuvat riskit.

Sitten, arvoisa puhemies, Finanssivalvonnasta:
Finanssivalvonta toimii hallinnollisesti Suomen Pankin yhteydessä, mutta päätöksente-

ko on siitä riippumaton. Pankkivaltuusto vastaa Finanssivalvonnan toiminnan yleisen tar-
koituksenmukaisuuden ja tehokkuuden valvonnasta. Pankkivaltuuston tehtävänä on nimit-
tää Finanssivalvonnan johtokunta ja johtokunnan esityksestä johtaja.

Finanssivalvonnan toiminnasta nostan muutaman asian esiin.
Ensinnäkin asia on ollut jo hyvin tiedossa, mutta on tässäkin paikallaan todeta, että

pankkivaltuusto nimitti Marja Nykäsen Finanssivalvonnan johtokunnan jäseneksi
1.4.2018 lukien ja määräsi hänet samalla sen puheenjohtajaksi. Finanssivalvonnan johto-
kunnan varapuheenjohtajana jatkaa valtiosihteeri kansliapäällikkönä Martti Hetemäki val-
tiovarainministeriöstä. Muut jäsenet ovat ylijohtaja Outi Antila sosiaali- ja terveysministe-
riöstä, filosofian kandidaatti Lasse Heiniö, ekonomi Markku Pohjola sekä työelämäprofes-
sori Vesa Vihriälä Helsingin yliopistosta.

Toiseksi Finanssivalvonnan johtokunta on antanut pankkivaltuustolle kertomuksen Fi-
nanssivalvonnan toiminnasta — kertomus vuodelta 2018 — sekä julkaissut Finanssival-
vonnan toimintakertomuksen. Näiden kertomuksien, pankkivaltuuston kokouksessa käy-
tyjen keskustelujen ja muiden saamiensa tietojen pohjalta pankkivaltuusto on arvioinut,
että Finanssivalvonnan toiminnalle laissa säädetty tavoite on toteutunut. Finanssivalvon-
nan toiminnan yleisen tehokkuuden näkökulmasta pankkivaltuuston arvio on, että Finans-
sivalvonta on hoitanut valvonnan jatkuvasti muuttuvaa tehtäväkenttää tehokkaasti ja kus-
tannuskehityksen kannalta tarkoituksenmukaisesti.

Kolmanneksi on paikallaan mainita, että Suomen pankkisektorin vakavaraisuussuhteet
heikentyivät kertomusvuoden viimeisellä neljänneksellä Nordean kotipaikan siirron myö-
tä. Vakavaraisuussuhteiden laskun taustalla olivat ennen kaikkea Ruotsin valvontaviran-
omaisen ja Euroopan keskuspankin Nordealle asettamat riskipainolattiat, jotka kasvattivat
Nordean vakavaraisuuslaskennan riskipainotettuja eriä. No, vakavaraisuussuhteiden las-
kusta huolimatta voi sanoa, että Suomen pankkisektorin riskipainotettuihin eriin suhteutet-
tu vakavaraisuus pysyi EU:n alueen keskitasoa vahvempana. Omavaraisuusasteella mitat-
tuna Suomen pankkisektorin vakavaraisuus on eurooppalaista keskitasoa.

Neljäntenä nostan esiin Finanssivalvontaan liittyen, että Nordean kotipaikan siirto Suo-
meen toteutui suunnitellusti lokakuun 2018 alusta. Siihen liittyvät Finanssivalvonnan val-
mistelemat päätökset tehtiin suunnitellussa aikataulussa, ja niistä tärkeimpänä oli EKP:n
toimilupapäätös Nordean uudelle suomalaispankille. Varsinainen valvonta, siis Nordean
valvonta yhteistyössä EKP:n kanssa, alkoi lokakuussa niin ikään kertomusvuotena, ja val-
vontaa tehdään EKP:n johdolla, mutta käytännössä suurin osa työstä tehdään täällä Suo-
messa Fivassa eli Finanssivalvonnassa. Tämän pohjalta sovittiin valvonnan eri osa-aluei-
den vetovastuista EKP:n ja Finanssivalvonnan välillä, ja Finanssivalvonnan vetovastuulle
tuli monia keskeisiä alueita, kuten luottoriskin ja markkinariskien valvonta. Myös Nor-
dean valvontaa tukeva pankkivalvonnan uusi organisaatiorakenne otettiin käyttöön. Fi-
nanssivalvonta on korostanut sujuvan pohjoismaisen yhteistyön tärkeyttä Nordean valvon-
nassa. EKP ja pohjoismaiset valvojat sopivat yhteistyön toteuttamisesta käytännössä en-
nen valvontavastuun siirtoa. Nordean kotipaikan siirron valmistelu ei vaikuttanut muun
suomalaisen pankkisektorin valvontaan.
3



Pöytäkirjan asiakohta PTK 27/2019 vp
Arvoisa puhemies! Kolmantena kävisin vielä lyhyesti läpi tämän ajankohtaisen keskus-
telun pankkien henkilöasiakkaille maksettavien talletuskorkojen mahdollisesta kääntymi-
sestä negatiiviseksi. Tällä hetkellähän näille talletuksille maksetaan joko pientä korkoa,
jonka mukaisesti talletuspääoma kasvaa, tai nollakorkoa, jolloin pääoma säilyy ennallaan.
Negatiiviset korot siis tarkoittaisivat, että talletuspääoma supistuisi talletusaikana. Finans-
sikriisin aikana ja sen jälkeen EKP:n rahapolitiikka on ollut voimakkaasti kasvua tukevaa
ja rahapolitiikassa on otettu käyttöön niin sanottuja epätavanomaisia välineitä. Niihin on
kuulunut muun muassa se, että keskuspankkien pitämien talletusten korkotaso on ollut ne-
gatiivinen. Yksi tärkeä käsite on ollut korkojen efektiivinen alaraja. Se tarkoittaa, että tal-
letuskorkojen painuessa riittävän paljon negatiiviseksi tallettajat etsivät rahoilleen jonkin
toisen kohteen, eli tätä kautta suoritetaan rahapoliittista elvytystä.

Toistaiseksi euroalueen pankit ovat olleet hyvin varovaisia siirtämään negatiivisia talle-
tuskorkoja asiakkailleen. Ne ovat koskeneet lähinnä yritysten talletuksia, joissain tapauk-
sissa poikkeuksellisen suuria kotitalouksien talletuksia, kuten esimerkiksi Saksassa on ta-
pahtunut. No nyt jos yleinen korkotaso pysyy aiemmin odotettua pitempään nykyistä ma-
talammalla tasolla tai jopa laskee, niin mitä tapahtuu? Haluan todeta tästä muutaman asian.

Ensinnäkin pankkien välinen kilpailu vaikuttaa osaltaan siihen, minkälaisia korkoja ne
maksavat talletuksilleen. Kun pankit kilpailevat asiakkaista, niin siinä tilanteessa talletus-
korkoja negatiiviselle puolelle laskeva pankki ei todellakaan ole etulyöntiasemassa. Eli voi
sanoa, että tämä kilpailutilanne pitää huolen siitä, ettei ole näkyvissä, ainakaan välittömäs-
ti näköpiirissä, että pankit ryhtyisivät perimään negatiivista korkoa henkilöasiakkaiden
päivittäisten raha-asioiden hoitoon tarvittavista peruspankkipalveluiksi katsottavista pank-
kitileistä.

Kun puhe on henkilöasiakkaista, tärkeä kysymys liittyy myös kuluttajansuojaan ja sii-
hen, sallivatko nykyiset talletussopimukset negatiivisten talletuskorkojen perimistä. Tästä
on Finanssivalvonnassa selvitystyö meneillään. Työ on vielä kesken, enkä nyt lähde sen tu-
loksia ennakoimaan. Voin kuitenkin todeta, että selvitystyössä joudutaan punnitsemaan
useita eri näkökantoja. Yhtäältä pohdinta koskee pankkien myöntämien lainojen ja toisaal-
ta niiden vastaanottamien talletusten korkotasoja. Luottolaitoslaissa talletukset määritel-
lään liiketoiminnassa velaksi otetuiksi varoiksi, ja taloustieteessä tällainen talletusten ja
lainojen ero on siinä, että lainojen osalta velkojan osoite on pankki ja velallisena asiakas ja
talletusten osalta tietysti on päinvastoin.

Tässä on kyse uudesta tilanteesta, ja siksi tähän liittyy paljon epävarmuuksia. Tämä Fi-
nanssivalvonnan selvitystyö valmistuu, ja tulemme tätä seuraamaan. Haluan kuitenkin lo-
puksi todeta sen, että jos tultaisiin tilanteeseen, jossa pankit alkaisivat kuitenkin laskea ne-
gatiivisiksi henkilöasiakkaiden peruspankkipalveluiksi katsottavien pankkitilien korkoja,
olisi meidän lainsäätäjien otettava pöydälle kysymys pankkien toiminnan ohjaamisesta
mahdollisen sääntelyn avulla. Haluan hyvin selvästi todeta, että näiden talletusten korko-
jen laskeminen nollan alapuolelle on hyvin epätodennäköistä ja se ei olisi myöskään oi-
kein, koska ihminen ei voi tänä päivänä valita, maksetaanko palkka käteisellä vai makse-
taanko se tilille, mutta mikäli näin uhkaisi tapahtua, niin silloin meidän lainsäätäjien olisi
syytä omalta osaltamme harkita toimia tässä uudessa tilanteessa. Tämän halusin todeta rau-
hoitellakseni keskustelua näistä mahdollisista negatiivisista talletuskoroista.

Arvoisa puhemies! Pahoittelen hieman ylipitkää esittelyä.
4



Pöytäkirjan asiakohta PTK 27/2019 vp
Toinen varapuhemies Juho Eerola:  Nyt oli esittelypuheenvuoro, niin että olin poikke-
uksellisen hövelillä päällä, vielä kun oli ensimmäinen puheenvuoro tänä syksynä, jota joh-
dan.

Mutta nyt siirrytään tiukkoihin, ahdasmielisiin aikarajatulkintoihin. Ensimmäisenä
edustaja Puisto näyttää mallia

17.20 Sakari Puisto ps: Arvoisa puhemies! Arvoisat edustajat! Kiitos edustaja Antti Lin-
dtmanille tämän kertomuksen esittelystä. Pankkivaltuuston kertomus eduskunnalle vuo-
delta 2018 sisältää paljon asiaa. Siinä on kuitenkin joitakin aukkoja, joita on syytä nostaa
esiin.

Erityisesti täytyy nostaa esiin epätavanomainen rahapolitiikka ja sen riskit. Viime vuo-
sina Euroopan keskuspankin rahapolitiikassa on käytetty niin sanottuja epätavanomaisia
rahapolitiikkatoimia, joihin ovat kuuluneet omaisuuserien osto-ohjelmat, talletuskoron
laskeminen negatiiviseksi sekä ennakoiva viestintä. Vuoden 2018 aikana laajennetussa
omaisuuserien osto-ohjelmassa eurojärjestelmän arvopaperiomistukset kasvoivat tasear-
voltaan 2 570 miljardiin euroon. Osto-ohjelmien netto-ostot loppuivat joulukuuhun 2018,
ja tällöin eurojärjestelmän tase oli jo noin 4 700 miljardia euroa.

Tämä kaikki liittyy myös Suomen Pankkiin, jonka tase on kasvanut huomattavasti. Suo-
men Pankin saatavien kokonaismäärä vuoden 2018 lopussa oli yli 100 miljardia euroa.
Tästä merkittävä osa eli 45 miljardia euroa koostui eurojärjestelmän sisäisistä saatavista.
Suuri osa on pankkijärjestelmän niin kutsuttuja Target 2 -saatavia, jotka vaihtelevat aika
paljon, ihan päivittäinkin. Ja sitten on taseen kohta 7.1 eli niin kutsuttu rahapolitiikan har-
joittamista varten pidettävät arvopaperit, myös 45 miljardia. Näistä suurin erä on julkisen
sektorin velkapapereiden osto-ohjelma, 28 miljardia euroa. Suomen Pankin taseen loppu-
summa on 110 miljardia euroa ja viime kuukausina selvästi päällekin, jopa yli 140 miljar-
dia euroa. Näitä lukuja on verrattava aikaisempiin tilanteisiin. Koko taseen loppusumma
kymmenen vuotta aikaisemmin, siis ennen finanssikriisiä, liikkui noin 20—30 miljardin
euron suuruusluokassa, ja vielä ennen vuotta 2015:kin näitä rahapolitiikan arvopapereita
oli vain kymmenesosa nykyisestä. Jää kuitenkin nähtäväksi, miten epätavanomainen raha-
politiikka ja sen tilanne lopulta normalisoituvat.

Finanssikriisin aikana rahapolitiikkakorot on euroalueella laskettu negatiivisiksi ja
EKP:n tase on kasvanut merkittävästi laajan arvopapereiden osto-ohjelman ansiosta. Vii-
me viikkoina on menty vielä pidemmälle negatiivisten korkojen maailmaan, kuten edusta-
ja Lindtman myös otti esille. Tällaista tilannetta ei kuitenkaan ole ollut koskaan historias-
sa. Vaikka puhutaan jo jopa uudesta normaalista, on syytä pitää mielessä, että tilanne on
hyvin erikoinen perinteisen taloustieteen näkökulmasta tai ihan arkijärjelläkin ajateltuna.

Rahapolitiikan normalisointi tarkoittaisi rahapolitiikan asteittaista kiristämistä, korko-
jen nousua ja keskuspankin taseen supistamista. Kuten tässä samassa kertomuksessa tode-
taan toisaalla, kevyen rahapolitiikan purkamiseen liittyy kuitenkin poikkeuksellista epä-
varmuutta. Joka tapauksessa nykytilannetta ja sen sisältämiä systeemisiä riskejä — siis ei
pelkästään pankkien vähittäisasiakkaille, kuluttajille, koituvia riskejä vaan näitä järjestel-
märiskejä — olisi ollut syytä käsitellä huomattavasti syvällisemmin tässä raportissa sekä
Suomen Pankin että rahoitusmarkkinoiden näkökulmasta.

17.24 Joonas Könttä kesk: Arvoisa herra puhemies! Eduskunnan pankkivaltuusto on
kertomuksessaan vuodelta 2018 kiinnittänyt huomiota Suomen pitkän aikavälin kasvunä-
5



Pöytäkirjan asiakohta PTK 27/2019 vp
kymiin teemakirjoituksessa 3. Pankkivaltuuston huomiot maamme pitkän aikavälin kasvu-
näkymistä ovat brutaalin rehellistä luettavaa. Kasvunäkymät pysyvät vaimeina. Erilaisten
ennusteiden mukaan Suomen talouskasvu jää lähitulevaisuudessa reilusti alle kahden pro-
sentin vuosivauhtiin, lähemmäksi yhtä prosenttia tai jopa sen alle. Tämä viesti meidän
päättäjien on otettava vakavin mielin vastaan. Hitaasta kasvusta uhkaa tulla uusi normaali,
kuten Suomen Pankin teemakirjoituksessa todetaan.

Maamme omana haasteena ovat lisäksi väestön vanheneminen ja uusien sukupolvien
pieneneminen. Tilastokeskuksen ennusteen mukaan Suomen työikäinen väestö supistuu
tulevaisuudessa selvästi aikaisemmin arvioitua nopeammin. 15—74-vuotiaiden määrän
ennustetaan nyt vähenevän 120 000 henkeä vuosien 2026—2040 aikana, kun vielä vuoden
2015 väestöennusteessa työvoiman supistumisen odotettiin jäävän noin 25 000 henkeen.
Tämä muutos on erittäin radikaali.

Arvoisa herra puhemies! Tänään juhlimme valtakunnallista yrittäjän päivää. Maamme
hyvinvointi ja kasvu ovat aina nojanneet vahvasti ahkeriin yrittäjiin, jotka oman intohimon
ja riskinoton kautta luovat kasvua, työtä ja tulevaisuutta koko isänmaallemme. Tarvitsem-
me edelleen keinoja, joilla yrittäminen, yrittäjyys ja työn tekeminen olisivat aina yhteis-
kunnassamme arvossaan, jotta voisimme viettää joka päivä yrittäjän päivää. Tarvitsemme
laajan sosiaaliturvauudistuksen, jotta työn vastaanottaminen olisi aina kannattavaa. Tarvit-
semme tukea ja koulutusta yrittäjyyttä harkitseville, jotta yksikään Ponsse tai Firstbeat-yri-
tys ei jäisi perustamatta. Tarvitsemme arvostusta työtä ja yritteliäisyyttä kohtaan, jotta
myös tulevat sukupolvet saavat elää hyvinvointivaltiossa nimeltä Suomi. — Kiitos.

17.26 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Pankkivaltuuston kertomus vuodelta 2018 on mielenkiintoista luettavaa, ja kun
sitä peilaa tietysti tähän päivään, niin miettii monenlaisia asioita. Erityisesti luin mielen-
kiinnolla nämä eri teemakirjoitukset, ja niistä erityisesti teemakirjoitus 3 Suomen pitkän
aikavälin kasvunäkymistä on sellainen, jonka toivoisi, että jokainen kansanedustaja lukisi
huolella ja erityisesti hallituspuolueiden kansanedustajat lukisivat sen erityisen tarkasti.
Siinä kuvataan tilannetta, mitä Suomessa on viime vuosina tapahtunut.

Tässä kolmannessa teemakirjoituksessa kirjoitetaan, että ”Suomen talous palasi vuonna
2015 kasvu-uralle pitkään jatkuneen taantuman jälkeen. Taantumasta elpymistä edesaut-
toivat sekä suotuisa kansainvälinen suhdannetilanne että kasvua tukeva rahapolitiikka. Ta-
louden korkeasuhdanne on kuitenkin vähitellen hiipumassa, ja vuosina 2019 ja 2020 Suo-
men talouskasvu jää Suomen Pankin joulukuisen ennusteen perusteella enää alle 2 prosen-
tin vuosivauhtiin.” — Itse asiassa tilanne taitaa olla tällä hetkellä jo huomattavasti huo-
nompi.

Epävarmuus Euroopassa on kasvamassa. Maailmanlaajuisesti talousepävarmuus on
kasvanut. Saksa on jo taantumassa. Kiinan talous, voi sanoa, on käytännössä mysteeri. He
itse puhuvat 6 prosentin kasvusta. Onko totuus puolitoista prosenttia vai jotain sillä välil-
lä? Brexit näinä päivinä erityisesti on varmasti kaikkialla Euroopassa ja maailmanlaajui-
sestikin ihmisten huulilla ja tulee vaikuttamaan tavalla tai toisella talouteen. USA:n toi-
met, presidentti Trumpin toimet, ovat arvaamattomia. Niiden vaikutukset ovat olleet hy-
vinkin nopeasti suuntaan ja toiseen tapahtuvia, ja myös varmasti presidentti Putinilla Ve-
näjällä on omat vaikutuksensa. Ja lisäksi on USA—Kiina-kauppasota, joka on saanut eri-
laisia kierteitä tässä viime aikoinakin.
6



Pöytäkirjan asiakohta PTK 27/2019 vp
Itse asiassa meidän ongelmamme on se, että tässä tilanteessa muilla mailla on talouden
puskureita, Suomella on itse asiassa alijäämää. Saksalla, Ruotsilla, Tanskalla on taloudes-
sa puskureita, ja Suomen riski itse asiassa tässä tilanteessa on se, että me ajaudumme ali-
jäämäisinä taantumaan. Se on itse asiassa ero siihen, mitä aiemmin on tapahtunut. Eli
emme ole päässeet kunnon kasvuun, vaan olemme alijäämäisinä nyt ajautumassa uuteen
taantumaan.

Ja mitä tekee Rinteen hallitus? Alijäämä ensi vuoden budjettiesityksessä on nyt jo tässä
vaiheessa 2,3 miljardia, ja viestit kertovat, että se tulee kasvamaan. Ikäsidonnaiset menot
ovat puoli miljardia vuodessa. Työllisyyskasvu on itse asiassa jo pysähtynyt, mutta sa-
maan aikaan avoimia työpaikkoja on kuitenkin yhä enemmän. Eli työntekijät ja työpaikat
eivät kohtaa, ja tästä on syntymässä isoja haasteita.

Itse asiassa Rinteen hallituksen itselleen asettama 75 prosentin työllisyysaste tasapainot-
taisi taloutta vain hetkeksi. Tarvitaan sitä korkeampaa työllisyysastetta. Ja mitä hallitus täs-
sä tilanteessa tekee? Hallitus lisää menoja etupainotteisesti ilman tietoa niiden rahoitukses-
ta. Työllisyys... [Pia Viitanen: Eikö kokoomus hyväksy koulutuslisäyksiä?] — Koulutuk-
seen kokoomus on, edustaja Viitanen, lisäämässä itse asiassa enemmän kuin te. Me olem-
me vaihtoehtobudjetissa tulevaisuudessa esittämässä aitoja tulevaisuusinvestointeja, eli
valtion omaisuuden myynnistä me pääomittaisimme korkeakouluja niin, että ne rahat eivät
menisi vain kahdeksi vuodeksi tai kolmeksi vuodeksi opettajien palkkaukseen ja sen jäl-
keen rahat olisi käytetty, vaan nimenomaan niin, että ne olisivat tulevaisuudessa käytettä-
vissä siellä.

Kokoomuksen eduskuntaryhmä oli viime viikolla Espoossa Aalto-yliopiston vieraana,
ja he muuten kiittivät siitä, että näitä panostuksia oli tehty nimenomaan tänne pääomitta-
misen puolelle, ja he ovat saaneet siitä elinvoimaa ja kasvua sille omalle yliopistolleen. He
olivat tyytyväisiä siihen, ja kun he kuulivat, mitä kokoomus on tekemässä, niin he sanoi-
vat, että sehän on juuri sitä, mitä yliopistot ja korkeakoulut toivovat. — Saatte, edustaja
Viitanen, kopioida sen meiltä.

Mutta mitä tekee Rinteen hallitus? Työllisyystoimet puuttuvat itse asiassa teidän esityk-
sestänne täysin. Minkäänlaisia työllisyystoimia ei ole esitetty tässä tilanteessa, jonka kuva-
sin tästä pankkivaltuuston kertomuksesta, tähän päivään tulleen aikajanan, mitä muutosta
siinä on tapahtunut. Työllisyystoimia ei ole, eikä niitä ole esitetty. Ja niin kuin tänään ko-
koomuksen eduskuntaryhmän puheenjohtaja Kai Mykkänen kertoi: jos ei toimia tule, niin
kokoomus tulee tekemään syksyn alkajaisiksi heti välikysymyksen.

Samaan aikaan hallitus on sallimassa sen, että keskituloisten verotus kiristyy ensi vuon-
na Suomessa. Palkansaajamaksut, välilliset verot, ansiotuloverotus tulevat kiristymään 200
miljoonalla, ja kyselytunnilla hetki sitten kerroin, miten keskusta on mukana hallituksessa,
joka kiristää polttoaineveroa ensi vuonna 6,5 sentillä per litra. Ja kerroin muuten sen, mitä
se tarkoittaa yrittäjyydelle. Se tarkoittaa tavalliselle kuljetusalan yrittäjälle, joka kuljettaa
rekalla vaikkapa suomalaista ruokaa, 8 500 euroa vuodessa lisää kustannuksia. Mutta se
tarkoittaa lisäkustannuksia myös tavallisille suomalaisille, ahkerille ihmisille, jotka käyvät
työssä: heidän työmatkansa tulee entistä vaikeammaksi. Kaupungistuminen todennäköi-
sesti tulee kiihtymään.

Arvoisa puhemies! Eikä tässä vielä kaikki. Hallitus tulee leikkaamaan vielä rajulla ta-
valla myös kotitalousvähennystä, ja on sekin karu uutinen, tänään yrittäjän päivänä.
7



Pöytäkirjan asiakohta PTK 27/2019 vp
17.33 Pekka Aittakumpu kesk: Arvoisa puhemies! Aluksi kiitos eduskunnan pankkival-
tuustolle tästä selkeästä kertomuksesta ja edustaja Lindtmanille hyvästä esittelystä. Tämä
on julkinen asiakirja, joka antaa kenelle tahansa hyvät lähtökohdat arvioida meidän raha- ja
talouspolitiikkaamme. Edustaja Heinosen puheenvuoroon sen verran kommentoisin, että
hän on lukenut jollakin tavalla väärää asiakirjaa: ei tässä eduskunnan pankkivaltuuston
kertomuksessa ole niitä työllisyystoimia, jotka hallitus on nyt ohjelmassaan linjannut ja
joihin tulee myöskin sitten uutisia meidän budjettimme yhteydessä. Kyllähän meillä on
monia työllisyyttä lisääviä toimia, [Timo Heinonen: Kertokaa minulle!] esimerkiksi osa-
työkykyisten ja vajaakuntoisten työllisyyttä edistetään ja koulutusta parannetaan, ja kun
tuolta pohjoisesta tulen pitkien välimatkojen päästä, niin eivät siellä kyllä esimerkiksi kul-
jetusyrittäjät — näin voin sanoa, kun olen heidän kanssaan keskustellut — ole nähneet eroa
tämän hallituksen ja esimerkiksi edellisen tai niitä edellisten hallitusten toimiin näiden
polttoaineiden hintojen osalta, koska polttoaineiden verotusta on käytännössä joka ikisellä
vaalikaudella nostettu, [Timo Heinonen: Siinä on ero!] ja nyt niitä nostetaan ainoastaan ku-
luttajahintaindeksin mukaisesti. Saman verran voimme ajatella, että jos maksalaatikko
maksaa tällä hetkellä tietyn hinnan, niin jos se maksaa nyt sen bensalitran verran, niin se
maksaa sen myöskin sitten neljän vuoden päästä, että tämä polttoaineverotus nousee vain
näitten kuluttajahintaindeksien mukaisesti. Niin että en lähtisi pelottelemaan yrittäjiä enkä
ihmisiä nyt tässä vaiheessa vaan pikemminkin rohkaisemaan, että yrittäjien verotus säilyy
ennallaan ja talouden näkymätkin ovat hyvät, kun noudatetaan tätä hallitusohjelmaa.

Mutta tässä pankkivaltuuston kertomuksessa nostetaan esille jo useampaan kertaan tämä
tässäkin salissa puhuttu asia, tämä kotitalouksien ylivelkaantuminen, joka on kertomuksen
mukaan hyvin merkittävää ja haastaa myöskin meidän kansantalouttamme sillä tavalla,
että jos esimerkiksi korot lähtisivät nousuun, niin silloin kotitalouksilla olisi vaikeuksia
maksaa velkoja, ja myöskin erilaiset pikavipit ja kulutusluotot ovat saaneet joidenkin ih-
misten talouden hankalaan tilanteeseen. Kyse on siitä, onko ihmisillä varaa ostaa ruokaa ja
vaatteita ja lämmittää kotia ja kulkea sillä autolla tai muilla kulkuvälineillä, joita me tässä-
kin maassa tarvitsemme. Mielestäni on hyvä, että hallitus on nyt kiinnittänyt huomiota sii-
hen, että esimerkiksi perusturvaa parannetaan, lapsilisiä tietyille perheille tullaan korotta-
maan ja myöskin työllisyyttä edistetään. Kun ihminen saa työtä, niin hänellä sitten on pa-
remmat mahdollisuudet myöskin tätä ylivelkaantumistaan ehkäistä. Ja sitten tämä, että nyt
viime sunnuntaina tuli voimaan näitten niin sanottujen pikavippien korkokatto: se on erin-
omainen asia, joka myöskin osaltaan ehkäisee tätä ylivelkaantumista.

17.36 Hanna-Leena Mattila kesk: Arvoisa puhemies! Suomalaiset kotitaloudet ovat su-
juvasti seuranneet muun maailman mallia lainanotossaan. Ennen rahamarkkinoiden vapau-
tumista hallinnut hyve ottaa mahdollisimman vähän lainaa ja maksaa se takaisin niin no-
peasti kuin mahdollista on historiaan jäänyttä toimintaa. Historiaan on jäänyt sekin aika,
kun asuntolainaa suunnitteleva tuli paikallisen pankinjohtajan luo nöyrin mielin ja oli iki-
onnellinen, jos pankki puntaroi lainan takaisinmaksukyvyn sellaiseksi, että lainanlyhen-
nyksistä tulisi selviämään.

Eduskunnan pankkivaltuusto on aiheellisesti huolissaan kotitalouksien historiallisen
korkeasta velkaantumisasteesta. Huoli on yhtäältä mikrotalouksien kestävyyteen liittyvää,
mutta myös makrotason haavoittuvuuteen liittyvä. Pitemmällä aikavälillä tarkasteltuna ko-
titalouksien velkaantuneisuutta ovat lisänneet pitkän ajan suuret asumiseen liittyvät lainat.
Erityisesti taloyhtiölainat ovat jatkaneet kasvuaan kotitalouksien ottamina lainarasituksi-
8



Pöytäkirjan asiakohta PTK 27/2019 vp
na. Ikääntyneissä taloyhtiöissä riittää putki-, katto- ja ikkunaremontteja, jotka rahoitetaan
useimmiten taloyhtiölainoina, jotka jyvittyvät asukkaiden omistamien osakehuoneistojen
suuruuden mukaan. Suomessa ja muualla maailmassa on eletty vuosikausia alhaisten kor-
kojen aikaa. Korkotason mataluus on kannustanut asunnonhankkijat liikkeelle ja ottamaan
halpakorkoista lainaa.

Vuosia kestänyt vakaus on luonut vaarallisen illuusion tilanteen loputtomasta jatkuvuu-
desta. Nuorten aikuisten rakentamat talot ja ostamat asuinhuoneistot vaativat suuria laina-
määriä. Tulevaisuuteen on suhtauduttu luottavaisesti ja lainan takaisin maksamiseen opti-
mistisesti. Kuntapäättäjänä joskus ihan hirvitti suunnittelutarveratkaisuja myönnettäessä
nuoren lapsiperheen rohkeus rakentaa haja-asutusalueelle iso omakotitalo etenkin, kun
vain toinen vanhemmista oli työelämässä. Mielessään ajatteli, miten perhe pärjää, kun ko-
rot lähtevät nousuun tai elämässä tapahtuu jotain odottamatonta, mikä vaikuttaa lainan ta-
kaisinmaksukykyyn: saako talon myytyä kohtuullisella hinnalla, jos tilanne muuttuu niin
pakottavaksi?

Pankkivaltuusto on huolissaan siitä, että moni suomalainen on velkaantunut moneen
paikkaan. Erilaisten kulutusluottojen osuus on kasvanut nopeammin kuin asuntolainojen
osuus. Entistä enemmän kannattaa rajoittaa esimerkiksi pikavippien myöntämistä. Tähän
liittyvää lainsäädäntöä onkin edistetty kuluneen vuoden aikana. Kotitalouksien velka-as-
teen nousua on pyritty hillitsemään vuoden 2018 heinäkuussa voimaan tulleella asuntolai-
nojen lainakatolla, jossa omia säästöjä tai muita vakuuksia pitää olla 15 prosenttia asunnon
hinnasta. Aiemmin tämä oli 10 prosenttia. Ensiasunnon ostajalla riittävät edelleen 5 pro-
sentin säästöt tai vakuudet.

Näillä edellä mainituilla makrovakautustoimilla pystytään rajaamaan kotitalouksien lii-
kavelkaantumisen negatiivisia vaikutuksia reaalitalouteen. Edelleen tarvitaan niin sanot-
tua maalaisjärkistä toimintaa, jolloin kotitalouksien kantokyky on terveellä pohjalla. Lai-
naa pitää ottaa vain sen verran kuin takaisinmaksukykyä on, ja vakuuksien tulee vastata lai-
nattavaa summaa. Riittävä omarahoitusosuus laskee luontaisesti lainan takaisinmaksuun
sisältyvää riskiä. Kun pankkien luotonanto on kestävää, sietävät ne tappioitakin. Tarvitaan
siis jatkossakin ylätason ohjausta vastuulliseen velanottoon ja kannustimia säästämiseen.

Arvoisa puhemies! Suomalaisten velkaantumista pitää tarkastella kokonaisuutena.
Vaikka kotitalouksien velkaisuus on kasvanut ennätyskorkeaksi, on myös nettovarallisuus
kasvanut jopa pelkoja nopeammin.

17.41 Hanna Sarkkinen vas: Arvoisa puhemies! Käsittelyssä oleva Suomen Pankin
pankkivaltuuston toimintakertomus käsittelee viime vuotta, mutta samalla voimme luoda
katsausta Suomen Pankin tuleviin näkymiin ja rahoitussektorille.

EKP:n tuleva pääjohtaja Christine Lagarde on todennut, että ilmastonmuutoksen tulee
olla EKP:n makrotalouspolitiikan prioriteetti ja EKP voisi ohjata sen rahoitusmarkkinaos-
toja kohti vihreitä, ympäristöystävällisiä rahoitustuotteita. Lagarden lausunto on tervetul-
lut, sillä keskuspankin rahoitusmarkkinatoimilla on merkitystä myös pyrkimyksissä talou-
den vihreään rakennemuutokseen. Ilmastonmuutoksen rahoitusmarkkinavaikutuksia ja -ris-
kejä sekä keskuspankkien roolia ilmastoasioissa käsitellään myös Suomen Pankin pankki-
valtuuston kertomuksessa, ja odotettavissa on, että teeman merkitys jatkossa vain kasvaa.

Arvoisa puhemies! Pankkivaltuuston kertomuksessa käsitellään kotitalouksien velkaan-
tumista, joka on noussut historiallisen korkealle tasolle, ja tähän kysymykseen on moni
täällä viitannut ja ilmaissut huoltaan. Huoli on aiheellinen. Suomen Pankin pankkivaltuus-
9



Pöytäkirjan asiakohta PTK 27/2019 vp
to nostaa kertomuksessaan esille mahdollisia keinoja kotitalouksien velkaantumisen hillit-
semiseksi. Kertomuksessa ehdotetaan uusia makrotalousvälineitä, muun muassa enim-
mäisvelkasuhteen tarkastelua tai enimmäisvelanhoitorasitteen tarkastelua. Myös takaisin-
maksuajan rajaus nähdään mahdollisena keinona rajoittaa lainojen kokoa ja velkaantunei-
suutta.

Näiden keinojen lisäksi tulisi harkita rajoitteita nähdäkseni myös taloyhtiölainojen kool-
le uusissa kohteissa, sillä viime aikoina on ollut nähtävissä ilmiö, jossa uusien kohteiden
taloyhtiölainat ovat paisumassa käsittämättömällä tavalla. Kotitalouksien velkaantumises-
sa yksi tekijä on myös kulutusluottojen kasvu. Eduskunta on onneksi tiukentanut pikavip-
pien sääntelyä, ja sillä saralla on enemmänkin vielä tehtävissä. Toivottavasti hallitus ja
eduskunta pohtivat ja vievät eteenpäin yhdessä Suomen Pankin ja Finanssivalvonnan kans-
sa edellä mainittuja ja muita mahdollisia keinoja, joilla kotitalouksien ylivelkaantumista
voidaan ehkäistä.

Arvoisa puhemies! Suomen Pankki vastaa käteisen saatavuudesta ja liikkeellelaskusta
Suomessa ja huolehtii rahahuollon tehokkuudesta. Kertomuksessa todetaan, että käteispal-
veluiden tarjonta on heikentynyt koko 2000-luvun. Kansalaisten tilillä oleva raha on kan-
salaisten saatavaa pankeilta, joten käteistä pitäisi olla saatavilla ja sen pitäisi olla käytettä-
vissä yhteiskunnan olennaisissa toiminnoissa tänä päivänä ja myös tulevaisuudessa. Mikä-
li käteisen saatavuus ja käytettävyys heikkenee olennaisesti, tulee harkita sääntelyä kätei-
sen saatavuuden ja käytettävyyden turvaamiseksi. Digitaalinen maksaminen on kätevää, ja
se ymmärrettävästi lisääntyy, mutta käteisen käytön on oltava kansalaisille mahdollista
myös tulevaisuudessa.

Arvoisa puhemies! Pankkivaltuuston puheenjohtaja Lindtman nosti esiin tuossa alustus-
puheenvuorossaan kysymyksen negatiivisista talletuskoroista kuluttajille ja pyrki rauhoit-
telemaan keskustelua. Vaikka asiasta on julkisesti puhuttu, niin pelko siitä, että kansalaiset
joutuisivat maksamaan talletuksistaan, näyttää kyllä sangen epätodennäköiseltä, sillä talle-
tukset ovat kansalaisten saatavaa pankeilta ja on vaikeaa nähdä, että talletuksista voitaisiin
periä negatiivista korkoa samalla, kun kuitenkin lainojen marginaalien painuminen mii-
nukselle on estetty. Myös talletuspaon riski on nähdäkseni omiaan estämään negatiiviset
talletuskorot kuluttajille, mutta totta kai tilannetta täytyy seurata.

Arvoisa puhemies! Kiitokset monipuolisesta ja mielenkiintoisesta kertomuksesta pank-
kivaltuustolle.

17.45 Pia Viitanen sd: Arvoisa herra puhemies! Niin entisenä pankkivaltuutettuna kuin
nykyisenäkin pankkivaltuutettuna haluan myös osaltani kiittää puheenjohtaja Lindtmania
hyvästä kertomuksen avauksesta ja tästä alkukuvauksesta. Eli, puhemies, oli ihan hyvä,
kun antoi ottaa sen ajan, minkä näin arvokas kertomus vaatiikin.

Puhemies! Olin tyytyväinen myös siihen ja pidin tärkeänä, että kun kesällä seurasimme
keskusteluja ja aika monien ihmisten mieltä kyllä askarruttaa tämä negatiivinen korko, niin
edustaja Lindtman otti jo omassa puheenvuorossaan hieman etunojaa siihen, että emme
suinkaan ole olleet silmät kiinni tämän ilmiön edessä vaan on aivan selvä, että sehän olisi
tavatonta, jos tämänkaltainen uhka olisi näköpiirissä, että ihminen ei voisi rahaansa pan-
kissa pitää ilman, että maksaa siitä. Se ei vetele, ja sellaista tilannetta ei saisi tulla. Tässä
kerrottiin hyvin niitä syitä, miksi on epätodennäköistä, että niin ei tule käymäänkään. Mut-
ta on täysin selvää, että jos tällainen uhka tulisi tai jos näin kävisi, niin siinä tilanteessa sii-
hen varmasti puuttuisi niin Finanssivalvonta kuin sitten kuluttajaviranomaiset, ja viime kä-
10



Pöytäkirjan asiakohta PTK 27/2019 vp
dessä, jos ei muu auttaisi, niin aivan oikein puheenjohtaja Lindtman totesi, että silloin tar-
vittaisiin jo lainsäädännönkin toimia ja lainsäätäjän toimia. Ei se ole reilua eikä kenenkään
oikeustajun mukaista, että pankkimaailma niin menisi kallelleen ihan tavallisen ihmisen
näkökulmasta, että pitäisi jo alkaa siitäkin maksaa, että oma palkka tai eläke sinne pank-
kiin menee. Tämä ei tietenkään vetelisi.

Ajattelinkin tässä puheenvuorossa keskittyä erääseen asiaan, mikä näkyy täällä meidän
pankkivaltuutettujen kertomuksessa — niin tässä kuin edellisissäkin — ja mistä olemme
käyneet myös Finanssivalvonnan kokouksissa usein keskustelua, hyvin usein kuluvina
vuosina, ja se on yleisesti tällaisten peruspankkipalveluiden saatavuus. Se on erittäin tär-
keä asia monen ihmisen arjessa, ja siksi on myös hyvä, että nyt tässä kertomuksessa sitä kä-
sitellään. Tämä liittyy yleisestikin kysymykseen ihmisten välisestä tasa-arvosta tässä digi-
talisaation ja teknologian maailmassa. Olen sitä usein pohtinut ja monien kansalaisten
kanssa siitä keskustellut, että vaikka on äärimmäisen hyvä ja hienoa, että erilaiset sovelluk-
set ja applikaatiot ja mobiilipalvelut tulevat käsille ja niitä on helppo käyttää, monia asioita
pystymme hyvin hoitamaan, niin samaan aikaan me emme voi ummistaa silmiä siltä tosi-
asialta, että valtava määrä ihmisiä tänä päivänä on tämän digitaalisen maailman ulkopuo-
lella. Joko niitä laitteita ei ole tai sitten ei ole riittävää osaamista niiden käyttöön, ne saat-
tavat pelottaa. Ja yllättävän paljon on ihmisiä, jotka eivät vain voi hoitaa heille tärkeitä
asioita näiden digitaalisten palveluiden kautta. Minusta oli esimerkiksi aika kuvaavaa, että
yksi neljäsosa yli 65-vuotiaista ihmisistä ei ole koskaan tunnistautunut sähköisesti ja yli
75-vuotiaista ihmisistä vain yksi kolmasosa käyttää nettiä. Kun tällaisessa tilanteessa me
olemme, on selvää, että meillä ei ole oikein tasa-arvoinen yhteiskunta tässä suhteessa. On
tärkeää, että teemme monella sektorilla toimia, jotta tämä tasa-arvo lisääntyisi: tarvitsee
olla ihmisille pääsy näiden laitteiden pariin, täytyy olla reittejä, millä niitä opitaan käyttä-
mään, täytyy olla tukea tähän. Ja mielestäni erittäin tärkeä tämän päivän eräänlainen digi-
talkkari voi olla vaikkapa se kirjastolaitos. Vanhat kunnon kirjastot, aivan hienoa työtä
siellä pystytään tekemään myöskin tämän eteen. Kaiken kaikkiaan ratkaisuja tarvitaan.

Ja sitten tietenkin näitten pankkipalveluiden osalta: Ne ovat yksi iso osa tätä tasa-arvo-
teemaa, ja on hyvä, että täällä myös pankkivaltuusto ja sitä kautta koko eduskunta linjaa,
että on pystyttävä huolehtimaan tasa-arvosta ja siitä, että kukaan ei putoa tästä teknologi-
sesta kehityksestä. Jos katsotte sivua 44 tässä kertomuksessa, niin siellä osaltaan sitten Fi-
nanssivalvonta vastaa, mitä se on tehnyt asian hyväksi. Se on edellyttänyt pankeilta tiettyä
saavutettavuutta ja myös kertoo, että tämän vuoden aikana selvitetään valvonnan kautta
pankkien käytäntöjä ja palvelutarjontaa peruspankkipalveluissa. Ja tullaan taas sitten, kun
tulee tämä pankkipalveluselvitys, katsomaan, miten se on.

Kuulin muuten terveisiä Tampereelta juuri tänään, että siellä kansalaiset kyllä ovat kiin-
nostuneita asioista. Kansalaisjärjestön tilaisuudessa, missä oli puhuttu juuri näistä perus-
pankkipalveluiden saatavuudesta, oli sata ihmistä koolla, ja osa ei ollut mukaan tilaisuu-
teen edes mahtunut. Kun tiesin sen, niin pidin tärkeänä, että siellä on myös Finanssivalvon-
nan edustaja kertomassa näistä käytännöistä, ja sitä kautta uskoisin, että on syytä myös
meillä eduskunnassa käydä tätä keskustelua ja miettiä, miten edistämme tasa-arvoa digi-
maailmassa.

17.51 Sakari Puisto ps: Arvoisa puhemies! Nostan vielä yhden asian tästä kertomuksesta
esiin, nimittäin teeman numero kuusi, mitä käsitellään sivulla 68, eli kryptovaluuttojen ny-
kytilanne ja sääntelyhaasteet. On tietysti hyvä, että tässä kertomuksessa on nostettu tämä
11



Pöytäkirjan asiakohta PTK 27/2019 vp
teema esiin näin näkyvästi, mutta sitten kun katsoo sitä varsinaista sisältöä, niin siellä to-
detaan, että näitten virtuaalivaluuttojen kaupankäynti on käytännössä jäänyt ainoaksi käyt-
tömuodoksi mutta varsinaista hyötyarvoa niillä ei ole. Tämä on suorastaan pikkuisen ikä-
västi sanottu ja sanoisin, että jopa faktapohjalta väärin, jos ajatellaan esimerkiksi vaikka
kehitysmaita, missä ei ole tällaista pankkijärjestelmää, oikeastaan monella ihmisellä ei ole
pankkitilejäkään, niin on osoittautunut, että tällaiset teknologiset ratkaisut voivat olla ai-
van hyviä maksuvälineinä.

Samoin esimerkiksi Huoltovarmuuskeskus omassa skenaariotyössään on nostanut loh-
koketjuteknologiat ja virtuaalivaluutat yhdeksi tällaiseksi tulevaisuuden asiaksi. Samaten
käsittääkseni tulevaisuusvaliokunta puhuu näistä. Monet pankit — jotka muuten ovat myös
mukana tässä eurojärjestelmän Target 2 -järjestelmässä — ovat kiinnostuneita tällaisesta
järjestelmästä, tekemään kansainvälisiä tilisiirtoja, mitkä voivat tapahtua hyvinkin nopeas-
ti. Sikäli kyllä kannustaisin, että tätäkin teemakokonaisuutta käsiteltäisiin avoimemmin ja
nimenomaan liiketoimintamahdollisuuksien ja niiden ekosysteemien kehittämisen näkö-
kulmasta samaan tapaan kuin esimerkiksi Baltian maissa. Virossa ja Liettuassa on otettu
paljon aktiivisempi ote näihin, ja uskon, että se kannattaakin heillä. Kannattaisin kyllä, että
tätä kohtaa uudelleenarvioitaisiin aika kokonaisvaltaisesti.

Toinen varapuhemies Juho Eerola:  Arvoisat edustajat! Tätä asiakohtaa varten varatut
45 minuuttia alkavat olla nyt käytetty — ja ylitetty. Myönnän vielä edustaja Koskiselle pu-
heenvuoron, mutta loput puheenvuorot on pakko ottaa sitten lopuksi.

17.53 Johannes Koskinen sd: Arvoisa puhemies! Sopii hyvin tuohon edustaja Puiston
jatkoksi, nimittäin jotensakin 180 astetta päinvastaisesta kulmasta kryptovaluuttojen tar-
kastelua. Tämä on sinänsä hyvä, että tässä on näitä teematarkasteluja ajankohtaisista kysy-
myksistä, ja ihan informatiivisella tavalla kytketty.

Juuri tätä kryptovaluuttajaksoa pitäisi laventaa liittyen siihen, että mihin niitä nykyisiä
järjestelyjä käytetään. Suurin käyttötarve tai havaittu käyttöhän on ollut sitä, että tulee
ikään kuin Sveitsin ylikorostetun pankkisalaisuuden nostaminen toiseen potenssiin, että
tällaista harmaata ja osin mustaa rahaa pimitetään kryptovaluuttoihin.

Toinen, mikä on sitten taas huolestuttava piirre juuri tässä rahamarkkinoiden tilanteessa
on se, että kun pörssikurssit todennäköisesti lähtevät laskuun, niin sitten haetaan näitä vaih-
toehtoisia sijoituskohteita. Kullan arvo on noussut epäterveen korkealle, ja yhtenä sitten tu-
levat nämä kryptovaluutat, ja peli sillä mahdollisella arvon nousulla voimistuu.

Se, mikä tästä puuttuu, on juuri sen arviointi, että minkälaisia haittavaikutuksia tällä on.
Näiden kielteisten pelailuilmiöiden ohella on sitten tämä iso erityisesti lohkoketjuteknolo-
giaan liittyvä kysymys, että se on valtava energian hassaaja, siinä pistetään isoja tietoko-
nemyllyjä pyörimään ikään kuin turhan takia, jotta pystytään salausjärjestelmät pitämään
yllä. Se sähkönkäyttöhän on todella valtavaa, että ihan ilmastopoliittisista syistä pitäisi kat-
soa sitten, että jos niitä laajemmin sallitaan, niin minkälaisella teknologialla ne toteute-
taan, jotta ei kuluteta luonnonvaroja ihan hukkaan.

Mutta varsinainen puheenvuoroni koskee tätä, johonka jo edustaja Sarkkinen ja muut
ansiokkaasti ovat kiinnittäneet huomiota: kotitalouksien ylivelkaongelmat ja niiden välttä-
minen.

Suomen Pankki on noin sivusta seuraten ihan kiitettävästi kiinnittänyt huomiota tähän
asuntolainoituksen ongelmaan, että meilläkin joskus voi tulla se tilanne niin kuin Ruotsis-
12



Pöytäkirjan asiakohta PTK 27/2019 vp
sa ja monissa muissa maissa, että tulee sitten nopea kymmenien prosenttien asuntojen ar-
von leikkaus, ja silloin nämä 80—100 prosentin pitkäaikaiset, tosi pitkäaikaiset, asuntolai-
nat muodostuvat todella raskaiksi. Tämän ennalta ehkäisemiseksi on joitakin askelia otet-
tu, mutta vielä enemmän tarvitaan valistusta ja varoittelua ja suoria rajauksiakin pankkien
mahdollisuuksiin tällaisiin lähes sataprosenttisiin lainoituksiin.

Mutta sitten se isointa kansanosaa koskeva huoli on juuri siitä pikavippien ja vastaavien
laajenemisongelmasta, joka kohdistuu useimmiten pienituloisimpiin kansanosiin. He mak-
savat kaikista korkeimpia hintoja rahasta sekä korkoina ja viivästyskorkoina että sitten eri-
laisina maksuina, ja ulosottoon mennessä vielä se kertautuu kaksin verroin. Tarvitaan to-
della voimakasta Takuusäätiön kaltaisten toimintojen lisäämistä, talous- ja velkaneuvon-
nan kehittämistä ja yhdistämistä näihin suoriin korjaustoimiin, millä voidaan muuntaa ih-
misten pikavippejä ja korkeakorkoisia velkoja kohtuukorkoisiksi pankkilainoiksi tai vas-
taaviksi juuri näiden takuujärjestelyjen avulla tai ylipäänsä sillä, että kootaan isosta mää-
rästä korkeakorkoisia pienehköjä velkoja isompi, hallittava velka. Tässä yhteiskunnan
toimet eivät ole olleet läheskään riittäviä.

Nyt viime viikkoina esillä ollut Veikkauksen toimintaan ja ongelmapelaamiseen liittyvä
pikavippien käyttö on sekin yksi osa sitä ongelmaa, mutta tämä on yhteiskunnallisena on-
gelmana vielä moninkertainen, kun otetaan se koko kenttä huomioon, tämä ihmisten jouk-
ko, joilla on maksuvaikeuksia ja joiden pienet ja isommat velat kasautuvat kohtuuttoman
kalliiksi luottosuhteiksi.

Kannustan, että myös pankkivaltuuston ja Finanssivalvonnan toiminnassa kiinnitettäi-
siin tähän normaalin rahoitusmarkkinan ikään kuin lieveilmiöön voimakkaammin huomio-
ta ja haetaan korjaustoimia. — Kiitos.

Toinen varapuhemies Juho Eerola: Annan vielä vastauspuheenvuoron edustaja Lindt-
manille, joka toimi tämän asian esittelijänä. Minuutti.

17.58 Antti Lindtman sd (vastauspuheenvuoro): Arvoisa puhemies! Haluan kiittää edus-
kuntaa erittäin hyvästä, monipuolisesta keskustelusta. Voin yhtyä kiitoksiin tästä kerto-
muksesta. Se on erittäin hyvä. Toistan, että valitettavasti en voi ottaa kunniaa itselleni,
mutta ehkä se meitä kirittää, kirittää tätä uutta pankkivaltuustoa jatkamaan.

Tässä on varmasti teemoja, jotka tulevat pysymään agendalla. Yksi on tämä kotitalouk-
sien velkaantuminen. Siellä todella on niin, että vaikka tästä nykyisestä luottokannasta suu-
rin osa on näitä asuntoihin kohdistuvia, perinteisiä asuntolainoja, niin nopeimmin kasva-
vat taloyhtiölainat ja kulutusluotot ja siellä vielä näiden luottolaitosten ulkopuolella tapah-
tuvat erilaiset digitaaliset tai muut luotot. Tähän on syytä kiinnittää huomiota ja sitten sa-
malla pitää huoli, että jos tehdään uusia makrovakaustoimia, enimmäisvelkakatto, lyhen-
nysvelvoite tai enimmäislaina-aika, niin pitää pitää huoli, että siinä pysyy tasapaino pitkän
aikavälin näkymän ja lyhyen makrovakauden välillä.

Jatketaan keskustelua kryptovaluutoista.
Vielä tuosta kestävyysvajeesta ehkä haluaisin yhden sanoa: Suomen talouden pitkän ai-

kavälin näkymistä, niin kuin siellä todetaan, aika iso osuus on julkisten palvelujen tuotta-
vuudella, ja tässä on haastetta varmasti hallitukselle tässä sote-uudistuksessa.

Arvoisa puhemies! Kiitos hyvästä keskustelusta, ja pyritään jatkossakin yhtä hyviin ker-
tomuksiin kuin nyt nähty.
13



Pöytäkirjan asiakohta PTK 27/2019 vp
Toinen varapuhemies Juho Eerola: Tämä hyvä keskustelu ja asian käsittely jatkuvat,
mutta nyt ne keskeytetään, ja asian käsittelyä jatketaan tässä istunnossa päiväjärjestyksen
muiden asiakohtien tultua käsitellyiksi.

Keskustelu keskeytettiin kello 18.00. 

————

Keskustelua jatkettiin kello 18.55.

Toinen varapuhemies Juho Eerola: Nyt jatketaan aiemmin tässä täysistunnossa keskey-
tetyn asiakohdan 11 käsittelyä.

18.55 Pauli Kiuru kok: Arvoisa puhemies! Näissä aikaisemmissa puheenvuoroissa tä-
män asian tiimoilta, kun puhuttiin näistä negatiivisista koroista, kannettiin huolta siitä, että
kuluttajan tai pankkiasiakkaan ei pitäisi joutua maksamaan siitä, että hän tallettaa rahaa
pankkiin. Olen kyllä hyvin pitkälle samaa mieltä. Tosin tässä Suomi on kansainvälisen ta-
louden, globalisaation mukana matkassa, ja siinä suhteessa pankitkin joutuvat tekemään
päätöksiä siltä pohjalta, mikä on rahan hinta heille.

Se, mitä nyt haluan tässä todeta, liittyy vähän tämmöiseen talouskasvatukseen, talous-
tietoon. Olen itse historian ja yhteiskuntaopin opettaja, ja varsinkin nuorten mutta aikuis-
tenkin on hyvä tietysti aina huomata se, että tällä hetkellä, kun inflaatio on noin 1 prosentin
luokkaa, ja jos talletuskorot ovat keskimäärin nolla prosenttia, niin käytännössä kuluttaja
maksaa joka vuosi siitä, että ne rahat ovat siellä tilillä — tai ei maksa siitä, että ne ovat siel-
lä tilillä, vaan menettää joka vuosi sen inflaation verran siitä tallettamastaan rahasta osto-
voimaa.

18.56 Sakari Puisto ps: Arvoisa puhemies! Tuossa kun tunti sitten käsittelimme tätä sa-
maa aihetta, niin siinä nousivat vielä virtuaalivaluutat esille ja siinä täytyi pyytää vastaus-
puheenvuoroa, mitä silloin aikarajoitteista johtuen en saanut, eli palaan sen takia tähän
asiaan vielä.

Edustaja Johannes Koskinen nosti siinä ihan asiallisestikin eräitä epäkohtia, mitä liittyy
virtuaalivaluuttoihin, esimerkiksi tämä laskentatehon vaatima energia, ja sitten toisaalta
hän viittasi harmaaseen talouteen ja myös spekulatiivisiin ilmiöihin, mitä on tapahtunut
näiden osalta. Sanoisin, että niissä on ihan perää mutta ei kuitenkaan ihan kokonaan. Kyse
on myös siitä, minkälaista sääntelyä me kehitämme, ja toisaalta myös siitä teknologian
nuoresta iästä. Nämähän ovat vasta noin kymmenen vuotta vanhoja teknologioita ja kehit-
tyvät hyvin nopeasti.

Jos minä nyt jatkaisin vielä sitä edustaja Koskisen listaa, niin on myös ongelmia tekni-
sen käytettävyyden, tietoturvan suhteen. On ilmennyt erilaisia väärinkäytöksiä esimerkik-
si näiden virtuaalivaluuttojen liikkeellelaskussa. Niitä on tietysti satoja ellei tuhansia pro-
jekteja hyvin erilaisilla motiiveilla, hyvin erilaisilla tarkoitusperillä, ja totta kai näihin pi-
tää kehittää sääntelyä, ja hyvää sääntelyä. Sen takia minä nimenomaan kannustaisin, että
kun pankkivaltuusto on tehnyt tällaisen kertomuksen, mikä menee nyt sitten ilmeisesti ta-
lousvaliokuntaan käsiteltäväksi, lähdetään kehittämään sääntelyä, mikä sopii myös näiden
teknologioiden ja liiketoimintamallien kehittämiseen jatkossa. Meidän kannattaisi ottaa
14



Pöytäkirjan asiakohta PTK 27/2019 vp
mallia erilaisista maista ja tehdä ihan tällaista neutraalia vertailua, ottaa näitä erilaisia mai-
ta esiin, kuten esimerkiksi Sveitsi, Liettua, Yhdysvallat, Hongkong ja niin edespäin, kat-
soa, minkälainen sääntely voisi olla sellaista, mikä pureutuu näihin epäkohtiin mutta silti
avaa näitä kehittämismahdollisuuksia tälle teknologia-alalle. Sikäli toivon, että kun jatkos-
sa saatetaan esimerkiksi päivittää lakia pankki- ja maksutilien valvontajärjestelmästä, niin
sitä varten on sitten tehty tällaista kansainvälistä vertailua ja sääntelyjen kehittämistä.

Keskustelu päättyi.

Asia lähetettiin talousvaliokuntaan.
15


