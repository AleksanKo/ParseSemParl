















































DEM5573.tmp.xml


Pöytäkirjan asiakohta PTK 35/2017 vp
Pöytäkirjan asiakohta 

PTK 35/2017 vp

Täysistunto

Keskiviikko 5.4.2017 klo 14.00—15.42

4. Hallituksen esitys eduskunnalle laiksi julkisen hallinnon yhteispalvelusta annetun lain 
muuttamisesta

Hallituksen esitys HE 188/2016 vp
Valiokunnan mietintö HaVM 4/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on hallintovaliokunnan mietintö HaVM 4/2017 vp. Nyt päätetään la-
kiehdotuksen sisällöstä.

Keskustelu

14.04 Juho Eerola ps (esittelypuheenvuoro): Arvoisa puhemies! Tämän hallituksen esi-
tyksen tavoitteena on edistää julkisen hallinnon viranomaisten asiakaspalvelun saatavuut-
ta yhdenvertaisesti koko maassa ja parantaa viranomaisten toiminnan tehokkuutta. Esityk-
sellä pyritään tukemaan digitalisaatiokehitystä ja mahdollistamaan riittävän suurten asioin-
tiverkostojen kustannustehokas ylläpitäminen luomalla puitteet valtion ja kuntien asiakas-
palvelutehtävien hoitamiseksi yhteispalveluna. Erityisesti näillä yhteispalvelujärjestel-
mään ehdotetuilla muutoksilla voidaan osaltaan turvata sellaisten henkilöiden asiointitar-
peet, jotka eivät osaa tai joilla ei ole vielä teknisiä mahdollisuuksia hoitaa asiointiaan
sähköisten palveluiden avulla.

Laissa ei ehdoteta säänneltävän sitovasti siitä, mitä viranomaisten palveluja yhteispal-
velupisteen palveluvalikoimaan täytyisi sisältyä, vaan tämä ehdotus perustuu nykyisen
kaltaiselle viranomaisten sopimusperusteiselle yhteistyölle, jossa myös palveluvalikoima
määräytyy sopimuskohtaisesti. Malli mahdollistaa palvelujen tarjoamisen joustavalla ta-
valla asiakkaiden tarpeista lähtien ja paikalliset olosuhteet joka kerta huomioon ottaen.

Valiokunta näkee tärkeänä, että viranomaisten tulee suunnitellessaan asiakaspalvelun
järjestämistä ja palveluverkkoaan kehittäessään ottaa huomioon hallintolaissa säädetyt hy-
vän hallinnon takeet sekä eduskunnan apulaisoikeusasiamiehen ratkaisukäytännöstä ilme-
nevät oikeusohjeet. Valiokunta toteaa, että yhteispalvelu voi olla tästä näkökulmasta eräs
keskeinen palvelukeinovaihtoehto. Lisäksi on huomioitava, että palveluneuvojien osaami-
nen vastaa yhteispalvelussa tarjottavan asiakaspalvelun kulloisiakin vaatimuksia.

Ja sitten, tämä mietintö on herättänyt tietysti kritiikkiä, tämä ei ollut ihan täysin yksimie-
linen, oppositio teki tähän mietinnön hylkäysesityksen sisältävän vastalauseen, ja se poh-
jautui lähinnä siihen, kuinka lyhyeksi aikaa tämä tullaan säätämään, mutta siitä varmaan
opposition edustajat itse kohta kertovat lisää. Valiokunnan enemmistö kuitenkin katsoi,
että tämän asian suhteen ei ole syytä vitkastella.
 Tarkistettu
4.2



Pöytäkirjan asiakohta PTK 35/2017 vp
14.06 Antero Laukkanen kd: Arvoisa rouva puhemies! Tämä hallinnon uudistus on erit-
täin tervetullut, ja siinä on monta hyvää kohtaa. Halusin tulla erityisesti nostamaan esiin
sellaisen näkökulman, että seuraava merkittävä syrjäytyneiden joukko tulee olemaan niin
sanotut digisyrjäytyneet: monet sellaiset ikääntyneet ihmiset, jotka eivät enää pysty hoita-
maan asioitaan, koska heidän digitaaliset taitonsa eivät ole sellaisia, että he pystyisivät so-
peutumaan tähän yhteiskunnan nopeaan muutokseen. Sen tähden onkin tärkeätä, niin kuin
täällä todetaan, että erityisesti kiinnitetään huomiota näihin henkilöihin, jotka eivät pysty
sähköisesti asioitaan hoitamaan.

Tämä tulee olemaan kasvava joukko, ja sen takia halusin tulla tänne mainitsemaan, että
samalla kun kaikki ymmärrämme digitaalisuuden merkityksen ja kasvamisen, on kohtuu-
tonta, että tämä ikääntyneiden joukko, joka ei hallitse älypuhelimien käyttöä, ei pysty hoi-
tamaan asioita vaikka haluaisi. Toimintakykyä on, mutta tavallaan se muoto, jonka yhteis-
kunta tarjoaa tälle hoitotieksi, on heille täysin mahdoton: soittaa puhelimella johonkin pal-
velunumeroon, josta sitten sanotaan, että "hyvää päivää, jos asianne koskee tätä, valitkaa 1;
jos asianne koskee tätä, valitkaa numero 9". Se edellyttäisi jo älypuhelimen käytön hallin-
taa ja sen ymmärtämistä, mistä sieltä pitää ne erilaiset valikot ja tehtävät sitten hakea. On
siis pidettävä huolta siitä, että kun näitä hallinnon uudistuksia tehdään, niissä myös tode-
taan selkeästi, että kunnan ja kaupungin tehtävä on järjestää sellainen puhelinnumero, jos-
sa ihminen vastaa ja opastaa sitä henkilöä henkilökohtaisesti, ikään kuin ihminen on tavat-
tavissa ihmiselle.

Tämä digisyrjäytyneiden joukko tulee kasvamaan. Suomi on Euroopan nopeimmin van-
heneva kansa, joten jokaisessa yhteiskunnallisessa palvelussa, jota me odotamme ihmisten
nyt itsenäisesti hoitavan, on myös huomioitava se, että meillä on kasvava joukko ihmisiä,
jotka eivät pysty olemaan digitaalisten palveluiden varassa.

14.10 Timo Heinonen kok: Arvoisa rouva puhemies! Hallinnon yhteispalveluajattelu on
hyvä asia, ja on arvokasta, että sitä viedään eteenpäin eikä jäädä odottamaan muita uudis-
tuksia, jotka ovat tekeillä.

Tässä edellä edustaja Laukkanen puhui digisyrjäytyneistä ja niistä henkilöistä, jotka ei-
vät pysty digitalisaatioon tai sähköisten palveluiden käyttämiseen, ja nimenomaan siihen
tällä halutaan vastata, että on mahdollisuus toimia myös toisella tavalla. Täällä tulee kou-
lutusvelvollisuutta ja tämäntyyppistä. Edustaja Laukkanen puhui kuitenkin käytännössä
vain ikääntyneistä ihmisistä, joilla näitä vaikeuksia olisi digitalisaation kanssa, ja itse
asiassa näin se ei pelkästään ole, vaan meillä on yhä kasvava joukko sellaisia ihmisiä, joilta
syystä tai toisesta digitaalisten palveluiden käyttäminen ei onnistu. Sen takia, kun luin tätä
mietintöä, hivenen hämmästyin sitä, että kun tässä kuitenkin puhutaan digitalisaatiosta ja
sähköisistä palveluista, niin verkkoesteettömyyteen tässä ei millään tavalla kiinnitetä huo-
miota, siihen että niiden palveluiden, joita tässäkin osittain haetaan sähköisten järjestelmi-
en kautta, pitäisi olla yksinkertaisempia. Verkkoesteettömyys tarkoittaa nimenomaan sitä,
että siellä pystyvät näkövammaiset, heikkonäköiset, toimimaan, mutta myös sitä, että ne
polut olisivat yksinkertaisia, mitä mennään. Jokainen, joka on esimerkiksi veropalvelua
käyttänyt, tietää, että se ei ole kovinkaan esteetön edes meille, jotka käytämme paljon säh-
köisiä palveluita. Kysyisinkin valiokunnan puheenjohtajalta, edustaja Eerolalta: herättikö
tämä verkkopalveluiden esteettömyys tässä yhteydessä minkäänlaista keskustelua — se,
että myös siihen pitäisi panoksia laittaa?
2



Pöytäkirjan asiakohta PTK 35/2017 vp
14.12 Juho Eerola ps (vastauspuheenvuoro): Arvoisa rouva puhemies! Tämäntapaisesta
esteettömyydestä ei hirvittävän paljon kyllä keskusteltu, ja se jäi aika vähälle huomiolle.
Sinänsä oli erittäin arvokas puheenvuoro nyt, kun toitte esiin tämän esteettömyyden myös
näissä verkkopalveluissa, joista osa on erittäin hankalia. Otitte esille veropalvelun sivut.
Viime viikolla itse kävin siellä, ja ei meinannut tulla yhtään mitään, kun en meinannut löy-
tää sitä, mitä sieltä hain.

14.12 Antero Laukkanen kd (vastauspuheenvuoro): Arvoisa rouva puhemies! Halusin
oikeastaan ihan lyhyesti ja keskitetysti puheenvuorossani keskittyä vain ikääntyneisiin —
tietysti luotin siihen, että edustaja Heinonen nostaa tämän älykkäänä miehenä esille ja laa-
jentaa keskustelua, niin kuin hän aina tekee. Mutta nämä ikääntyneet ihmiset ovat tällä het-
kellä niin suuri joukko, joka oikeasti yrittää pysyä mukana, on hyväkykyisiä, toimintaky-
kyisiä, jotka asuvat yksin mutta joilta nämä digitaaliset taidot eivät vain onnistu, niin että
sen takia tämä on erittäin tärkeä asia nostaa keskusteluun.

14.13 Timo Heinonen kok (vastauspuheenvuoro): Arvoisa rouva puhemies! Kiitos valio-
kunnan puheenjohtajalle, että hän vastasi ja itse asiassa vähän otti koppia tästä asiasta. Itse
toivon, että me ottaisimme kaiken kaikkiaan kaikissa näissä uudistuksissa, missä digitali-
saatioon nyt laitetaan panoksia, tämän verkkoesteettömyyden aivan uudella tavalla esille.
Ja kun eduskunnassa olemme ja meidänkin verkkosivuillamme paljon ihmisiä käy ja kun
sieltä löytyy kyllä eri kieliversiot, niin voisiko sieltä löytyä jatkossa myös sellainen estee-
tön, helppo, yksinkertainen tie — se ei välttämättä tarkoita siis selkokieltä, mutta se voi
olla myös siihen suuntaan menevä, mutta ennen muuta sellainen yksinkertainen tie — löy-
tää ne tärkeimmät asiat? Eduskunta voisi Suomi 100 -juhlavuonna olla tässä myös suun-
nannäyttäjä kaikille muille, Kelalle, verotoimistolle ja muille, jotka toimivat verkossa: oli-
simme niin kuin tiennäyttäjiä siinä, että verkkokin voi olla esteetön, ja tämä siis tarkoittaa
kaikkia netinkäyttäjiä. Meillä monet palvelut ovat monin verroin liian hankalia.

14.14 Pauli Kiuru kok (vastauspuheenvuoro): Arvoisa rouva puhemies! Edustaja Heino-
nen ja edustajakollega Laukkanen puhuivat verkkoesteettömyydestä. Näin sen pitää olla,
että viranomaisten kanssa asioidessa kynnyksen pitää olla mahdollisimman alhaalla.

Toinen näkökulma, mikä jatkuvasti nousee esiin, on puheluiden maksullisuus, kun soi-
tetaan viranomaisille. Ja nimenomaan sellaiset tilanteet ovat kohtuuttomia, joissa asiakas
joutuu jonottamaan kymmeniä minuutteja, joissain tapauksissa toista tuntia, ja jonotusaika
on maksullista. Ymmärtääkseni myös oikeusasiamies on ottanut tähän kantaa, että näin ei
pitäisi olla, ja tähän haluan kiinnittää tässäkin yhteydessä huomiota.

14.15 Sirkka-Liisa Anttila kesk (vastauspuheenvuoro): Arvoisa puhemies! Täällä on jo
useammassa puheenvuorossa ihan oikein peräänkuulutettu sitä, että pitää ottaa huomioon
myöskin se useamman sadantuhannen ihmisen joukko, jolla ei ole itsellään suoraa valmiut-
ta käyttää verkkopalveluja. Ja silloin pitää ottaa huomioon myöskin se, että kirjastojenkin
kautta voidaan tarjota, koska tärkeintähän tässä on se, että löytyy järjestelmä, joka toimii
jokaisessa kunnassa, jotta jokaisella olisi mahdollisuus se palvelu sieltä saada ja mielel-
lään sitten opastusta ja ohjeistusta sen palvelun käyttöön.

Sitten kysymys näiden erilaisten palvelujen maksullisuudesta. Tämä on asia, joka pitäi-
si kattavasti nyt sen takia selvittää, että me olemme menossa enenevästi tilanteeseen, jossa
3



Pöytäkirjan asiakohta PTK 35/2017 vp
ihmiset joutuvat jonottamaan. Kela-taksi on yksi hyvä esimerkki: kun sitä useamman ker-
ran joutuu soittamaan, niin hyvin helposti puhutaan lähes 10 euron maksuista. Eli pitäisi
tehdä kattava selvitys, ettei käytetä väärin tätä palvelujen maksullisuutta, varsinkin sen ta-
kia, että siellä joutuu odottamaan sitä palvelua ja jonottamaan ja silloin se maksaa enem-
män.

14.16 Eero Heinäluoma sd (vastauspuheenvuoro): Arvoisa puhemies! Yhdyn kokeneen
edustaja Anttilan huoleen tästä yksinomaan nettipalveluihin satsaamisesta. Meillä on mon-
ta esimerkkiä siitä, että nämä nettipalvelut eivät ole vielä kaikkien jokapäiväistä elämää.
Otan yhden esimerkin Helsingistä: Helsingin Vuosaaren terveyskeskus vaihtoi puhelinpal-
veluista kertaheitolla nettiasiointiin. Seurauksena oli, että järjestelmät eivät toimineet. Oli
monta viikkoa tilanne, että tavalliset ihmiset eivät saaneet normaalilla tavalla yhteyttä lää-
käriin, suurta huolta siitä, miten terveysasiat hoituvat, eikä se ole vieläkään kokonaan kun-
nossa, vaikka korjausliikkeitä on monta kuukautta tehty.

Me tiedämme, että näitä suunnitelmia on muitakin. Myös työvoimapalveluja, työllisyys-
palveluja ollaan siirtämässä nettiin. Jopa sanktiotoiminta aiotaan siirtää nettiin niin, että
automaattisesti koneet määrittävät sanktion, ellet ole nettiin täyttänyt ja kertonut joka päi-
vä, mitä olet tehnyt.

Netti on ilman muuta osa palvelua, mutta yksin sen varaan ei pidä rakentaa.

14.17 Mikko Kärnä kesk (vastauspuheenvuoro): Arvoisa rouva puhemies! Tässä ovat
edustajakollegat käyttäneet kyllä erinomaisia puheenvuoroja, ja nimenomaan tämä verkon
esteettömyys on todella tärkeä asia, joka täytyy ottaa huomioon kaikessa toiminnassa, kun
suunnitellaan viranomaisten järjestelmiä.

Haluan kuitenkin nostaa vielä esille erään näkökulman, noin tuolta lappilaisesta pers-
pektiivistä. Meillä mennään ja viedään vahvasti palveluita verkkoon, mutta siltikin meillä
on vielä tässä maassa alueita, joissa ei ole riittävän kattavia tietoliikenneyhteyksiä raken-
nettu. Eli siinä vastaavasti, kun kehitetään esteettömyyttä, täytyy varmistaa se, että saa-
daan myös tähän laajakaistarakentamiseen vauhtia. Ja olisi kyllä hieno juttu, jos näin sata-
vuotiaan Suomen kunniaksi voidaan sitoutua siihen, että jossakin tietyssä aikamääreessä
kaikille suomalaisille tarjotaan kotiin se kattava laajakaistayhteys, että se on mahdollista
hankkia kohtuuhintaan.

14.18 Hannu Hoskonen kesk (vastauspuheenvuoro): Arvoisa rouva puhemies! Aivan
erinomaista keskustelua. Kun nettipalveluita lisätään, se johtaa vääjäämättä siihen, että jot-
kut siitä hyötyvät paljon elikkä ne, joilla on nopeat laajakaistayhteydet käytössä, ja sitten
armotta ne, joilla ei tätä mahdollisuutta ole, tippuvat pois. Olin tuossa aamupäivällä yhtey-
dessä erään asian tiimoilta, jossa olisi pitänyt nimenomaan olla nettiyhteys, ja yritin puhe-
limella saada ihmistä kiinni. Nettiyhteys totta kai oli olemassa, mutta puhelimella ei ihmis-
tä saanut millään kiinni. Elikkä me olemme siinä tilanteessa jo aika pitkälti Suomessa tänä
päivänä, että nettipalvelut hallitsevat markkinoita ja sen aidon, palvelevan ihmisen löytä-
minen sieltä toisesta päästä on äärimmäisen vaikeaa.

Tämän takia eduskunnan pitää ottaa tämä vakavasti ja vaikka nyt jo näissä neuvotteluis-
sa, mitä parhaillaan käydään, puolivälineuvotteluissa, pyrkiä siihen, että Suomen eduskun-
ta antaa selkeät määrärahat nopeiden laajakaistayhteyksien rakentamiseksi koko Suo-
meen. Tästä on monia hyviä asiakirjoja tässä talossa tehty, mutta sitä isoa läpimurtoa ei
4



Pöytäkirjan asiakohta PTK 35/2017 vp
vielä ole saatu aikaiseksi, että kaikkialle aidosti ruvetaan laajakaistayhteyksiä rakenta-
maan valokuitutekniikkaan perustuen.

14.19 Jari Myllykoski vas (vastauspuheenvuoro): Arvoisa rouva puhemies! Mielestäni
on hyvä, että tätä keskustelua on laajennettu myös puhelinpalveluiden osalle. Kyllä tämä
aika karmea esimerkki on siitä, että tämmöisessä tilanteessa meillä Kela ei ole pystynyt
reagoimaan siten, että puhelinjonottaminen näiden palveluiden saamiseksi ei olisi maksul-
lista. Tämä tuntuu härskille, että tämä meidän oma kansallinen päätöksenteko, josta vähä-
varaisten ihmisten tuet ovat kiinni, tällä hetkellä rahastaa niitä, jotka kaikkein eniten ovat
tukien tarpeessa.

Toki meillä on vähän muutakin jälkeenjääneisyyttä. Lainsäädäntö on tullut nyt velvoit-
tavaksi niin, että pankkien on annettava pankkitunnukset. Mutta tällä kertaa esimerkiksi
meidän kotimainen Osuuspankki-konserni ei vieläkään pysty toimittamaan maksuhäiriö-
merkintäisille ihmisille pankkitunnuksia, kun järjestelmä ei jollakin lailla ole kunnossa.
Vaikka meillä on ollut tiedossa, että tämä lainsäädäntö tulee velvoittamaan pankkeja, niin
edelleen meillä on satojatuhansia ihmisiä, joilla ei ole pankkitunnuksia, jotta he voisivat
asioida nettiyhteyksien kautta.

14.20 Harri Jaskari kok (vastauspuheenvuoro): Arvoisa puhemies! Olisin vain toisen-
kin puolen halunnut tähän tuoda esille: Totta kai on nämä ongelmat, että kaikkien pitäisi
päästä näihin palveluihin, ja palvelut täytyy tarjota, mutta meidän täytyy nähdä myöskin ne
mahdollisuudet. Nyt esimerkiksi joissain rakennusluvissa tai vastaavissa tämä homma voi
nopeutua huomattavasti, kun päästään sähköisiin lupakäytäntöihin ja vastaaviin. Myöskin
työvoimapalveluissa osa porukoista varmaan pystyy näkemään, että suunnilleen näkyy ko-
keiluna ja karttapuolella, mistä työpaikkoja löytää. Eli kannattaa käyttää myöskin nämä
hyvät puolet, mitä sieltä on löydettävissä. Mutta tietenkään se ei voi olla ainoa palvelu nii-
den osalta, jotka eivät pysty sitä käyttämään. Siihenkin liittyy sekä infrarakentamista että
koulutusta, että pystyisi entistä helpommin tekemään. Siihen liittyy myöskin tietoyhteis-
kunta-ammattilaisten näkökulma, että pitäisi tehdä sellaiset käyttöliittymät, joita on todel-
la helppoa käyttää eikä monimutkaista.

Puhemies Maria Lohela:  Vielä vastauspuheenvuoro, edustaja Heinonen, ja sitten men-
nään puhujalistaan.

14.21 Timo Heinonen kok (vastauspuheenvuoro): Arvoisa rouva puhemies! Tästä kes-
kustelusta nyt ehkä sai vähän sen kuvan, että tässä edistettäisiin pelkästään tätä digitaalista
puolta. Itse halusin sen nostaa sen takia esille, että olen huolissani siitä verkkoesteettö-
myysasiasta. Mutta tässä hallituksen esityksessähän nimenomaan nyt halutaan vastata nii-
hin ongelmiin, mitkä edustaja Heinäluomakin esille nosti, että kaikilla ei ole niitä yhteyk-
siä ja mahdollisuuksia, eli halutaan turvata niiden henkilöiden asiointitarpeet, jotka eivät
osaa tai joilla ei ole teknisiä mahdollisuuksia hoitaa asiointiaan yksinomaan sähköisten
palveluiden avulla. Eli nimenomaan halutaan vastata siihen. Mutta kun ne sähköiset palve-
lut ovat osana siinä — ja olen edustaja Jaskarin kanssa täysin samaa mieltä, että ne ovat ter-
vetulleita vaikkapa erilaisiin rakennuslupiin ja muihin — niin pitää niidenkin olla yksin-
kertaisia ja sielläkin tämä verkkoesteettömyys ottaa esille.
5



Pöytäkirjan asiakohta PTK 35/2017 vp
Puhemies Maria Lohela:  Ja vielä edustaja Katainen, vastauspuheenvuoro.

14.22 Elsi Katainen kesk (vastauspuheenvuoro): Arvoisa puhemies! Tässä kollegat ovat
käyttäneet ihan ansiokkaita puheenvuoroja koskien laajemmin sitä palveluitten kirjoa, tai
sen puutetta, mitä erityisesti harvaan asutuilla seuduilla on. Nythän on kyse nimenomaan
yhteispalvelupisteistä tällä kohtaa elikkä siitä verkostosta, minkä toivotaan laajenevan sil-
lä tavalla, että myöskin maaseudulla olisi mahdollisuus päästä samojen palveluitten äärel-
le kuin muuallakin. Tällä hetkellähän tuo palveluitten verkosto on harmillisen harvaa. On
maakuntia, joissa vain yhdessä kunnassa esimerkiksi on yhteispalvelupiste. Toki tämä äs-
ken keskusteltu asia laajentaa, mutta esimerkiksi puutteelliset laajakaistayhteydet ovat
vain yksi syy, miksi se on mahdotonta ihmisten saavutettavuuden näkökulmasta.

Puhemies Maria Lohela:  Sitten listalla vähän eteenpäin.

14.23 Kari Kulmala ps: Arvoisa rouva puhemies! Hallituksen esityksessä ehdotetaan
muutettavaksi julkisen hallinnon yhteispalvelusta annettua lakia. Tämä esitys perustuu ny-
kyisen kaltaiselle viranomaisten sopimusperusteiselle yhteistyölle. Esityksellä on erin-
omaiset tavoitteet, ja toivonkin, että ne toteutuvat mahdollisimman pian. Esityksen tavoit-
teena on nimittäin edistää julkisen hallinnon viranomaisten asiakaspalvelun saatavuutta
yhdenvertaisesti koko maassa sekä parantaa viranomaisten toiminnan tehokkuutta. Tässä
on hallitukselle haastetta riittämiin, mutta uskon, että se siinä lopulta onnistuu.

Esityksessä ehdotetulla lailla julkisen hallinnon yhteispalvelusta annetun lain muuttami-
sesta on tarkoitus päivittää yhteispalvelujärjestelmää, niin että sen avulla voitaisiin edistää
nykyistä paremmin viranomaisten asiakaspalvelujen saatavuutta koko maassa. Viran-
omaisten omat toimipisteverkot ovat parin viimeisen vuosikymmenen aikana harventu-
neet merkittävästi, ja viranomaisilla on edelleen taloudellisuuden ja tuottavuuden vaati-
musten kasvaessa tarpeita verkostojensa supistamiseen. Minulle viimeisimpänä uutisena
on tullut, että Outokummun pieni poliisiasema Pohjois-Karjalassa tyhjenee poliiseista
1.9.2017 alkaen. Onneksi lupapalvelut sinne jäävät, mutta seuraavaksi on lakkautuslistalla
Ilomantsi. Nämä päätökset vievät osaltaan eteenpäin poliisipäällikön pitkäaikaista tavoitet-
ta, että Itä-Suomen poliisilaitoksen alueella olisi vain kolme poliisiasemaa: Mikkeli, Kuo-
pio ja Joensuu. Tämä varmasti kohta toteutuu, vaikka se on törkeää alueella asuvien aliar-
vioimista. Joka tapauksessa on erittäin tärkeää pitää yhteispalvelu täydentävänä kanavana,
tarjota viranomaisten asiakaspalvelut myös tulevaisuudessa yhdenvertaisesti koko maas-
sa, myös Ilomantsissa.

Tällä esityksellä pyritään tukemaan hallitusohjelman mukaista digitalisaatiokehitystä ja
mahdollistamaan riittävän asiointipisteverkon kustannustehokas ylläpitäminen luomalla
puitteet valtion ja kuntien asiakaspalvelutehtävien hoitamiseksi yhteispalveluna. Pidän hy-
vänä, että erityisesti yhteispalvelujärjestelmään ehdotetuilla muutoksilla voidaan osaltaan
turvata niiden henkilöiden asiointitarpeet, jotka eivät osaa tai joilla ei ole teknisiä mahdol-
lisuuksia hoitaa asiointiaan yksinomaan sähköisten palvelujen avulla.

Arvoisa rouva puhemies! Tällä hetkellä voimassa olevaa sääntelyä ehdotetaan täsmen-
nettäväksi siten, että voitaisiin nykyistä paremmin varmistaa omakustannusperiaatteen to-
teutuminen yhteispalvelun järjestämisestä aiheutuvien kustannusten jaossa toimintaan
osallistuvien viranomaisten kesken. Ehdotetulla lailla kehitetään ja monipuolistetaan lu-
pausten mukaan yhteispalvelun toimintatapoja ja palvelukeinoja. Laissa ei kuitenkaan eh-
6



Pöytäkirjan asiakohta PTK 35/2017 vp
doteta säänneltävän sitovasti siitä, mitä viranomaisten palveluja yhteispalvelupisteen pal-
veluvalikoimaan sisältyy. Ehdotus perustuu nykyisen kaltaiselle viranomaisten sopimus-
perusteiselle yhteistyölle, jossa myös palveluvalikoima määräytyy sopimuskohtaisesti.
Esityksen mukainen malli mahdollistaisi palvelujen tarjoamisen joustavalla tavalla asiak-
kaiden tarpeista lähtien ja paikalliset olosuhteet huomioon ottaen. Erityisesti tämä kohta on
parasta, mitä tässä esityksessä on. Toiminnan tulee olla tulevaisuudessa joustavaa ja asiak-
kaiden tarpeista lähtöisin, ei viranomaisten. Pidän myös hyvänä, että esityksen mukaisten
säännösehdotusten hyväksyminen ja täytäntöönpano voidaan toteuttaa itsenäisesti eikä
niillä ole välitöntä riippuvuussuhdetta tulevaan maakuntauudistukseen.

14.28 Anne Kalmari kesk: Arvoisa rouva puhemies! Palvelujen saavutettavuus on yksi
keskeisiä palvelun suhteen määriteltäviä asioita. Jos palvelu on liian kaukana, se ei oikeas-
ti ole palvelu, jota voidaan käyttää. Siksi on hyvä, että yhteispalvelupisteet voivat tuoda
parhaimmillaan jo karanneitakin palveluita lähelle ihmistä.

Meillä kotipitäjässäni Kivijärvellä oli yhteispalvelujen etäpalvelukokeilu, jossa niin Ke-
lan, verottajan, työvoimahallinnon kuin poliisin lupapalveluita sai etäpisteestä. Jo muuta-
man viikon jaksossa huomattiin, että kymmenientuhansien kilometrien ajot asiakkailta vä-
henivät, eli se oli myös asiakkaan säästö ja ilmaston kannalta erittäin positiivinen asia. Kui-
tenkin näissä lupapalvelupisteissä on noussut vähän ongelmaksi se, että kunnat ovat koke-
neet, että he joutuvat omalla kontollaan hoitamaan asiakkaitten asioita, koska jonkunhan
siellä päässäkin täytyy olla neuvomassa. Toki oli tässäkin videoyhteysmahdollisuuksia, ja
joskus voi viranomainen tulla aivan paikan päällekin, kuten esimerkiksi poliisipalveluissa
Pihtiputaalla on tehty.

Mutta kustannusten jako ei ole ollut erityisen selvää, ja siksi mielestäni on hyvä, että tätä
nyt selvennetään ja kunnat eivät joudu niin paljon vastaamaan tulevaisuudessa sitten etä-
palvelupisteitten säilyttämisestä.

14.30 Elsi Katainen kesk: Arvoisa rouva puhemies! On hyvä, että tämä jo pitkään val-
mistelussa ollut esitys tällä tavalla taas hieman saa potkua eteenpäin. Pidän hyvin tärkeä-
nä, että näitä yhteispalvelupisteitä kehitetään niin, että kaikilla suomalaisilla on yhtäläiset
mahdollisuudet saada palveluita ihan aidosti.

Pelkkä yhteispalvelupisteen nopea nettiyhteys ei kuitenkaan riitä, vaan tarvitaan erittäin
paljon sähköisten palveluiden käytön neuvontaa ja tukea, ja siihen on myös panostettava.
Myös palveluneuvojien osaamista ja näitä teknisiä järjestelmiäkin on kehitettävä. Tällai-
nen kohtuullinen saavutettavuus pystyttäisiin näin takaamaan, ja siksi olisikin erittäin tär-
keää, että kaikki viranomaistahot myöskin sitoutuisivat tähän hankkeeseen ja palveluitten
tuomiseen yhteispalvelupisteisiin. Huomiota on tietysti kiinnitettävä erityisesti ikäihmi-
siin, syrjäisiin seutuihin ja myöskin henkilökohtaiseen neuvontaan.

Valiokunnassa oppositio on erityisesti kantanut huolta siitä, miten tämä hanke suhtau-
tuu maakuntauudistukseen. Nyt on kuitenkin hyvä huomioida se, että tätä lakia ja näitä jär-
jestelmiä on kehitetty sillä tavalla, että ne ovat aivan kelpoja myöskin tämän maakuntauu-
distuksen jälkeen, joten uskon, että tämä on hyvä hanke viedä eteenpäin esitetyllä tavalla.

14.31 Sirpa Paatero sd: Arvoisa rouva puhemies! Yhteispalvelupisteajattelu ja se lähtö-
kohta ja se, mitä on vuosia tehty, ovat erittäin hyviä asioita. Me olemme monella paikka-
kunnalla nähneet sen tarpeeksi, että kuntien ja valtion palveluita on saatavilla samasta pai-
7



Pöytäkirjan asiakohta PTK 35/2017 vp
kasta, ja ihan ehdottomasti olen samaa mieltä, että niitten palveluiden järjestämisessä on
kehitettävää, jotta ne palvelisivat yhä paremmin.

Täällä mietinnössä on lause, jossa lukee, että "yhteispalvelulla pyritään tukemaan digi-
talisaatiokehitystä ja mahdollistamaan tehokas ja kattava asiointipisteverkosto luomalla
puitteet valtion ja kuntien asiakaspalvelutehtävien hoitamiseksi yhteispalvelun asiakaspis-
teissä". Kyllä, tästä olemme samaa mieltä. Mutta kun katsoo vaikkapa Kuntaliiton lausun-
toa, niin siellä aika suorasanaisesti kerrotaan, että tämä esitys ei vastaa nykytilan haastei-
siin eikä esityksen tavoitteisiin siitä syystä, että tässä ei kerrota mitään siitä, miten luodaan
palveluiden tasa-arvoinen saatavuus koko maahan — siihen ei tule muutosta — tai miten
huolehditaan valtion palveluiden saamisesta lähelle tilanteissa, joissa kunta ei perusta sitä
asiointipistettä. Tämä oli siis Kuntaliiton lausunnosta, mikä meidän mielestämme oli aika
merkittävä. Jos me ajattelemme, että palveluja parannetaan, niin tällä lailla ei kuitenkaan
paranneta siltä osin, että ne tasa-arvoisesti tulisivat paremmiksi ympäri Suomea, vaan pa-
rannetaan niillä alueilla, joilla ne yhteispalvelupisteet sattuvat nyt sitten — ehkä jonkun
kunnan aktiivisuudesta johtuen — olemaan, vaikka tietenkin on hyvä, että ne paranevat sil-
lä osuudella.

Me olemme tähän vastalauseeseen, joka siis esittää hylkyä, lähteneet siitä syystä, että
vaikka tässä on kyse sisällöstä eikä niinkään sen toiminnan organisoinnista, niin järjestään
kaikki ne asiantuntijat, jotka meillä olivat kuultavina valiokunnassa, jotka toimivat ja työs-
kentelevät yhteispalvelupisteissä ja pitävät niitä käynnissä — olivat he siten avien,
maistraattien, maakuntaliittojen, kaupunkien, TE-keskusten tai muiden työntekijöitä —
olivat sitä mieltä, että tämä on kohtuuton hallinnollinen lisärasite, siksi että he kuitenkin
koko ajan miettivät, mitenkä sen maakuntahallinnon aikana tätä asiaa pitäisi hoitaa. Elikkä
nyt tehtäisiin lainsäädäntö, joka olisi sitten voimassa 22 kuukautta, ja koko sen ajan tämä
sama porukka jo miettisi, mitenkä siinä maakuntahallinnon aikana tätä järjestetään, koska
silloin tämäntyyppisiä yhteispalvelupisteitä, mitä nykyisin on, ei enää samalla tavalla jär-
jestetä. Tästä syystä meidän mielestämme ei ole kohtuullista, että se porukka, joka nyt pal-
velee niitä ihmisiä ja tekee maakuntauudistusta, vielä muuttaisi toimintatapaansa tämän 22
kuukauden aikana uudella tavalla.

Elikkä tämän Kuntaliiton lausunnon perusteella, että tasa-arvoiset palvelut eivät lisään-
ny, ja siksi, että henkilökunta joutuu näitten yhteispalvelupisteiden sisällä kohtuuttomaan
työrasitukseen, hallintoa, hallinnollista taakkaa tulee lisää, olemme joutuneet tekemään
tämä hylkäysesityksen.

Kehittämistä siis on, ja esimerkiksi Mikkelin kunnan — muistaakseni Mikkelin — puo-
lelta tuli esitys, mitenkä tätä voitaisiin kehittää. Nyt jos nämä maakunnat tulevat, niin meil-
lä pitäisi sitten olla samanlainen palveluarkkitehtuuri kunnan, maakunnan ja valtion puo-
lella, jotta meidän järjestelmät olisivat yhteensopivia, jotta se käyttäminen olisi helpom-
paa. Ja tätä pitäisi kehittää, ei niinkään pelkästään miettiä sitä, tässä kohtaa, miten ne digi-
taaliset palvelut sitten ihmisille saadaan. Se on tärkeätä, kyllä, mutta tämä arkkitehtuuri ei
tällä hetkellä palvele oikeasti sitä tavoitetta, kun tämä kokonaisuus on levällään.

Tämä siis esittelynä tälle vastalauseelle.

14.36 Lasse Hautala kesk: Arvoisa rouva puhemies! Koko 2000-luku on kehitetty yhteis-
palvelupisteitä ja niiden palveluvalikoimaa ja niin tehdään tässäkin lakiehdotuksessa. Tuo
meidän edustaja Paatero tuossa hylkäysesityksessään kiinnitti huomiota Kuntaliiton lau-
suntoon, jossa epäillään sitä, että tasa-arvoiset palvelut eivät lisäänny. Riippuu nimen-
8



Pöytäkirjan asiakohta PTK 35/2017 vp
omaan siitä, jos kunta ei perusta yhteispalvelupisteitä, ja näkisin, että on kuntien velvolli-
suus huolehtia kuntalaisten tasavertaisista palveluista ja perustaa niitä pisteitä. Siitä on ky-
symys, eli tarvitaan huolenpitoa ihmisten palvelujen saatavuudesta. Yhteispalvelulain kes-
keisimpänä tavoitteena on turvata kansalaisten asiointipalvelut koko maassa ja tarjota näi-
tä julkisen hallinnon viranomaispalveluja keskitetysti yhdestä paikasta. Niitä on perustettu
moniin, moniin kuntiin, ja ne ovat toimineet tavattoman hyvin, niin että myöskin pienem-
millä paikkakunnilla on ollut mahdollisuus näitä palveluja saada.

On selvää, että maakuntauudistuksen myötä tarve näille yhteispalvelupisteille tulee kas-
vamaan ja niihin palkattavien henkilöiden osaamiseen tulee kiinnittää erityisen suurta huo-
miota niin, että he kykenevät sitten ihmisiä näissä asioissa auttamaan. Tämän lakiesityksen
sisältöön liittyy aivan uusi toimintamalli, jossa sähköiset palvelut on haettavissa asiakas-
päätteellä, etäpalvelut kuvayhteyden avulla eri viranomaisiin, ja sitten on myös tämä pal-
veluneuvojan kanssa tapahtuva asiointi ja myös se, että paikan päälle tulee viranomaisia
hoitamaan näitä asioita. Mutta erityisen tärkeää on se, että ihmisten, palvelupisteiden vetä-
jien, osaamiseen kiinnitetään huomiota. Se on ihan ratkaisevaa yhteispalvelupisteiden toi-
minnan kannalta.

14.38 Mikko Kärnä kesk: Arvoisa rouva puhemies! On selvää, että tässä esityksessä pa-
rannetaan tätä nykytilaa merkittävällä tavalla. Erityisen iloinen olen siitä, että nyt tähän oi-
keudenmukaiseen kustannustenjakoon on kiinnitetty huomiota. Se on ollut monessa kun-
nassa vakava ongelma. Esitys täsmentää nyt tätä asiaa. En nyt myöskään jaa edustaja Paa-
teron näkemystä siitä, etteikö tämä laki lisäisi näitten palveluiden saatavuutta ja myös sitä
joustavuutta niiden järjestämiseen. On aivan selvää, että tämä asia on hyvin pitkälti kunti-
en aktiivisuuden varassa, mutta itse näen niin, että emme voi myöskään kunnille alkaa sää-
tämään uusia velvoitteita tässä taloudellisessa tilanteessa, vaan sen täytyykin olla kuntien
omalla vastuulla, millä tavalla tätä yhteispalvelua järjestetään. Kuten vanha suomalainen
sananlaskukin sanoo: askel askeleelta portaita kiivetään. Itse näen niin, että emme voi nyt
jättää tätä lakia hyväksymättä ja järjestää sitä kautta jotakin 22 kuukauden taukoa, jolloin
meillä ei olisi mitään pohjaa sille kehittämiselle. Tämän lain myötä luodaan pohja myös
sille, miten aikanaan maakuntauudistuksessa yhteispalvelua siellä alueella järjestetään.

14.39 Sari Essayah kd: Arvoisa rouva puhemies! Kun kristillisdemokraateilla ei ole hal-
lintovaliokunnassa jäsentä, niin olen yrittänyt tässä tämän mietinnön ja myöskin vastalau-
seen kautta päästä sisälle siihen, millä tavoin tässä nyt sitten todellisuudessa tätä yhteispal-
velupistetoimintaa parannetaan. Ilmeisesti tämä omakustannusperiaate nyt tässä parem-
min toteutuu, elikkä kuntien tulisi sitten saada korvauksensa siitä, mitä tällä hetkellä jär-
jestävät, mutta jos ymmärsin edustaja Paateroa oikein, niin kuitenkaan kunnille ei sinällän-
sä tule mitään uutta velvoitetta järjestää näitä yhteispalvelupisteitä, jos ne eivät niitä tähän-
kään asti ole laittaneet kuntoon.

Toisena olisin halunnut tiedustella mahdollisilta valiokunnan jäseniltä, joita ehkä vielä
on täällä salissa, tätä "esteettömyys"-käsitettä. Me olemme puhuneet nyt täällä näistä digi-
natiiveista ja niistä, jotka ovat digisyrjäytyneitä. Mutta millä tavalla on sitten vammaisten,
esimerkiksi näkövammaisten, kannalta saavutettavuus näissä palveluissa? Nousiko se esil-
le näissä kuulemisissa millään tavalla? Onko mahdollisuus saada esimerkiksi puhuttuna
näitä ohjeita, mitä sitten löytyy eri viranomaisten verkkosivuilta?
9



Pöytäkirjan asiakohta PTK 35/2017 vp
Kolmantena olisin vielä sitten kiinnittänyt huomiota tähän, kun täällä sanotaan, että laki
mahdollistaa myös esimerkiksi asiakaslähtöiset, ajanvarauksella tehtävät kotikäynnit.
Kuinka realistista on todellisuudessa odottaa, kun nyt on hyvä jos yhteispalvelupisteeseen
saadaan kaikki viranomaiset jonkun tietokonepäätteen taakse, että sitten sieltä voidaan ti-
lata kotikäyntejä esimerkiksi jonnekin syrjäseudulle? Jos tämä on todellisuutta — se tuli
joissakin kuulemisissa esille, että tällaisia esimerkkejä on — niin sehän tietysti kuulostaa
hyvältä, mutta tätä ehkä niin sanotusti soppii eppäillä.

Sitten tämä maakuntalakiin kytkeminen. Täällä nyt kovasti todistellaan sitten tässä mie-
tinnössä, että tämä on itsenäinen esitys, joka ei sinällänsä ole riippuvuussuhteessa maakun-
tauudistukseen. Jos näin on, niin ilmeisesti tämä voidaan hyväksyä ihan tällaisenaan il-
man, että tarvitsee sitten odotella niitä maakuntalakiuudistuksia. Mielellään tästäkin olisi
kuullut lisää valiokunnan jäsenten kuulemisessa kuulemia näkökantoja.

14.41 Jari Myllykoski vas: Arvoisa rouva puhemies! Ensin pikkusen politiikkaa. Oudol-
ta kuulostaa, että keskustassa voidaan olla niin paljon eri mieltä: toisaalta edustaja Hautala
sanoo, että kuntia tämä velvoittaa, ja toisaalta taas sitten edustaja Kärnä sanoo, että toivot-
tavasti tämä ei velvoita, että ei nyt voida antaa uusia tehtäviä kunnille. Tosiasiassa tällä ny-
kylainsäädännöllä, jos olen oikein ymmärtänyt, voidaan tätä jatkaa.

Mielestäni tässä kohtaa olisi ollut tärkeämpää valmistautua maakuntauudistukseen ja
viedä tätä siinä rinnalla ja sen henkilöstön, jota näissä on, voimavarat kohdentaa siihen uu-
den, tulevan suunnitteluun niin, että se olisi tehty myös valtiovallan kanssa yhdessä. Kyllä
minulla on henkilökohtaisesti semmoinen unelma, että me olisimme voineet postitoimipis-
teet liittää tähän niin, että ne olisivat erittäin merkittävä osa yhteispalvelupisteitä, jolloin
me olisimme pystyneet turvaamaan nyt lakkautuksen uhan alla olevia asiamiesposteja ja
postipisteitä — jotka on monellakin haja-asutusalueella jo lakkautettu — sillä Posti on kui-
tenkin tärkeä osa haja-asutusalueitten toiminnallista kokonaisuutta. Sinne oltaisiin voitu
keskittää lupapalveluita. Nyt meillä tavallaan yhteiskunnasta virtaa rahaa eräälle yksittäi-
selle norjalaiselle yritykselle, joka toimittaa meidän lupia verovaroin.

Meidän pitäisi tavallaan ottaa haltuun tämä, että yhteiskunnan raha virtaa yhteiskunnan
omissa kanavissa, kun meillä näitä yhteispalvelupisteitä on, ja kun tämä on hallituksessa ja
edellisessä hallituksessa hyväksi nähty, että näin edetään, niin nyt oltaisiin vahvistettu pos-
tien asemaa ja todellakin tuotettu meidän ajokortit ja niin edelleen valtion organisaatiossa
toimien ja oltaisiin tuettu yhteispisteitten rakennetta myös rahallisesti.

14.43 Markku Pakkanen kesk: Arvoisa rouva puhemies! Yhteispalvelupisteitten kehit-
täminen on tärkeä asia, ja itse ainakin olin kuuntelevinani edustaja Hautalan puheenvuo-
ron sillä silmällä, että ei se kunnille lisätehtävävaatimuksena ollut, mutta kunnathan näitä
yhteispalvelupisteitä järjestävät. Tulevana viikonloppuna on vaalit, tulee uusia valtuutettu-
ja — onko heillä ajatuksia yhteispalvelupisteitten kehittämisestä? Kyllä minusta tämä on
asia, minkä pitää koko ajan olla työn alla, eikä tässä kannata varrota tulevaa maakuntaa.
Sitten se aikanaan siirtyy maakuntaan, ja kunnat ovat edelleenkin silloin vielä yhteispalve-
lupisteissä järjestäjinä.

Sähköinen palvelu ja laajakaistojen toimiminen koko Suomessa ovat aivan välttämättö-
miä edellytyksiä sille, että nämä yhteispalvelupisteetkin tulevat siihen tarkoitukseen, mi-
hin ne on suunniteltu. Niiden saavutettavuus, mikä on täällä monessa puheenvuorossa jo
tullut esille, vaatii välttämättä hyviä sähköisiä yhteyksiä, ja toivon, että laajakaista-asia
10



Pöytäkirjan asiakohta PTK 35/2017 vp
Suomessa etenee tässä 100-vuotisessa hengessä, niin kuin täällä on muutamissa puheen-
vuoroissa toivottu, ja ainakin se laajakaista jokaisesta talosta sen 100 metrin päähän saa-
daan, niin kuin on ajatuksena.

Ikäihmisten ja vammaisten huomioiminen tässä yhteispalvelupisteitten toiminnassa on
erittäin tärkeää, ja esteettömyyden määritelmä, on sitten kysymys näkövammaisesta tai lii-
kuntavammaisesta, on tärkeä asia, ja se tulee huomioida.

Yhtenä asiana, mitä täällä ei ole vielä nostettu keskusteluun, toivoisin, että myös liikku-
vat yhteispalvelut olisivat asia, mitä voitaisiin kehittää. Kotikaupungissani Kouvolassa
myös päiväkodit ovat jo liikkuva palvelumuoto. Tulevaisuudessa tämä voisi olla yhteispal-
velupisteissäkin yhtenä vaihtoehtona, että liikkuvia palveluja kehitettäisiin lisää.

14.45 Lea Mäkipää ps: Arvoisa puhemies! Tässä ei ole kovin suuresta esityksestä kysy-
mys, ja tämä perustuu nykyisenkaltaiseen viranomaisten sopimusperusteiseen yhteistyö-
hön.

Tästähän on annettu aikanaan yli sata lausuntoa, ja lausunnonantajat ovat lähes kaikki
suhtautuneet pääsääntöisesti myönteisesti, mutta sopimusperusteisuuden suurimmiksi on-
gelmiksi koettiin palveluvalikoiman kirjavuus eri asiointipisteissä ja kustannusten alueel-
liset ja paikalliset erot. On myös tärkeätä, ettei näitä palvelupisteitä enää vähennetä ja ettei
niissä käyvien matkat tulisi kohtuuttoman pitkiksi. Ja niin kuin täällä edellinenkin edustaja
sanoi, tässä ei nyt ehdoteta sitovasti niitä säännöksiä, mitä viranomaisten palveluja yhteis-
palvelupisteen palveluvalikoimaan sisältyy.

Mielestäni tämä nyt on kaikesta suppeudestaan huolimatta ihan hyvä esitys. Jos tässä sit-
ten on seurantaa ja jotain puutteita tulee, niin ainahan mahdollisuus on korjata esitystä.

14.46 Sirpa Paatero sd: Puhemies! Edustaja Essayah’lle: koska nyt näyttää, että hallitus-
puolueet eivät vastaa kysymyksiin, vaikka he tätä tukevat, niin yritän täältä opposition
edustajana vastata, vaikka vastustan tätä lakiesitystä.

Tähän käytettävyyteen: Meillä ei tämän yhteydessä tullut esiin, mutta meillä on ollut
hallintovaliokunnassa yleisesti viranomaisten kaiken nettikäytettävyyden osalta EU-lain-
säädäntö, joka on tulossa ja jonka kautta se tulee, mutta niin kuin tässä äsken esittelin vas-
talausetta, siellä on tarvetta tähän palveluarkkitehtuuriin saada jotain tolkullista yhtenäi-
syyttä, jotta meillä ei olisi nämä tulevan maakunnan, kunnan ja valtion arkkitehtuurit kai-
kissa verkkojärjestelmissä erilaiset ja ihmisten ihan sen takiakin, ihan ilman mitään handi-
capejakin todella hankala käyttää niitä.

Tässä ei todellakaan tule yhteispalvelupisteitä lisää, ja edustaja Mäkipään esille nosta-
ma palveluverkkojen moninaisuus ei muutu yhtään mihinkään. Tällä ei vaikuteta mihin-
kään verkkoihin yhtään mitään. Yhteispalvelupisteet ovat olleet hyvä käytäntö, tuen sitä
täysin, mutta nyt tässä aikataulussa tällainen muutos ei palvele sitä tavoitetta, mikä tälle on
asetettu.

Kotikäynteihin ei ollut minkäänlaista esimerkkiä, että semmoista olisi missään tehty.
Hauska ajatus, koska voisihan se olla, että kun nyt työntekijät muun muassa TE-keskuksis-
ta ja muista ensin hajotetaan 18 maakuntaan, minkä jälkeen heidän työpanoksensa on jol-
lekin maakunnalle nolla pilkku jotakin ja he toimivat siellä yhteispalvelupisteessä, niin sit-
ten joku ihminen ajanvarauksella varaisi semmoisen ihmisen käymään kotonaan, ihana
ajatus. Kyllä minä tuen siinä kohtaa hallitusta, jos niin tehdään.
11



Pöytäkirjan asiakohta PTK 35/2017 vp
14.48 Ville Vähämäki ps: Puhemies! Hankalia kysymyksiä toki nämä käytettävyysasiat,
ja pohdinkin tässä sitä, että itse asiassa tämä lakiesityshän toteuttaa Sipilän hallituksen di-
gitalisaatio-ohjelmaa ja on hyvä esitys sinänsä. No sitten, kun ajattelee näitä sähköisiä pal-
veluita ja yhteispalvelupisteitä, niin siellä tämä käyttöneuvonta, mitä yhteispalvelupisteis-
sä voidaan antaa myöskin digipalveluitten osalta, on hyvä asia, ja ehkä tämä vie oikeaan
suuntaan. Mutta sitten kun katsotaan sitä, minkälaisia mahdollisuuksia meillä on käyttää
näitä digipalveluita, niin meillähän on kännykkä, iPadit, kannettavat ja tietokoneet ja kai-
kissa on vähän omat käyttöliittymähaasteensa ihmisille, joten ehkä sinne pitää vielä tehdä
niitä uudistuksia.

Kokonaisuudessaan sitten, jos ajatellaan niitä kustannuksia, mitä tästä tulee, täytyisi kat-
soa kokonaisuutena ne koko julkishallinnon kustannukset. Minä luulen, että säästöjä tällä-
kin tullaan sitten saavuttamaan, kun saadaan ihmiset käyttämään enemmän digitaalisia pal-
veluita ja myöskin saamaan sitä etäneuvontaa, kuinka näitä palveluita voidaan käyttää.

14.50 Hannu Hoskonen kesk: Arvoisa rouva puhemies! Tässä hallituksen esityksessä ja
mietinnössä on erittäin paljon hyviä aineita siihen, että siirrymme aidosti ja oikeasti toimi-
vaan nettipalvelusysteemiin tässä maassa. Tämä digiloikka ei tapahdu tietenkään itsestään-
selvästi, vaan tämä tarkoittaa sitä — aivan niin kuin täällä valiokunnan mietinnössä lukee-
kin — että viranomaisen on myös neuvottava näitä ihmisiä. Ei voi olla niin, että ihminen,
joka ottaa tämmöiset digitaaliset palvelut käyttöön, heti olisi asiantuntija. Omasta koke-
muksestani voin kertoa, että kun ensimmäisiä kertoja tein metsäveroilmoitusta ja alvi-il-
moitusta netissä, niin eihän se nyt ihan helppoa ollut, mutta kolmannen kerran jälkeen, kun
siihen on nyt tottunut, sehän menee ihan helposti.

Mutta varsinkin iäkkäämmälle väestölle tämä on ihan varmasti semmoinen asia, jossa
tarvitaan neuvontaa ja ennen kaikkea sitä, että valtio kantaa tässä vastuunsa. Valtiohan on
tässä purkanut. Mehän olemme eduskunnassa tähän asiaan syyllisiä sen takia, että olemme
purkaneet valtion palvelupisteitä eri puolilta Suomea. Kotikunnastani on lähtenyt Kansan-
eläkelaitoksen toimisto, työvoimatoimisto, ja sitten vielä verotoimistokin on siellä hyvin
hyvin typistetysti, ei juuri ollenkaan.

Elikkä valtio on itse aiheuttanut ongelman. Siksi meidän valtion pitää se myös hoitaa,
antaa riittävät määrärahat, että digitaaliset palvelut ovat tulevaisuutta ja digitalisaatio ete-
nee, sillehän me emme voi enää mitään, mutta valtion on kannettava vastuu, ja se tulee ni-
menomaan laajakaistaverkkojen rakentamisen kautta. Muutenhan tämä homma ei onnistu,
jos ei nopeita laajakaistoja saada syntymään tähän maahan kaikkialle. Tässä meillä on val-
tiolla vastuu, ja sen takia eduskunnan pitää tämä asia ottaa vakavasti. Seuraavia budjetteja
tehtäessä toivoisin esimerkiksi EAKR:n rahoja, näitä Euroopan unionista tulevia rakenne-
rahastojen rahoja, joita on siellä miljoonia kuitenkin. Sen parempaa rakennerahastohanket-
ta kuin laittaa laajakaistaverkot kuntoon tässä maassa ei ole. Se on kilpailuneutraali kaikil-
le ihmisille, kaikille yrityksille ja ennen kaikkea pitkäaikainen investointi.

14.52 Ville Vähämäki ps: Puhemies! Vielä ihan lyhyesti kaksi epäkohtaa. Niistä toinen
tulikin tässä mainittua.

Kelan puhelinpalvelun jonotuksen maksullisuus: Kyllähän tämä on kohtuuton tilanne,
että sinne joutuvat jotkut henkilöt soittamaan useasti, jonottamaan ja maksamaan siitä, kun
kysymys on siitä, että pitäisi etuisuuksia ja tietoja sieltä kysellä ja omaa asiaansa edesaut-
12



Pöytäkirjan asiakohta PTK 35/2017 vp
taa, ja sitten joudutaan vielä ostamaan puheaikaa kännykkään, että voidaan nämä asiat hoi-
taa. Taisi olla edustaja Myllykoski, joka tämän epäkohdan aika hyvin toi esille.

Sitten nostan vielä tällaisen asian kuin alvin maksujen tilityksen ja sen ongelmallisuu-
den. Monella pienellä toiminimellä on ollut haasteita siinä, kuinka sen tilityksen oikein
osaa hoitaa ja kuinka ne maksut saadaan sieltä kotikoneelta lähtemään. Kenties näihinkin
voitaisiin saada joitain apuja.

Yleiskeskustelu päättyi.

Eduskunta hyväksyi hallituksen esitykseen HE 188/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
13


