















































DEM1914.tmp.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

2.1. Suullinen kysymys neuvolapalveluista (Jutta Urpilainen sd)
Suullinen kysymys SKT 47/2017 vp

Suullinen kyselytunti

Puhemies Maria Lohela: Edustaja Urpilainen.

Keskustelu

16.01 Jutta Urpilainen sd: Arvoisa puhemies! Neuvola on kaikille lapsiperheille tuttu
palvelu. Neuvoloiden ainutlaatuisuus onkin juuri siinä, että ne tavoittavat kaikki lapsiper-
heet riippumatta lapsiperheiden varallisuudesta tai asuinpaikasta. Lasten ja nuorten hyvin-
vointiin panostaminen on todellinen tulevaisuusinvestointi. Tämä todettiin myös viime
vaalikaudella valtiovarainministerinä teettämässäni perhepalveluita koskevassa selvityk-
sessä. Siksi neuvoloista on pidettävä huolta ja niitä tulee myöskin kehittää. [Timo Heino-
nen: Oikein!] SDP haluaa kehittää neuvoloista matalan kynnyksen paikkoja, joissa on en-
tistä laajemmin myöskin moniammatillista osaamista muun muassa digiajan kasvatushaas-
teisiin. Arvoisa pääministerin sijainen, oletteko valmiit tukemaan SDP:n tavoitetta ja teke-
mään myöskin yhteistyötä neuvoloiden kehittämisessä?

16.02 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Urpilaisen kysymys on mitä ajankohtaisin ja tärkein. Neuvolatoiminta on maail-
manlaajuisesti äitiyspakkauksineen siihen sivulla kulkien aivan maailmanluokan hanke ja
suuri saavutus meiltä. Pitäisin erittäin tärkeänä, että me kaikki puolueet kantoihin katso-
matta vasemmalta oikealle teemme yhteistyötä tässä asiassa ja pidämme huolta, että meillä
on jatkossakin neuvoloita, jotka toimivat, jotka tuottavat korkeita palveluita matalalla kyn-
nyksellä. Tämä on äärimmäisen tärkeä asia. Hallitus tekee osansa, ja olen todella iloinen,
että myös oppositio ottaa tämän tärkeän asian esiin. Kyllähän meidän tässä täytyy yhtä
köyttä vetää, että mahdollisimman hyvin nämä palvelut kehittyvät, säilyvät ja turvataan.

Puhemies Maria Lohela:  Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.03 Jutta Urpilainen sd (vastauspuheenvuoro): Kiitos, arvoisa puhemies! Kiitos myös-
kin pääministerin sijaiselle tästä yhteistyövalmiudesta.

Neuvolat ja kouluterveydenhuolto ovat lasten ja nuorten parissa tehtävää tärkeää kan-
santerveystyötä. Meillä on täällä eduskunnassa hyvin laaja yhteisymmärrys siitä, että kou-
luterveydenhuoltoa ei yhtiöitetä vaan se tulee jatkossakin säilymään julkisena palveluna.
Tämä on erittäin hyvä asia. Sen sijaan neuvoloiden tilanne on toinen. Hallituksen linjauk-
 Tarkistettu
4.2



Pöytäkirjan asiakohta PTK 36/2017 vp
sen mukaisesti neuvolat voidaan nimittäin tulevaisuudessa yhtiöittää, ja tätä linjausta mo-
net asiantuntijat ihmettelevät. Itse asiassa en ole löytänyt yhtään asiantuntijaa, joka kannat-
taisi tätä hallituksen linjausta. Arvoisa pääministerin sijainen, kysynkin teiltä: Miksi koh-
telette kouluterveydenhuoltoa ja neuvoloita eri tavalla? Miksi hyväksytte sen, että neuvo-
lat yhtiöitetään? Eivätkö neuvolat ole teille yhtä tärkeitä kuin kouluterveydenhuolto?

16.04 Ulkoasiainministeri Timo Soini (vastauspuheenvuoro): Arvoisa rouva puhemies!
Lasten ja koululaisten etu on tietysti meille suomalaisille päättäjille kaikki kaikessa, sillä
se, miten he voivat ja miten he kehittyvät ja kasvavat, ratkaisee, miten meidät kaikki myö-
hemmin hoidetaan, koska he kaiken tämän maksavat ja ylläpitävät. Sen takia on äärimmäi-
sen tärkeätä, että tässä asiassa mennään eteenpäin juuri sillä tavalla, että näitä palveluita
kehitetään, viedään eteenpäin, testataan jatkuvasti.

Kysyitte siitä käytännön järjestelystä. Neuvolat menevät maakuntien päätettäväksi, ja
minä uskon, että maakunnissa olevat äänestäjät äänestävät viisaasti ja valitsevat sellaisia
edustajia maakuntavaltuustoihin, jotka jakavat nämä meidän yhteiset huolemme ja ottavat
nämä linjaukset huomioon. Se on nimittäin hyvinkin demokraattinen tapa, että etukäteen
kaikki päättäjät, ehdokkaat kertovat, miten he haluavat tämän neuvolatoiminnan hoitaa, ja
sitten kun he [Puhemies koputtaa] maakuntavaltuutettuina ovat, niin he siitä vastaavat.

Puhemies Maria Lohela:  Asiasta vastaava ministeri Rehula jatkaa.

16.05 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Neuvolatoiminnan sisältöä, sitä tekemistä ja sitä uudistumista ohjaa ter-
veydenhuoltolain 15 § ja asetus neuvoloista. Se on se sisällöllinen kehittäminen, joka lain-
säätäjällä on. Yhteistyön käsi on tässä vaiheessa paikallaan, ja se on nimenomaan paikal-
laan siellä maakunnissa, joissa valmistellaan sitä toimintaa, tekemistä yhtäältä palvelujen,
sen verkon osalta, missä mikäkin palvelutoiminta jatkossa sijaitsee fyysisesti, ja toisek-
seen, millä tavalla nämä moniammatilliset toimijat yhteen kootaan, millä tavalla synnyte-
tään perhekeskukset, joissa on se asiantuntemus, jota siellä neuvolatasolla ei edes ole.
Tämä on avainasia, ja sen yhteistyön käden on oltava tarjolla, jota te, edustaja Urpilainen
täällä tarjoatte. Sen on, jos jossakin, niin tänä päivänä oltava siellä maakuntatason tekemi-
sessä.

16.06 Johanna Ojala-Niemelä sd (vastauspuheenvuoro): Arvoisa puhemies! Neuvola-
toiminnan historia on pitkä ja kunniakas. Pitkälle on päästy ajasta, jolloin Arvo Ylppö pe-
rusti lastenneuvolan Lastenlinnan halkokellariin. Käytössä oli yksi iso huone, ja neuvot ja
hoito annettiin jokaiselle paikallaolijalle. Paikallaolijan kuullen yksityisyyttä ei ollut. Näis-
tä lähti neuvolatoiminnan kehittäminen, ja se on nykyisin kansainvälistä huipputasoa.

Vanhempana oleminen ei kuitenkaan tänä päivänä ole helpompaa modernissa tietoyh-
teiskunnassa. Nopean kehityksen ja tiedon sekä suositusten kiihtyvän muutoksen vuoksi
lapsuudenkodissa opitusta ei välttämättä voi ammentaa eväitä omaan vanhemmuuteen. Tä-
män vuoksi neuvolatoimintaa tarvitaan edelleen tulevaisuudessa. Jotta neuvolat voidaan
jättää yhtiöittämättä, on ne irrotettava sote-keskuksista. Kysynkin, ministeri Rehula: teet-
tekö näin?
2



Pöytäkirjan asiakohta PTK 36/2017 vp
16.07 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Toistan edellisessä vastauksessa sanomani:

Se sisältö, jota neuvoloissa toimeenpannaan lainsäätäjän ja hallituksen näkökulmasta,
sisältyy terveydenhuoltolain 15 §:ään ja asetukseen neuvolatoiminnasta.

Toisekseen vastuu siitä, millä tavalla siellä arjen tasolla perheiden kohtaamistilanteissa
neuvola on palvelujen tarjoajana, on kiinni nyt siitä, mitä siellä maakunnissa tapahtuu —
syyllistämättä maakuntia. Se ei ole maakuntien vika, jos maakuntatoiminnassa on jotakin
ongelmia, mutta se kehittämistyö, joka on välttämätöntä tehdä, pitää tehdä siellä paikallis-
tasolla. Säädökset antavat sille puitteet.

Hallitus on linjannut, että maakunta ratkaisee sen, mikä on se neuvolan asema ja paikka
hallinnollisesti. Ja korostan, eikä voi olla korostamatta liikaa: säännökset ohjaavat kaikkea
neuvolatoimintaa jatkossakin.

16.08 Joona Räsänen sd (vastauspuheenvuoro): Arvoisa puhemies! Kun nyt tässä asias-
sa kouluterveydenhuolto on jätetty tämän yhtiöittämisvimman ulkopuolelle ja täällä oppo-
sitio ja asiantuntijat ovat myös toivoneet, että neuvolat jätettäisiin tämän yhtiöittämisvim-
man ulkopuolelle ja sitten kun tässä keskustelussa niin pääministerin sijainen tänään kuin
pääministeri edellisissä keskusteluissa ovat itse toivoneet, että maakunnissa neuvolat jätet-
täisiin tämän yhtiöittämisvimman ulkopuolelle, niin herää kyllä kysymys, että jos tämä on
niin yksimielinen poliittinen toive, että neuvoloita ei yhtiöitetä, niin minkä takia sitä ei ole
alkuvaiheessa hoidettu lainsäädännöllä, jotta niillä olisi sama arvo kuin kouluterveyden-
huollolla, ja ne olisivat tämän yhtiöittämisvimman ulkopuolella. Voisiko tähän arvoisa mi-
nisteri vastata?

16.09 Perhe- ja peruspalveluministeri Juha Rehula  (vastauspuheenvuoro):  Arvoisa
puhemies! Edustaja noin neljä kertaa viittasi yhtiöittämisvimmaan. Ei Sipilän hallituksella
ole mitään yhtiöittämisvimmaa. [Välihuutoja vasemmalta — Naurua] Sipilän hallituksella
on se tavoite, että ihmiset saavat nykyistä paremmin perustason palvelut. Se on se tavoite.
Se on se keskeinen tavoite.

Toisekseen — mikä autuaasti unohtuu, joutuu toistamaan — meillä on jatkossakin nor-
mit, jotka ohjaavat sitä tekemistä siellä arjessa ihmisten palveluissa.

Kolmas asia: me olemme rakentamassa perhekeskusmallia, sitä on vuosia tehty, meillä
on sitä varten erikseen tällä hetkellä useita kymmeniä ihmisiä eri puolilla Suomea sitä ra-
kentamassa ja varmistamassa sen, että niille lapsille, jotka esimerkiksi tarvitsevat tuettua
apua ja niille perheille, jotka tarvitsevat omassa elämäntilanteessaan tukea, on sitä ajallaan
saatavilla.

Yhtiöittämisvimmasta ei ole kyse.

16.10 Antti Lindtman sd (vastauspuheenvuoro): Arvoisa puhemies! Suomalaiset neuvo-
lat ovat yksi parhaiten toimivista osista meidän terveydenhuoltoa. Ne tavoittavat 99,7 pro-
senttia odottavista äideistä ja 99,5 prosenttia kaikista lapsista syntymästä kouluun. Suoma-
laista neuvolajärjestelmää ihaillaan maailmalla. Nyt hallitus käytännössä hyväksyy sen,
että neuvoloita voidaan yhtiöittää eri puolilla Suomea, ja ainoa tapa välttää tämä yhtiöittä-
minen on se, että ne irrotetaan sote-keskuksista. Eli jos maakunta ei suostu irrottamaan nii-
tä sote-keskuksista, silloin neuvolat on pakko yhtiöittää. Arvoisa ministeri Rehula, kun sa-
notte, että hallituksella ei ole yhtiöittämisvimmaa, [Oikealta: No ei todellakaan!] niin voit-
3



Pöytäkirjan asiakohta PTK 36/2017 vp
teko kertoa yhden asiantuntijan, joka kannattaa neuvoloiden yhtiöittämistä, kun kerran te
mahdollistatte neuvoloiden yhtiöittämisen? Kertokaa yksi asiantuntija, joka tukee neu-
voloiden yhtiöittämistä.

16.11 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Tässä salissa käytiin välikysymyskeskustelu toissa päivänä, ja ilahdutta-
van monet seurasivat sitä keskustelua täällä. Sen keskustelun aikana sain useita palautteita
neuvola-asiasta myös sen puolesta, että sote-keskus on se palveluntuottaja sen palvelun tar-
joajana, joka on kaikkein lähimpänä ihmistä jatkossa. [Maria Guzenina: Keneltä? — Va-
semmalta: Keneltä asiantuntijalta? Kerro yksi nimi!] On olemassa kaksi koulukuntaa, jois-
ta ei pysty sanomaan, kumpi on oikea. [Vasemmalta: Yksi nimi!] Tässä on lähtökohta se,
että ihminen saisi, lapsiperhe saisi mahdollisimman matalan kynnyksen palvelut. — Te ti-
vaatte nimiä. Minulta löytyy lukematon määrä sähköposteja toissa päivältä, [Välihuutoja
vasemmalta] joissa on käytännön asiantuntijoita, käytännön neuvolatoiminnasta huolis-
saan olevia, jotka sanovat, että neuvoloiden pitää olla siellä, missä on se lähin saavutetta-
vissa oleva palvelu.

16.13 Sari Essayah kd (vastauspuheenvuoro): Arvoisa rouva puhemies! Eilispäivän Vie-
raskynässä Mannerheimin Lastensuojeluliiton Esa Iivonen ja myöskin Lastensuojelun
Keskusliiton Kirsi Pollari kirjoittavat, että sekava valinnanvapaus uhkaa perhepalveluja.
He kirjoittavat, että tämä hallituksen malli hajottaa palvelut vaikeasti hallittavaksi koko-
naisuudeksi ja siitä kärsivät eniten kaikkein heikoimmassa asemassa olevat ja huono-osai-
set perheet. Tämä sopii erityisen huonosti sellaisille perheille, jotka tarvitsevat moniamma-
tillista työskentelyä ja myöskin pitkäkestoista apua. Hallituksen esitys sisältää myös sen
ajatuksen, että 12-vuotias — 12-vuotias lapsi — voisi valita näistä palveluntuottajista. Ar-
voisa vastaava ministeri, tämä valinnanvapausmalli on viemässä nämä ihmiset byrokra-
tiamyllyyn ja jättämässä oman onnensa varaan kaikkein heikoimmassa asemassa olevat
perheet ja erityisesti ne lapset, jotka tarvitsevat lastensuojelua ja myöskin moniammatillis-
ta ammattilaisten apua. Voitteko ystävällisesti kertoa: mitä tapahtuu tällaisessa tilanteessa
näille kaikkein heikoimmassa asemassa oleville perheille?

16.14 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Olen oppinut tuntemaan teidät, edustaja Essayah, asiallisista ja kiihkotto-
mista kannanotoista ja kysymyksistä. Kai se on tämä aika, joka laittaa tasaisemmatkin ih-
miset hieman lämpenemään. [Välihuutoja vasemmalta]

Ensinnäkin te kysyitte siitä, onko 12-vuotias valmis tekemään valintoja. Hallitus tulee
esityksessään, jonka tuomme eduskuntaan, muuttamaan tuon ikärajan 15 vuoteen juuri tä-
män vuoksi, että on arvioitu, että 12-vuotias ei ole vielä kykeneväinen. Tosin esimerkiksi
lastensuojelulaissa on kirjattu, että 12-vuotiaasta alkaen pitää kuulla lasta. Siinäkin on oma
logiikkansa.

Toisekseen: Uskotaan lakiin ja uskotaan pykäliin. Jos jotakin on pykälien kautta yritetty
kerta toisensa jälkeen tehdä tässä työssä valinnanvapauslainsäädännön kehittämiseksi sen
jälkeen kun lausuntokierros päättyi, niin lisätä ja tiivistää integraatiota. Jos jotain on yritet-
ty tehdä, niin sitä. Sitten kun se esitys on täällä, toivon, että niistä edustajista, jotka kannat-
tavat byrokratianpurkua, [Puhemies koputtaa] kukaan ei käyttäisi puheenvuoroa, että mis-
4



Pöytäkirjan asiakohta PTK 36/2017 vp
säs on byrokratianpurku, [Puhemies koputtaa] kun on yritetty integraatiota esimerkiksi ra-
hoitusmallin kautta vahvistaa.

16.15 Krista Mikkonen vihr (vastauspuheenvuoro): Arvoisa puhemies! Neuvolajärjes-
telmämme on aivan ensiluokkainen ja tosi tärkeä kansanterveyden tavoitteiden kannalta.
THL:n tutkijat esittivät tällä viikolla huolensa neuvolajärjestelmän pirstoutumisesta eri jär-
jestäjien vastuulle. Esimerkiksi rokotekattavuus, josta neuvolat ovat todella hyvin huoleh-
tineet, on vaarassa sitä myötä heikentyä. Me tiedämme, että monissa maissa, joissa rokot-
taminen tapahtuu yksityisellä sektorilla, on rokotuskattavuuden varmistamiseksi jouduttu
turvautumaan erilaisiin pakkokeinoihin, jotta rokotteet tulee annettua ajoissa ja sillä taval-
la saadaan lapsille riittävä suoja. Miten aiotte varmistaa sen, että jatkossakin rokotekatta-
vuutemme on riittävä ja vältymme lastemme vaarallisilta taudeilta?

16.16 Perhe- ja peruspalveluministeri Juha Rehula  (vastauspuheenvuoro):  Arvoisa
rouva puhemies! Uskommeko me tässä salissa niihin säännöksiin, joita eduskunta säätää?
Uskommeko me niihin alemmanasteisiin normeihin, joilla ohjataan esimerkiksi sitä, miten
rokotusohjelmat toteutuvat? Jos uskotaan niihin säännöksiin, niin huoli rokotekattavuuden
madaltumisesta on täysin aiheeton. Ymmärrän, että tällaisessa tilanteessa asiantuntijat ovat
huolissaan. Niin on ollut hallituskin huolissaan siitä, että perustason palvelut eivät nykyi-
sin toimi tavalla, joka voisi tyydyttää meitä. Rokotekattavuuden osalta ei ole minkäänlais-
ta huolta.

16.17 Pekka Puska kesk (vastauspuheenvuoro): Arvoisa puhemies! Minä en kannata
neuvoloiden yhtiöittämistä [Eduskunnasta: Hyvä!] maakunnissa kuten ei myöskään pää-
ministeri tässä salissa, [Välihuutoja vasemmalta] ja olen aivan varma, että Ylpön perintö
voidaan turvata. Kun tässä salissa suurin osa puolueista on ilmoittanut kannattavansa jul-
kisia neuvoloita, ei ole mitään syytä epäillä, etteivätkö maakunnat näin päättäisi. [Välihuu-
toja]

Tarkoitus oli kysyä peruspalveluministeriltä tästä rokotusohjelmasta, joka on tärkeä,
mutta ehkä kysyn jatkona sitä, mitenkä tätä mainittua perhekeskusohjelmaa nyt sitten vie-
dään tässä eteenpäin neuvoloitten pohjalta. [Eduskunnasta: Asiallinen kysymys!]

16.17 Perhe- ja peruspalveluministeri Juha Rehula (vastauspuheenvuoro):  Rouva pu-
hemies! Annetaan nyt luotto maakuntapäättäjille. Annetaan nyt luotto maakuntapäättäjille
siinä, että maakuntapäättäjät toimeenpanevat sitä lainsäädäntöä, [Sirkka-Liisa Anttila: De-
marit ei luota omiin maakuntapäättäjiinsä!] jota eduskunta tulee tämän kevään ja alkuke-
sän aikana säätämään. Luotetaan maakuntapäättäjiin. On hyvä, että on mielipiteitä. Se lait-
taa teroittamaan kynän siinä tilanteessa, kun viimeisiä pilkkuja ja pisteitä lakiesitykseen,
jota eduskunnalle ollaan antamassa, kirjoitetaan, mutta luotetaan siihen joukkoon, joka
parhaiten tuntee sen alueellisen tilanteen.

Toisekseen rokotusohjelman toimeenpanoon liittyen: Meillä on riittävästi euroja val-
tion budjetissa näinäkin aikoina siihen, että ne rokotukset, viimeisimpänä vesirokkoroko-
te, kyetään antamaan rokotusohjelman puitteissa. Luotetaan siihen, että 1) rahat riittävät, 2)
säännöksistä ei jää kiinni se, että rokotusohjelma ja rokotteiden se kattavuus, mikä meillä
on kansainvälisesti korkealla tasolla, voidaan toteuttaa.
5



Pöytäkirjan asiakohta PTK 36/2017 vp
16.19 Jutta Urpilainen sd (vastauspuheenvuoro): Arvoisa puhemies! Vierailin maanan-
taina Kokkolassa neuvolassa, joka on ihan fyysisesti sijoitettu lasten erikoissairaanhoidon
yhteyteen juuri sen takia, että siellä olisi mahdollisimman toimiva hoitoketju. Nyt kun
kuuntelen tätä keskustelua, ministeri Rehula, kyllä minulle tulee se käsitys, että ainoa tapa
estää neuvoloiden yhtiöittäminen on irrottaa neuvolat sote-keskuksista, eli se työ, jota
Kokkolassakin on tehty, on menossa tässä suhteessa valitettavasti hukkaan.

Mutta, arvoisa puhemies, kaikista erikoisinta tässä keskustelussa on se, että sekä päämi-
nisteri että pääministerin sijainen vetoavat maakuntapäättäjiin, että he eivät yhtiöittäisi
neuvoloita. Miksi te teette tällaisen mahdollisuuden, jos te olette itse sitä vastaan? Tulee
väistämättä sellainen tulkinta, että keskusta ja perussuomalaiset ovat kokoomuksen pantti-
vankeina. [Välihuutoja] Haluaisin kysyä vielä ministeri Rehulalta: voisitteko kenties nyt
vastata kysymykseen, miksi kouluterveydenhuolto ja neuvolat ovat eriarvoisessa asemas-
sa? Siihen kysymykseen en ole saanut nyt vastausta, emmekä aikaisemmin.

16.20 Perhe- ja peruspalveluministeri Juha  Rehula  (vastauspuheenvuoro):  Arvoisa
puhemies! Hyvin pitää tulkita sitä tilannetta, jossa tänään ollaan, jos Kokkolassa joudutaan
purkamaan se toimintatapa, jonka te olette sinne pystyyn rakentaneet. Mikkeliin toisena
maakuntakeskuskaupunkina on rakennettu malli, jossa samasta ovesta mennään sisään
ihan perustason neuvolaan kuin sitten vaativan tason erikoissairaanhoitoon. Näillä on näitä
esimerkkejä. Missään olemassa olevassa dokumentissa ei ole sellaista tekstiä, ei tietoa,
joka edellyttäisi sitä, että nämä todellakin toimivat mallit, tulevaisuuden mallit pitäisi pur-
kaa.

Toisekseen, emme me odota maakuntapäättäjiltä tai vain luota. Meillä on lainsäädäntö-
tehtävä, me olemme tekemässä lainsäädäntöä siihen malliin, että me luotamme siihen, me
uskomme siihen, me tiedämme sen, että maakuntatason ratkaisijat osaavat tehdä oikeat rat-
kaisut siihen tilanteeseen, jossa kussakin maakunnassa ollaan.

Kysymyksen käsittely päättyi.
6


