















































DEM4FE5.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00

2.1. Suullinen kysymys asunnottomuuden torjunnasta (Pia Viitanen sd)
Suullinen kysymys SKT 161/2018 vp

Suullinen kyselytunti

Puhemies Paula Risikko: Ensimmäisen kysymyksen esittää sosiaalidemokraattinen edus-
kuntaryhmä, edustaja Viitanen, olkaa hyvä.

Keskustelu

16.02 Pia Viitanen sd: Arvoisa rouva puhemies! Me vietimme viime yönä Asunnotto-
mien yötä. Vetää kovin nöyräksi ajatella, että tänä päivänä kaikilla ihmisillä ei ole kattoa
päänsä päällä. Moni ihminen viettää monia öitä, kaikki elämänsä yöt siellä leirinuotiolla
metsässä. Syitä voi olla monia — elämän mutkia matkassa. Oli syy mikä tahansa, apua tar-
vitaan.

Suomessa asunnottomuus on ollut pitkään laskussa pitkän yhteistyön tuloksena, mutta
vielä viime vuonna Suomessa oli 7 112 asunnotonta, joten työtä riittää. Arvoisa ministeri,
kysyn teiltä: Inhimillisesti yksikin asunnoton on liikaa. Onko hallitus valmis vielä tällä
kaudella, tänä syksynä, tässä budjetissa tekemään lisätoimia, jotta tilanne saataisiin parem-
maksi?

16.03 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysymys asunnottomuudesta on kipeä kysymys Suomessa, ja
aivan niin kuin kysyjä hyvin totesi, meillä hallitus toisensa jälkeen on tehnyt tässä pitkä-
jänteistä työtä jo pitkään. Oikeastaan avainasia oli, kun otettiin aikoinaan käyttöön tällai-
nen asunto ensin -toimintamalli, missä ei aseteta ihmiselle ennakkoehtoja, että saa asun-
non, vaan asunto ensin ja sen jälkeen sitten niitä mahdollisia muita sosiaalitoimen tukipal-
veluita mukaan. No, mitä uutta aivan viime vuosina on tullut? Esimerkiksi tämmöinen
asuntoneuvonta on tuottanut hyviä tuloksia. Sillä on pystytty estämään itse asiassa useam-
pia tuhansia häätöjä nyt kuluvan vuoden ja viime vuoden aikana.

Ensi vuoden budjettiin liittyvään kysymykseen: hallitus asetti kehysriihessä tavoitteen
asunnottomuuden puolittamisesta, ja siihen varattiin jo ensi vuodelle 5 miljoonan euron li-
säraha nimenomaan kohdentaen asuntojen hankintaan itsenäiseen asumiseen jo pystyville
asunnottomille ikään kuin tämmöistä välivuokrausta käyttäen.

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan. Edusta-
ja Viitanen jatkaa.
 Hyväksytty
1.0



Pöytäkirjan asiakohta PTK 103/2018 vp
16.04 Pia Viitanen sd (vastauspuheenvuoro): Arvoisa puhemies! On tehty paljon toimia,
ja hyvä niin. Mutta siitä huolimatta me olemme sellaisessa tilanteessa, että tänä päivänä
esimerkiksi nuorten asunnottomien määrä on kääntynyt kasvuun. Samoin asumisen kus-
tannukset ovat edelleen nousussa.

Puhemies! Eduskunnan tarkastusvaliokunta käsitteli asunnottomuutta ja asuntokysy-
myksiä mietinnössään viikko takaperin. Yhdeksi isoksi pääongelmaksi nimettiin se, että
kerta kaikkiaan meillä on kohtuuhintaisia koteja aivan liian vähän ja asuminen on aivan
liian kallista esimerkiksi Helsingissä, Tampereella, monissa kasvukeskuksissa. Moni pie-
nituloinen joutuu toteamaan siellä Tampereen Tammelantorilla, että rahapussiin jää entis-
tä isompi lovi asumiskustannusten jälkeen.

Yksi yksinkertainen ratkaisu niin asunnottomuuden torjuntaan kuin asumisen kalleu-
teen on se, että meillä on kylliksi kohtuuhintaisia koteja. Niinpä kysyn, ministeri, vielä uu-
destaan: kun tilanne on tämä, voisiko kuitenkin ajatella, että nyt tehtäisiin isoja toimia ja
nopeita ratkaisuja ja vielä tänä syksynä, tällä vaalikaudella, tässä budjetissa lisättäisiin toi-
mia, esimerkiksi parannettaisiin asumisrakentamisen tukia? [Eduskunnasta: Teidän piti
hoitaa se viime kaudella jo!]

16.05 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Edelleen hyviä, ajankohtaisia kysymyksiä. Vaikka Suomessa
on pystytty asunnottomuuden määrää kokonaisuutena tiputtamaan ja saamaan apua nimen-
omaan siihen kovaan ytimeen eli erityisesti pitkäaikaisasunnottomuuteen, niin siitä huoli-
matta, vaikka asuntoja järjestyy tuhansia niille, joilla sitä ei ole, niin toisessa päässä on
koko ajan se riski, että tulee uusia asunnottomia, erityisesti nuoria, jotka esimerkiksi opis-
kelupaikalle lähtiessään eivät välttämättä sitä asuntoa löydäkään vaan ovat sitten kaverien,
tuttavien nurkissa tiukan paikan tullen.

Hallitus jakaa tuon ajatuksen siitä, että lisätään tuotantoa. Itse asiassa kauden kärkita-
voitteita on asuntorakentamisen lisääminen, missä on onnistuttu hyvin, ja myös tämä koh-
tuuhintaisen tuotannon määrä, mitä on onnistuttu tällä vaalikaudella nostamaan muutamia
tuhansia asuntoja korkeammalle kuin aiemmin. Ensi vuonna tuo valtion tukema asunto-
tuotanto on mitoitettu 9 000 asuntoon. A-Kruunun pääomitus on erittäin merkittävä toimi,
ja se antaa tälle valtionyhtiölle mahdollisuuden tuplata oman kohtuuhintaisten asuntojen
tuotantonsa.

16.06 Anneli Kiljunen sd (vastauspuheenvuoro): Arvoisa rouva puhemies! Valitettavasti
liian monen ihmisen asunnottomuuden taustalla on pienituloisuus ja köyhyys. Heille on
syntynyt vuokrarästejä, minkä seurauksena he ovat saaneet häädön ja näin ajautuneet asun-
nottomaksi. Valitettavasti myöskään viimesijainen toimeentulotuki ei ole näitä ihmisiä
pystynyt auttamaan. Arvoisa ministeri, kysyisin teiltä: Olisiko hallituksella nyt mitään tah-
totilaa siihen, että puututtaisiin, ettei toimeentulo — pienituloisuus, köyhyys — olisi lisää-
mässä asunnottomuutta? Voitaisiinko esimerkiksi toimeentulotukijärjestelmää kehittää sii-
hen suuntaan, että jos ihminen on asunnoton, häntä aidosti lähdettäisiin auttamaan, ja sitä
kautta tätä asunnottomuuden syvää kuilua purkaa?

16.07 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Itse asiassa täytyy pyrkiä auttamaan ihmisiä ennen kuin on
asunnoton, ja viittasin jo aiemmin tähän asumisneuvontaan, millä on pystytty ennaltaeh-
2



Pöytäkirjan asiakohta PTK 103/2018 vp
käisemään noin 5 000 häätöä viimeisten kahden vuoden aikana, ja nyt uutena toimintana
tänä vuonna käynnistettiin tämmöisenä pilottina vuokra-asukkaitten talousneuvontatuki. 

Itse asiassa kun ihminen huomaa, olkoonpa kyse sitten mistä hyvänsä, että ykskaks tulot
eivät riitä ja tekee mieli turvautua jo pikavippeihin tai muuten ei pysty laskuista selviä-
mään, niin parempi tie kuin lähteä niitä pikavippejä hakemaan on ottaa yhteyttä tähän
vuokra-asukkaitten talousneuvontaan, jossa pystytään katsomaan, että miten otetaan se ta-
lous haltuun ennen kuin ollaan ulosottokierteessä ja ennen kuin ollaan pihalla asunnosta.
Tämä ennaltaehkäisevä ote on todella tärkeätä. 

Sen lisäksi niille, joille asunnottomuus on koittanut, täytyy näitä valtion toimia kohden-
taa, jotta uusia asuntoja löytyy heillekin.

16.09 Riitta Myller sd (vastauspuheenvuoro): Arvoisa puhemies! Todellakin Suomessa
on tehty hyvää työtä asunnottomuuden ehkäisemiseksi. Olemme onnistuneet monissa
asioissa hyvin, mutta niin kuin täällä on jo sanottu, on olemassa ryhmiä, joilla asunnotto-
muus on kasvanut. Niitä on nuoret, alle 25-vuotiaat, joiden osuus asunnottomista on 22
prosenttia, ja tässä ryhmässä pitkäaikaisasunnottomia on 20 prosenttia. Toinen ryhmä on
maahanmuuttajataustaiset henkilöt. Tässä ajattelen sitä, että aivan erityisesti pitäisi pystyä
näitä ennaltaehkäiseviä sosiaalipuolen toimia nyt sitten suuntaamaan tänne, jos ajatellaan,
että nämä ryhmät syrjäytyvät, mikä on erittäin mahdollista tilanteessa, jossa ei ole sitä pe-
rusasiaa, kuten asuntoa. Miten tähän nyt sitten reagoidaan, koska nämä luvut ovat tosia ja
tällä hetkellä olemassa olevia?

16.10 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Tässä mainittiin nimenomaan nuoriso esimerkkinä, ja nuorisosyrjäyty-
minen kuuluu tosiaan minun toimialaani, ja vastaan siltä osin. Tämä on nimenomaan hy-
vin tärkeä kysymys, sillä käytännössä monien ongelmien kasaantuminen ja väärien palve-
lujen parissa oleminen tai sitten kokonaan niiden palveluiden ulkopuolelle jääminen joh-
taa varmasti usein nuoren sekä syrjäytymiseen että sitä kautta asunnottomuuteen. 

Tällä vaalikaudella on tehty merkittävä edistysaskel tässä asiassa, että nuoren on mah-
dollisimman helppo löytää ne palvelut, mitkä ovat hänelle juuri ne yksilöllisesti oikeat. On
perustettu tämä Ohjaamo-palveluiden verkko. Siis Ohjaamo on käytännössä tämmöinen
matalan kynnyksen palvelupiste, jossa sitten osataan kohdata nuori yksilöllisesti ja ohjata
hänet eteenpäin niihin palveluihin, mitkä hän nimenomaisesti tarvitsee. Tältä osin on to-
della jo ryhdytty toimeen. Näitä on yli 50 valtakunnallisesti, ja ne vakinaistetaan.

16.11 Ritva Elomaa ps (vastauspuheenvuoro): Arvoisa puhemies! Myös perussuomalai-
set rantautuivat eilen illalla ja yöllä asunnottomien yöhön kuuntelemaan kansalaisia, ja
viesti oli se, että vaikka asunnottomia on noin 7 000, monet ovat matkalla asunnottomaksi.
800 000 kansalaistamme saa asumistukea. Siellä on joukossa nuoria, siellä on joukossa
varsinkin pienituloisia eläkeläisnaisia, leipäjonot kasvavat. Kysynkin, hallitus, teiltä, millä
tavalla estätte tulevien asunnottomien synnyn ja poistatte nämä 7 000 asunnotonta listalta,
että kaikilla olisi koti ja turva, paikka, missä elää.

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Useat valtioneuvoston edustajat voivat vastata tämän laajan ja merkittävän
3



Pöytäkirjan asiakohta PTK 103/2018 vp
yhteiskuntapoliittisen kysymyksen osalta. Se kertoo hyvää siltä osin, että asunnottomuus
koskettaa useampaa hallinnonalaa. Samalla se on myös aiheeseen liittyvä haaste. On vai-
kea vastata täältä yhtä yksittäistä seikkaa, millä voitaisiin varmistaa, että asunnottomuus
Suomessa loppuisi. Samalla voimme kerrata yhtä suomalaista poliittista menestystarinaa
useamman vaalikauden mitalta. Luku on sellainen, että kansainvälisestikin tullaan katso-
maan suomalaista vahvaa asunto ensin -periaatetta. 

Mitä tulee ihmisiin, noihin noin 7 000 asunnottomaksi arvioituun, meillä ei ole ilmiötä,
jossa nuo kaikki ihmiset välttämättä olisivat kadulla, vaan kysymys on sellaisesta ehkä ys-
tävien, kavereiden satunnaisista majoituksen etsimisestä, ja siksi tärkeä periaate, oma koti
ensin, kuuluu myös heille. Tukena tällaisille tilanteille on asumistukijärjestelmä, toimeen-
tulotukijärjestelmä ja perustoimeentulo joko takuueläkkeen tai esimerkiksi työmarkkinatu-
en kautta.

16.13 Hanna Halmeenpää vihr (vastauspuheenvuoro): Arvoisa rouva puhemies! Asun-
to on ihmisoikeus ja tavoitteeksi Suomessa tulee ottaa asunnottomuuden poistaminen ko-
konaan, ei vain puolittaminen. Noiden 7 000 tilastoissa olevan asunnottoman lisäksi tilas-
tojen ulkopuolelle jää vielä runsaasti ihmisiä, jotka majailevat tuttaviensa ja sukulaistensa
luona mutta eivät koskaan tule tilastoiduksi asunnottomiksi. Erityisen huolestuttavaa mie-
lestäni on nuorten kasvava asunnottomuus, joiden osuus tässä tilastoimattomien kakussa
on suuri. Asunnottomuus nuorilla rajaa itsemääräämisoikeutta, epää mahdollisuuden
omaan turvalliseen tilaan, ja sellaisista lähtökohdista elämän ja oman tulevaisuuden raken-
taminen on erittäin vaativaa, suorastaan kohtuutonta. Kysyn vastaavilta ministereiltä, olet-
teko virkakuntienne kanssa ottanut tai ottamassa käyttöön erityisesti sellaisia toimia, joilla
voidaan varmistaa, ettei nuorten asunnottomuus Suomessa lähde kasvuun vaan laskuun ja
ettei yksikään nuori joudu ulos yhteiskunnasta sen vuoksi, ettei saa asuntoa tai on joutunut
ulos asunnostaan eikä pääse takaisin.

16.14 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Tuo 7 000 asunnotonta — siinä on todella jo iso joukko näitä,
jotka asuvat tuttavien, sukulaisten tai kavereitten luona vaihtaen paikkaa, eli se ei todella-
kaan ole luku ihmisiä, jotka olisivat kadulla. Onneksi tämä on tilanne, eli tätä totaalista, pit-
käaikaista asunnottomuutta on onnistuttu painamaan alas. 

Ne erityiset toimet, millä ajatellaan, että voidaan helpottaa nuorten asemaa: totta kai aika
iso osa nuorista opiskelee, ja opiskelija-asuntotuotannon lisääminen on ilman muuta yksi
keino, jotta mahdollisimman suuri joukko opiskelijoista löytäisi oman kotinsa sitten opis-
kelija-asunnosta, joilla kuitenkin pystytään tuottamaan asumista helpommalla ja halvem-
malla kuin muilta markkinoilta. Mutta nuorille ovat hyvin tarpeen myös nämä mainitsema-
ni tukimuodot, esimerkiksi asumisneuvonta tai taloustuki, koska monta kertaa nuori juuri
kokemattomuuttaan on voinut joutua velka- tai vippikierteeseen.

16.15 Li Andersson vas (vastauspuheenvuoro): Arvoisa puhemies! Suomen kaltaisessa
maassa, joka kuuluu maailman vauraimpiin ja parhaiten menestyviin, ei tavoitteena voi
olla mikään muu kuin asunnottomuuden poistaminen kokonaan. 

Erityisesti nuorten kasvaneen asunnottomuuden taustalla ovat usein liian kovat vuokrat
isoissa kaupungeissa mutta myöskin kasvava työttömyys ja nuorten velkaongelmat. Jos
4



Pöytäkirjan asiakohta PTK 103/2018 vp
luottotiedot ovat menneet ja on useita vuokrarästejä, niin silloin voi olla vaikeaa päästä
jopa kaupungin vuokra-asuntoihin. 

Vasemmistoliitto on esittänyt, että tämä asunto ensin -periaate laajennetaan koko maa-
han ja että myöskin kohtuuhintaisten vuokra-asuntojen tuotantoa lisätään tuntuvasti isois-
sa kaupungeissa. Sen lisäksi olemme esittäneet selvitettäväksi asumistakuu-mallia, joka
siis tarkoittaisi sitä, että taataan erityisesti nuorille pääsy asuntoon vain muutama kuukausi
sen jälkeen, kun nuori on joutunut asunnottomaksi — ideana siis, että asunnon ei pidä olla
mikään palkinto vaan se on jokaiselle kuuluva ihmisoikeus. Kysyn nyt ministeri Tiilikai-
selta: oletteko valmis selvittämään tällaista asumistakuu-mallia näiden muiden toimenpi-
teiden lisäksi?

16.17 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Me tiedämme, tunnemme tilanteen, että Suomessa tämä asunto
ensin -periaate toimii ja kaikki pitävät sitä hyvänä, eli emme aseta ehtoja ihmisille vaan py-
rimme sen asunnon tarjoamaan. 

Mainitsit nämä liian kovat hinnat. Siitä varmasti kannamme kaikki huolta. Työllisyys
onneksi paranee koko ajan, eli tuo työttömyys on entistä pienempi asunnottomuuden syy. 

Samaten näihin mainitsemiisi tilanteisiin, ettei saa sitä irtaimistovakuutusta tai kotiva-
kuutusta, jos luottotiedot eivät ole kunnossa, olemme kehittäneet tuotteita, joissa vuokra-
nantaja voi sen vakuutuksen saada. 

Ja tarvitaan juuri näitä tämmöisiä välivuokrausmalleja, että joku, esimerkiksi joku sää-
tiö, ottaa vuokranantajalta ikään kuin sen riskin pois ja sitten välittää eteenpäin asuntoja
asunnottomille. Sitä, tuleeko tähän joku takuu ja aikaraja, on ilman muuta syytä selvittää.

16.17 Anders Adlercreutz r (vastauspuheenvuoro): Ärade talman! Asunnottomuutta es-
tetään toisaalta matalan kynnyksen sosiaalisia palveluja lisäämällä mutta toisaalta asunto-
jen tarjontaa kasvattamalla. Meillä on maassamme kymmeniätuhansia tyhjiä asuntoja tä-
hän aikaan, pelkästään Helsingissä on noin 27 000. 

Olimme eilen, ministeri Tiilikainen, samassa tilaisuudessa Asunnottomien yö -paneelis-
sa ja siinä nostitte esille nimenomaan tämän vuokravälitystoiminnan eli sen, että kunnat
vuokraavat näitä tyhjiä asuntoja ja vuokraavat niitä sitten eteenpäin tarvitsijoille. Miten
tämä hyvä ajatus saataisiin yleistymään? Miten saataisiin kunnat mukaan tähän toimin-
taan? Vaatiiko se pelkästään tahtotilan muuttumista, lainsäädäntöä vai sitä, että vakuutus-
yhtiö ottaisivat tästä asiasta kopin?

16.18 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kysyjä tuntee asian hyvin, hyvä, ettei anna vastauksetkin jo ky-
syessään — hienoa. Tarvitaan kaikkia näitä toimia, mitkä mainitsitte. 

Ja todellakin, kun mietitään, että on kymmeniätuhansia tyhjiä asuntoja ja toisaalta asun-
nottomia, niin miksi ne asunnot ovat tyhjinä? Monta kertaa voi olla, että asunnonomistaja
ei ikään kuin uskalla antaa asuntoaan vuokralle tai että tuo tyhjyys on sen verran lyhytai-
kainen, että no eipä nyt täksi aikaa vuokrata. Kyllä asuntomarkkinoilla tarvittaisiin lisää
myös näitä asuntoja, jotka tilapäisestikin ovat tyhjänä, ja täytyy sitä puolta yrittää kannus-
taa. Ja juuri tuo ajattelu, että vaikkapa kunnat voivat olla niitä vuokralaisia, jotka sitten ot-
tavat sen vastuun ja riskin, että asunto säilyy kunnossa, jos se osoitetaan asunnottoman
käyttöön, on hyvä tapa, ja siitä tietysti kunnat voivat päätöksiä tehdä. Ja myös tämä kuvaa-
5



Pöytäkirjan asiakohta PTK 103/2018 vp
mani vakuutusasia, että vuokranantaja voi vakuuttaa tällaisen tilanteen varalta sen asun-
non, on otettu hyvin vastaan.

16.20 Sari Essayah kd (vastauspuheenvuoro): Arvoisa rouva puhemies! Tukiasumisen
piiriin pääsevät sellaiset nuoret ja nuoret aikuiset, jotka tarvitsevat myöskin apua elämän-
hallintaansa. Sinne saatetaan tulla lastensuojelun jälkihoidossa tai mielenterveyspuolen
kautta tai vammaispalveluitten kautta.

Tänä päivänä meillä on kuitenkin resursseista pulaa, kun puhutaan lastensuojelun jälki-
hoidosta. Olisinkin kysynyt vastaavalta ministeriltä: millä tavalla voidaan varmistaa, että
kun nuori, tai siinä vaiheessa vielä lapsi, täyttää täysi-ikäisyyden rajan, 18 vuotta, hän pää-
sisi lastensuojelun jälkihoidon piiriin ja hänelle siinä vaiheessa tarjotaan paitsi asuntoa niin
myöskin niitä tukipalveluita, joita hän tarvitsee, jotta se elämänhallinta pääsee käyntiin?
Nämä satsaukset olisivat varmasti niitä, jotka pidemmän päälle tulisivat yhteiskunnalle
kaikkein eniten takaisin ja auttaisivat siinä, että nuoren elämä ei lähde syrjäytymään.

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos tärkeästä kysymyksestä. Olen miettinyt tätä aihepiiriä paljon. Ylipää-
tään ottaen sosiaali- ja terveyspalveluissa täysi-ikäistyminen on rajapyykki, joka johtaa
esimerkiksi erikoissairaanhoidossa palveluista aikuisten palvelujen piiriin, ja ennen kaik-
kea kaikkein heikoimmassa ja haavoittuvimmassa asemassa olevat lastensuojelulapset
muuttuvat kertaheitolla täysivaltaisiksi aikuisiksi. Silloin ikään kuin vahva itsemääräämis-
oikeus, halu ja oikeus päättää omasta elämästään, risteilee sen oikeuden kanssa, miten voi-
simme taata turvallisen polun kohti aikuisuutta.

Lastensuojelun pykäläthän sinänsä takaavat oikeuden ja velvoitteen sijaishuollon jat-
koon, jälkihuollon toimiin, ja rohkaisen kuntia, joilla tässä kohti on aina harkinnan paikka,
miten jatkaa tuota sitoumusta nuoreen, jatkamaan sitä siitä syystä, että me tiedämme vali-
tettavia esimerkkejä, että kymmenen vuoden ansiokas lastensuojelutyö ikään kuin vähän
valahtaa hukkaan parissa kuukaudessa tai parissa vuodessa, kun itsenäistymisen omalle
tielle ei löydykään tukea. Lainsäädännön pykälissä [Puhemies koputtaa] on varmasti pa-
rantamisen varaa mutta ennen kaikkea käytännön työssä ja rohkeudessa satsata tähän eu-
roja.

Puhemies Paula Risikko: Täällä oli kahdella muullakin ryhmällä pääkysymyksenä asun-
nottomuus, joka on todella hyvin ajankohtainen tällä viikolla — ja aina.
6


