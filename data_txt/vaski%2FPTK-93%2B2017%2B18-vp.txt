















































DEMB9A4.tmp.xml


Pöytäkirjan asiakohta PTK 93/2017 vp
Pöytäkirjan asiakohta 

PTK 93/2017 vp

Täysistunto

Tiistai 26.9.2017 klo 14.00—22.06

18. Hallituksen esitys eduskunnalle laeiksi työttömyysturvalain ja eräiden muiden lakien 
muuttamisesta

Hallituksen esitys HE 124/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 18. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan ja työelämä- ja tasa-arvovaliokunnan on annettava lausunto.

Keskustelu

21.46 Ilmari Nurminen sd: Arvoisa puhemies! Tämä työttömyysturvan aktiivimalli tar-
koittaa siis sitä, että työttömän pitäisi olla käytännössä viikkotyössä tai viisi päivää työllis-
tämistä edistävissä palveluissa. Jos ei näin ole, niin työttömyysturvaa leikataan seuraavalta
kolmelta kuukaudelta 4,65 prosenttia. Haluankin tuoda tässä puheenvuorossani muutamia
ongelmakohtia, mitä hallituksen esitykseen liittyy.

Ehkä tärkein ja perimmäinen syy tähän, että en hyväksy tätä, on, että tässä ei ymmärretä
työttömyyden moninaisia syitä, mistä työttömyys johtuu. Tämä on osa työttömien kyykyt-
tämistä, mitä monet edellä olevat esitykset ovat jo olleet.

Ensinnäkin tässä edellytetään työllistämistä edistävissä palveluissa olemista, ja kuiten-
kaan ei ole mitään velvoitetta tarjota työttömille näitä palveluita. Eli työttömän ulkopuo-
lelta johtuvista syistä voi olla, että työtön ei pääse palveluihin, minkä johdosta häneltä sit-
ten leikataan tukea.

Toisaalta näen, että tämä myös lisää kannustinloukkuja ja byrokratiaa. Esityksessä tode-
taankin, että toimeentulotukimenot tulevat kasvamaan.

Lisäksi kiinnittäisin huomiota siihen, että tämä kohdistuu moniin jo valmiiksi huonossa
ja heikommassa asemassa oleviin ihmisiin ja syrjäytymisvaarassa oleviin, joilla on jo nyt
iso kynnys päästä keikkatyöhön ja silpputyöhön ja vaikeuksia saada lyhytaikaista työtä. Eli
tämä ei ole heidän kohdallaan oikea tapa aktivoida, ja tämä saattaa monien kohdalla myös
olla jopa mahdoton toimenpide, joka ajaa tähän leikkaukseen.

Toisaalta nostaisin esille myös, että jo nyt, jos tekee muutaman päivän töitä, 300 euron
suojaosuus saattaa ylittyä. Ongelmana on, syntyykö pätkätyöttömyysmarkkinat.

Mutta nämä olivat näitä, ja jatketaan myöhemmin keskustelua.

21.48 Anna Kontula vas: Arvoisa puhemies! Aktiivimalli sisältää ratkaisevan väärinym-
märryksen työttömyyden luonteesta, mikäli esityksen tarkoituksena on todella lisätä työl-
lisyyttä, työttömien työllistymistä sirpaletöihin, niin kuin esityksessä väitetään. Jos työtön
henkilö menee päiväksi töihin, hän ansaitsee matalapalkka-alallakin yli 60 euroa, jos ei ole
 Tarkistettu
4.2



Pöytäkirjan asiakohta PTK 93/2017 vp
toimeentulotuella. Tämä on siis se summa, joka hänelle jää verojen jälkeen käteen. Jos hän
ei mene töihin, hän aktiivimallissa menettäisi tämän 60 euroa ja sen lisäksi päivärahaa noin
30 euroa. Esitys siis olettaa, että meillä on jossakin työttömiä, joille 90 euron menetys on
niin paljon suurempi uhka kuin 60 euron menetys, että he tämän takia ratkaisevasti muut-
tavat käyttäytymistään. Näin siitä huolimatta, että paljon suuremmat sanktiot eivät tähän
asti ole siihen johtaneet.

No miksi sanktiot eivät toimi? Koska syy työllistymättömyyteen ei ole taloudellisen
kannusteen puutteessa. Syynä työllistymättömyyteen voi olla yksinkertaisesti se, että työtä
ei ole tarjolla. Tällöin aktiivimalli ei asiaa millään lailla korjaa. Syynä työllistymättömyy-
teen voi olla se, että työtä on mutta tarjolla oleva työ on sellaista, jota työtön ei esimerkiksi
terveysrajoitteiden vuoksi voi ottaa vastaan. Meillä on paljon työttömiä henkilöitä, jotka
voisivat työllistyä erilaisilla järjestelyillä ja jotka sen takia ovat meidän työttömyystilas-
toissamme mutta jotka eivät kykene työllistymään niille palvelualojen sirpaletyömarkki-
noille, joilla on hyvin vähän mahdollisuutta suunnitella työkeikkoja yksilöllisistä tarpeista
ja terveysrajoitteista käsin. Tähän ongelmaan aktiivimalli ei vastaa millään lailla. Kolmas
syy siihen, minkä takia työtön ei työllisty, on se, että työtä on tarjolla mutta sosiaaliturva-
byrokratian vuoksi sitä ei uskalleta tehdä. Näiltä osin aktiivimalli pikemminkin vaikuttaa
kielteisesti, ei suinkaan myönteisesti, ihmisten työhaluihin, sillä se pahentaa entisestään
sitä byrokratialoukkua, joka jo tällä hetkellä on kohtuuton.

Tämän ratkaisevan väärinymmärryksen lisäksi aktiivimalliin liittyy myös eräitä muita
ongelmia, joiden vuoksi esitys on oman sisäisen logiikkansa mukaan mahdoton. Esitykses-
sä ei kerrota, miten työrajoitteinen osoittaa perustellun syyn olla työllistymättä tilanteessa,
jossa velvoite ei kohdistu mihinkään nimenomaiseen työpaikkaan. Tähän asti työvelvoite
on toiminut niin, että TE-toimistosta lähetetään työosoitus johonkin nimenomaiseen työ-
paikkaan, ja jos työttömällä on jokin sellainen rajoite, että hän ei pysty tätä työtä ottamaan
vastaan — esimerkiksi silmäsairaus, joka edellyttää valojen himmentämistä, johonka ky-
seisessä työpaikassa ei ole mahdollisuutta — hän toimittaa tästä rajoitteesta B-lausunnon
TE-toimistoon ja selviää sillä sanktioitta. Nyt tässä aktiivimallissa ajatellaan, että silloin
jos työtön ei ole työllistynyt mihinkään, hän on ikään kuin kieltäytynyt kaikista maailman
tai ainakin oman työssäkäyntialueensa työpaikoista, ja hänen on mahdotonta toimittaa sel-
laista lääkärinlausuntoa, joka osoittaisi hänet syyttömäksi tähän rikokseen. Tämä on yksi
niistä keskeisistä ongelmista, minkä takia on hyvä, että tämä käy myös perustuslakivalio-
kunnassa.

Toinen iso käytännön ongelma, johonka edustaja Nurminen jo viittasikin, on se, että
tämä aloite lisää toimeentulotuen käyttöä. Eli se ei pelkästään lisää työttömyysturvabyro-
kratiaa työttömyysturvajärjestelmän sisällä, vaan sen lisäksi se tuo toimeentulotukibyro-
kratian piiriin uusia henkilöitä, mikä moninkertaistaa tätä byrokratialoukkuvaikutusta en-
tisestään. Tällaisenaan se on tokikin selkeää jatkoa 1990-luvulta alkaneelle linjalle, jossa
tarve työttömien piiskaamiseen on niin vahva, että yhä uutta kuripolitiikkaa toteutetaan
kansantalouden kustannuksella, vaikka jo tällä hetkellä tiedetään, että sillä ei ole myöntei-
siä vaikutuksia.

Kolmas keskeinen iso ongelma on, että hallituksen esityksessä esitetään työvoimapoliit-
tiset toimenpiteet ikään kuin tasavertaisena vaihtoehtona työpaikalle niille henkilöille, jot-
ka eivät työtä löydä. Tässä on ajatusvirhe, koska henkilö ei voi samalla tavalla itsenäisesti
etsiskellä työvoimapoliittisia toimenpiteitä, kun hän etsii työpaikkaa, vaan työvoimapoliit-
tiset toimenpiteet tulevat aina viranomaispäätöksen ja -ohjauksen kautta. Tämä viran-
2



Pöytäkirjan asiakohta PTK 93/2017 vp
omaisreitti on jo nyt sanktioitu kovemmalla sanktiolla kuin mitä nyt aktiivimalli tässä esit-
tää, eli jos kieltäydyt työvoimapoliittisista toimenpiteistä, pahimmillaan menetät paitsi
työttömyysturvan myös toimeentulotuestasi 40 prosenttia määräajaksi. Sen rinnalla aktii-
vimallin pelote on täysin turha.

No, mikä sitten toimii, jos ihmisiä halutaan työttömyyden aikana sirpaletöihin? Me tie-
dämme, että 300 euron suojaosa on toiminut erinomaisesti. Minulla on vahva aavistus, että
myös byrokratian helpottaminen toimisi. TE-työntekijöiden saavutettavuus silloin, kun
työttömällä on tarve kysyä jotain asiaa, voisi auttaa kummasti, samoin ennakkopäätösjär-
jestelmä epäselviin tapauksiin, jolloinka saisit tietää ennen kuin teet jonkun liikkeen, joh-
taako tämä sanktioihin vai palkintoon, ja tokikin työttömien koulutuksen helpottaminen.

Esityksessä aktiivimallista kysymykseksi jää vain, eikö hallitus ymmärrä työttömyydes-
tä yhtään mitään vai onko esityksen tosiasiallisena tavoitteena jokin muu, esimerkiksi työt-
tömyysturvan leikkaus kohdentaen sen työttömien sisälläkin siihen kaikkein haavoittuvim-
paan ja vähiten puolustuskyvyttömään ryhmään. Jos on niin, olisi reilua myös esittää asia
parlamentille niin.

21.56 Sanna Marin sd: Arvoisa puhemies! Nyt käsittelyssä oleva työttömyysturvan aktii-
vimalli jatkaa hallituksen politiikkaa, jossa työttömyys nähdään yksilöiden omana syynä,
ei työpaikkojen vähyydestä ja työmarkkinoiden kohtaanto-ongelmista johtuvana asiana.
Juuri tämä on aktiivimallin keskeisimpiä heikkouksia. Tiivistetysti voidaan todeta, että ak-
tiivimallista uhkaa tulla pikemminkin työttömyysturvaa heikentävä ja byrokratiaa lisäävä
kiristys työttömien ihmisten arkeen kuin malli, joka lisäisi aidosti aktiivisuutta ja työllisty-
misen mahdollisuuksia. Esityksen keskeiset ongelmat liittyvätkin työttömien toimeentu-
lon heikennyksiin sekä siihen, ettei työttömän oma aktiivisuus välttämättä riitä etuuden
turvaamiseen. Aktiivisuusedellytyksen täyttymiseen vaikuttavat olennaisesti tarjolla ole-
vien työpaikkojen määrä ja laatu sekä TE-toimistojen mahdollisuudet tarjota palkkatuet-
tua työtä tai työllistymistä edistäviä palveluja. Työllistymismahdollisuuksien ja työllistä-
mispalvelujen osalta on puolestaan suurta vaihtelua alueittain ja paikkakunnittain. Myös
työllistymistä edistävään palveluun osallistumisessa ja palveluiden kestossa on eroja. Mi-
käli aktiivisuusedellytys ei täyty, on vaikutus peruspäivärahaan ja työmarkkinatukea saa-
van etuuteen ilman korotusosia noin 32 euroa kuukaudessa ja ansiopäivärahaan keskimää-
rin noin 66 euroa kuukaudessa. Sanktio on tuntuva pienituloiselle työttömälle.

Arvoisa puhemies! Asiantuntijalausunnoissa esityksen tavoitetta eli aktiivisuuden lisää-
mistä pidettiin kannatettavana. Myös SDP pitää tavoitetta aktiivisuuden lisäämisestä kan-
natettavana. Sen sijaan yhdymme lausunnonantajien huoleen siitä, ettei nyt esitetty malli
tue tätä tavoitetta tarkoituksenmukaisella tavalla. Asiantuntijat olivatkin hallituksen esi-
tykseen nähden eri mieltä siitä, millaisilla keinoilla työttömyysetuuden saajien aktiivisuut-
ta tulisi tukea. Useissa lausunnoissa katsottiin, että aktiivimallin ulottaminen työmarkkina-
tuen saajiin tarkoittaa käytännössä etuuden tason automaattista leikkaamista pysyvästi tai
vähintäänkin pitkäaikaisesti. Lisäksi monissa lausunnoissa katsottiin, ettei malli kohtele
työttömyysetuuden saajia tasa-arvoisesti työllistämismahdollisuuksien alueellisten erojen
vuoksi. Lausunnoissa katsottiin myös, että ammattialakohtaiset mahdollisuudet työllistyä
lyhytkestoisesti vaihtelevat niin suuresti, että myös tästä erosta syntyy epätasa-arvoa työt-
tömyysetuuden saajien kesken.

Arvoisa puhemies! Aktiivimalli ei ole istuvan hallituksen ensimmäinen työttömien ase-
maa kiristävä toimenpide, vaan työttömien toimeentuloa on leikattu jo aiemmin. Työttö-
3



Pöytäkirjan asiakohta PTK 93/2017 vp
myysturvaa on heikennetty muun muassa indeksileikkausten ja -jäädytysten myötä, ja li-
säksi sekä peruspäivärahan että ansiosidonnaisen työttömyysturvan kestoa on lyhennetty
merkittävästi ja esimerkiksi korotusosia on poistettu. Myös yleisen asumistuen tasoa ol-
laan jälleen heikentämässä. Kehitys on huolestuttavaa, sillä esimerkiksi Euroopan sosiaa-
listen oikeuksien komitean mukaan suomalaisen työmarkkinatuen ja peruspäivärahan taso
on nykyiselläänkin riittämätön. Hallituksen esityksen mukaan aktiivimalli lisää sekä asu-
mistuen että toimeentulotuen tarvetta usealla miljoonalla eurolla. On huomattava, että toi-
meentulotuki osaltaan pudottaa ihmisen loukkuun, josta työllistyminen lyhytkestoiseen
työhön ei käytännössä kannata.

Koska malli kohtelee ihmisiä eriarvoisesti, etenkin asuinpaikasta riippuen, on käytän-
nössä kyseessä työttömyysturvan leikkaus. Jos avoimia työpaikkoja ja työllisyyspalveluja
ei ole riittävästi tarjolla, on työttömän hyvin vaikea täyttää häneltä vaadittua aktiivisuuse-
dellytystä. Työttömien ahdinkoa syventää myös se, että työllisyysmäärärahoja on leikattu
reilulla kolmanneksella vuoden 2015 tasosta.

Arvoisa puhemies! Aktiivimalli näyttää työttömien ihmisten näkökulmasta lähinnä työt-
tömyysturvan heikennykseltä, ei aktiivisuuteen kannustavalta tai sitä tukevalta mallilta.
Sen sijaan, että mietitään uusia keinoja työttömien ihmisten kyttäämiseen ja etuuksien leik-
kaamiseen näennäisen aktivoinnin varjolla, tulisi hallituksen satsata järkevään työllisyys-
politiikkaan, sosiaaliturvaan liittyvän byrokratian purkuun ja esimerkiksi työttömien ih-
misten osaamisen päivittämiseen uudelleenkouluttautumista tukemalla. 

22.01 Sami Savio ps: Arvoisa puhemies! Vaalikauden alkupuoliskolla toteutetut mittavat
tuloveronalennukset vaikuttivat osaltaan työttömyyden vähenemiseen. Nämä veronalen-
nukset olivat hallituksen vastaantulo työntekijäosapuolelle, joka kiky-sopimuksen myötä
jousti erittäin merkittävästi työehdoistaan, ja hyvät tulokset on myös nähty. Veronalennuk-
set ja muut kannusteet helpottavat työllistymistä erityisesti aloilla, joilla käteenjäävät tulot
olisivat muutoin niukat ja muuttaminen varsinkin pääkaupunkiseudulle hankalaa.

Valitettavasti hallitus ei kuitenkaan aio alentaa korkeaa työttömyyttä pelkästään kannus-
teita käyttäen, ja esimerkki siitä on nyt tämä hallituksen eduskunnalle jättämä ja käsiteltä-
vänä oleva esitys työttömyysturvan aktiivimallista. Ellei työnhakija ole ollut kolmen kuu-
kauden tarkastelujakson aikana riittävän monta päivää työssä tai sitä vastaavassa aktivoin-
nissa, alenisi hänen työttömyyskorvauksensa jopa lähes 5 prosentilla. Korvauksen alene-
miseen ei vaikuttaisi se, kuinka aktiivisesti työtön on hakenut töitä, vaan ainoastaan se,
onko hän työllistynyt. Tämä on mielestäni selkeä epäkohta, varsinkin kun TE-toimistot ei-
vät voi tarjota työtä kaikille hakijoille.

Arvoisa puhemies! Lisäksi työ- ja elinkeinoministeriössä valmistellaan erillistä aktiivi-
sen työnhaun mallia, joka pakottaisi työttömän henkilön hakemaan työpaikkaa keskimää-
rin noin kerran viikossa pitkän karenssin uhalla riippumatta siitä, onko henkilön kotiseu-
dulla soveltuvia avoimia työpaikkoja edes tarjolla. Varsinkin pienyrityksille ylisuuresta
hakemustulvasta voi tulla rasite ja hakemusmenettelystä aiheutua pelkkää ylimääräistä by-
rokratiaa.

Arvoisa puhemies! Kahden vaativan velvoitekokonaisuuden käyttöönotto tuntuukin
monia työttömiä kohtaan varsin raskaalta toimenpiteeltä, kun satojatuhansia ihmisiä on
yhä työttömänä. Hallituksen tuleekin ehdottomasti vielä harkita kahta mainittua aktivoin-
timallia uudelleen ja tehdä niistä työttömien kannalta huomattavasti inhimillisempiä.
4



Pöytäkirjan asiakohta PTK 93/2017 vp
22.03 Ilmari Nurminen sd: Arvoisa puhemies! Tosiaan aktiivimalli on osa politiikkaa,
kuten Marin totesi, jossa työttömyysturvaa on heikennetty jo monella eri tavalla. Kuten
edustaja Saviokin toi esille, tätä niin sanottua karenssipakettia, jossa esitettiin, että tietyssä
määräajassa työttömiä velvoitetaan tekemään tietty määrä työhakemuksia, vietiin rinta rin-
nan tämän aktiivimallin kanssa ainakin aiemmin, mutta nyt se on jäänyt johonkin. Olisin-
kin, jos ministeri olisi ollut paikalla, kysynyt, millä aikataululla tätä velvoitepakettia vie-
dään eteenpäin ja koska se tulee. On kuitenkin selvää, että tämä aktiivimalli tällaisenaan tu-
lee lisäämään työttömien ahdinkoa, ja jos tähän otetaan vielä lisäksi tämä kaavailtu karens-
sipaketti, niin se on erittäin huono.

Sitten edustaja Kontula nosti esille, että pitäisi saada perustuslakivaliokunnalta jonkin-
laista lausuntoa. Kannatan näitä perusteltuja, mitä toitte esille, että on hyvä saada.

22.04 Anna Kontula vas: Arvoisa puhemies! Jo tällä hetkellä meidän työttömyysturvaan
liittyvä lainsäädäntö on niin monimutkainen, että edes meidän virkailijat eivät pysty sitä
yhdenmukaisesti tulkitsemaan ympäri Suomen, saati että työttömät itse, edes ne korkea-
koulutetut työttömät, saati ne kouluttamattomat työttömät, pystyisivät ymmärtämään, mit-
kä ovat heidän oikeutensa, mitkä ovat heidän velvollisuutensa: jos minä liikun tuohon
suuntaan tuon verran, niin miten minulle käy.

Minä olen todella huolissani siitä, että tätä jo nyt varsin kafkamaista järjestelmää enti-
sestään sotketaan vielä päällekkäisillä sanktiojärjestelmillä, jotka johtavat siihen, että se
vähäinenkin järjen hiven, joka siellä vielä on, katoaa lopullisesti. Se ei voi olla mitenkään
oikeusvaltiossa kohtuullista. Minä olen melkoisen varma, että jos niistä ihmisistä, jotka la-
kia säätävät, vähän useampi pääsisi testaamaan työttömyysturvajärjestelmää käytännössä,
ja vielä tällaisesta prekaarista asemasta käsin, niin meillä pistettäisiin koko työttömyystur-
valainsäädännön kirjoittaminen ihan uusiksi. Se on jo nyt kohtuuton.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan ja työelä-
mä- ja tasa-arvovaliokunnan on annettava lausunto.
5


