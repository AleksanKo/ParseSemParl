















































DEM42BA.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

13. Hallituksen esitys eduskunnalle laiksi valtion virkamieslain muuttamisesta ja eräiksi 
siihen liittyviksi laeiksi

Hallituksen esitys HE 77/2017 vp
Valiokunnan mietintö HaVM 8/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on hallintovaliokunnan mietintö HaVM 8/
2018 vp. Nyt päätetään lakiehdotusten sisällöstä.

Keskustelu

16.48 Joona Räsänen sd: Arvoisa puhemies! Tässä nyt ei kukaan esitellyt tätä valiokun-
nan mietintöä, mutta ehkä on kuitenkin paikallaan esitellä tämä koko opposition jättämä
yhteinen vastalause tähän lakiin ja sen yhteen pykälään.

Elikkä tässä asiassahan ehdotetaan nyt muutettavaksi valtion virkamieslakia siten, että
valtion virkaan ja virkasuhteeseen nimittämistä koskevaan päätökseen saisi lähtökohtai-
sesti hakea muutosta valittamalla hallinto-oikeuteen. Valitusoikeuden avaaminen on omi-
aan lisäämään sekä viranhakijoiden oikeusturvaa että julkisen hallinnon puolueettomuutta
ja sitä, että valtionhallinnon tehtäviin saadaan ammattitaidoltaan ja henkilökohtaisilta omi-
naisuuksiltaan pätevin henkilöstö. Valitusoikeuden avaamisen lisäksi valtion virkaan ja
virkasuhteeseen nimittämistä koskevan prosessin kokonaisuutena tulisi olla läpinäkyvä ja
puolueeton.

Tässä esityksessä ehdotetaan, että tähän valitusoikeuteen tehtäisiin eräitä rajoituksia.
Valitusoikeutta ei olisi silloin, kun nimittämistoimivalta kuuluu tasavallan presidentille tai
valtioneuvoston yleisistunnolle, päätös koskee nimittämistä enintään kahden vuoden mää-
räajaksi taikka virka tai virkasuhde täytetään lain nojalla haettavaksi julistamatta. Valitus-
oikeutta ei olisi myöskään Puolustusvoimien tai Rajavartiolaitoksen sotilasvirkaa koske-
vasta päätöksestä, jos virka voidaan lain nojalla täyttää haettavaksi julistamatta.

Arvoisa puhemies! Ero opposition ajattelussa verrattuna hallituksen ajatteluun liittyy
nyt ensinnäkin tähän määräaikaan eli siihen, pitääkö olla niin, että jos kahden vuoden mää-
räaikaan haetaan ihmistä, niin tästä päätöksestä et voi valittaa, ja sitten toisaalta siihen,
ovatko nämä valtioneuvoston yleisistunnossa olevat virat valitusoikeuden ulkopuolella.
Varsinkin ministeriöiden ja virastojen korkeimpien virkojen nimitysmenettelyn asianmu-
kaisuudesta käydään aika ajoin julkista keskustelua, koska näiden virkanimitysten kohdal-
la on voinut herätä epäilyksiä siitä, ettei nimitys ole tapahtunut kaikilta osin yksinomaan
viranhakijoiden pätevyyden perusteella vaan nimityksissä vaikuttimena on saattanut olla
myös esimerkiksi poliittinen tarkoituksenmukaisuus.
 Tarkistettu
4.0



Pöytäkirjan asiakohta PTK 94/2018 vp
Hallitushan perustelee tätä valitusoikeuden rajaamista myös näiltä valtioneuvoston ylei-
sistunnossa päätettäviltä viroilta sen takia, että tässä noudatetaan kuitenkin oikeuskansle-
rin etukäteisvalvontaa. Toisaalta täytyy muistaa, että näissä valtioneuvoston yleisistun-
noissa tehtävistä hallintopäätöksistä voi silti valittaa, vaikka niissäkin harrastetaan tätä oi-
keuskanslerin etukäteisvalvontaa, ja siltä osin emme näe järkeä, että nämä virkanimitykset
olisivat erilaisessa asemassa liittyen hallintopäätöksiin, kun puhutaan valitusoikeudesta.

Edellä olevan perusteella ehdotammekin, että lakiehdotukset hyväksytään muutoin va-
liokunnan mietinnön mukaisesti paitsi tämä 1. lakiehdotuksen 59 §, joka muuttuisi silloin
sellaiseen muotoon, että päätöksestä ei kuitenkaan saa valittaa, jos nimittämistoimivalta
kuuluu tasavallan presidentille, päätös koskee nimittämistä enintään yhden vuoden määrä-
ajaksi, virka tai virkasuhde täytetään lain nojalla haettavaksi julistamatta tai päätös koskee
Puolustusvoimien tai Rajavartiolaitoksen sotilasvirkaa, joka voidaan lain nojalla täyttää
haettavaksi julistamatta. Mielestämme näillä muutoksilla tästä esityksestä tai lainsäädän-
nöstä tulisi entistä parempi. Se tukisi ihmisten valitusoikeutta, joka on aika perustavaa laa-
tua oleva oikeus, se tukee myös hallinnon avoimuutta ja näiltä osin varmaan palvelisi myös
tätä virkanimitykseen liittyvää keskustelua, joka aika ajoin Suomessakin aika villinä käy.

16.52 Mari-Leena Talvitie kok: Arvoisa puhemies! On siis kyse valtion virkamieslain
muuttamisesta ja myöskin muutamista muista laeista, jotka liittyvät tähän asiaan. Kyse on
siitä, että laajennettaisiin valitusmahdollisuutta ja -oikeutta suurimpaan osaan valtioneu-
voston yleisistunnossa käsiteltävistä ja päätettävistä virkanimityksistä. Tämän lainmuutok-
sen jälkeen näitä virkoja ja virkasuhteita, joita tämä koskisi, on noin 2 500, ja sitten osal-
taan niitä virkoja, joita vielä valituskielto koskisi elikkä tämä lakimuutos ei koskisi, on
noin 130. On tietenkin tärkeää, että kun julistetaan virka haettavaksi, on mahdollisuus ja
painotetaan sitä, että silloin kun virka haettavaksi julistetaan, niin käsitellään sitä avoimes-
ti. Tässä on kyse myöskin siitä, että jos on kahden vuoden määräaikainen virkanimike, niin
sitä valitusoikeutta ei siinä tulisi.

Valiokunta kävi keskustelua näistä valtioneuvoston yleisistunnon nimityspäätöksistä ja
siitä, saatetaanko niitä valitusoikeuden piiriin. Lähtökohtahan on yleensä, että näissä kai-
kissa hallintopäätöksissä saa valittaa hallintotuomioistuimeen. Virkanimityspäätöksissä on
myöskin kyse hallintopäätöksestä, mutta valitusoikeuden avaaminen antaa hakijoille mah-
dollisuuden saattaa virkanimityspäätöksen lainmukaisuus hallintotuomioistuimen arvioi-
tavaksi. Viranhakijan keskeisiä oikeuksia tietenkin on oikeus tasapuoliseen arviointiin ja
yhdenvertaiseen kohteluun ja oikeus saada hakemuksensa käsitellyksi asianmukaisesti ja
hyvän hallinnon periaatteiden mukaisesti ja tietenkin oikeus tulla myöskin arvioiduksi ja
vertailluksi pätevyysvaatimusten ja yleisten nimitysperusteiden mukaisesti.

On myöskin tunnistettava, että toisaalta valitusmahdollisuus tietyissä virkanimityspää-
töksissä hidastaa sen virkanimityspäätöksen lainvoimaiseksi tulemista, mikä tuo osaltaan
tietynlaista epävarmuutta nimitetyksi tulleen henkilön oikeusasemaan. Valtionhallinnosta
tulevien hakijoiden asema olisi näin ollen hieman erilainen kuin muilta sektoreilta hakeu-
tuvien henkilöiden. Ja koska valtioneuvoston yleisistunnon nimityspäätöksissä kyse on
kuitenkin valtionhallinnon suunnitelmallisen toiminnan ja johtamisen kannalta erityisen
merkittävistä viroista — siis puhutaan näistä 130 virasta, jotka ovat niin sanotusti toimin-
nan ja johtamisen kannalta erityisen merkittäviä — siellä valitusoikeuden laajentaminen
näihin virkoihin ja valitusprosesseihin kuluva aika voisivat kuitenkin hankaloittaa valtion-
hallinnolle säädettyjen tehtävien hoitamista. Laajentaminen ei ole siis yksiselitteinen asia,
2



Pöytäkirjan asiakohta PTK 94/2018 vp
ja valituksen mahdollisuus saattaisi myös haitata henkilöstön rekrytointia valtionhallin-
toon etenkin silloin, kun päteviin viranhakijoihin voisi kuulua myös muita kuin vakinaises-
sa valtion virassa toimivia henkilöitä.

Lisäksi kuitenkin katsottiin sitten, että oikeuskanslerin laillisuusvalvonta on etukäteis-
valvontaa ja kohdistuu kaikkiin valtioneuvoston yleisistunnon tekemiin nimityspäätök-
siin. Oikeuskansleri ei tietenkään arvioi eikä ota kantaa hakijoiden keskinäiseen järjestyk-
seen tai pätevyyksiin mutta tekee laillisuusvalvonnan ja tekee nimenomaan arvion siitä,
onko esitys oikeudellisesti moitteeton ja esittelyaineisto niin täydellinen, että asia voidaan
ottaa yleisistunnossa käsiteltäväksi.

Näin ollen näen, että on hyvä, että tämä valitusoikeus nyt tällä muutoksella laajennetaan
noin 2 500 virkanimitykseen, jotka valtioneuvoston yleisistunnossa käsitellään ja pääte-
tään. Mutta osittain myöskin yhteiskunnan kokonaisturvallisuuden ja sitten sen toimivuu-
den kannalta edelleen noin 130 virkaa jätetään tämän valitusoikeuden piiristä pois.

16.58 Timo V. Korhonen kesk: Arvoisa puhemies! Tämä hallituksen esitys on myös sil-
lä tavalla tavattoman merkittävä, että tässä nyt sitten valitusoikeuden piiriin tulee noin
40 000 valtion virkaa ja virkasuhdetta ja hallintovaliokunnan enemmistön päätöksen mu-
kaisesti valituskiellon piiriin jää ainoastaan hyvin pieni osa. Näitä ovat muun muassa pre-
sidentin nimittämisvaltaan kuuluvat virkamiesvalinnat ja sitten myös valtioneuvoston ylei-
sistunnon tekemät kaikkein korkeimmat virkamiesvalinnat, kaikkein ylimmät virkamies-
valinnat, joita on, kuten edustaja Talvitie totesi, noin 130 kappaletta.

Sisällytetäänkö nämä valtionhallinnon kaikkein korkeimmat ja merkittävimmät virat nyt
sitten valituskiellon piiriin vai ei, on harkintaa puolesta tai vastaan. Perustuslaki tai Euroo-
pan ihmisoikeussopimus mahdollistavat molemmat vaihtoehdot. Itse kallistuin sille kan-
nalle, että nämä 130 kaikkein korkeimpaa virkaa on syytä jättää valituskiellon piiriin. Pe-
rusteluja oli monia, mutta ehkä keskeisiä olivat seuraavat: Kun nyt kyseessä ovat valtion-
hallinnon suunnitelmallisen toiminnan ja johtamisen kannalta erityisen merkittävät virat,
valitusoikeuden avaaminen ja valitusprosesseihin kuluva aika vaikeuttaisi epäilemättä laa-
ja-alaisesti valtionhallinnolle kuuluvien laissa säädettyjen tehtävien hoitamista. Myös se,
että virkamieslain 26 §:ssä tarkoitetut korkeat virat, eli nämä valtionhallinnon kaikkein
merkittävimmät virat, ovat sellaisia, että tässä pykälässä tarkoitetut virkamiehet voidaan ir-
tisanoa tavanomaista väljemmillä perusteilla eli silloin, kun siihen on viran luonne huo-
mioon ottaen hyväksyttävät ja perustellut syyt. Toisaalta näiden 130 virkamiehen osalta
valitusoikeus ei ole myöskään täysin nolla, koska myös näissä tehtävissä voidaan osittain
valinnasta valittaa.

17.00 Joona Räsänen sd: Arvoisa puhemies! Niin kuin tuossa hyvät kollegat edellä jo to-
tesivat, tarkoitushan tällä lainsäädännöllä on, totta kai, varsin hyvä. Tällähän lisätään avoi-
muutta ja mahdollistetaan valitusoikeus suuremmalle joukolle kuin millä se tähän asti on
ollut, ja siinä mielessä se tukee sitä toivetta, mikä tässäkin salissa aika ajoin tulee, että näis-
tä erilaisista poliittisista virkanimityksistä päästäisiin eroon, ja aika paljon tämänsuuntai-
sia puheenvuoroja kuulee.

Arvoisa puhemies! On kuitenkin hyvä muistaa, että kun tässä prosessissa aikanaan pe-
rustuslakivaliokunta myös omaa lausuntoaan tästä antoi, niin sehän totesi, että hallintova-
liokunnan tulisi pohtia juuri sitä, että tämä valitusoikeus yletettäisiin myös ihan kaikkiin
niihin valtioneuvoston yleisistunnossa oleviin virkoihin, jotka siis eivät ole näitä määräai-
3



Pöytäkirjan asiakohta PTK 94/2018 vp
kaisia tai sitten sellaisia, että voidaan lain nojalla todeta, ettei niitä tarvitse julistaa auki.
Tältä osin pohdinta aika lailla täällä meidän puolella tuli siihen johtopäätökseen, että tässä
kun avoimuutta nyt kuitenkin halutaan lisätä tämän valitusoikeuden laajentamisen myötä,
niin voitaisiin mennä sitten ihan siihen asti, että jokaisesta virasta, mihin sitten valtioneu-
voston yleisistunnossa nimitetään — tästähän nämä 130 virkaa jäävät pois — voi myös sit-
ten valittaa. Sehän ei tietenkään tarkoita sitä, että jokaisesta päätöksestä joku hakija aina
valittaa, mutta tähän tarjottaisiin mahdollisuus jo ihan siitäkin lähtökohdasta, että joka ta-
pauksessa hallintopäätöksissä tämä mahdollisuus on, vaikka niihinkin etukäteisvalvontaa
käytetään.

17.02 Timo V. Korhonen kesk: Arvoisa puhemies! Tämä on tällaista kohteliasta pohdis-
kelua siitä, kumpi ratkaisu tässä nyt oli viisasta: jättää tämä 130 korkeinta virkaa valitus-
kiellon piiriin vai ei. Kuten tuossa äsken totesin, itse kallistuin sille kannalle, että nämä 130
virkaa on syytä jättää sinne valituskiellon piiriin, jotta ei vaaranneta valtionhallinnon kes-
keisten toimintojen eteenpäinviemistä.

17.03 Mari-Leena Talvitie kok: Arvoisa puhemies! Kuten tuossa hallintovaliokunnan
hyvät kollegat aikaisemmin totesivat, perustuslakivaliokunnan lausunnon mukaan tosiaan
lakiehdotus voidaan säätää normaalissa säätämisjärjestyksessä, ja perustuslakivaliokunta
antoi hallintovaliokunnalle evääksi harkita elikkä kirjoitti suoraan, että ”on syytä harkita
valtioneuvoston yleisistunnon nimityspäätösten saattamista valitusoikeuden piiriin”. Tämä
harkinta tehtiin ja enemmistöllä tähän sitten päädyttiin, että näiden 2 500 viran osalta, joi-
den nimityspäätökset ovat valtioneuvoston yleisistunnossa, valitusmahdollisuudet avataan
ja sitten näiden 130 viran osalta ei. Mutta ei kuitenkaan ollut niin, että perustuslakivalio-
kunta olisi sanonut, että pohjana olisi tavallaan ollut se, että valtioneuvoston yleisistunnon
nimityspäätökset olisi pitänyt kaikki avata.

Yleiskeskustelu päättyi ja asian käsittely keskeytettiin.
4


