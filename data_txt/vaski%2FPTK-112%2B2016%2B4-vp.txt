















































DEMCE6B.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

4. Hallituksen esitys eduskunnalle laeiksi aikuiskoulutustuesta  annetun  lain, Koulutusra-
hastosta annetun lain ja työttömyysetuuksien rahoituksesta annetun  lain 1 §:n muuttami-
sesta

Hallituksen esitys HE 153/2016 vp
Valiokunnan mietintö TyVM 6/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 4. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

17.02 Timo Heinonen kok: Arvoisa puhemies! Hyvät edustajakollegat! Kilpailukykyso-
pimus on erinomainen osoitus siitä, että Suomessa pystytään sopimaan ja tekemään myös
isoja ratkaisuja keskitetysti yhdessä sopien. Voisi sanoa, että tämäntyyppinen ratkaisu on
Suomessa ainutlaatuinen, mutta ei maailmastakaan varmasti montaa vastaavaa esimerkkiä
löydy, missä näin laajasti yhdessä sopien, keskitetysti sopien pystytään tekemään ratkaisu-
ja oman maan kilpailukyvyn vahvistamiseksi ja parantamiseksi.

Siitä on kyse myös tässä tänään käsittelyssä olevassa esityksessä, jolla toteutetaan kil-
pailukykysopimuksen säästöt aikuiskoulutustuessa. Työ- ja tasa-arvovaliokunta on asiaa
käsitellyt, ja he toteavat, että nämä esitetyt muutokset ovat parempi vaihtoehto kuin aikai-
semmin suunnitelmissa ollut tuen muuttaminen lainapainotteiseksi, ja tämä ratkaisuhan on
syntynyt siis työnantajien ja työntekijöiden välisissä yhteisissä neuvotteluissa ja sopimi-
sen kautta. Aikuiskoulutustuki tarjoaa edelleen tämänkin jälkeen palkansaajille kohtuulli-
sen opiskelun aikaisen taloudellisen tuen, ja tuki on työelämään siirtyneelle kannustin ke-
hittää osaamista työ- ja elinkeinoelämän muuttuviin tarpeisiin sekä oman työllistymisensä
mahdollisuuksien parantamiseen.

Tässä valiokunnan mietinnössä käydään hyvin läpi sitä, mitä aikuiskoulutustuella on
saatu aikaiseksi, ja myös sitä, millä tavalla se on myös näinä aikoina toiminut. Mutta itse
kiinnitin huomiota siihen — mihin valiokuntakin on kiinnittänyt — että aikuiskoulutustu-
ella koulutukseen osallistuu vähemmän niitä, joiden kouluttautumisen tarve olisi suurin.
Tämä on hyvä huomioida, ja toivotaan, että myös sinne saadaan nyt lisää panoksia niin,
että me saisimme lisää ihmisiä työn syrjään kiinni ja pitämään sen oman osaamisen sellai-
sena, että muuttuvassa työelämässä myös tulevaisuudessa työtä ja osaavaa henkilökuntaa
eri tehtäviin löytyy.

Mutta, arvoisa puhemies, oikeastaan syy siihen, miksi halusin puheenvuoron tästä käyt-
tää, on tämä kilpailukykysopimus, josta nyt viimeksi myös kyselytunnilla käytiin keskus-
 Tarkistettu
4.1



Pöytäkirjan asiakohta PTK 112/2016 vp
telua. Ymmärrän sen, että vasemmistoliitto on sitä määrätietoisesti vastustanut, mutta olen
tyytyväinen siihen, että muuten puolueet ovat halunneet kunnioittaa sekä työnantajien että
työntekijöiden sopimista tässäkin asiassa. Niin kuin totesin, tämä on ainutlaatuista Suo-
messa mutta myös ehkä maailmanlaajuisestikin. On maita, missä on tehty erilaisia työn yk-
sikkökustannusten ja palkan alennuksia, mutta ei tällä tavalla sopien, näin laaja-alaisesti
työntekijöiden ja työnantajien kesken kuin Suomessa tämän kilpailukykysopimuksen kaut-
ta. Se minun mielestäni on osoitus siitä, että meillä on laaja ymmärrys tämän maan talous-
tilanteesta ja siitä, että me emme selviä tästä ilman tämäntyyppisiä ratkaisuja, jotta meidän
kilpailukyky vahvistuu ja saamme tähän maahan lisää työtä ja työllisyyttä.

17.06 Tarja Filatov sd (vastauspuheenvuoro): Arvoisa puhemies! On pakko kommentoi-
da tätä edustaja Heinosen puheenvuoroa, kun hän hehkutti tätä sopimisen mallina. Meillä
on maailmassa avioliittoja ja pakkoavioliittoja. Minusta nimenomaan tämä osa kilpailuky-
kysopimusta kuuluu siihen pakkosopimisen piiriin, koska kannattaa muistaa, että hallituk-
sen esityksessä koko aikuiskoulutustuki olisi tuesta muutettu lainaksi. Se olisi tarkoittanut
sitä, että se järjestelmä, joka meidän yhteiskunnassamme nimenomaan ennaltaehkäisee
työttömyyttä, olisi romuttunut täysin. Tässä pakkoraossa partit sopivat tämän heikennyk-
sen. 

Jos katsomme, mitkä tämän aikuiskoulutustuen hyödyt ovat, niin itse asiassa niistä työn-
antajista, joiden työntekijät ovat kouluttautuneet, yli 90 prosenttia on sitä mieltä, että tämä
on ollut hyvä, toimiva ratkaisu, ja vielä isompi osa niistä työntekijöistä. Tässä myös kou-
luttaudutaan niille aloille, jotka ovat pula-aloja: terveydenhuoltoon, sosiaalipuoleen, kou-
lutuspuolelle. (Puhemies koputtaa) — Hyvä on, arvoisa puhemies, jatkan myöhemmin.

17.07 Merja Mäkisalo-Ropponen sd: Arvoisa puhemies! Tämä nyt käsittelyssä oleva la-
kiesitys on huomattavasti parempi kuin alkuperäinen esitys. Siinä alkuperäisessä esityk-
sessä ehdotettiin tuen siirtämistä kokonaan lainapainotteiseksi, ja tämä olisi kyllä varmuu-
della karsinut tuen käyttöä. Nyt näistä heikennyksistä huolimatta — tässähän tulee heiken-
nyksiä tähän tukeen — tämä tuki tarjoaa aikuisopiskelijalle kuitenkin taloudellista tukea
opiskelun aikana. Vuonna 2014 tehtyjen selvitysten mukaan tuen käyttäjistä todellakin 96
prosenttia koki tämän tuen olevan melko tai erittäin merkittävä opiskelun mahdollistaja. Il-
man tätä tukea monella aikuisopiskelijalla ei olisi mahdollisuutta ollut lähteä opiskele-
maan. Tällä aikuisen työn ohessa tai työn välillä opiskelulla on monia myönteisiä vaiku-
tuksia muun muassa työhyvinvointiin, uralla etenemiseen, työurien pidentämiseen ja niin
edelleen. Tämmöinen tuki on hyödyllinen myöskin yhteiskunnan kannalta.

Mutta yksi asia jäi valitettavasti puuttumaan tässä lakiesityksessä. Tässä on kokonaan
jäänyt tekemättä sukupuolivaikutusten arviointi. Valiokunta olikin kyllä ihan yksimieli-
nen tässä kritiikissä, että ehdottomasti olisi pitänyt tämä arviointi tehdä, sillä tilastojenkin
mukaan aikuiskoulutustukea käyttävät erityisesti naiset, ja siksi näillä lakimuutoksilla on
suurempi vaikutus naisvaltaisille aloille. Jos laki vaikuttaa tällä tavalla toiseen sukupuo-
leen enemmän kuin toiseen, niin kyllä silloin sukupuolivaikutusten arviointia ei saisi kos-
kaan unohtaa.

17.09 Anna Kontula vas: Arvoisa puhemies! Kysehän on heikennyksestä jo palkkatyös-
sä olevien ihmisten opiskelumahdollisuuksiin, täydentävään opiskeluun, uudistavaan opis-
keluun, lisäopiskeluun. Sellaisena se on hyvä esimerkki siitä, mitenkä tässä prosessissa,
2



Pöytäkirjan asiakohta PTK 112/2016 vp
jossa kikystä ja sen jatkotoimista sovittiin, puuttui ymmärrys siitä, mihin tätä yhteiskuntaa
pitäisi viedä sekä kansantalouden näkökulmasta että ihmisten hyvinvoinnin ja yleisen si-
vistyksen näkökulmasta. Me olemme siirtymässä maailmaan, jossa sekä työmarkkinoiden
tilan että yksilöiden pärjäämisen niillä ratkaisevat taidot, eivät tutkinnot. Me olemme siir-
tymässä maailmaan, jossa tarvitaan lisää erilaisia mahdollisuuksia opiskeluun kaikissa
mahdollisissa muodoissa, joita me suinkin pystymme kuvittelemaan, kaikissa mahdollisis-
sa elämänvaiheissa, niin digitaalisena kuin lähiopetuksenakin. Me olemme siirtymässä
maailmaan, jossa sen opetuksen tulee olla nimenomaan omaehtoista, ei työnantajan tai vi-
ranomaisen ohjeistuksesta lähtevää, koska sen paremmin työnantajat kuin viranomaiset-
kaan eivät viime kädessä pysty löytämään niitä keskeisiä osaamistarpeen heikkouksia lain-
kaan samalla tavalla kuin se ihminen itse, joka taitojensa täydennystä kaipaa. 

Jos katsotaan meidän kansantaloutemme tosiasiallisia kilpailukykyongelmia, ne löyty-
vät ihan muualta kuin siitä, että tämä porukka olisi jo liian koulutettua. Esimerkiksi Teke-
sin kyselyssä kansainvälisille investoijille kävi ilmi, että suomalaiset yritykset häviävät
muunmaalaisille kilpailijoilleen nimenomaan siinä, että ne ovat muita haluttomampia te-
kemään uusia rohkeita avauksia, ottamaan käyttöön uusia innovaatioita. Siinä missä
muualla maailmassa uskalletaan hypätä tuntemattomaan, suomalaiseen yrityskulttuuriin
kuuluvat pikemminkin vähittäiset, järkevät mutta hyvin varovaiset, tuoteparannukset. Jos
katsotaan meidän julkisia panoksia tutkimus- ja kehittämistyöhön, siellä näkyy sama ten-
denssi. Siinä missä muualla maailmassa, ainakin niissä maissa, jotka ovat meidän keskei-
siä verrokkikilpailijoitamme, satsataan paljon nimenomaan uusiin innovaatioihin, uusiin
rohkeisiin avauksiin, Suomessa ne vähäisetkin tutkimus- ja kehittämispanokset — jotka jo
itsessään ovat puolet siitä, mitä esimerkiksi Ruotsissa maan kansantalouden kokoon suh-
teutettuna jaetaan — kohdistuvat enemmän varovaisiin tuoteparannuksiin, eivät uusiin
isoihin avauksiin. 

No, meillä on huolestuttavia tietoja myös meidän yliopistojärjestelmän suunnasta. Siel-
tä vastikään julkaistiin tutkimus, jonka mukaan yliopistoväen oman arvion mukaan ne mit-
tarit, joita on elinkeinoelämän puolelta jalkautettu korkeakoulumaailmaan, ovat johtaneet
merkittävällä tavalla nollatutkimuksen lisääntymiseen — siihen, että liikaa painoarvoa an-
netaan paperin määrälle ja liian vähän paperilla olevan tekstin sisällölle. Tämä on äärim-
mäisen huolestuttava kehitys, jos tämä arvio pitää paikkansa, koska se tarkoittaa, että mei-
dän tutkimusjärjestelmä on rapautumassa sisältäpäin, ikään kuin huomaamatta. On käyn-
nissä sellainen prosessi, joka uhkaa meidän kilpailukykyä aivan oleellisesti 10—20 vuo-
den päästä, kansallisesta osaamispääomasta nyt puhumattakaan. 

No niin, miksi puhuin tästä kaikesta? Sen takia, että tulevaisuudessa on oletettavaa, että
tuotanto ja sitä kautta myös siihen liittyvä kehittämistyö ja osaaminen tulevat entistä enem-
män hajautumaan pienempiin yksiköihin, pienempien toimijoiden alle, ja tällöin nämä
meidän isot kansalliset ohjausjärjestelmät, joita tässä luettelin, eivät tule enää samalla ta-
valla senkään vertaa tukemaan meidän osaamista ja kansainvälistä kilpailukykyä kuin tä-
hän asti. Se uudistumistyö ja se panostus, mitä meidän nyt pitäisi löytää, on nimenomaan
yksittäisten ihmisten ja näistä muodostuvien joukkojen osaamispääoman kehittäminen. 

Me olemme pieni maa, ja meillä on vähän luonnonvaroja, mutta meillä on nämä ihmi-
set, jotka jo nyt ovat aika hyviä opiskelemaan. On suurta hulluutta, jos me emme anna hei-
dän opiskella niin paljon kuin sielu sietää, sekä rahan näkökulmasta mutta ennen kaikkea
ihmisten näkökulmasta. Tästä syystä, arvoisa puhemies, ehdotan, että lakiehdotukset hylä-
tään. 
3



Pöytäkirjan asiakohta PTK 112/2016 vp
17.14 Hanna Sarkkinen vas: Arvoisa puhemies! Kannatan edustaja Kontulan tekemää
esitystä.

17.14 Heli Järvinen vihr: Arvoisa puhemies! On selvää, että nyt käsiteltävänä oleva la-
kiehdotus on paljon parempi kuin hallituksen alkuperäinen esitys aikuiskoulutustuen
muuttamisesta lainaksi. Siitä huolimatta on valitettavaa se, että tätäkin aikuiskoulutustu-
kea käyttävät vähiten ne, jotka sitä eniten tarvitsisivat, ja eniten ne, jotka sitä vähiten tar-
vitsevat. Peruskoulupohjalta aikuiskoulutustukea hyödyntää vain 4 prosenttia työntekijöis-
tämme, yrittäjistä vieläkin vähemmän, vain 0,5 prosenttia kaikista yrittäjistä, ja se on iso
haaste tulevaisuudessa siinä, millä saamme myös nämä väkijoukot kouluttautumaan.

Täällä puhuttiin jo siitä, miten tärkeää olisi ollut tehdä sukupuolivaikutusten arviointi
tässä yhteydessä, koska todellakin yli 80 prosenttia käyttäjistä on naisia, mutta vielä tär-
keämpää olisi ollut tehdä vaikutusten arviointi eri lakien yhteisvaikutuksesta, sillä hallitus
samaan aikaan tekee valtavia leikkauksia koulutuksesta, muun muassa yliopistoilta, ja se ei
voi olla vaikuttamatta siihen, miten myöskin aikuiskoulutustuki jatkossa toimii. 

Kannattaa muistaa, että tämä on yksi harvoista keinoista päivittää osaamista työnteon ai-
kana, jopa ainoa, jolla voi kehittää osaamista täysipäiväisesti, kuitenkin niin, että toimeen-
tulo on varmistettu. Ja kun me mietimme tulevaisuuden työelämää ja jo nykypäivän työ-
elämää, on entistä tärkeämpää se, että meidän jokaisen osaaminen pysyy ajan tasalla ja
myöskin kehittyy, koska se ammatti, johon nuorena opiskellaan, ei hyvin todennäköisesti
ole enää se ammatti, josta vanhempana jäädään eläkkeelle.

17.16 Sari Essayah kd: Arvoisa puhemies! Tämä kilpailukykysopimuksen yhteydessä
solmittu aikuiskoulutustuen jatko on todellakin äärimmäisen tärkeä, mutta tuen määrähän
pienenee ja enimmäiskesto lyhenee, elikkä tuki pienenee noin 15 prosenttia ja kesto siirty-
mäajan jälkeen lyhenee neljällä kuukaudella 19 kuukaudesta 15 kuukauteen. Niin kuin
täällä on moni sanonut, on tämä tietenkin parempi kuin se hallituksen alkuperäinen aiko-
mus lainapainotteisuudesta. Siinä mielessä nämä huomiot täällä ovat äärimmäisen oikeita,
että tällaisena aikana meidän ei todellakaan tämäntyyppistä tukea missään nimessä pidä
lähteä romuttamaan, koska on niin tärkeää, että ihmiset voivat päivittää osaamistaan mutta
toisaalta myöskin hankkia uuden koulutuksen ja vaihtaa ammattia.

Aikuiskoulutustukea saavista noin puolet on iältään 30—40-vuotiaita, ja täällä edustaja
Filatov toi varmaan ensimmäisenä esille, miten tärkeää olisi katsoa, mitkä nämä sukupuo-
livaikutukset ovat, koska tiedetään ainakin se, että eniten tätä tukea käyttävät tällä hetkellä
sosiaali- ja terveysalalla ja toisaalta julkishallinnossa ja kaupan alalla työskentelevät, joten
on aika lailla todennäköistä, että melko naisvaltainen on tämä käyttäjäjoukko. Tuen saajis-
ta 40 prosenttia työskentelee julkisella sektorilla, ja kun on samanaikaisesti puhuttu niistä
leikkauksista, mitä tämä kiky-sopimus tuo julkiselle puolelle, niin olisi ollut todella koh-
tuutonta, jos sitten aikuiskoulutustuki olisi vielä sillä tavoin muuttunut, että olisi tullut
tämä lainapainotteisuus. Ennen kaikkea on tärkeää, että saatiin tämä jatko kuitenkin turvat-
tua.

Minusta valiokunnan mietinnössä on tosi hyvin tuotu nämä kritiikit esille, ja siinä mie-
lessä kristillisdemokraatit voivat elää tämän esityksen kanssa, mutta on kyllä jatkossa kiin-
nitettävä huomiota, että meillä ei tämmöisinä aikoina ole varaa lähteä heikentämään aikuis-
koulutustukea.
4



Pöytäkirjan asiakohta PTK 112/2016 vp
17.18 Tarja Filatov sd: Arvoisa puhemies! 96 prosenttia tämän tuen käyttäjistä sanoo,
että tuki on ollut melko tai erittäin merkittävä tekijä, että se on mahdollistanut koulutuk-
seen hakemisen. Sen vuoksi mielestäni on huolestuttavaa, että hallitus on aika monia työs-
sä käyvien ihmisten koulutusmuotoja nakertanut eri puolilta. Tähän tulee nakerrusta: jos
mietimme vaikkapa työvoimapoliittista koulutusta, joka muuten kohdistuu juuri niihin ih-
misiin, joilla on hyvin vähän koulutusta, niin siitä leikataan. Silloin kun hallitus aloitti,
koulutuksessa oli noin 22 000 ihmistä, ja ensi vuoden budjetti mahdollistaa enää 9 000 ih-
misen kouluttautumisen. Ja jos mietimme vaikkapa työvoimapuolella niitä projekteja, joil-
la kaikkein vaikeimmassa asemassa, sen pelkän peruskoulun varassa olevia nuoria ja vä-
hän vanhempiakin pyritään tukemaan kouluttautumisen polulle, yksi hyvä esimerkki tästä
on vaikkapa Valo-valmennus, jossa tekemällä on päässyt oppimaan ja suorittamaan osan
tutkinnosta. Senkin rahoitus on ensi vuonna nolla. Meillä on monia tällaisia elementtejä,
mutta vieläkin tärkeämpää on miettiä, mikä meidän koulutusjärjestelmässämme estää vä-
hemmän kouluttautuneita kouluttautumaan, ja etsiä niitä malleja, joissa saadaan myös ne,
jotka ovat vähän koulutusvastaisempia, kouluttautumaan, ja silloin on kyse tekemällä op-
pimisesta, ja silloin on kyse myös monista työvoimapoliittisista hankkeista, joiden rahoi-
tus on nyt nolla.

Kun tässä puhuttiin sukupuolivaikutusten arvioinnista, niin haluan vielä sanoa sen, että
kun tätä tukea käyttävät paljon naiset, niin syy tehdä sukupuolivaikutusarvioinnit on se,
miten se vaikuttaa naisiin. Mutta vielä suurempi syy tehdä sukupuolivaikutusten arvioinnit
on se, miksi miehet eivät käytä tätä, (Antero Laukkanen: Hyvä!) mikä on se este, joka ei
kannusta heitä kouluttautumaan, ja miten me saisimme myös miehet kouluttautumaan kes-
ken työelämän ja erityisesti silloin, jos he ovat joutuneet työttömäksi. Kun tämän vaikutuk-
sia on tutkittu, niin nämä tutkimukset ovat todistaneet sen, että se yksi kolmasosa on eden-
nyt nykyisissä tehtävissänsä, (Puhemies koputtaa) kaksi kolmasosaa on pystynyt suuntaa-
maan (Puhemies koputtaa) osaamistansa uudelleen ja etuus on auttanut käyttäjiään työllis-
tymisessä, mutta se on parantanut myös työkykyä ja työssäjaksamista (Puhemies koput-
taa) ja pidentänyt työuria.

17.21 Antero Laukkanen kd: Arvoisa herra puhemies! Todellakin valiokunnassa tämä
hallituksen esitys parani huomattavasti ja tuli oikeudenmukaisemmaksi. Täällä esitykses-
sä sanotaan näin, että aikuiskoulutustuen keston lyhentämisellä ja sen tason laskemisella
toteutetaan kilpailukykysopimuksen mukaiset säästöt aikuiskoulutuksessa.

Arvoisa puhemies! Kilpailukykysäästö — me siis säästämme kilpailukyvystä. Kysyn-
kin hallitukselta: Miten Suomi nousee kilpailukyvystä säästämällä? Eikö kilpailukykyä pi-
täisi parantaa, jotta Suomi nousee? Tämä on aivan yksinkertaista tekstiä. Kun lasketaan
kaikki koulutukseen kohdistuvat säästöt, jotka tämä hallitus toteuttaa, ollaan jo reilusti yli
miljardissa. Joku aika sitten oli kyläkoulutapahtuma eduskunnan Kansalaisinfossa, ja siel-
lä meille näytettiin, että nämä säästöt, joita nyt toteutetaan vuoteen 2019 mennessä, johta-
vat siihen, että koulutuksemme taso laskee 1920-luvulle. Minä olen tästä aika huolissani, ja
toivon, että hallituskin tämän puheenvuoron nyt kuulee ja olisi myös huolissaan siitä, mi-
ten me voimme parantaa kilpailukykyä, saada Suomen nousuun jatkuvasti kilpailukyvystä
säästämällä.

Ensimmäinen varapuhemies Mauri Pekkarinen: Valtiovarainministeri, paikan päältä 1
minuutti.
5



Pöytäkirjan asiakohta PTK 112/2016 vp
17.22 Valtiovarainministeri Petteri Orpo (vastauspuheenvuoro):  Arvoisa herra puhe-
mies! Yleisesti sanoisin, että olen tietenkin aivan samaa mieltä siitä, että koko meidän pit-
kän aikavälin kilpailukykymme perusta on suomalainen osaaminen ja siitä osaamisesta
syntyvät hienot tuotteet, jotka pitää saada kilpailukykyiseen hintaan maailmalle. 

Mutta mitä tulee näihin koulutussäästöihin, niin totta kai se kirpaisee. Me olemme jou-
tuneet säästämään joka paikasta. Mutta haluan kiinnittää huomion siihen, että jos en ole pa-
hasti laskenut tässä väärin, me käytämme tänäkin vuonna 16 miljardia euroa koulutukseen,
sivistykseen, tutkimukseen. Se on valtava summa. Tietenkin meidän täytyy täällä miettiä
sitä, miten minimoimme säästötarpeen, mutta samaan aikaan meidän pitää miettiä sitä, mi-
ten me käytämme sen 16 miljardia mahdollisimman tehokkaasti varhaiskasvatukseen, pe-
ruskouluun, toiselle asteelle, ammatilliseen koulutukseen, yliopistokoulutukseen, tutki-
mukseen, tuotekehitykseen. Tätä työtä hallitus tekee, koska me emme voi sille mitään, että
velkaantumista pitää taittaa ja pitää säästää, mutta samaan aikaan teemme kaikkemme, jot-
ta ne rahat, mitä on, käytetään tehokkaasti.

17.23 Anna Kontula vas: Arvoisa puhemies! Sen 16 miljardin tehokkaan käytön kannal-
ta äärimmäisen tärkeätä olisi, että tuossa luettelossa, kun se mainitaan, muistettaisiin avoin
sivistystyö, niin kuin sitä ennen vanhaan kutsuttiin. Maailmalla ehkä nopeimmin kasvavia
koulutuksen sektoreita on nimenomaan semmoinen informaali tai löyhästi tutkintokeskei-
seen koulutukseen sitoutunut taitojen petraaminen, jota tämäkin koulutusleikkaus, jota me
nyt täällä käsittelemme, koskee. Meidän pitäisi vahvasti panostaa siihen, että access kou-
lutukseen eri muodoissa, eri paikoissa olisi mahdollisimman helppo ja mahdollisimman
hyvin kaikkien ulottuvilla.

Täällä on kritisoitu tätä koulutusrahaa, koulutusaparaattia siitä, että sitä käyttävät vähi-
ten ne, jotka eniten tarvitsevat. Jos tällä perusteella aletaan miettiä, millainen koulutus on
järkevää ja mikä ei, niin korkeakoululaitos pitäisi lakkauttaa kokonaan, koska eihän siellä
muita olekaan kuin sellaisia, jotka ovat jo aika paljon koulutusta sitä ennen saaneet. Silti
me emme näin tee sen takia, että koulutuksen kasautuminen ei sinällään ole ongelma. On-
gelma on se, jos se kasautuu siksi, että joidenkin pääsy koulutukseen evätään tai joidenkin
tarpeisiin sopivaa koulutusta ei ole tarjolla. Mutta minä en usko, että me millään pääsem-
me sellaiseen tilanteeseen, että jos koulutus on laadukasta, niin ihmiset opiskelisivat tämän
maan perikatoon — historia ei tunne sellaista esimerkkiä — vaan voidaan lähteä siitä, että
se koulutus, mitä me pystymme tuottamaan, on aina plussaa myös meidän kansantaloudel-
lemme.

17.25 Jani Mäkelä ps: Arvoisa puhemies! Asian aiemmassa käsittelyssä totesin: olen
koulutuksen ystävä, en kuitenkaan liiallisen tai väärin kohdistetun koulutuksen ystävä.
Meillä on edelleen tohtorien työttömyys kasvanut yhtäjaksoisesti, eikä siihen ole varaa.
Mitä olen puhunut käytännössä yrittäjien ja työantajien kanssa, niin työ tekijäänsä opettaa,
ja rajallisten resurssien maailmassa nostaisin tämän aikuiskoulutuksen ohella esille myös
ihan työssäoppimisen. Kyllä hyvä työnantaja sallii ja antaa mahdollisuuden työntekijäl-
leen opiskella myös työn ohessa, mikäli uutta osaamista työpaikalla tarvitaan. Eivät työn-
antajat ole tässä niin avuttomia kuin vasemmisto haluaa esittää eivätkä myöskään koulu-
tusta tarvitsevat kansalaiset. Siksi hallituksen esitys on perusteltu.
6



Pöytäkirjan asiakohta PTK 112/2016 vp
17.26 Antero Laukkanen kd: Arvoisa herra puhemies! Haluan kiittää ministeriä avoi-
mesta ja rehellisestä vastauksesta ja siitä, että hän selvästi haluaa asiasta keskustella. Meil-
lä on yhteinen näkemys siitä, että koulutuksesta säästäminen ei ole ollut helppo asia. Op-
positiossa myös ymmärretään tämä säästöjen tarve. Mutta samalla syntyy se kysymys,
onko tosiaan niin, että koulutuksesta säästö on nyt se, missä se painopiste on todella ras-
kaana. Voisiko tässä koulutuksen haarassa olla vähän kevyempi tämä säästöjalka? Otettai-
siin se jostain muualta, jotta ei ihan tiputa kyydistä. Ministeri on varmaan tietoinen siitä,
että meillä patenttien hakemusten määrä on romahtanut. Kyllä näillä asioilla on syy-yhte-
yksiä. 

17.27 Hannakaisa Heikkinen kesk: Arvoisa herra puhemies! Menen ihan tähän alkupe-
räiseen aiheeseen, tähän lakiesitykseen tästä aikuiskoulutustuesta. Valiokunnan kuulemi-
sen aikana tuli meille kyllä hyvin selväksi se, että siitä huolimatta, että tukikuukausiaikoja
nyt lyhennetään, kuitenkin tämä malli on parempi kuin se, että koko systeemiä olisi laina-
painotteiseksi muutettu. Edelleenkin koetaan, että tämä tuki on toimiva ja mahdollinen ja
riittävä väylä sille, että omaa koulutustaan voi saattaa loppuun, sitä voi täydentää, ja se aut-
taa työelämässä olevia ihmisiä etenemään uralla, parantamaan omaa työmarkkina-asemaa.
Haluan korostaa, että tämä tuli valiokuntakäsittelyn aikana selväksi, että näistä kiky-sääs-
töistä huolimatta tämä väylä edelleen toimii ja on hyvä väylä työelämässä oleville ihmisil-
le viedä osaamistaan eteenpäin.

17.28 Anneli Kiljunen sd: Arvoisa herra puhemies! Kuten täällä on todettu, tämä aikuis-
koulutusleikkaus on äärettömän, voisiko sanoa, surullinenkin esitys siltä osin, kun meidän
pitäisi pystyä ylläpitämään elinikäistä oppimista ja turvaamaan jokaiselle ihmiselle mah-
dollisuus osaamisen kehittämiseen. Valitettava tosiasia on se, että hallitus on nyt läpilei-
kannut osaamisesta oikeastaan kaikilta tasoilta, niin varhaiskasvatuksesta, perusopetukses-
ta, toiselta asteelta kuin myös sitten korkeakoulutuksestakin. Kun tähän sitten vielä lisää ne
heikennykset, jotka liittyvät työelämään ja työttömyysturvaan, niin kaiken kaikkiaan on se
suuri riski, että jos me emme pysty vastaamaan tähän työelämän ja osaamisen vahvistami-
seen ja kehittämiseen, niin meidän kilpailukykymme tulee heikkenemään entisestään. Toi-
nen asia on myös se, että me tiedämme, että meidän osaamisemme taso kansainvälisesti on
pudonnut viimeisten vuosien aikana. Siltä osin nämä hallituksen tekemät esitykset eivät
myöskään ole kannatettavia eivätkä tue sitä osaamisen kehittämistä, jota meidän pitäisi
tehdä.

Me tiedämme myös sen, että koska yhteiskunta ja työelämä kehittyy valtavaa vauhtia,
niin jos me emme ylläpidä osaamista ja kehitä sitä, niin meidän työelämäkään ei pysty vas-
taamaan niihin kilpailun vaatimiin tarpeisiin. Siltä osin mitä vahvemmin me aikuisena pys-
tymme kehittämään omaa osaamistamme, niin sitä vahvemmin me pystymme myös sitten
kehittämään työelämää ja sitä vahvemmin työelämä pystyy olemaan kilpailukykyinen kan-
sainvälisillä markkinoilla sekä kotimaisilla markkinoilla.

Tällä on monialaiset elementit niin yksilön näkökulmasta kuin koko meidän yhteiskun-
nan näkökulmasta ja yhteiskunnan kehittymisen kannalta, ja sen takia aikuiskoulutuksen
leikkaukset ovat todella harmillinen asia.

17.30 Heli Järvinen vihr: Arvoisa puhemies! Juuri kuten edustaja Kiljunen sanoi, me
kaipaisimme kokonaisvaikutusten arviointia kaikista koulutukseen tehtävistä leikkauksis-
7



Pöytäkirjan asiakohta PTK 112/2016 vp
ta ja muutoksista, ja sitä tämäkin lakiesitys olisi kaivannut taakseen, jotta voisimme vah-
vemmalla äänellä siitä puhua.

Edustaja Kontula, sanoitte omassa puheenvuorossanne, että turhaan ollaan huolissaan
siitä, että tätä aikuiskoulutustukea käyttävät vähiten ne, jotka sitä eniten tarvitsisivat. Mi-
nusta se on aito huoli, ja se ei tarkoita sitä, etteikö tämä tuki toimisi hyvin, mutta minusta
meidän pitää poliitikkoina olla huolissaan ja pohtia sitä, miten me saamme koulutusta juuri
niille, jotka sitä eniten tarvitsevat ja joille siitä eniten olisi hyötyä. Se ei millään tavalla vä-
hättele tätä aikuiskoulutustukea. Me tiedämme, että aikuiskoulutustuen vaikuttavuustutki-
mus osoittaa, että taloudelliset syyt ovat merkittävin este kouluttautumiselle. Aikuiskoulu-
tustuki on nimenomaan yksi mahdollistaja, joka mahdollistaa opiskelun monelle sellaisel-
le henkilölle, jotka muuten eivät olisi voineet lähteä opiskelemaan. Tässä asiassa ymmär-
rän vasemmistoliiton kritiikin siitä, että nyt tätä tukea leikataan.

Kuten sanottu, pieni leikkaus on kuitenkin parempi kuin hallituksen alkuperäinen esitys
tuen muuttamisesta lainaksi. Toivottavasti jatkossa saadaan myös lisää tutkimuksia, joissa
olisi pyritty selvittämään aikuiskoulutustuen pitkän aikavälin työllisyysvaikutuksia. Nyt
niitä ei ainakaan sosiaali- ja terveysministeriöllä ole tiedossa.

17.32 Anna Kontula vas: Arvoisa puhemies! Ensin vastaisin edustaja Järviselle, että
ehkä tämä meidän eromme lähtee siitä, että minä en näe, että se, mikä määrittää ihmisen
koulutuksen tarpeen, näkyisi suoraan hänen koulutushistoriastaan tai sen puutteesta, vaan
koulutustarve, erityisesti suhteessa johonkin tiettyyn koulutusaparaattiin, liittyy tietysti sii-
hen, millaisessa elämäntilanteessa tämä ihminen on — mitä hän työkseen tai muuten elä-
mässään tekee, millaisia taitoja hän siinä tarvitsee ja millaisia puutteita hänellä ehkä on näi-
den taitojen suhteen, ja onko nimenomaan tämä aparaatti oikea vastaamaan näihin puuttei-
siin.

Keskeinen syy, miksi nimenomaan tätä järjestelmää eivät ehkä täysin kouluttamattomat
ihmiset käytä, on se, että heitä saattaa olla ensinnäkin verraten vähän sentyyppisissä palk-
katyösuhteissa, että he ylipäätään kykenisivät tätä järjestelmää käyttämään, ja sitten tietys-
ti se, että monesti ihmisillä, joilla on hyvin alhainen koulutustaso, on huonoja kokemuksia
sellaisesta perinteisestä koulutusjärjestelmästä, johonka tämä tuki erityisesti ohjaa. Heidän
tapauksessaan ratkaisu on toisentyyppinen opiskelu tai sitten sellainen yhteiskunta, jossa
pystyy elämään ilman, että kaikkien täytyy opiskella kovin pitkälle.

Sitten kommentoisin hiukan tähän, miksi olen sitä mieltä, että viranomainen ja työnan-
taja eivät ole parhaita tai ainakaan riittäviä arvioimaan sitä, mikä on se opiskelu, mitä ih-
minen tarvitsee, ja miksi kannatan ja puolustan nimenomaan omaehtoista opiskelua. No,
ensinnäkin sen takia työnantaja on huono siinä, että työnantaja ei läheskään aina tiedä,
mikä on sen työntekijän urasuunnitelma ja tulevaisuuden kehitys. Työnantaja katsoo sen
nimenomaisen työtehtävän näkökulmasta. Toiseksi, työnantaja on huono siinä sen takia,
että tulevaisuudessa yhä harvemmin työsuhteet ovat niin pitkäaikaisia, että nimenomaan
työnantaja pystyy arvioimaan elämänkulkua ja niitä taitoja pitkällä aikavälillä. Kolman-
neksi sen takia, että yhä useammin tulevaisuudessa opiskeleva henkilö ei ole palkkatyösuh-
teessa ja ylipäätään hänellä ei ole mitään työnantajaa, joka pystyisi tämän arvion tekemään.

Jos katsotaan, miten työnantajat ovat tällä hetkellä arvioineet meillä koulutustarpeita,
niin yhden tuoreen tutkimuksen mukaan esimerkiksi Amsterdamissa 80 prosenttia teolli-
suuden työnantajista kouluttaa työntekijöitään havaitsemaan ja analysoimaan erilaisia
heikkoja signaaleita ja muutostrendejä yhteiskunnassa, jotta he pystyvät sellaiseen reaktio-
8



Pöytäkirjan asiakohta PTK 112/2016 vp
valmiuteen, jota yritys tarvitsee uusiutuakseen ja kehittääkseen omia tuotteitaan. Jopa Kii-
nassa vastaava luku on reilusti yli 50:n, kun Suomessa se jää 49 prosenttiin. Suomessa yli
puolet teollisuuden työnantajista ei pidä tämmöistä koulutusta ylipäätään tarpeellisena.
Mielestäni tämä on yksi keskeinen syy siihen, että siitä huolimatta, että meidän tuotteem-
me kansainvälisissä rankingeissa rankataan sinne ihan huipulle, niin niitä meidän tuottei-
tamme ei osteta. Meiltä puuttuu tämmöinen pehmeä osaaminen, ihmisten ja yhteiskuntien
ymmärrys, jota tarvittaisiin siihen, että ne tuotteet päätyisivät sieltä valmiit-lokerosta sinne
kuluttajien käyttöön.

Nämä ovat juuri niitä taitoja, joita meidän yhteiskunnassa halveksutaan ja joita ollaan
ensimmäisenä karsimassa silloin, kun koulutusta karsitaan. Minä otan yhden esimerkin:
Tiedättekö, mikä maa johti pitkään tytöille suunnattujen pelien peliteollisuutta, joka oli siis
ihan valtava elinkeinoelämän lähde? Yhdysvallat. Minkä takia? Koska se ainoana maail-
massa älysi yhdistää peliteollisuuteen sukupuolentutkimuksen. Se ensimmäisenä maail-
massa huomasi, että tytötkin pelaavat pelejä, kunhan ne tehdään sellaisiksi, että ne ovat tyt-
töjen näkökulmasta kiinnostavia. Suomessa sukupuolentutkimus on ensimmäisenä leikka-
uslistalla, erityisesti, jos leikkauslistaa ovat laatimassa perussuomalaiset.

Toinen esimerkki: tänä päivänä, jos minä olisin taksinkuljettaja, varmistaakseni tulevai-
suuden työllistymiseni minä äkkiä alkaisin harjoittelemaan tietokonepelien pelaamista,
koska tulevaisuudessa robottiautot tulevat merkittävästi muuttamaan kuljetusalan töiden
luonnetta, ja ne taidot, joita kehität silloin, kun pelaat pelejä, ovat ihan keskeisiä taitoja sit-
ten, kun tulevaisuudessa joudut miettimään, miten selviät niiden robottiautojen kanssa.

Ylipäätään jos ajatellaan, mitkä ovat niitä työpaikkoja, jotka tulevaisuuden maailmassa
kestävät kaikkein varmimmin, niin ne ovat nimenomaan kulttuuriin ja sosiaalisiin suhtei-
siin liittyvät työpaikat. Niitä ei voi lähettää Bangladeshiin. Niitä ei voi laittaa robottien hoi-
dettavaksi. Ne ovat ne, jotka me pystymme täällä säilyttämään ja joilla me pystymme te-
kemään arvoa vielä kauan sen jälkeenkin, kun rutiininomaiset, helposti siirrettävät työt on
siirretty muualle. Siinä vaiheessa kun tämä yhteiskunta ymmärtää tämän, niin me olemme
jo hyvässä matkassa ratkaisemassa meidän kilpailukykyongelmia.

17.38 Teuvo Hakkarainen ps: Arvoisa puhemies! Edustaja Kontulan kannattaisi käyttää
noita taitoja ja tietoja ihan käytännössä ja laittaa bisnes pystyy ja näyttää meille, (Anna
Kontula: Minulla on!) miten se homma toimii.

Mutta mitä tuohon koulutukseen tulee ja niihin leikkauksiin, niin minulla on jonkin ver-
ran kokemuksia siitä, tai olen nähnyt — minä en ole itse opiskellut paljon mitään, mitä nyt
kantapään kautta — että jos otetaan lainaa ja lähdetään opiskelemaan, niin siinä syntyy tie-
tynlainen vastuu ja se kohdentaa sen opiskelun tiettyyn alaan, mihinkä haluaa lähteä eteen-
päin. Tunnen tapauksen, jolla oli yli 30 gradua, yli kolmekymppinen nainen, ja hän mietti,
että jos hän lähtisi vielä opiskelemaan lisää. Tämmöinen ei rupea koskaan tuottamaan mi-
tään. Täällä on paljon hössää. Sitten on tämmöisiä koulutusaloja, monitoimikoneen kuljet-
taja ja tällä lailla. Sen kuljettajan kouluttaminen maksaa melkein yhtä paljon kuin hävittä-
jälentäjän koulutus. Nyt mennään sinne kurssille, käydään se loppuun, ja meillä on kuiten-
kin kuljettajapula. Ne menevät seuraavalle kurssille. 

Kyllä näissä on paljon semmoista terävöittämistä, että kun se oikein organisoidaan, niin
se myös tuottaa, sille koulutettavalle ja myös työnantajalle siitä tulee todella hyvä sijoitus.
Mutta jos tämä kehä vain pyörii tässä, niin se on yhteiskunnalle kallista.
9



Pöytäkirjan asiakohta PTK 112/2016 vp
17.39 Merja Mäkisalo-Ropponen sd: Arvoisa puhemies! Tätä tukeahan käyttävät erityi-
sen paljon hoitotyöntekijät ja muutkin sosiaali- ja terveydenhuollon ammattilaiset, jotka
ovat usein perheellisiä ihmisiä, ja sen takia heille lainan ottaminen on hyvin vaikeata enää
siinä elämäntilanteessa. He eivät ole useinkaan nuoria ihmisiä.

Tunnen näitä henkilöitä paljon, ja he kertovat, että he haluavat käyttää tätä tukea, koska
he haluavat ensinnäkin edetä urallaan tai sitten päästä ihan uusiin työtehtäviin, mikä edel-
lyttää sen koulutuksen. Monet kertovat myöskin minulle, että opiskelu auttaa heitä jaksa-
maan, ja sitten kun tulee sitä työhyvinvointia, niin tämä pidentää heidän työuriaan. Ja kun
minä olen esimiehiä jututtanut tässä asiassa, niin esimiehet ovat sitä mieltä, että työyhteisö
hyötyy monella tavalla jokaisesta semmoisesta työntekijästä, joka haluaa kouluttaa ja ke-
hittää itseään, ja sen takia meidän pitäisi kyllä iloita ihan jokaisesta työntekijästä, joka ha-
luaa kouluttautua, ja tukea häntä mahdollisimman paljon tässä asiassa.

Minä olen itse toiminut kymmenen vuotta työyhteisökouluttajana eli kiertänyt erilaisis-
sa työpaikoissa, sadoissa ja sitten taas sadoissa. Minä olen huomannut sen, että kaikkein
pahimpia muutoksen vastustajia ovat ne työntekijät, jotka eivät säännöllisin väliajoin kou-
luttaudu, jotka eivät käy missään haistelemassa uusia tuulia eivätkä ole kiinnostuneita uu-
sien asioiden opiskelusta.

17.41 Jani Mäkelä ps: Arvoisa puhemies! Kun täällä nyt niin paljon ja ainakin omasta
mielestä asiantuntevasti puhutaan koulutuksesta työelämässä, niin tulee mieleen kysyä,
kuinkahan monella täällä oikeasta työelämästä nyt viime vuosilta on kokemusta ja miten se
koulutusasia siellä toimii. Omasta puolestani voin kertoa kokemuksesta, että jos varsinkin
yksityisellä sektorilla työnantaja tarvitsee jonkinlaista osaamista johonkin asiaan, niin kyl-
lä koulutetaan isoillakin panostuksilla, laitetaan työntekijöitä opiskelemaan niitä asioita,
mitä tarvitaan. Sillä tavoin se oikeasti toimii. Samoin työelämässä kyllä pidetään kehitys-
keskusteluja, joissa selvitetään henkilön urasuunnitelmia, koulutustarpeita ja kehityskoh-
teita. Nämä ovat sellaisia asioita, mitkä normaalissa elämässä ihan oikeasti toimivat siellä
työpaikoilla paikallisesti.

17.42 Heli Järvinen vihr: Arvoisa puhemies! Me puhumme edustaja Kontulan kanssa
molemmat suomalaisista, joilla on vähiten koulutusta, ja uskon, että tässä asiassa jostain
syystä puhumme toisiamme ristiin tarkoittamatta kovinkaan erimielisiä ajatuksia. Varmas-
ti olemme yhtä mieltä siitä, että me tarvitsemme erilaisia keinoja vähän koulutettujen ih-
misten jatkokoulutukseen. Me tarvitsemme työssäoppimista, työllistämiskoulutusta, mut-
ta toivoisin, että peruskoulun käyneet löytäisivät myös aikuiskoulutustuen entistä parem-
min, koska tutkitusti se parantaa työkykyä ja työssäjaksamista ja se on myös keino siten pi-
dentää työuria. Muistetaan vielä, että vain peruskoulun käyneillä työttömyys on kaikkein
suurin ongelma, myös heidän työllistymisensä on paljon hankalampaa kuin koulutetuim-
milla. Esimerkiksi korkeakoulutettu alle 30-vuotias työtön työllistyy 50 prosentin todennä-
köisyydellä, keskiasteen opiskelun suorittanut lähes 40 prosentin todennäköisyydellä ja
peruskoulun käynyt vain 17 prosentin todennäköisyydellä. Tämä on se syy, miksi meidän
kannattaa tässä yhteiskunnassa laajasti pohtia sitä, miten me saamme heikoimmin koulu-
tetut ihmiset kouluttamaan itseään lisää.

17.43 Maria Tolppanen sd: Arvoisa puhemies! Tässä asiassa olisi ehkä hyvä muistaa
myös sellainen tosiasia, että jos niille ihmisille, jotka ovat kaikkein vaikeimmassa tilan-
10



Pöytäkirjan asiakohta PTK 112/2016 vp
teessa ja jotka nimenomaisesti tarvitsisivat aikuiskoulutustukea, sanotaan, että pitäisi lai-
nan kanssa tämä koulutus hoitaa, niin ei heillä ole mahdollisuus saada sitä lainaa. Meillä ei
ole olemassa sellaista koulutuslainaa tänä päivänä tässä maassa, jonka saa, jos esimerkiksi
luottotiedot ovat menneet. 

Mutta mikä olisi kaikkein tärkeintä, on se, että pidetään kiinni niistä työpaikoista ja pi-
detään kiinni niistä ihmisistä, jotka ovat siellä työpaikalla. On olemassa erilaisia muitakin
mahdollisuuksia tietysti, esimerkiksi oppisopimuskoulutus työpaikalla on erittäin hyvä
vaihtoehto. On muistettava se, että juuri tällä hetkellä, jolloin näyttää siltä, että työttömyys
on hieman laskenut, pitkäaikaistyöttömyys on kasvanut. Nyt on aika tehdä työtä sen eteen,
että pitkäaikaistyöttömyys ei lisäänny. Nyt on viimeinen hetki katkaista se kierre, mihin
tämä maa on nyt ajautumassa. Jos sanotaan, että hienoista nousua on, niin eikö, arvon mi-
nisteri, sitä nousua voitaisi hieman kanavoida myös sinne, missä sitä tarvitaan? Nyt esimer-
kiksi Anttilan työntekijät saivat 10 prosentin palkankorotuksen konkurssipesältä, ja Fi-
nanssivalvonta ilmoittaa, että tämä on bonus, tämä on kultainen kädenpuristus, ja heidän
karenssiaikaansa pidennetään tämän asian takia. Sehän tarkoittaa sitä, että nämä ihmiset
ennättävät syrjäytyä ennen kuin pääsevät edes työttömyyskorvauksiin kiinni. Kyllä mei-
dän pitää pystyä tämmöisiin asioihin tarttumaan ja myöskin näiden pienipalkkaisten ihmis-
ten kohdalla, joille se ihan todella tarkoittaa sitä, että pohja putoaa koko elämän alta pois. 

17.45 Hannakaisa Heikkinen kesk: Arvoisa herra puhemies! Voin alleviivata jokaisen
sanan, minkä edustaja Mäkisalo-Ropponen äsken loistavassa puheenvuorossaan sanoi.
Hän puhui juuri asiaa sydämellä siitä, mitenkä asiat hoiva-alalla ovat, missä aikuiskoulu-
tustuki on paljon käytetty eri muodoissaan uralla etenemisessä, koulutustasoa nostettaessa
— syitä on monia. Edustaja Mäkisalo-Ropponen toi esille tämän ulottuvuuden, joka ei
mielestäni aikaisemmin tässä keskustelussa ole näkynytkään: kuinka tärkeää tämä on ei
pelkästään sille henkilölle omassa henkisessä kasvussaan vaan myös sille, minkälainen
työntekijä hän siinä työympäristössä on kenties sen jälkeen kun hän ymmärtää ja haluaa
kouluttautua. Todellakin voi olla, ja usein olen saanut kokea niin työntekijänä kuin esimie-
henä itsekin vanhushoivassa olleena, että ihminen, joka ei hae virikkeitä ja uusia ajatuksia
ja päivitä sitä osaamistaan, monella tapaa saattaa olla vastarannan kiiski taikka hänellä ei
ole halua sitten oppia uusia tutkittuja hoitomenetelmiä tai toimintatapoja, ja tämmöinen on
raskasta kenties koko sille työyhteisölle. Niinpä toteankin, että viisainta esimiestyötä on
sellainen, jossa otetaan selville työyhteisön työntekijöitten halukkuudet kehittää itseään ja
yhdessä keskustellaan myös niistä vaihtoehdoista, mitenkä se koulutus olisi sovitettavissa
siihen työhön ja tämän työntekijän työuran etenemiseen. Viisasta esimiestyötä on tukea
työntekijöitten koulutusta. 

17.47 Matti Semi vas: Arvoisa puhemies! Edustaja Mäkelä sai minut innostumaan pitä-
mään puheenvuoron. (Naurua)

Ensinnäkin pitää ajatella, kun puhuu siitä, kuka täällä on ollut työelämässä kovin pit-
kään. Voi sanoa, että minä olen 35 vuotta tehnyt rakennusalan töitä ja siinä olen ollut sa-
man tien osa-aikaisena pääluottamusmiehenä ja nähnyt, mitenkä työkokeiluun tulevat nuo-
ret käyttäytyvät, kuinka he toimivat siellä työmaalla tai kuinka työllistettävien pitkäaikais-
työttömien, kun heitä otetaan töihin, motiivi kasvaa siellä työnteossa ja kuinka se halu löy-
tää uusi ammatti tai vahvistaa sitä entistä ammattitaitoa on heillä tallella ja se homma me-
nee eteenpäin. Ainut, mikä minua harmittaa kovasti, on se, että kun tässä talousarviossa lei-
11



Pöytäkirjan asiakohta PTK 112/2016 vp
kataan aikuiskoulutuksesta ja muusta koulutuksesta, niin tämmöiset innovaatiot ja uudet
alat ja niihin hakeutumiset nuorilla katkeavat sen opiskelupaikan mahdollisuuden myötä.

Toinen on tämä hallituksen tavoite saada se 72 prosenttia työllisyyttä: se on hyvä tavoi-
te, ja se varmaan antaisi sitten uusia työpaikkoja, ja minä toivon, että niitä syntyisi niille
nuorille, ketkä hakevat töitä.

17.49 Tarja Filatov sd: Arvoisa puhemies! Meillä jokaisella on varmasti jonkun verran
työkokemusta avoimilta ja erilaisilta markkinoilta. Joillakin se on tuoreempaa ja joillakin
se on vanhempaa, mutta se on aina rajattua, koska se on niistä omista työkokemuksista.
Mutta kun työministeriössä tai TEMissä tehdään työolobarometriä, niin siinä on kysytty
varsin laajalta joukolta suomalaisia, miten he kokevat oman kehittymismahdollisuutensa
työpaikalla, ja esimerkiksi siitä näkyy selvästi se, että mitä suurempi työpaikka on, sitä pa-
remmat kouluttautumisen ja uuden oppimisen mahdollisuudet useimmiten on, ja esimer-
kiksi teollisuudessa ne ovat paljon vähäisemmät kuin vaikkapa yksityisissä palveluissa,
valtiolla ja kunnalla ne ovat paremmat kuin yksityisellä puolella näissä samoissa tehtävis-
sä. Sitten jos katsotaan vaikkapa sosioekonomisen aseman mukaan, niin sielläkin näkyy
selkeät erot, elikkä mitä paremmassa asemassa, mitä korkeammassa työtehtävässä on, sitä
paremmat kouluttautumisen mahdollisuudet on, mutta sitten kun tullaan työntekijätasolle
ja alempiin toimihenkilöihin, niin itse asiassa alle 30 prosenttia kokee, että he voivat oppia
työssänsä uutta ja että heidän kouluttautumismahdollisuutensa ovat hyvät.

Minulle sanoi kerran aikanaan eräs työnantaja, joka mielestäni sanoi viisaasti, kun pu-
huimme kouluttautumisesta ja siitä, miksi ikääntyneitä työntekijöitä ei yleensä kouluteta,
että ajatellaan, että se ikääntynyt lähtee pois, jos se koulutetaan johonkin toiseen tehtä-
vään, mutta sitten hän mietti vähän pidemmälle, että jos hän ei panosta tuohon ikääntynee-
seen työntekijään, niin luoja paratkoon, jos se jää eikä osaa. Elikkä kannattaisi miettiä
myös niin päin silloin, kun mietitään niitä työntekijäryhmiä, joihin kohdistuu vähemmän
koulutusta, kannattaako kouluttaa työnantajan näkökulmasta vai ei, lähinnäkin siitä näkö-
kulmasta, että jos se työntekijä jää, niin silloin hän ei ole niin hyvä ja tuottava kuin osaa-
vampi, ja sen takia kannattaa panostaa myös näihin vähemmän koulutettuihin ryhmiin.

Keskustelu päättyi ja asian käsittely keskeytettiin.
12


