















































DEM3C5A.tmp.xml


Pöytäkirjan asiakohta PTK 95/2017 vp
Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

2.3. Suullinen kysymys Fortumin Uniper-kaupasta (Satu Hassi vihr)
Suullinen kysymys SKT 123/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Hassi.

Keskustelu

16.34 Satu Hassi vihr: Arvoisa puhemies! Kysyn omistajaohjausministeri Lintilältä. Täl-
lä viikolla hallitus julkisti keskipitkän aikavälin ilmasto-ohjelman ja julisti vievänsä kohti
hiilineutraalia Suomea. Samaan aikaan valtioenemmistöinen Fortum julkisti ostavansa
noin puolet saksalaisesta Uniperistä, jonka toiminnasta yli 80 prosenttia perustuu kivihii-
leen. Kun saksalainen suuri sähköyhtiö E.ON pari vuotta sitten jakautui kahteen osaan, toi-
seen pantiin uudet energiamuodot, kuten uusiutuva energia ja älysähköverkot, toiseen van-
hat. Jälkimmäinen sai julkisuudessa pilkkanimen E.OFF. Nyt Fortum on ostamassa juuri
tätä E.OFFia, eräänlaista roskaosastoa, jonka toiminta perustuu ilmastonmuutoksen kiih-
dyttämiseen ja väistämättä edustaa väistyviä energiamuotoja. Aikooko omistajaohjausmi-
nisteri puuttua tähän asiaan?

16.35 Elinkeinoministeri Mika Lintilä (vastauspuheenvuoro): Arvoisa herra puhemies!
Omistajaohjausministeri ei aio puuttua tähän kauppaan. Fortumin johto on arvioinut tä-
män kokonaisuudessa parhaaksi vaihtoehdoksi. Tiedostan sen, että siellä kapasiteetista 30
prosenttia on hiilimuodossa, fossiilisessa muodossa, mutta tietysti täytyy myös mieltää se,
että sieltä tulee vesivoimaa Ruotsista noin 80 prosenttia eli lähes yhtä suuri määrä, mitä
Fortumilla tällä hetkellä on. Ja kun mielletään tilanne, mitä päätöksiä Saksa on tehnyt ydin-
voiman suhteen, niin on aika luonnollista, että näin merkittävällä energiayhtiöllä on siellä
fossiilista energiaa edelleen ja verrattain paljon, koska se tulee olemaan sitä siirtymäkau-
den muotoa, jota Saksassa tullaan tarvitsemaan siirryttäessä ydinvoimasta uusiin energia-
muotoihin.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksiä, nousemaan ylös ja painamaan V-painiketta. Myönnän pari
kolme lisäkysymystä, enempää ei, niin että pääsemme eteenpäin.

16.36 Satu Hassi vihr (vastauspuheenvuoro): Arvoisa puhemies! Uniper-yhtiö on usei-
den vastuullisten sijoittajien, esimerkiksi OP:n, mustalla listalla juuri kivihiilen ja suurten
päästöjen vuoksi. Julkisuudessa jo kysellään, joutuuko Fortum pian vastaavanlaisille mus-
tille listoille. Sijoittajamaailmassa on jo vuosien ajan keskusteltu hiilikuplasta, koska on
 Tarkistettu
4.1



Pöytäkirjan asiakohta PTK 95/2017 vp
paljon yhtiöitä, joiden toiminta perustuu ilmastonmuutoksen aiheuttamiseen ja fossiilisiin
polttoaineisiin. Jos ilmastonmuutos oikeasti päätetään hillitä, nämä yhtiöt eivät voi jatkaa
entiseen malliin. Toisin sanoen näiden yhtiöiden osakkeiden arvo tulee romahtamaan. [Sil-
via Modig: Juuri näin!] Englannin keskuspankki ja myös maailman suurin varainhoitotalo
BlackRock ovat kehottaneet sijoittajia ottamaan tällaiset ilmastoriskit tosissaan.

Aikooko hallitus todella hyväksyä sen, että suomalaisilta sähkönkuluttajilta kerätyt ra-
hat, paljolti suomalaisia jakeluverkkoja myymällä [Puhemies koputtaa] saadut miljardit,
hukataan hiilikuplaan, Kankkulan kaivoon?

Ensimmäinen varapuhemies Mauri Pekkarinen:  Ministeri Lindström... Anteeksi, mi-
nisteri Lintilä. L:llä kuitenkin alkaa. [Naurua]

16.37 Elinkeinoministeri Mika Lintilä (vastauspuheenvuoro): Arvoisa herra puhemies!
Ensinnäkin täytyy nyt muistaa se, että Fortumhan tulee osakkaaksi yhtiöön, se ei osta sitä,
eikä tapahdu fuusiota. [Satu Hassi: Melkein puolet!] — Noin 46 prosenttia.

Fortumin strategiassa ei tapahdu minkäänlaista muutosta. Fortumin strategia on edel-
leen uusiutuvaan energiaan perustuva [Satu Hassi: Puhdasta maailmaa!] strategia ja se tu-
lee olemaan sitä myös jatkossa. Itse näen enemmänkin mahdollisuutena sen, että merkittä-
vänä osakkeenomistajana Fortum pystyy tulevaisuudessa entistä selkeämmin painotta-
maan myös uudessa yhtiössä niitä vihreitä arvoja, joita Fortum on omassa strategiassaan
tuonut esille. Uskon tätä kautta tämän olevan etu niin ilmastoasioissa kuin varsinkin For-
tumin oman tilanteen kannalta.

16.38 Paavo Arhinmäki vas (vastauspuheenvuoro): Arvoisa herra puhemies! Fortumin
kassaanhan tuli merkittävässä määrin varoja niin sanotuista Caruna-kaupoista. Silloisen
omistajaohjauksesta vastaavan ministerin hyväksynnällä ja talouspoliittisen ministeriva-
liokunnan enemmistön hyväksynnällä myytiin alueellista monopoliverkkoa yksityisille ul-
komaisille sijoittajille, ja sen jälkeen Fortum on yrittänyt löytää näille rahoille sijoituskoh-
detta. Silloin puhuttiin, että tarvitaan varoja siihen, että sijoitetaan uusiutuviin energiamuo-
toihin ja kotimaahan. Mutta jos katsoo nyt, mihin Fortum on sijoittanut näitä Caruna-kau-
poista ja muiden verkkojen myynnistä tulleita rahoja, niin tämä on yksi esimerkki sitten.
Toisaalta on lähdetty muun muassa Venäjän markkinoille.

Kysymys kuuluukin nyt omistajaohjauksesta vastaavalle ministerille: nyt kun ollaan
myyty Caruna, saatu rahaa ja sijoitetaan tällaisiin kohteisiin, niin onko tämä turvallista,
mitkä tässä ovat riskit meidän kansallisomaisuutemme näkökulmasta ja miten nämä hyö-
dyttävät [Puhemies koputtaa] suomalaista työllisyyttä ja kansantaloutta?

16.39 Elinkeinoministeri Mika Lintilä (vastauspuheenvuoro): Arvoisa herra puhemies!
Edustaja Arhinmäki unohti tästä Ekokemin oston, jonka Fortum sitten osti myös, jolla on
erittäin vahva rooli Suomessa nimenomaan jätteistä tehtävän energian tuottamisessa ja tä-
män toimialan kehittämisessä. Kyllä Fortum on tehnyt toimia siihen, että me tuomme en-
tistä enemmän uusiutuvaa energiaa esille.

Se, että kaasua tulee tässä kaupassa ja se tulee Venäjältä, on realiteetti, joka tietysti tulee
huomioida. Mutta en näe siinä tässä tilanteessa mitään erityistä negatiivista piirrettä. Ko-
konaisuutena arvioituna tämä kauppa vahvistaa Fortumin tilannetta ja tämä tulee vahvista-
maan Fortumin kykyä myös jatkossa osingonmaksajana. [Antti Rinne: Sieltä se tuli!]
2



Pöytäkirjan asiakohta PTK 95/2017 vp
Ensimmäinen varapuhemies Mauri Pekkarinen:  Viimeinen lisäkysymys, edustaja Lin-
dtman.

16.40 Antti Lindtman sd (vastauspuheenvuoro): Arvoisa puhemies! Ministeri Lintilä
tässä totesi, että hän ei aio puuttua tähän kauppaan. Se on selvää, että kun valtionenemmis-
töomisteinen yhtiö tekee lähes 4 miljardin kaupan, niin yhtään tämän kokoluokan kauppaa
ei tehdä ilman, että sitä on konsultoitu pääomistajan kanssa. Jos te täällä sanotte, että te ette
puutu tähän kauppaan, niin se on teidän valintanne, jolla te hyväksytte tämän kaupan.

Me olemme sitoutuneet Pariisin ilmastosopimukseen. YK:n kestävän kehityksen tavoit-
teet täyttävät tänään kaksi vuotta. Hallituksen energia- ja ilmastostrategiasta eilen täällä
käytiin pitkä keskustelu. Arvoisa ministeri Lintilä, te olette nyt päättänyt hyväksyä tämän
kaupan. Miltä tämä näyttää, miten tämä suhteutuu hallituksen tavoitteisiin kestävästä ke-
hityksestä ja ilmastonmuutoksen torjumisesta? Pahalta näyttää.

16.41 Elinkeinoministeri Mika Lintilä (vastauspuheenvuoro): Arvoisa herra puhemies!
Hallitus pitää kiinni omasta ilmasto- ja energiastrategiastaan, siitä kansallisesta energia- ja
ilmastostrategiasta, [Välihuutoja sosiaalidemokraattien ryhmästä] joka on hyvin ennakko-
luuloton ja täysin etukenossa menossa muihin Euroopan maihin kohdistuen.

Se, kuinka valtio toimii osakkeenomistajana: Valtion tulee olla vastuullinen osakkeen-
omistaja [Antti Rinne: Juuri näin, samaa mieltä!] myös muita osakkeenomistajia kohtaan.
Tämä täytyy näissä aina arvioida. Tässä tilanteessa en näe sellaista syytä, että tulisi tehdä
ratkaisuja, jotka horjuttaisivat valtion luotettavuutta osakkeenomistajana.

Kysymyksen käsittely päättyi.
3


