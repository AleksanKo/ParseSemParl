















































DEMEEC.tmp.xml


Pöytäkirjan asiakohta PTK 59/2017 vp
Pöytäkirjan asiakohta 

PTK 59/2017 vp

Täysistunto

Keskiviikko 24.5.2017 klo 13.58—18.30

2. Valtioneuvoston selonteko kansallisesta energia- ja ilmastostrategiasta vuoteen 2030
Valtioneuvoston selonteko VNS 7/2016 vp
Valiokunnan mietintö TaVM 8/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 2.
asia. Nyt päätetään talousvaliokunnan mietinnön TaVM 8/2017 vp pohjalta kannanotosta
selonteon johdosta.

Talousvaliokunnan puheenjohtajan esittelypuheenvuoron jälkeen keskustelu käydään
etukäteen pyydettyjen puheenvuorojen osalta nopeatahtisena. Ryhmäpuheenvuoroja ei ole.
Etukäteen varattujen puheenvuorojen pituus on enintään 5 minuuttia. Puhemiesneuvosto
suosittaa, että myös nopeatahtisen keskusteluosuuden jälkeen pidettävät puheenvuorot
kestävät enintään 5 minuuttia. Debatissa myönnetään harkinnan mukaan 1 ja 2 minuutin
pituisia vastauspuheenvuoroja.

Keskustelua tästä asiakohdasta käydään kello 16:een asti, ja mikäli keskustelu päättyy
ennen kello 16:ta, siirrytään päiväjärjestyksen seuraavaan, 3. kohtaan.

Keskustelu

14.01 Kaj Turunen ps (esittelypuheenvuoro): Arvoisa puhemies! Valtioneuvoston kan-
sallinen ilmasto- ja energiastrategia sisältää linjaukset, joilla pyritään siihen, että Suomi
saavuttaisi yhteisesti EU:ssa sovitut energia- ja ilmastotavoitteet vuoteen 2030 mennessä
ja etenisi kohti vuoden 2050 tavoitteita vähähiilisestä yhteiskunnasta. Suomen pitkän aika-
välin tavoitteena on hiilineutraalius. Strategia rakentuu hallitusohjelmaan, ja selonteon
taustana on parlamentaarisen energia- ja ilmastokomitean lokakuussa 2014 julkaisema
mietintö, Energia- ja ilmastotiekartta 2050, jossa tutkittiin eri vaihtoehtoja päästöjen vä-
hentämiseen ja niiden vaikutuksia.

Strategian lähtökohtana on energia- ja ilmastopolitiikan kokonaisvaltainen tarkastelu eri
sektoreilla. Kolme keskeistä tarkastelukulmaa, joiden tasapainosta selonteossa on pyritty
pitämään huolta, ovat olleet kustannustehokkuus ja kilpailukyky, kestävyys kasvihuo-
nepäästöjen ja ympäristön näkökulmasta sekä energiajärjestelmän toimitusvarmuus.

Valtioneuvoston selonteossa todetaan, että kansallinen energia- ja ilmastostrategia on
tärkein tulevien vuosien energia- ja ilmastopolitiikkaa koskeva linjaus. Se on samalla oh-
jelma, joka tarjoaa uskottavan ja selkeän reitin ilmastotavoitteisiin pääsemiseksi. Selon-
teon linjaukset ovat voimakkaasti yhteydessä kansainväliseen ilmastosopimusjärjestel-
mään ja EU-tason tavoitteisiin. Yhteisistä ohjauskeinoista toimiva päästökauppajärjestel-
mä ja energian sisämarkkinat ovat keskeisessä asemassa energia- ja ilmastopolitiikan...
(Hälinää)
 Tarkistettu
4.2



Pöytäkirjan asiakohta PTK 59/2017 vp
Toinen varapuhemies Arto Satonen: Anteeksi. — Pyydän, että keskitytään kuuntele-
maan puhujaa.

Yhteisistä ohjauskeinoista toimiva päästökauppajärjestelmä ja energian sisämarkkinat
ovat keskeisessä asemassa energia- ja ilmastopolitiikan tavoitteiden saavuttamiseksi. Kan-
sallinen energia- ja ilmastostrategia painottuu merkittävästi bioenergian edistämiseen.

Arvoisa puhemies! Talousvaliokunta pitää valtioneuvoston selontekoa johdonmukaise-
na ja Suomen näkökulmasta perusteltuna lähtökohtana. Samalla valiokunta katsoo, että
lähtökohtien valintaan sisältyy myös riskejä. Strategia jättää kokonaiskuvan kannalta liian
vähälle huomiolle tiettyjä keskeisiä energia- ja ilmastopolitiikan perusulottuvuuksia ja
energiantuotannon muotoja. Suomen on perusteltua olla biotalouden ja bioenergian käy-
tön ja edistämisen eturintamassa, mutta tätä ei pidä nähdä vastakkaisena muille jo nähtä-
vissä oleville globaaleille energiapolitiikan kehitystrendeille, kuten liikenteen sähköisty-
miselle. Valiokunta korostaa keskeisenä lähtökohtana myös raaka-aineiden ohjaamista en-
sisijaisesti korkean jalostusarvon tuotteisiin.

Talousvaliokunta toteaa, että energiamarkkinoiden kokonaiskuvan muodostamisen kan-
nalta selonteossa on käsitelty tiettyjä energiamuotoja varsin kapeasti. Tämä koskee erityi-
sesti vesi- ja ydinvoimaa. Talousvaliokunta pitää valitettavana, että strategiassa ei ole juu-
rikaan tarkasteltu näiden energiamuotojen merkitystä ja tulevia näkymiä, vaikka niiden
osuus Suomen sähköntuotannosta on keskeinen. Valiokunta on lausunnossaan kiinnittänyt
huomiota myös siihen, että valtioneuvoston selonteossa energiamarkkinoiden koordinaa-
tio naapurimaiden välillä jää epäselväksi. Pohjoismaiden hyvin toimivat sähkömarkkinat
ovat pohjana EU:n sähkömarkkinoiden uudistamisessa. Pohjoismaat voisivat olla myös
suunnannäyttäjinä muun muassa yhteisellä biopolttoaineiden sekoitevelvoitteella sekä
vaihtoehtoisten polttoaineiden jakeluverkon ja älykkäiden sähköverkkojen kehittämisessä.

Talousvaliokunta toteaa lisäksi, että energian käyttäjän roolin korostuminen ei ilmene
ainoastaan informaatio-ohjauksen ja älykkäiden verkkojen kehityksessä, vaan kuluttajien
ja yritysten merkitys energiapolitiikan suunnannäyttäjinä korostuu yhtä lailla esimerkiksi
energiansäästössä, energiatehokkuuden edistämisessä ja ympäristöystävällisten tuotteiden
valinnassa. Kuluttajalla voi jatkossa olla yhä useammin myös energian tuottajan rooli. Va-
liokunnan mukaan energiamurroksen mahdollistavaan teknologiseen kehitykseen liittyy
lisäksi epävarmuustekijöitä, jotka asettavat haasteita myös tukipolitiikalle. Voittajatekno-
logioita ei voida valita ennalta, ja tukipolitiikan neutraaliuden merkitys korostuu.

Arvoisa puhemies! Suomessa kulutetusta sähköstä yli neljännes tuotetaan sähkön ja
lämmön yhteistuotannossa CHP-laitoksissa, joissa polttoaine-energiasta saadaan talteen
jopa 90 prosenttia. Hyvän hyötysuhteensa vuoksi yhteistuotanto säästää siten huomatta-
vasti polttoainetta erillistuotantoon verrattuna. Tuotantomuodolla on suuri merkitys toimi-
tus- ja huoltovarmuudelle, ympäristölle ja taloudelle. Selonteko tunnistaa CHP-tuotannon
merkityksen ja toteaa, että biopolttoaineita käyttävän CHP:n hyödyntämistä säätövoimana
tutkitaan Suomessa ja Euroopassa. Sähkön alhainen markkinahinta ja hiilidioksidiveron
alennuksen peruminen yhdistetyltä sähkön- ja lämmöntuotannolta ovat kuitenkin heiken-
täneet yhteistuotannon kannattavuutta, ja vaarana on, että yhteistuotantolaitoksia muute-
taan korvausinvestointien yhteydessä pelkästään lämpöä tuottaviksi laitoksiksi.

Myös maa- ja metsätalousvaliokunta on lausunnossaan ilmaissut huolensa CHP-tuotan-
non kehityssuunnasta, joka vaikuttaa olevan ristiriidassa sen kanssa, että muualla Euroo-
passa CHP-tuotannon osuus on kasvussa. Talousvaliokunta pitää tärkeänä selvittää yhdis-
2



Pöytäkirjan asiakohta PTK 59/2017 vp
tetyn sähkön- ja lämmöntuotannon investointikannustimia ja CHP-tuotannon tosiasiallisia
mahdollisuuksia osallistua sähkön tuotantotuen tarjouskilpailuihin. Tästäkin näkökulmas-
ta tukipolitiikan teknologianeutraliteetti on avainasemassa.

Talousvaliokunta toteaa strategian ytimessä olevan liikenteeseen kohdistuvat päästövä-
hennykset. Painotus on tärkeä ja perusteltu EU:n 2030-ilmastotavoitteiden ja ei-päästö-
kauppasektorin taakanjakovelvoitteiden täyttämiseksi. Talousvaliokunta pitää tärkeänä
tarkastella liikenteen päästövähennystavoitteiden saavuttamista sekä lyhyellä että pidem-
mällä aikavälillä. Lyhyellä aikavälillä tavoitteiden saavuttamiseksi biopolttoaineiden se-
koitevelvoitteen kasvattaminen on kustannustehokas päästöjenvähennyskeino. Pitkällä ai-
kavälillä taas painottuu erityisesti liikenteen sähköistymisen merkitys.

Arvoisa puhemies! Talousvaliokunta kantaa huolta sahojen ympärille nousevista puru-
ja kuorivuorista. Puun ensi asteen jalostuksen keskeinen ongelma on sivutuotteiden heik-
ko kysyntä, mikä ilmenee erityisesti sahateollisuuden puru- ja kuorivuorina. Nykyisellä
hintatasolla ja käyttömäärillä käyttökohteita ei ole riittävästi. Tähän vaikuttaa osaltaan
myös metsähakkeen tuotantotuki, joka on omiaan aiheuttamaan markkinahäiriöitä. Metsä-
hakkeen polton ensisijainen ohjauskeino on päästökauppa, joka oikein toimiessaan poistai-
si tarpeen erilliselle metsähakkeen tuelle. Kehittyvä biotuoteteollisuus voi osaltaan helpot-
taa sahateollisuuden ongelmia, ja erityisesti tukipolitiikan teknologianeutraliteetti on tältä
kannalta ratkaiseva. Talousvaliokunta painottaa, että kiertotalouden näkökulmasta on en-
sisijaisen tärkeää, etteivät sahateollisuuden sivuvirrat päädy jätteeksi vaan tulevat hyödyn-
netyiksi esimerkiksi lämmön ja sähkön sekä liikenteen biopolttoaineiden tuotannossa.

Arvoisa puhemies! Haluan lopuksi todeta vielä, että talousvaliokunnan mielestä selon-
teossa on sinänsä tunnistettu keskeiset energia- ja ilmastopolitiikan kehitysnäkymät ja tek-
nologian tuomat tulevaisuuden mahdollisuudet. Toisaalta selonteko jättää varsin avoimek-
si ne jatkotoimet, joita aiotaan kohdistaa esimerkiksi älyverkkoihin ja hajautettuun energi-
antuotantoon. Käytännön teot kiertotalouden, älykkäiden sähköjärjestelmien, energiate-
hokkaiden asumisratkaisujen sekä kuluttajien roolin edistämiseksi energiantuotannossa ja
joustojen hyödyntämisessä merkitsevät kilpailuetua kasvavilla maailmanmarkkinoilla.
Erityisesti innovaatioiden, investointien ja viennin edistämisen kannalta myös näiden osa-
alueiden tulisi olla tulevien politiikkatoimien keskiössä. Yhtäältä päästövähennyksissä on
kyse kustannuksista mutta toisaalta myös kasvumahdollisuuksista. Käynnissä oleva ener-
giamurros korostaa tarvetta laaja-alaiseen vaikutusten arviointiin ja strategian linjausten
päivittämiseen ja täsmentämiseen.

Arvoisa puhemies! Talousvaliokunnan mietintöön liittyy myös 10 lausumaehdotusta:
Eduskunta edellyttää, että valtioneuvosto
1) uudistaa uusiutuviin energialähteisiin perustuvan sähkön ja lämmön tuotannon tuki-

järjestelmät niin, että tuet ohjautuvat kustannustehokkuusnäkökulmasta parhaisiin uusiu-
tuvan energian tuotantomuotoihin ja että tukien ja verotuksen kilpailuvaikutukset arvioi-
daan ja otetaan huomioon,

2) valmistelee strategiassa mainitun uuden uusiutuviin energialähteisiin perustuvan tuen
(enintään 2 terawattituntia) kilpailutukseen perustuen ja teknologianeutraalisti niin, että
kilpailutukseen voivat tosiasiallisesti osallistua tuuli-, aurinko- ja CHP-tuotannon lisäksi
muutkin mahdolliset uudet teknologiamuodot, mikäli tuki toteutetaan, 

3) varmistaa, että teollisuuden käyttöön soveltuva ainespuu ohjautuu ensisijaisesti kor-
kean jalostusarvon tuotteisiin eikä energian tuotantoon, 
3



Pöytäkirjan asiakohta PTK 59/2017 vp
4) ryhtyy toimenpiteisiin erityisesti sahateollisuuden sivutuotteiden, purun ja kuoren,
käyttöön saamiseksi ja tasavertaisen kilpailuaseman varmistamiseksi, 

5) selvittää energia- ja ilmastostrategian toimeenpanoa erityisesti viennin ja kansainvä-
lisen arvonlisäyksen näkökulmasta, jotta Suomen kilpailuedut ja innovaatiopotentiaali
kiertotalouden, älykkäiden sähköjärjestelmien, energiatehokkuuden ja kuluttajien osallis-
tumismahdollisuuksia edistävien ratkaisujen markkinoilla hyödynnetään, 

6) käynnistää toimet liikenteen sähköistymiseen valmistautumiseksi ja tämän kehityk-
sen vaikutusten arvioimiseksi biotalouden ja sähkömarkkinoiden kannalta, 

7) vahvistaa energiamarkkinoiden pohjoismaista ja alueellista yhteistyötä ja koordinaa-
tiota ja selvittää edellytyksiä pohjoismaisen energia- ja ilmastostrategian laatimiseen, 

8) sisällyttää lainsäädäntöesityksiin kustannusvaikutusarvioiden ohella ilmasto- ja ym-
päristövaikutusarviot; lisäksi lainsäädäntöesityksissä tulisi ottaa huomioon ympäristö- ja
ilmastovaikutusten ohella vaikutukset Suomen energiajärjestelmään, mukaan lukien toimi-
tus- ja huoltovarmuus, sekä energiainfrastruktuuriin (esimerkiksi kaasu), 

9) selvittää jatkovalmistelussa strategiassa esitetyn 30 prosentin biopolttoaineiden jake-
luvelvoitteen kustannusvaikutuksia kuluttajille, elinkeinoelämälle ja kilpailukyvylle,

10) arvioi strategian toteuttamisen edellyttämien uusien rahoitustarpeiden ja valtion tu-
lojen alenemisen sekä energiatukien vaikutuksia valtiontalouden kestävyyden kannalta.

Arvoisa puhemies! Mietintöön sisältyy vain yksi vastalause.

Toinen varapuhemies Arto Satonen: Ministeri Tiilikainen, 5 minuuttia.

14.13 Asunto-, energia- ja ympäristöministeri Kimmo Tiilikainen:  Arvoisa puhe-
mies! Ensinnäkin kiitokset talousvaliokunnan puheenjohtajalle ja koko valiokunnalle sii-
tä, että selonteko energia- ja ilmastostrategiasta on saanut hyvin perusteellisen käsittelyn
valiokunnassa, ja esimerkiksi nuo ponnet, joita valiokunnan puheenjohtaja juuri äsken ku-
vasi, tulevat olemaan tietenkin tässä energia- ja ilmastostrategian seuraavia askeleita eli
täytäntöönpanoa suunniteltaessa ja yksityiskohtia mietittäessä tarpeen huomioida, niin
kuin eduskunnan sana aina kuuluu huomioida.

Taustallahan tässä energia- ja ilmastostrategiassa on tuo vajaa pari vuotta sitten saavu-
tettu historiallinen Pariisin ilmastosopimus, jossa ensimmäistä kertaa lähestulkoon kaikki
maailman maat sopivat yhteisistä toimista päästöjen vähentämiseksi siten, että maailman
keskilämpötila ei nouse yli 2:ta astetta, vielä tavoitellaan 1,5:tä. Euroopan unionin lupaus
Pariisin sopimuksen saavuttamiseksi oli vähentää omia päästöjään 40 prosentilla vuoteen
2030 mennessä, ja käytännössä nyt tässä energia- ja ilmastostrategiassa kuvataan, asete-
taan ne tavoitteet, mihin Suomi tähtää, jotta osana Euroopan unionia ollaan mukana noita
tavoitteita saavuttamassa.

Tässä kohtaa hallitus, joka on aina kaukokatseinen ja viisas, jo hallitusneuvotteluissa
linjasi aika keskeisiä tavoitteita, jotka sittemmin siirtyivät energia- ja ilmastostrategian kir-
jauksiksi. Eli jo hallitusneuvotteluissa löimme lukkoon tavoitteita, kuten uusiutuvan ener-
gian osuuden nostaminen yli 50 prosenttiin energian loppukulutuksesta, kivihiilen energia-
käytöstä luopuminen, öljynkäytön puolittaminen ja liikenteen polttonesteitten biokompo-
nentin erittäin tuntuva lisäys. Näitten linjausten pohjalta pystyttiin tekemään energia- ja il-
mastostrategia, työstämään sitä eteenpäin ja toteamaan, että näillä keskeisillä toimilla tuo
kunnianhimon taso, mitä tarvitaan, on saavutettavissa.
4



Pöytäkirjan asiakohta PTK 59/2017 vp
No, nyt valiokunnan puheenjohtajan esittelypuheenvuorossa tuli joitain huomioita, mitä
valiokunta on ansiokkaassa käsittelyssä ottanut esille, ja ihan muutama nopea kommentti
niihin.

Todellakin liikenteen sähköistymisestä on ensimmäistä kertaa nyt laitettu numeerisia ta-
voitteita, mikä sähköautojen määrän vähintään pitäisi olla vuonna 2030. Käytännössä kui-
tenkin sähköautojen hintakehitys ratkaisee tuon siirtymän nopeuden, ja tätä varmasti lii-
kenneministeri mielellään käsittelee lisää.

Toinen huomio liittyy bioenergian suureen merkitykseen Suomen energiahuollossa. Nyt
on syytä kerrata se, että vaikka meillä bioenergian osuus uusiutuvasta energiasta on suuri,
käytännössä se tulee kiertotalouden hengessä teollisuuden sivuvirtojen ja sivutuotteitten
hyödyntämisestä sekä metsänhoito- ja hakkuutöiden sivutuotteitten hyödyntämisestä. Ja
näin ollen tuo valiokunnan esille ottama huoli siitä, että puu ohjautuu aina arvokkaimpaan
mahdolliseen käyttöön, on ikään kuin sisäänrakennettu tähän, mutta on hyvä, että sitä ko-
rostetaan, koska asiasta on muunkinlaisia näkemyksiä valitettavasti pyörimässä julkisuu-
dessa. Hallituksen kärkihankesatsaukset oikeastaan jo kertovat tämän: panostamme vah-
vasti puun jalostusastetta lisääviin tutkimus- ja kehityshankkeisiin, ja myös nuo uusiutu-
van energian tuet, mitä kärkihankerahoilla on edistetty, korostavat monenlaisten uusien
asioitten, kuten aurinkosähkö, biokaasu, älykkäät sähköverkot, kehittämistä tulevaisuutta
varten.

Vesivoiman ja ydinvoiman osuus meillä on varsin vakio sähköntuotannossa, eikä mi-
tään suurta uutta ole tekeillä.

Älykkäät sähköverkot on syytä mainita, koska aika usein sähkön osalta puhutaan säätö-
voiman tarpeesta. Toisaalta älykkäät sähköverkot mahdollistavat kulutusjoustojen käytön
tasaamaan uusiutuvan energian vaihtelevaa tuotantoa, ja tässä meillä on loistavat lähtökoh-
dat. Tarvitaan vain niitä toimijoita, jotka alkavat tarjota kuluttajille tai kuluttajaryhmille
markkinoitten kautta säätömahdollisuuksia. [Puhemies koputtaa] CHP:n tulevaisuuden
hallitus ottaa vakavasti.

Hallituksen strategisten tavoitteitten mukaisesti haluamme olla biotalouden, kiertota-
louden, puhtaitten ratkaisujen ykkösmaa. Moni näistä asioista kytkeytyy kestävään energi-
an tuotantoon.

Lopuksi, arvoisa puhemies, haluan vielä todeta, että energia- ja ilmastostrategian ikään
kuin aisaparina hallitus työstää paraikaa keskipitkän aikavälin ilmastosuunnitelmaa, joka
on lähetetty lausunnoille, ja siinä asetetaan tavoite, että Suomi olisi Pariisin sopimuksen
hengen mukaisesti hiilineutraali maa vuonna 2045. Olisimme ajaneet päästöjä alas niin no-
peasti, että meidän nielut pystyvät kompensoimaan jäljellä olevat päästöt. Tämä on erittäin
kunnianhimoinen tavoite. Odotan mielenkiinnolla lausuntokierrosta ja tavoitteen saamaa
palautetta.

Toinen varapuhemies Arto Satonen: Ministeri Mykkänen, 3 minuuttia.

14.19 Ulkomaankauppa- ja kehitysministeri Kai Mykkänen: Arvoisa puhemies! To-
della kauppaministerinä halusin myöskin lyhyesti tässä kohtaa puhua, koska tämä on ni-
menomaan mitä suurimmassa määrin myöskin vientistrategia. Tämän olen kyllä entistä
vahvemmin oppinut nyt 70 päivää yritysten kanssa vientimatkoilla vietettyäni ja Suomes-
sa tietysti vientistrategioita hallituksen piirissä tehdessämme, että kyllä lähes joka ikisellä
reissulla iso osa niistä potentiaalisista kaupoista liittyy tänä päivänä uskottavuuteen clean-
5



Pöytäkirjan asiakohta PTK 59/2017 vp
techissä, uskottavuuteen puhtaassa energiassa. Viimeksi eilen Saudi-Arabian varakauppa-
ministerin täällä käydessä keskeiset kohteet olivat, miten me hoidamme Helsingissä, mi-
ten me hoidamme teknologiateollisuuden tuotteissamme ympäristöasioita. Niillä referens-
seillä kotimaassa on valtava vaikutus. Miltä näyttää se, miten Helsingissä lämmitetään,
millä tuotetaan sähkö, tällä on, ystävät, suuri vaikutus siihen, paljonko niitä euroja sitten
myöskin viennistä Suomeen tulee.

Jo nyt puhtaan energian puoli on noin 300 miljardia euroa arviolta, se globaali markki-
na. Siis jos nappaamme siitä edes 1 prosentin, 3 miljardia euroa vuodessa, niin se on jo yk-
sin yksi suurimpia viennin syömähampaitamme. Tässä suhteessa sanoisin, että on erittäin
hyvä, että talousvaliokunta erityisesti korostaa kuluttajan keskiöön laittamisen syvällistä
ymmärrystä, koska se suurin markkina ehdottomasti suomalaisille on kuitenkin siellä
smart grid -puolella, integraatiopuolella, miten yhdistetään aurinko-, tuuli-, vaihtelevate-
hoinen biopohjainen sähkö yhteen. Hienoja esimerkkejä: vaikkapa suhteellisen pieni lah-
telainen Nocart-niminen integraattori sai 200 miljoonan euron kaupan Sambiasta nyt tal-
vella, ensimmäisiä suuria kauppoja, Wärtsilä juuri hankki USA:sta globaalisti merkittävää
integraattoriosaamista ja niin edelleen.

Tässä suhteessa on nimittäin selvää, että vaikka meillä on mahdollisuus edetä nopeassa
tahdissa fossiiliöljyn käytön puolittamiseen, mikä on maailmanlaajuisesti ainutlaatuinen ti-
lanne, niin maailmalla ei voida yhtä paljon nojata biomassaan, koska sitä ei suhteessa väes-
töön niin paljon muualla ole. Tässä suhteessa erityisesti tämä smart grid -integraatiopuoli
on se, jonka me voimme maailmalle tehdä ja jossa se meidän myönteinen kädenjälkemme
voi helposti ylittää sen meidän oman hiilijalanjälkemme kaikessa merkityksessään.

Tässä suhteessa myöskin kauppapuolella oleellista — ja hyvä, että talousvaliokunta
kiinnitti tähänkin huomiota — on se, että EU:n sisämarkkinat energiassa kehittyvät. Meillä
vieläkin on vaikeuksia Puolassa vaikkapa Nesteen jätepohjaisilla biopolttoaineilla standar-
dien osalta, tässä teemme töitä. Myöskin pohjoismaisten markkinoiden yhdistäminen ja
esimerkiksi se keskustelu, mitä parhaillaan käymme kauppaministerien kesken siitä, voi-
simmeko ulkoisissa vapaakauppasopimuksissa velvoittaa ja ehdollistaa vaikkapa tullie-
tuuksien myöntämisen kehittyville talouksille siihen, että ympäristösopimuksia noudate-
taan, nämä luovat samalla suoraan markkinoita suomalaisille vientiyrityksille.

Tässä suhteessa, [Puhemies koputtaa] arvoisa puhemies, kannustan kunnianhimoiseen,
järkiperäiseen ajatteluun, eteenpäin menemiseen. Uskon, että tässä on hallituksella kyllä
historiallisen kunnianhimoinen tahto loikata eteenpäin. Erityisesti ne otsikot, kuten lämpö-
markkinareformi ja myöskin liikenteen pidemmälle katsova sähköistyminen, eivät ole mi-
tenkään valmiita, eli hyvää keskustelua tarvitaan ja kunnianhimoisesti eteenpäin.

Toinen varapuhemies Arto Satonen: Ministeri Berner, 3 minuuttia.

14.23 Liikenne- ja viestintäministeri Anne Berner: Arvoisa herra puhemies! Haluan
kiittää talousvaliokuntaa sen esityksistä ja ennen kaikkea myöskin kannanottoehdotuksis-
ta.

Liikenteen osalta päästövähennystavoitteet ovat erittäin kunnianhimoisia, ja niiden saa-
vuttamiseksi tarvitaan myöskin merkittäviä toimenpiteitä. Valiokunta esittää käynnistettä-
väksi toimet liikenteen sähköistymiseen valmistautumiseksi ja tämän kehityksen vaikutus-
ten arvioimiseksi biotalouden ja sähkömarkkinoiden kannalta. Tulevien vuosien kustan-
nustehokkaita toimia liikenteen sähköistämiseksi etsitään parhaillaan liikenteen päästövä-
6



Pöytäkirjan asiakohta PTK 59/2017 vp
hennyksiä pohtivassa parlamentaarisessa työryhmässä, ja työryhmä tekee esittelyn ja väli-
raportin, joka valmistuu 18.8.2017.

Suomen autokanta uusiutuu hyvin hitaasti, ja energia- ja ilmastostrategiaan kirjattu
250 000 sähköauton tavoite vaatii toteutuakseen noin 20 prosentin myyntiosuuksia uusista
autoista joka vuosi vuodesta 2020 eteenpäin. Kun sähköauton hinta toistaiseksi on vielä
noin kaksi kertaa kalliimpi kuin vastaavan bensiini- ja dieselauton, niin tämä tavoite on
kunnianhimoinen, vaikka absoluuttinen luku tuntuukin kovin alhaiselta. Tämän lisäksi lii-
kenne- ja viestintäministeriö on ehdottanut, että tekisimme laajan selvityksen liikenteen
sähköistymiskehityksestä, ja tämä olisi yksi ensi vuoden valtioneuvoston kanslian tutki-
mushankkeista. Tämän hankkeen kautta haettaisiin uutta tietoa sähköautojen tulevasta hin-
ta- ja teknologiakehityksestä sekä entistä tarkempia arvioita niiden tulevasta markkinake-
hityksestä. Haluaisimme, että hanke kattaisi myös liikenteen sähköistymisen vaikutukset
suomalaiseen liiketoimintaan ja vientimahdollisuuksiin.

Tämän lisäksi valiokunta esittää selvitettäväksi jatkovalmistelussa strategiassa esitetyn
30 prosentin biopolttoaineiden jakeluvelvoitteen kustannusvaikutuksia kuluttajalle, elin-
keinoelämälle ja kilpailukyvylle. Liikenne- ja viestintäministeriö on tähän liittyen tilannut
keväällä 2016 VTT:ltä päivityksen liikenteen eri käyttövoimavaihtoehtoja ja niiden brut-
tokansantuotevaikutuksia koskevaan selvitykseen. Tämä päivitys valmistui huhtikuussa 17
ja löytyy TransSmart-tutkimusohjelman sivuilta. Selvityksen mukaan 100 prosentin uusiu-
tuvan dieselin hinta olisi nykyveroilla ja nykyisillä öljyn hinnoilla ja biopolttoaineen tuo-
tantokustannuksilla jakelupumpulla noin 11—31 senttiä kalliimpaa kuin fossiilinen diesel
riippuen biokomponentin hinnasta. Jos uusiutuvan dieselin osuus kaikesta myydystä die-
selistä olisi vuonna 2030 noin 40 prosenttia, dieselin hinta olisi noin 10 senttiä kalliimpaa
kuin nyt. Tästä näkökulmasta olisi äärimmäisen tärkeää, että onnistumme pohjoismaisessa
yhteistyössä ja sitä kautta synnyttäisimme [Puhemies koputtaa] laajempaa kysyntää, jotta
myöskin tarjonnan hinta saataisiin laskettua. — Kiitos.

Toinen varapuhemies Arto Satonen: Seuraavaksi otamme puhujalistalta kolme ensim-
mäistä puheenvuoroa, edustajat Kari, Adlercreutz ja Sarkkinen, ja sen jälkeen menemme
debattiin.

14.26 Emma Kari vihr: Arvoisa puhemies! Kevään aikana täällä eduskunnassa on kes-
kusteltu ja päätetty useista tärkeistä asioista. On puhuttu sote-uudistuksen vakavista ongel-
mista ja hallituksen koulutusleikkauksista. Kummallekin näistä asioista on yhteistä se, että
hallitus on sivuuttanut asiantuntijat. Hyvä puoli näissä hallituksen virheissä on se, että seu-
raava hallitus voi monet niistä korjata.

On olemassa joitain asioita, joita ei voi korjata. Uusimmat tiedot kertovat ilmaston no-
peasta lämpenemisestä. Muutama viikko sitten julkaistun tutkimuksen mukaan vaarallise-
na pidetty 1,5 asteen lämpenemisen rajapyykki saattaa ylittyä jo 10 vuoden päästä. Asian
merkitystä ei voi vähätellä. Ilmastonmuutos on ihmiskunnan vakavin uhka. Jos me emme
pysty ratkaisemaan ilmastonmuutosta, kestävyysvajeen tai sote-uudistuksen kaltaisilla
asioilla ei ole merkitystä.

Tästä ilmastostrategiasta voi päätellä, että hallitus on oivaltamassa ilmastonmuutoksen
merkittävyyden. Tästä osoituksena on tavoite kivihiilen käytön kiellosta. Samalla paperis-
ta voi nähdä, että biotalouden lobbarit ovat jälleen kerran onnistuneet tehtävässään. Alan
7



Pöytäkirjan asiakohta PTK 59/2017 vp
parhaista tutkijoista koostuva ilmastopaneeli julkaisi eilen raportin, ja tutkijoiden viesti
metsien käytön ilmastovaikutuksista on pysäyttävää luettavaa.

Hallituksen suunnittelemat metsien jättihakkuut eivät auta ilmastonmuutoksen torjun-
nassa. Biotalousvimmassa hallitus on viemässä Suomen tilanteeseen, jossa nettopäästöt ei-
vät laske yli 10 vuoteen ja suuret hakkuumäärät pienentävät Suomen hiilinieluja vuosi-
kymmeniksi. Käytännössä Suomi ei siis vähennä päästöjään ennen 2030-lukua. Tässä ei
ole mitään järkeä. Hakkuulisäysten myötä me emme vain pelaa vaarallista peliä ilmastolla
vaan vaarannamme myös Suomen metsien monimuotoisuuden. Hallitus on samaan aikaan
leikannut metsien suojelun rahoitusta noin kolmannekseen viime hallituskaudesta. Me
olemme tottuneet pitämään meidän kaunista ja monimuotoista metsäluontoamme itses-
täänselvyytenä, mutta enää siihen ei ole varaa.

Arvoisa puhemies! Tärkein kysymys on se, minkä takia hallitus on laatinut ilmastostra-
tegian, jossa Suomen nettopäästöt eivät vähene yli 10 vuoteen. Miksi asiantuntijat on ohi-
tettu? Tunnettu ilmastotutkija Johan Rockström julkaisi äskettäin tutkimuksen siitä, mitä
Pariisin ilmastosopimuksen toteuttaminen todella tarkoittaa: ensin maailman päästöt pitää
puolittaa 2020-luvulla, sitten päästöt pitää puolittaa uudestaan 2030-luvulla ja sitten vielä
kerran 2040-luvulla. Ilmastonmuutoksen torjunnan kiire koskee myös Suomea. Valitetta-
vasti kiire ei näytä hallitusta vaivaavan.

Samalla kun ilmastonmuutos on maailman suurin uhka, on sen torjunta myös maailman
suurin mahdollisuus. Esimerkiksi Kiinan voimakkaat panostukset hiilen käytön vähentä-
miseksi ja uusiutuvan energian lisäämiseksi eivät varmasti ole jääneet keneltäkään huo-
miotta. Suomella on iso mahdollisuus tarttua näihin kestäviin ratkaisuihin ilmastopäästö-
jen vähentämiseksi. Nyt tarvitaan hallitukselta ratkaisuja, joilla vauhditetaan edelläkävijä-
markkinoiden syntymistä. Sitä tämä strategia ei tarjoa.

Vihreiden julkaisemassa energiavisiossa uusiutuvien energiaratkaisujen kasvu on kaksi
kertaa hallituksen suunnitelmaa nopeampaa ja Suomi saavuttaa hiilineutraaliuden jo vuon-
na 2030. Olemme energiavisiossa myös esittäneet konkreettisia ratkaisuja, miten nämä ta-
voitteet voidaan saavuttaa. [Kimmo Tiilikainen: Saisinko kuulla niistä?]

Arvoisa puhemies! Ilmastonmuutos on ihmiskunnan vakavin uhka. Se on pakko ratkais-
ta. Suomen pitäisi olla se maa, joka tarttuu toimeen ja tekee sen, mitä pitää, sivuilleen vil-
kuilematta. Sen me olemme velkaa niille, jotka ovat tämän 100-vuotiaan maan rakenta-
neet, ja sen me olemme velkaa meidän lapsillemme.

Siksi, arvoisa puhemies, esitän, että eduskunta hyväksyy vastalauseen mukaisen kan-
nanoton.

14.31 Anders Adlercreutz r: Ärade talman, arvoisa puhemies! Det råder ingen brist på
strategipapper. Somliga tas i beaktande, andra läggs längst ner på hyllan för att samla
damm. Somliga är viktiga, andra försumbara. 

Ärade talman! Den här strategin hör till den förra kategorin. Klimat och energi om något
är av helt avgörande betydelse när vi diskuterar framtidens utmaningar.

Arvoisa puhemies! On hienoa, että meillä on käsissämme ilmasto- ja energiastrategia, ja on
hienoa, että se on näinkin kunnianhimoinen. Kiitos siitä kuten talousvaliokunnan varsin
hyvästä mietinnöstäkin.
8



Pöytäkirjan asiakohta PTK 59/2017 vp
No, asiaan. Haasteet ovat isot, ja energiakysymys on siinä keskiössä: miten tuotamme
puhdasta energiaa tulevaisuudessa? Tässä kohtaa strategian johdonmukaisuus sitten hie-
man lipsuu. Tuulivoimaa kritisoidaan usein siksi, että sitä syöttötariffien muodossa tue-
taan. Mutta ei se pelikenttä ihan neutraali ole muutenkaan. Turvetta verotetaan juuri sen
verran, että se on kivihiiltä edullisempaa. Puuhaketta taas tuetaan juuri sen verran, että se
on turvetta edullisempaa. Ja tuulivoimaa tutkitaan juuri sen verran, että perussuomalaiset
ovat tyytyväisiä. [Naurua]

Arvoisa puhemies! Kivihiilen polton jatkamiselle tehdään varaus. Turvetta poltetaan es-
toitta, vaikka sen ilmastolliset vaikutukset ovat kivihiiltä pahemmat, samalla kun pommin-
varmasti puhdasta tuulivoimaa jarrutellaan poliittisista syistä. Turve on toki suomalaista, ja
ymmärrän sen suosimisen siltä kannalta, mutta ei se ole ilmastollisesti järkevää, eikä sen
varaan kannata strategiaa rakentaa, ei edes vähän. Maatalouden päästöjen leikkaaminen on
päästökaupan ulkopuolisen sektorin suurin haaste, ja maataloudessa nimenomaan turve-
suot sisältävät suurimman päästöleikkauspotentiaalin. Sopii kysyä, kannattaako tässä tilan-
teessa, kun päästöjen leikkaus on haasteellista, tukea turvetuotantoa.

Tässä strategiassa on paljon laitettu biotalouden varaan, ja sen voi ymmärtää: Suomi on
edelläkävijä biopolttoaineiden tuotannossa, ja siitä on kehittymässä vientituote. Mutta sen
tuotannolla on rajansa. Moni on huolissaan puuraaka-aineen riittävyydestä, siitä, kajoam-
meko hiilinieluumme, kajoammeko luonnon monimuotoisuuteen. Huolta ovat kantaneet
niin puuteollisuus kuin luontojärjestötkin. Hakkuita ei voi loputtomasti lisätä, ja asiantun-
tijat ovat varsin yksimielisiä siitä, että nyt suunnitellut volyymit tarkoittavat, että energia-
käyttöön ruvetaan käyttämään muutakin kuin sivuvirtoja. 

Kuten strategia aivan oikein toteaa, pitkällä tähtäimellä biopolttoaineet tulevat olemaan
lähinnä raskaan liikenteen polttoaine. Kevyen liikenteen tulee siirtyä sähköön. Metsäva-
rannoista ei kannata laajamittakaavaisesti tehdä huonolla hyötysuhteella polttoainetta huo-
non hyötysuhteen polttomoottoreihin. Mutta sähköllä toimiva liikenne ei yleisty ilman
ponnistuksia. Se vaatii verotuksellisia toimenpiteitä mutta myös infraa ja lainsäädäntöä.
Miten saamme rakennettua maan kattavan latausverkon? Miten sallimme sähköajoneuvo-
jen käyttämisen kulutushuippujen tasaajina? Pitäisikö autovero rakentaa uusiksi, jotta sai-
simme autokantaa uusittua? Missä määrin tulemme tulevaisuudessa edes omistamaan omia
kulkuvälineitä? Liikennepalkin jatkokehittely tarjoaa toivottavasti näihin kysymyksiin
vastauksen.

Kaiken kaikkiaan on syytä olla huolissaan siitä, laitammeko munamme nyt poliittisen
ohjauksen kautta liian pieneen määrään koreja.

On ydinvoimahankkeita: Olkiluoto 3, joka tällä hetkellä taitaa olla maailman kallein ta-
lonrakennushanke, sekä keskustan tiukasti ajama Fennovoima, jonka absurdius käy päivä
päivältä ilmeisemmäksi. Meillä on iso satsaus bioenergiaan, jonka tieteellinen kestävyys-
tausta on hutera, samalla kun maailmalla kovaa vauhtia kasvavaa tuulivoimaa jarrutetaan
lepakkoteorioiden pohjalta.

Pitäisi pyrkiä pois keinotekoisista tuista. Mutta ei tämäkään politiikka ole neutraalia. Ja
jos pohdimme omia mahdollisia vientiavauksia, on vaikea nähdä, että niitä tuettaisiin op-
timaalisesti nyt valitulla linjalla.

Ärade talman! Det här är ett bra dokument, som på många sätt går längre än någonting vi ti-
digare haft. Det ska regeringen ha tack för. Men den ideologiska läsidan är uppenbar, och
framför allt inte alltid hållbar. Arbetet kan inte sluta här.
9



Pöytäkirjan asiakohta PTK 59/2017 vp
Toinen varapuhemies Arto Satonen: Sitten edustaja Sarkkinen, ja Sarkkisen puheen-
vuoron jälkeen menemme debattiin.

14.36 Hanna Sarkkinen vas: Arvoisa puhemies! Ilmastonmuutoksen torjuminen on mei-
dän tämän ajan päättäjien historiallinen velvollisuus. Ilmastonmuutoksen torjuminen ei ole
helppoa. Se vaatii meiltä muutoksia, ja se vaatii meiltä investointeja. Ilmastonmuutoksen
torjuminen on kuitenkin helpompaa ja halvempaa kuin tekemättä jättäminen. Jos ilmaston-
muutosta ei saada pysäytettyä ajoissa, tulee sen inhimillinen ja rahallinen hinta olemaan
sietämätön.

Ilmasto- ja energiastrategia on hallituksen vastaus siihen, millä keinoin Suomi torjuu il-
mastonmuutosta tulevina vuosina ja miten Suomen energiajärjestelmää kehitetään. Strate-
gia on monin paikoin oikeansuuntainen, mutta se on riittämätön. Niin Suomen kuin
EU:nkin ilmastotavoitteita on vielä tarkistettava vastaamaan ilmastonmuutoksen haastee-
seen ja Pariisin ilmastosopimuksen sitoumuksiin. Käsittelimme energia- ja ilmastostrate-
giaa talousvaliokunnassa monipuolisesti ja perusteellisesti, ja haluan kiittää valiokuntaa
hedelmällisistä keskusteluista ja hyvästä yhteistyöstä.

Valiokunta esittää mietinnössään tärkeitä huomioita strategiaan liittyen. Yksi tärkeä
huomio liittyy metsien käyttöön. Mietinnössä todetaan, että metsien käytön korostaminen
Suomen energia- ja ilmastopolitiikassa sisältää riskejä. Yksi riski on, etteivät ilmastopääs-
töt vähene riittävästi riittävän nopeasti. Hallituksen itse teettämän arvion mukaan metsien
hiilinielun puolittumisen vuoksi Suomen nettopäästöt eivät vähene vuoteen 2030 mennes-
sä. Lisäksi metsien lisääntyvä käyttö luo uhan metsäluonnon monimuotoisuudelle. Myös
taloudellisesta näkökulmasta liika metsiin nojautuminen on riski: jos ainespuu ohjautuu
korkean arvonlisän teollisuustuotannon sijaan polttoainekäyttöön, kärsii ilmaston lisäksi
myös talous. Metsiin nojautuminen sisältää myös poliittisen riskin EU-politiikan muutok-
sesta. Puun fiksua käyttöä voidaan lisätä nykyisestä, mutta ilmastonäkökulmasta hallituk-
sen kaavailemat hakkuutasot ovat ylimitoitettuja. Tämän on todennut myös tutkijayhteisö
lukuisissa kannanotoissaan. Olen tyytyväinen, että näitä riskejä on nyt tunnistettu ja tun-
nustettu mietinnössäkin, ja toivon, että hallitus ottaa eduskunnan huomiot vakavasti tule-
vassa politiikassaan. 

Arvoisa puhemies! Me tarvitsemme isoja muutoksia energiajärjestelmäämme. Meidän
on lisättävä päästöttömiä energianlähteitä ja vähennettävä fossiilisten polttoaineiden käyt-
töä. Päätös luopua hiilestä on oikea, mutta se ei yksistään riitä. Esimerkiksi turpeen vero-
tukia täytyy asteittain vähentää. Uuden päästöttömän energiantuotantokapasiteetin synnyt-
tämiseksi tarvitsemme vielä uusiutuvan energian tukijärjestelmän. Uusi kilpailutukseen
pohjautuva tukimekanismi on valmisteltava mahdollisimman pian ja tuotava eduskunnan
päätettäväksi jo tänä vuonna. Valitettavasti eurooppalainen päästökauppa ei toimi toivotul-
la tavalla, joten tarvitsemme kansallista politiikkaa energiakäänteen aikaansaamiseksi vie-
lä tulevina vuosina. Avainsanat tulevaisuuden energiajärjestelmässä ovat jousto ja hajau-
tus. Toivottavasti älyverkkoja pohtiva työryhmä saisi työnsä pian valmiiksi ja energiajär-
jestelmää päästäisiin konkreettisesti uudistamaan älykkääseen ja kysyntäjoustoa lisäävään
suuntaan.

Strategiassa on valitettavasti kovin vähän kannusteita hajautetun energian pientuotan-
non edistämiseksi. Hajautetussa ja vaihtelevassa energiantuotannossa kysynnän jousto ja
varastointitekniikat nousevat avainasemaan. Toivottavasti voisimme kehittää myös varas-
10



Pöytäkirjan asiakohta PTK 59/2017 vp
tointiin liittyviä uusia avauksia, kuten Pyhäsalmen sulkeutuvaan kaivokseen suunniteltu
pumppuvoimalaitos.

Arvoisa puhemies! Eräs ongelma strategiassa on voimakas liikenteen biopolttoainepai-
notus. Myös valiokunta kiinnittää huomiota siihen, että muu maailma menee vauhdilla
kohti liikenteen sähköistymistä, joten me emme Suomessa voi nojata vain liikenteen bio-
polttoaineisiin. Myös Suomen henkilöautoliikenne tulee sähköistymään, haluttiin sitä tai ei
— ja toivottavasti halutaan. Tulevaisuudessa henkilöliikenne tulee olemaan sähköpainot-
teinen ja raskas liikenne toimii biopohjaisilla polttoaineilla. Valitettavasti strategiasta
puuttuu toimenpiteitä liittyen muutoksen vauhdittamiseen ja tavoitteet liikenteen sähköis-
tymisestä ovat vaatimattomia. Nyt tarvittaisiin konkreettisia toimenpiteitä, esimerkiksi
sähköautojen hinnan alentamista verokannustein sekä sähköautojen latausinfrastruktuurin
kehittämistä. Sähköautoilla voi tulevaisuudessa olla myös iso rooli energiajärjestelmän te-
hotasapainon säätämisessä. 

Arvoisa puhemies! Suurin osa päästöistä syntyy liikenteestä, asumisesta, ruuasta. Vali-
tettavasti strategiassa asuminen ja ruoka jäävät liian vähälle huomiolle, ja toivon, että jat-
kovalmistelussa ja toimeenpanossa myös näitä sektoreita painotetaan enemmän. 

Toinen varapuhemies Arto Satonen: Nyt on mahdollisuus pyytää vastauspuheenvuoroja
P-painiketta painaen. Aloitamme ensimmäisen kierroksen 2 minuutin vastauspuheenvuo-
roissa, ja ensimmäisellä kierroksella painotan talousvaliokunnan jäseniä.

14.42 Ville Skinnari sd (vastauspuheenvuoro): Arvoisa puhemies! Ensinnäkin täytyy
SDP:n puolesta kiittää hallitusta hyvästä yhteistyöstä talousvaliokunnassa. Olen ylpeä sii-
tä, että pääsimme lähes yksimieliseen mietintöön näinkin isossa asiassa. Se on suomeksi si-
tä, että katsomme hyvin yhteisesti kohti tulevaisuutta, iso kiitos siitä.

Mutta toki, kun tavoitteet ovat näin kunnianhimoisia kuin ne ovat, haluan nostaa esille
sen, miten meillä Suomessa sitten maakunnat, kunnat ja kaupungit ovat valmiita sitoutu-
maan ja miten osaamme heidät sitouttaa tähän strategiaan ja miten kaupunkien omistaja-
politiikka, elinkeinopolitiikka laajemmin lähtee siitä, että näihin kunnianhimoisiin tavoit-
teisiin päädytään ja päästään. Kaupunkipolitiikka on tässä avainasemassa, kuten tiedäm-
me. Tämä ei ole pelkästään liikenteen asia, vaan kysymys on myös laajemmin kaupunki-
suunnittelusta ja niin edelleen.

Arvoisa puhemies! Kuten sanoin, luomme samalla pohjaa tuleville vuosikymmenille, ja
kuten kauppaministeri totesi, tämä mietintö on hyvin pitkälle se pohja, miten me teemme
vientiä tulevaisuudessa. Mainitsitte, arvoisa ministeri Mykkänen, sen, että maailmalla kier-
totalous, cleantech kasvavat ja ovat nyt jo satojen miljardien bisnes. Mitä jos saisimme sii-
tä edes yhden prosentin? Mutta se sanonta kuuluu, että siinä on se jos-sana välissä. Mihin
toimenpiteisiin te aiotte, arvoisa ministeri, ryhtyä, että me todella pääsemme mukaan tä-
hän kansainvälisen cleantech- ja kiertotalousbisneksen kasvuun? Ja toinen kysymys omis-
tajaohjauksesta vastaavalle ministeri Lintilälle: aiotteko käyttää nyt omistajaohjauksessa
valtion [Puhemies koputtaa] uutta kehittämisyhtiötä työkaluna tähän työhön?

14.44 Harri Jaskari kok (vastauspuheenvuoro): Arvoisa puhemies! Samalla tavalla ha-
luamme myöskin meidän puoleltamme kiittää koko talousvaliokuntaa ja myöskin opposi-
tioryhmiä erittäin rakentavasta keskustelusta, päästiin lähes yksimieliseen näkemykseen.
11



Pöytäkirjan asiakohta PTK 59/2017 vp
Itse olin muutama kuukausi sitten Bratislavassa, silloin oli energiaministerien ja näiden
valiokuntien vastaavien kokous, ja siellä puhuttiin EU:n talvipaketista hyvin paljon. Se oli
aika mielenkiintoista kuultavaa siinä suhteessa, että siinä visioidaan samaa kuin mitä itse
asiassa täällä Suomessa jo tehdään. Eli liittyen jälleen siihen vientistrategiaan: meillä olisi
jo aika paljon valmista teknologiaa, osaamista, konseptia valmiina.

Mutta yksi tärkeä asia on se, että meidän ei todellakaan pitäisi kuulla, mitä EU:sta tulee,
vaan meidän pitäisi tietyllä tavalla syöttää niitä asioita EU-puolelle siitä, minkälaisia ovat
EU:n tulevat ilmasto- ja energiakysymykset ja puhtaan energian ajatukset. Mutta siihen me
tarvitsemme ehkä laajempaa pohjoismaista näkemystä. Ja nythän meillä on tulossa Jorma
Ollilalta raportti, joka näyttää, että edelleenkin pohjoismainen energia- ja ilmastostrategia
on hyvin kansallista, liian kansallista. Olisinkin kysynyt, onko tässä tapahtumassa jotain
muutosta ja mitä arvoisat ministerit ovat siinä suhteessa tällä hetkellä tekemässä. Mieti-
tään vaikka niitä biopolttoaineita, joita ministerit käyttivät esimerkkinä: siinä jos on poh-
joismainen markkina, se muuttaisi heti tilannetta, nostaisi tehokkuutta, alentaisi hintaa, li-
säisi käyttöä, sama juttu näiden hajautetun energian tuotantotapojen ja älyverkkojen kans-
sa. Mitä toimenpiteitä olette tekemässä, että kenties meille tulisi yhtenäiset markkinat Poh-
joismaissa ja yhtenäisempi politiikka myöskin?

14.46 Antero Vartia vihr (vastauspuheenvuoro): Arvoisa puhemies! Haluan kiittää va-
liokuntaa erinomaisesta keskustelusta. Kyse oli oikeastaan parhaasta keskustelusta, mitä
tämän kahden vuoden aikana olen siellä päässyt käymään, missä pyrittiin ymmärtämään
toisemme lähtökohtia, tulokulmia. Oli hyvin lähellä, että olisin jättänyt vastalauseen jättä-
mättä. Huoli liittyy bioenergiaan, sen panostuksiin. Aidosti pelkään, että siinä veikkaam-
me väärää hevosta, mikä tulee kostautumaan meille jossain vaiheessa — puhumattakaan
niistä asioista, miten se vaikuttaa meidän päästöihin pidemmällä aikavälillä. Mutta samaan
aikaan haluan korostaa, että valiokunnassa kunnianhimon taso on noussut kohisten. Jos
vertaamme siihen, millainen näkemys meillä oli energiapolitiikasta vuosi sitten, puhumat-
takaan kaksi vuotta sitten, niin on tultu kovasti eteenpäin. Tätä työtä on syytä jatkaa.

Haluan tässä vaiheessa, kun keskustelu on vielä alkuvaiheessa, muistuttaa, miksi me
näitä asioita käsittelemme. Kyse on päästöistä, jotka jouduttavat ilmastonmuutosta, joilla
on takuuvarmasti suuria, arvaamattomia ja ikäviä seurauksia. Me leikimme niin vakavan
asian kanssa, että kyse on ihan sivilisaation olemassaolon säilymisestä. Jos syntyy yllättä-
vää kuivuutta alueilla, joilla ihmiset ovat riippuvaisia siitä, että tuotetaan ruokaa, syntyy
rettelöintejä ja syntyy sotia. Ihmiset eivät jää paikoilleen kuolemaan, he lähtevät liikkeelle.
Jos muistellaan, mitä kaksi vuotta sitten Euroopassa tapahtui, kun pari miljoonaa ihmistä
tuli tänne, niin me emme selviä siitä, jos tulee enemmän. Meidän järjestelmä ei pysy ka-
sassa. Tämän kanssa ei ole varaa leikkiä.

Samaan aikaan, kun ilmastonmuutos on aikamme suurin uhka, se on myös aikamme
suurin bisnesmahdollisuus. Sen sijaan, että olemme huolissamme siitä, mitä jokin asia
maksaa, meidän kannattaa olla enemmän huolissamme siitä, mitä kaikkia mahdollisuuksia
me jätämme hyödyntämättä, jos me emme nosta kunnianhimon tasoa nykyisestä.

14.48 Markus Lohi kesk (vastauspuheenvuoro): Arvoisa puhemies! On helppo jakaa se
vakava huoli, mitä edustaja Vartia täällä toi puheenvuorossaan esille. Ilmastonmuutoksen
torjuminen on meidän kaikkien yhteinen tehtävä, ja siinä mielessä olen erittäin tyytyväi-
nen, että talousvaliokunta pystyi tuossa käsittelyssä ja mietinnössään pääsemään lähes yk-
12



Pöytäkirjan asiakohta PTK 59/2017 vp
simieliseen tulokseen. Siellä oli yksi vastalause, vihreiden vastalause, ja se on siinä mie-
lessä harmi, että emme pystyneet yhdessä yhteistä linjaa ihan täysin nyt muodostamaan.
Mutta tämä kertoo siitä, että kaikki suomalaiset puolueet kantavat huolta siitä, että me
saamme pysäytettyä ilmastonmuutoksen ja että Suomi on mukana näissä talkoissa. Tämä
hallituksen esityskin, ilmasto- ja energiapoliittinen strategia, lähtee siitä, että me kannam-
me vastuuta. Meidän tavoitteemme ovat erittäin kunnianhimoisia tässä.

Kun katsoo tuota vihreiden vastalausetta, niin siellähän nostetaan esille erityisesti se,
että meidän tavoitteemme pitäisi olla vielä kunnianhimoisempi päästöjen vähentämisessä.
Siinä viitataan Sitran tekemään tutkimukseen, jossa todetaan, että Suomi voisi ottaa vuo-
den 90 tasoon verrattuna 60 prosentin vähentämistavoitteen. Tämä Sitran tutkimushan pe-
rustuu Climate Analyticsin selvitykseen, ja tämä nimenomainen yhteisö, joka on tämän
selvityksen tehnyt, lähtee siitä, että me pystyisimme päästöjä vähentämään nimenomaan li-
säämällä biomassan käyttöä. He esittävät, että biomassan käyttöä lisätään vielä enemmän
kuin hallitus nyt esittää, ja samassa vastalauseessa vihreät taas vastustavat biomassan lisää-
mistä nykyisestä. Tässä on minusta aika iso ristiriita. Eli pitäisi esittää samalla keinot, rea-
listiset keinot, eikä tehdä ristiriitaisia tavoitteita. Jos katsoo sitä tutkimusta, mihin Sitra no-
jaa nämä tavoitteet ja mihin teidänkin vastalauseenne viittaa, niin 2030 te joutuisitte käyt-
tämään [Puhemies koputtaa] 22 miljoonaa kuutiota nykytasoa enemmän ja hallituksen esi-
tystä enemmän biomassaa ja hakkuita.

14.50 Joakim Strand r (vastauspuheenvuoro): Arvoisa puhemies! Tämä selonteko kuu-
luu niihin papereihin, joiden osalta on helppo olla hallituksen kanssa pääosin hyvinkin sa-
moilla linjoilla.

Strategiassa on myös tunnistettu energiateknologiaan liittyvien innovaatioiden merkitys
ja vientipotentiaali. Globaalit investoinnit voivat vuonna 2030 olla hyvinkin yli 1 000 mil-
jardia euroa, ja tästä kakusta Suomella on hyvät mahdollisuudet napata hyvinkin iso pala,
kuten tässä on moni hyvin todennut. Toivon todellakin, että tämä myös tunnistetaan ja
tämä mahdollisuus ja potentiaali otetaan laajasti eri yhteyksissä ja reformeissa huomioon. 

Tästä kaupunkipolitiikasta tuli mieleen, että esimerkiksi Vaasan kaupungin yhdessä
energiaklusterin yritysten kanssa luomassa energiakoulutusstrategiassa pyritään kasvatta-
maan mielenkiintoa energia-alaan ihan nuorista lapsista lähtien läpi koko koulutuspolun
aina siihen, että esimerkiksi osa oikeustieteen opiskelijoistamme fokusoi energiajuridiik-
kaan. Myös kaikki infrainvestoinnit toteutetaan älykkäitä energiainnovaatioita draivaten.

Arvoisat ministerit, onko energia- ja ilmastostrategian pohjalta mahdollisesti tekeillä
myös kansallisella tasolla kokonaisvaltaisempaa ja syvällisempää alan investointien ja
viennin edistämisen suunnitelmaa, vähän niin kuin edustaja Skinnarikin kysyi, ottaen huo-
mioon jopa satojen miljardien vientipotentiaalin?

Lopuksi totean vain itse myös sen, että toivon todella, että Suomi aktiivisesti ajaisi Poh-
joismaiden yhteisen energia- ja ilmastostrategian laatimista. Olisi kiva kuulla, jos arvoisil-
la ministereillä olisi tästä jotain sanottavaa, joko tahtotilasta muissa Pohjoismaissa tai ehkä
jotain jopa aikataulusta, milloin meillä voisi olla yhteinen Pohjoismaiden energia- ja ilmas-
tostrategia olemassa.

14.52 Kaj Turunen ps (vastauspuheenvuoro): Arvoisa puhemies! Tässä nyt moni edusta-
ja kertoikin — Vartia, Skinnari, Jaskari, Lohi ja Strand — siitä hengestä, millä talousva-
liokunnassa tätä mietintöä tehtiin. Se oli minun mielestäni rakentava ja hyvä henki. Kyllä
13



Pöytäkirjan asiakohta PTK 59/2017 vp
meillä oli valiokunnassa tarkoitus päästä sellaiseen ratkaisuun, että se olisi ollut yksimie-
linen. Minä koen kuitenkin, että tämä ilmasto- ja energiastrategia, minkä nyt valtioneuvos-
to on tehnyt, on jatkumo, tai oikeastaan itse asiassa sisällä siinä, mitä edellisellä vaalikau-
della Vapaavuoren asettama parlamentaarinen energia- ja ilmastokomitea työsti: energia-
ja ilmastopolitiikka 2050. Ja kun muistelen sen käsittelyä, niin kyllä Vapaavuori pari ker-
taa sanoi minullekin, että istuhan alas ja tehdään tämä yhdessä. Kyllä vähän samanlaisessa
hengessä käsiteltiin tätä tuolla talousvaliokunnassakin.

Lopputuloksena on kuitenkin se, että tähän on liitetty kymmenen pontta. Tämä valtio-
neuvoston strategia on itse asiassa hyvä, mutta jos tarkkaan lukee tämän meidän mietin-
nön, niin mehän otamme oikeastaan tässä mietinnössä kantaa sellaisiin asioihin, mitkä
puuttuvat siitä strategiasta. Sitten me kerromme kuitenkin aika paljon omia mielipiteitä.
Johtopäätöksenä itse ajattelen niin, että energia- ja ilmastostrategia, jonka valtioneuvosto
on tehnyt, on hyvä, mutta me olemme halunneet valiokuntana kertoa siihen näkemyksiä, ja
aika paljon niitä monipuolisia näkemyksiä. Kun ottaa huomioon, että kuitenkin meitä eri-
laisia puolueita istuu paljon siellä talousvaliokunnassa ja jokainen haluaa jättää sen peuka-
lomerkkinsä tähän mietintöön, niin valmistui sitten kymmenen pontta. Kun tässä viime ai-
koina on minua syytetty ponsitehtailijaksi, [Naurua] niin täytyy sanoa, että tässä olin hir-
veän pienessä roolissa näitten ponsien kanssa.

Mutta näin. Varsinaista kysymystä minulla ei ole.

14.54 Silvia Modig vas (vastauspuheenvuoro): Arvoisa puhemies! Ministeri Mykkänen
mainitsi puheenvuorossaan, että vientistrategioita tehdessä ja viennin edistämisessä on
suuri merkitys muun muassa sillä, miten Suomen pääkaupunki Helsinki linjaa energia-
asioissa ja lämmittää. Tämä on erittäin kiva kuulla. Varmasti tunnette meidän viimeisim-
män linjauksemme, jossa Helsinki haluaa irti Fennovoimasta, koska näemme sen riskinä
meidän veronmaksajille. Helsingillä on Vantaan Energian vähemmistöosakkaana sijoituk-
sia Fennovoimassa, ja näistä pyrimme nyt eroon. Toivottavasti myös muut kunnalliset
energiayhtiöt seuraavat tässä viisaassa ratkaisussa.

Arvoisa puhemies! Kun kuuntelee näitä kehuvia puheenvuoroja tähän hallituksen stra-
tegiaan liittyen, niin hetken ihmettelin, että olenko minä lukenut aivan väärän paperin. Ku-
ten täällä on sanottu, ilmastonmuutos on meidän kaikkein suurin uhka, se on ongelma, jon-
ka ratkaisemisessa meillä ei ole vaihtoehtoja. Meidän on pakko onnistua. Ja sen takia tätä
strategiaa ei voi näin ylistää ja kiittää, jos tämän ongelman tunnistaa.

Hallitus kaavailee metsien käytön niin suurta lisäämistä, että se on ongelma. Se on ris-
tiriidassa meidän ilmastotavoitteiden kanssa. Useat tutkijat, viimeisimpänä ilmastopanee-
li, ovat esittäneet niin paljon tutkimustietoa, että se osoittaa, että metsien lisääntynyt käyttö
ei ole kestävällä pohjalla, päinvastoin se puolittaa meidän hiilinielun eikä siten auta meitä
ilmastonmuutoksen torjunnassa. On minun mielestäni aika absurdia paukutella täällä hen-
kseleitä päätöksellä luopua kivihiilestä, kun samaan aikaan edistetään turpeen käyttöä, jon-
ka ilmastovaikutukset ovat jopa kivihiiltä pahempia.

Arvoisa puhemies! On käynyt selväksi, että tämän hallituksen linja on ohittaa asiantun-
tijoiden näkemykset ja tutkittu tieto. Mutta ilmastonmuutoksen torjunnassa ovat nyt koh-
talonhetket kyseessä. Monia päätöksiä voidaan politiikkatoimin seuraavalla kaudella
muuttaa, mutta tässä ovat kohtalonhetket meillä käsillä. Tässä ei ole varaa hallituksen stra-
tegian mukaiseen toimintaan. [Kaj Turunen: Ei ollut vassareilla vastalausetta!] — Mä oon
itsenäinen ihminen, mulla on omat aivot!
14



Pöytäkirjan asiakohta PTK 59/2017 vp
14.56 Sari Essayah kd (vastauspuheenvuoro): Arvoisa puhemies! Vähän ihmettelin
edustaja Modigin ulostuloa, kun edustaja Sarkkinen oli kuitenkin valiokunnassa mukana
tässä yhteisessä mietinnössä. Itse en pystynyt olemaan sen ratkaisevassa käsittelyssä vara-
jäsenenä paikalla, mutta täytyy sanoa, että erittäin hyvää työtä valiokunnassa on tehty.
Täällä bioenergia on hyvin vahvasti mukana.

Ehkä yhden tämmöisen miinuksen antaisin sen suhteen, että liikennepolttoaineitten
osalta liikennebiokaasun lisäämistä ei mielestäni ole aivan tarpeeksi vahvasti otettu esille.
Tässä strategiassa sähköautoilulla on kyllä hyvin vahva rooli, mutta kuitenkin täytyy muis-
taa se, että liikennebiokaasun tuotanto maatiloilla kumminkin johtaisi parempiin elinkaa-
rivaikutuksiin kuin sähköautoilu. Jos ajatellaan sitä, että meillä on sitä biomassaa siellä
joka tapauksessa, on lantaa, on olkia, suojavyöhykenurmia, järvien kasvillisuutta ynnä
muuta, niin ne joka tapauksessa mätänisivät siellä luonnossa ja tuottaisivat sitä kautta kas-
vihuonekaasupäästöjä.

Tästä hallituksen esityksestä minun mielestäni puuttuu semmoinen visio, millä tavalla
nämä esitetyt 50 000 biokaasuautoa saavat sitten polttoaineensa. Täällähän on tämä
muna—kana-ongelma, elikkä meillä ei ole kaasuautoja, koska ei ole investoitu näihin tank-
kauspisteisiin, ja ei investoida tankkauspisteisiin, jos ei saada kaasuautojen myyntiä käyn-
tiin.

Kristillisdemokraatit on useissa esityksissä tuonut esille sen, että biokaasuautojen vero-
tukseen pitäisi tulla muutoksia. Mutta näyttää siltä, että ne eivät kuitenkaan etene. Näitä sa-
mansuuntaisia esityksiä on tullut Biokaasuyhdistykseltä heidän lausunnossaan, kuten
muun muassa käyttövoimaveron poisto tai sen alentaminen ja vähäpäästöisyyden huomi-
ointi ajoneuvoverossa ja autoverossa.

Olisinkin kysynyt arvoisalta ministeriltä, tai vaikka molemmilta täällä istuvilta: eivätkö
nämä muutokset kuitenkin näihin ajoneuvoveroihin olisi välttämättömiä, jotta saataisiin
tämä muna—kana-ongelma poikki?

Toinen varapuhemies Arto Satonen: Myönnän vielä yhden 2 minuutin vastauspuheen-
vuoron ympäristövaliokunnan puheenjohtaja Hassille.

14.58 Satu Hassi vihr (vastauspuheenvuoro): Arvoisa puhemies! Ensinnäkin edustaja
Lohelle, kun edustaja Lohi katsoi, että Sitran esittämä tiukempi päästövähennystahti tar-
koittaisi vielä voimakkaampaa puupohjaisen energian käyttöä: Kyllä ainakin siinä Sitran
lausunnossa, jonka ympäristövaliokunta sai, todetaan, että hallituksen energialinjauksen
mukainen erittäin voimakas metsäpohjaisen energian käyttö sisältää sekä poliittisen, oike-
udellisen että ilmasto- ja biodiversiteettiriskin. Eli myös Sitra kritisoi tätä voimakasta pai-
notusta bioenergiaan.

Mutta, arvoisa puhemies, pidän hyvänä sitä, että ministeri Tiilikainen lähti siitä, mistä
pitääkin lähteä, eli Pariisin ilmastosopimuksesta. Toivoisin kuitenkin, että hallitus ottaisi
vakavasti Pariisin ilmastosopimukseen myös sisältyvän tunnustuksen siitä, että ne päästö-
vähennystavoitteet, mitä maailman valtiot — EU ja Suomi mukaan lukien — ovat Pariisin
sopimuksen yhteydessä antaneet, eivät riitä siihen, että ilmastonmuutos rajoitetaan alle 2
asteen, saati 1,5 asteen tuntumaan, mikä tarkoittaa sitä, että meidän kaikkien on tiukennet-
tava ilmastotavoitteitamme. Tästä hallitus toistaiseksi on lähinnä vaiennut.

Ministeri Mykkänen puhui aivan oikein siitä, että on huomattava vientipotentiaali. Nyt
talousvaliokunta mietinnössään, joka on tätä hallituksen selontekoa parempi, toteaa, että
15



Pöytäkirjan asiakohta PTK 59/2017 vp
vienti- ja investointipotentiaalin kannalta erityisen tärkeitä alueita ovat älykäs energiajär-
jestelmä, liikenneratkaisut, energian varastointi ja energiatehokkuus. Nämä jäävät kuiten-
kin hallituksen selonteossa aika vähälle.

Toinen varapuhemies Arto Satonen: Nyt siirrymme 1 minuutin vastauspuheenvuoroi-
hin. 

15.00 Hannu Hoskonen kesk (vastauspuheenvuoro): Arvoisa herra puhemies! Tässä
asiassa on edetty erittäin hyvään lopputulokseen. Talousvaliokunnan mietintö oli lähes yk-
simielinen, ja kuten edustaja Skinnari kuvasi, erittäin hyvää yhteistyötä teimme. Siitä kii-
tos minunkin puolestani kaikille valiokunnan jäsenille.

Suomi elää tällä hetkellä etsikkoaikaa. Me emme koskaan Suomen historian aikana ole
saaneet tällaista valtavaa, rikasta raaka-ainevarastoa käyttöömme kuin Suomella metsät
tänä päivänä ovat. Puheet siitä, että me tekisimme jotakin vahinkoa Suomen metsille, eivät
pidä paikkaansa. Sellaisia tutkijoita löytyy tästä maasta, jotka ovat sitä mieltä, että tässä
maassa ei saisi yhtään kalikkaakaan kaataa tai se on heti tuho. Niitä tutkijoita löytyy aina
yksi junanvaunullinen milloin vain mihin asiaan tahansa. Niitä dosentteja kyllä löytyy.
Mutta se tärkeä huomio pitää tehdä, että Suomen metsien käyttö on ollut kestävällä pohjal-
la ja meillä on valtavan hieno järjestelmä. Olkoon kyseessä metsien hakkuu, metsäteolli-
suus, kemian tuotanto, metalliteollisuus — kaikki me osaamme. 

Ja tähän vihreiden pelotteluun: katsokaa teidän kivihiilipolitiikkaanne täällä Helsingis-
sä ja oppikaa sitten jotakin tästä uusiutuvasta energiasta.

15.01 Susanna Huovinen sd (vastauspuheenvuoro): Arvoisa herra puhemies! Täällä on
tässä keskustelussa jo tähän mennessä aivan oikein hyvin laajasti tunnustettu se, että ilmas-
tonmuutos on hyvin suuri uhka paitsi maapallolle myös koko ihmiskunnalle. Ja kun olen
tätä ilmastokeskustelua saanut tässä talossa seurata lähes toistakymmentä vuotta, voi kyllä
sanoa, että tässä suhteessa on tapahtunut edistystä, ja tämä herättää tietenkin toivoa, että me
poliittiset päätöksentekijätkin tunnistamme tämän uhkan.

Haluaisin kuitenkin, puhemies, kysyä nyt ministereiltä vielä ehkä täsmennystä bioener-
giaan ja myös ydinvoimaan liittyvistä poliittisista ja taloudellisista riskeistä. Näihin te, mi-
nisterit, ette noissa lyhyissä puheenvuoroissanne ymmärrettävästi ottaneet kovin paljon
kantaa. Bioenergiaan liittyvät riskit on mainittu monien valiokuntien lausunnoissa ja myös
tuossa talousvaliokunnan mietinnössä ansiokkaalla tavalla, mutta ydinvoiman taloudelli-
sia ja ympäristövaikutuksia tuossa strategiassa [Puhemies koputtaa] ainakaan ei ole käyty
läpi. Voisitteko vielä palata näihin?

15.02 Pauli Kiuru kok (vastauspuheenvuoro): Arvoisa herra puhemies! 90 prosenttia ko-
timaan liikenteen päästöistä syntyy tieliikenteessä, ja 58 prosenttia päästöistä aiheutuu
henkilöautoliikenteestä. Osittain henkilöautoliikennettä voidaan korvata taajamissa käve-
lyllä ja pyöräilyllä, ja tämän osalta strategia pyrkiikin 30 prosentin kasvuun, mikä on hyvä
linjaus. Ympäristövaliokunnassa kiinnitimme huomiota siihen, että pyöräilyn osalta konk-
reettisia toimenpiteitä strategiassa ei esitetty, tietysti kaikkea ei voi esittääkään yhdessä pa-
perissa. Mutta nyt kysyisin ministereiltä — ainakin ministeri Mykkänen on pyöräilyasiaan
erikoistunut: olisiko joitain konkreettisia keinoja, joilla esimerkiksi kaupunkipyöräilyä
16



Pöytäkirjan asiakohta PTK 59/2017 vp
voitaisiin viedä muihinkin taajamiin kuin Helsinkiin ja Espooseen ja lisätä pyöräilyn
osuutta lähiliikenteessä?

15.03 Jari Myllykoski vas (vastauspuheenvuoro): Arvoisa herra puhemies! Ministeri Tii-
likainen toi esille, että vahvasti tutkimukseen panostetaan, mutta täytyy sanoa, että halli-
tuksen toimet, se, että Luonnonvarakeskuksen tutkimusrahoitusta on leikattu voimakkaas-
ti, puhuvat aivan toista, ja Akatemian osalta tälle sektorille ei ole vielä avattu ainoaakaan
tutkimusta, mikä tukisi hallituksen biotalouteen liittyviä hankkeita.

Mutta haluaisin rohkaista hallitusta siihen, ja tämänkin selonteon osalta meiltä puuttuu
se, kuinka me luomme niitä referenssejä, joita me myymme maailmalle. Meillä on inno-
vaatioita, niin kuin täällä edustaja Jaskarikin todisti, mutta missä on se rahasto, riskirahas-
to, josta tuotetaan teollinen tuote ja luodaan sille markkinat? Meiltä puuttuu referenssi, ris-
kirahoitus. Me tarvitsemme sellaisia, että pistetään se tase töihin, mistä pääministerikin
haaveilee, mutta sitä ei vieläkään ole.

Toinen varapuhemies Arto Satonen: Myönnän vielä vastauspuheenvuorot edustajille
Hongisto ja Niinistö. Sen jälkeen ministerin vastauspuheenvuoro, ja sen jälkeen jatkamme
debattia. 

15.05 Reijo Hongisto ps (vastauspuheenvuoro): Arvoisa herra puhemies! Suomessa met-
sät ovat erittäin suuri hiilinielu. Päätehakkuuiässä olevat metsät ovat hiilensä jo sitoneet, ja
kun nämä kasvunsa lopettaneet puut kaadetaan, niistä tehdään lautoja ja rakennetaan vaik-
ka taloja, niin hiili ei vapaudu kiertoon vaan säilyy talon rakenteissa. Tämän me kaikki tie-
dämme ja tunnustamme. Tämän takia tarvitaan puurakentamista tukevia konkreettisia toi-
mia, jotta puun osuus rakentamisessa saadaan käännettyä selvään kasvuun. Rakennusluvis-
sa ja kaavamääräyksissä on huomioitava nykyistä paremmin puurakentaminen, erityisesti
hirsirakentaminen, sillä hyvin salvostettu ja terveellä tavalla rakennettu hirsitalo sitoo hii-
len itseensä parisataa vuotta.

Arvoisa puhemies! Tämä takia minä kehotan hyvää hallitusta edelleen ponnistelemaan
puurakentamisessa olevien esteiden poistamiseksi ja rakennusmääräysten helpottamiseksi.

15.06 Ville Niinistö vihr (vastauspuheenvuoro): Arvoisa puhemies! Olen kyllä hämmen-
tynyt. Mielestäni tämä strategia ja myös talousvaliokunnan mietintö edustavat sitä, että lai-
tetaan se pää syvälle sinne pensaaseen. 

On selvästi tapahtunut edistystä siinä, miten esimerkiksi ministeri Mykkänen ja minis-
teri Tiilikainen ja myös muu eduskunta puhuvat siitä, mikä on tilannekuva. Tunnistetaan
tämä talouden muuttamisen massiivinen tarve, jotta me voimme pelastaa ihmiskunnalle
hyvinvoinnin ja taloudellisen toimeliaisuuden ilman, että ilmaston lämpeneminen muuttaa
tuhoisasti meidän elinolosuhteita niin, että talousjärjestelmä romahtaa. Mutta sitten sen
päälle ei tehdä mitään. Tämä on niin kuin tämmöinen peesaajan nysväily-, puuhastelustra-
tegia, jossa tehdään se minimi, mitä EU edellyttää, mutta ei oikeastaan yhtään mitään sen
päälle. Ja se ainoa, mikä tehdään sen päälle, on haitallista — eli se, että lisätään jättimäi-
sesti metsien hakkuita tavalla, josta tutkijat sanovat yksimielisesti, kuten ilmastopaneelin
selvityksestä ilmenee, että nämä jättihakkuut mitätöivät 2030-luvulle asti meidän päästö-
vähennystoimet. [Puhemies koputtaa] Eli Suomi ei käytännössä silloin osallistu päästöjen
17



Pöytäkirjan asiakohta PTK 59/2017 vp
vähentämiseen. Miten te voitte elää tämän kanssa, [Puhemies koputtaa] että Suomi peesaa
ja ei oikeastaan tee mitään, ja jos tekee jotain, niin vain haitallisia toimia?

Toinen varapuhemies Arto Satonen: Ministeri Lintilä, 2 minuuttia.

15.07 Elinkeinoministeri Mika Lintilä: Arvoisa puhemies! Voin aloittaa tuosta edustaja
Niinistön kommentista, että tehdään vain minimi. Esittelin meidän strategiaa energianeu-
vostossa Brysselissä, ja siellä sitä pidettiin erittäin rohkeana ja edelläkävijänä koko Euroo-
passa. Eli kyllä suhtautuminen oli täysin päinvastainen kuin kerroitte.

Edustaja Skinnari kysyi, voiko Valtion kehitysyhtiötä käyttää tämän strategian taloudel-
lisessa tukemisessa. Valtion kehitysyhtiön kautta voidaan tukea hallituksen strategioita. Se
toimii yhteiskunnan aktiivisen uudistamisen välineenä, eli sillä tavalla sen käyttö on mah-
dollista, mutta toki aina tapauskohtaisesti tehdään ratkaisut tähän liittyen.

Edustaja Myllykoski puhui riskirahastoista. Me olemme kartoittaneet hyvin tarkasti
meidän rahastotilanteita, mitkä ovat niitä pullonkaulakohtia yritystoiminnassa, ja on pyrit-
ty niitä täyttämään, niihin hakemaan elementtejä. Meillä on tällä hetkellä muun muassa
pari rahastoa valmisteilla, joilla pyritään tätä riskirahaosuutta tuomaan näihin investointei-
hin.

Toinen varapuhemies Arto Satonen: Ministeri Tiilikainen, 3 minuuttia.

15.08 Asunto-, energia- ja ympäristöministeri Kimmo Tiilikainen:  Arvoisa puhe-
mies! Kiitän talousvaliokunnan jäseniä tästä erittäin asiallisesta ja ansiokkaasta keskuste-
lusta ja lähes yksimielisyydestä, mikä on saavutettu.

Edustaja Vartia kuvasi sen ongelman juuri niin kuin se on: kyse on oikeastaan ihmiskun-
nan tulevaisuudesta eli siitä, mistä ihmisille ruokaa ja vettä riittää tällä rajallisella maapal-
lolla. Erittäin hyvä. No, vastaus siihen, mistä ilmastonmuutos johtuu: se johtuu massiivi-
sesta fossiilisten energialähteitten käyttämisestä, joka jatkuu ja kasvaa tänä päivänä maail-
manlaajuisesti. Silloin kysymyksenasettelu ja vastauksen etsiminen ja ratkaisut lähtevät
siitä, että emme voi valita pelkästään, mikä nyt sattuisi olemaan kullekin mieluinen toi-
menpide, vaan tarvitsemme kaikkia keinoja päästöjen nopeaksi alentamiseksi, ja fossiili-
sista eroon.

Edustaja Skinnari puhui hyvin tästä, että ei riitä pelkästään hallituksen ja eduskunnan
tahto vaan kaupunkien sitoutuminen on äärimmäisen tärkeää. Se on erittäin tärkeää esimer-
kiksi silloin, kun hiilestä lähdetään eroon, jolloin tarvitaan poliittista ohjausta. Valitetta-
vasti kehitys viime vuonna meni hieman vikasuuntaan.

Mutta sitten täällä kysyttiin tästä pohjoismaisesta yhteistyöstä. Se on todella semmoi-
nen asia, mitä meidän kannattaa tehdä. Itse asiassa, kun heitin tuon tavoitteen, että Suomi
voisi olla ilmastoneutraali vuonna 2045, juuri samansisältöinen tavoite on Ruotsilla, ja us-
kon, että Norjalla ei mitään ongelmia ole liittyä tähän näin. Eli tarvitsemme tätä tavoitteen-
asetantaa ja sitten niitä konkreettisia toimia esimerkiksi liikenteessä, älykkäässä sähköver-
kossa.

Sitten tähän biokaasun lisäykseen ja liikennekäyttöön: kärkihankkeilla tuetaan biokaa-
suhankkeita ja myös energiatuilla, eli se on lähdössä liikenteeseen, hyvä näin.

Mutta täällä tuli sitten joiltain muilta edustajilta kuin valiokunnan jäseniltä niitä kom-
mentteja, että on unohdettu tiede. Te, hyvät edustajat, jotka äsken viittasitte ilmastopanee-
18



Pöytäkirjan asiakohta PTK 59/2017 vp
liin, viittaatte kyllä ilmastopaneeliin aivan väärin. En nähnyt teitä kuuntelemassa ilmasto-
paneelin esitystä eilen, itse olin siellä. Olen käynyt tutkijayhteisön kanssa tiivistä vuoropu-
helua koko tämän ministeriaikani. Ei meillä ilmastopaneelin kanssa ole ristiriitaa. [Susan-
na Huovinen: Poliittiset riskit bioenergiaan liittyen!] — Ja näistä poliittisista riskeistä, mitä
liittyy bioenergiaan: en tiedä, mihin viittaatte poliittisten riskien kohdalla. — Mutta että
veikattaisiin väärää hevosta tai pantaisiin vastakkain esimerkiksi sähköinen liikenne ja bio-
polttonesteet: ne tukevat toisiaan. Mitä nopeammin sähköinen liikenne etenee, sen kor-
keammaksi samalla fyysisellä biopolttoaineen määrällä pystymme nostamaan sen päästöt-
tömän polttoaineen osuuden. Ne ovat toisiaan tukevia, eivät toisiaan vasten olevia tavoit-
teita. [Satu Hassi: Ilmastopaneeli on ollut valiokunnissa myös!]

Toinen varapuhemies Arto Satonen: Ministeri Mykkänen, 2 minuuttia.

15.12 Ulkomaankauppa- ja kehitysministeri Kai Mykkänen: Arvoisa puhemies! Täs-
sä edustaja Skinnari kysyi hyvän kysymyksen, että miten nyt sitten edetään, että päästäi-
siin siihen vähintään 1 prosenttiin siitä nyt noin 300 miljardin euron puhtaan energian
markkinasta. Kyllähän tässä se olennaisin kysymys loppujen lopuksi on se, että me tarvit-
semme myynti- ja markkinointikapasiteettia suomalaisyrityksiin nykyistä enemmän. Tämä
on keskiössä Business Finland -uudistuksessa, jossa Finpro ja Tekes yhdistyvät, ja tarkoi-
tus on, että yksikään Tekes-hanke ei enää pääty siihen, että on olemassa maailman paras
härpäke, joka toimii Otaniemessä, vaan se päättyy siihen, että se on viety sinne loppuasi-
akkaalle vaikka Dubaihin tai Myanmariin. Siitä tietysti Lintilä vastaa tarkemmin.

Itse ulkoministeriön osalta olen läpiviemässä sitä, että suurlähettiläät ottavat maajohta-
jan roolin viennin edistämisen käytännön työssä, vahvistamme sen työn osuutta meidän
edustustoverkon panoksissa — tämä on tietysti pitkäjänteistä kulttuurin muutosta, mutta
pari askelta Tanskaa kiinni. Helmikuussa lanseerasimme niin sanotun kehitysmaainves-
tointien kansallinen tuki -instrumentin, jossa vaikkapa aaltoenergiahanke johonkin köy-
hään kehitysmaahan voi saada 50 prosenttia tukirahaa, toisen puolen korkotukiluottoa, ja
tätä kautta nyt on vireillä jo kymmeniä hankkeita tämän ensimmäisen kierroksen kautta.
Finnfundin resursseja on kasvatettu, ja Finnfundin rahoittamana avattiin vaikkapa Itä-Af-
rikan suurin tuulipuisto, ja juuri aivan hiljattain 20 prosenttia Kenian energiantuotantoon
lisäystä ilman fossiilisia, näyteikkuna koko Afrikalle, ja siellä myöskin suomalaisilla laite-
toimittajilla, järjestelmätoimittajilla on osansa, niin kuin Finnfundin hankkeissa pääasias-
sa aina.

Toinen puoli on tietysti sitten se, että tarvitaan niitä edelläkävijämarkkinoita, referens-
simarkkinoita, joihin täällä moni on viitannut, niin edustaja Modig kuin moni muukin. Täs-
sä suhteessa todella on ratkaisevaa, että esimerkiksi Helsingissä siirtyminen aidosti kivi-
hiilestä pois tapahtuu nopeasti, ja tässä suhteessa eivät aiemmat hallitukset ole asettaneet
selvää tavoitetta mutta tämä hallitus on, ja on tärkeätä, että me menemme siinä nopeasti
eteenpäin. Myös esimerkiksi kuluttajapuheissa, [Puhemies koputtaa] esimerkiksi Vartian
vastalauseessa mainitaan sähköveron muuttaminen hinnan vaihteluita tukevaksi, jolloin
kannattaa säästää sähköä silloin, kun siitä on niukkuutta, silloin, kun siihen joudutaan käyt-
tämään fossiilisia, eikä muulloin. Ne ovat keinoja, joita tämän hallituksen kannattaa harki-
ta ja ottaa varteen myöskin täältä.

Toinen varapuhemies Arto Satonen: Ministeri Berner, 2 minuuttia.
19



Pöytäkirjan asiakohta PTK 59/2017 vp
15.14 Liikenne- ja viestintäministeri Anne Berner: Arvoisa herra puhemies! Muuta-
maan kysymykseen ottaisin mielelläni kantaa.

Pohjoismaisesta yhteistyöstä vastaavana ministerinä olen aktiivisesti käynyt Pohjois-
maiden ministerineuvostossa keskustelua siitä, miten voimme painottaa energian ja liiken-
teen osalta yhteistyötä. Näissä merkeissä liikenne- ja/tai energiaministerit olivat koolla hel-
mikuussa Suomessa, ja jatkamme nyt yhteydenpitoa syksyllä. Tässä välissä virkamiehet
jatkavat tätä valmistelua. Alkuviikosta pohjoismaiset pääministerit tapaavat ja pohjoismai-
set yhteistyöministerit vielä juhannuksen alla. Meidän aiheinamme ovat digitaalinen sisä-
markkina, energiaan liittyvä yhteistyö ja sitten nimenomaan biopolttoaineiden osalta yh-
teisen markkinan löytäminen.

Liikennepolitiikan näkökulmasta haluamme myöskin olla aktiivisia suhteessa omistaja-
ohjaukseen ja myöskin asettaa entistä tarkempia, laajamittaisempia kriteereitä sen suh-
teen, miten valtion omistamat yhtiöt voivat monipuolisemmin vastata yhteiskunnan haas-
teisiin. Maanantaina kastetaan Suomen ensimmäinen sähköinen lautta, ja se lähtee liiken-
nöimään. Näitä erilaisia vaatimuksia, tavoitteita liikennepolitiikan näkökulmasta haluam-
me tiukemmin asettaa tulevaisuudessa.

Parlamentaarinen ryhmä tekee parhaillaan töitä, ja se ottanee kantaa sitten liikenteen ve-
rotukseen. Myöskin siitä näkökulmasta palaamme varmasti tähän keskusteluun ennen bud-
jettiriihtä, kun parlamentaarinen ryhmä antaa väliaikaraporttinsa.

Pyöräilyn ja kävelyn osalta olemme tässä strategiassa asettaneet tavoitteeksi 30 prosen-
tilla suoritteiden noston. No, se ei tapahdu ilman panostuksia, ja näin ollen olemme perus-
taneet liikenne- ja viestintäministeriöön kävelyn ja pyöräilyn edistämishankkeen, joka on
vuosille 18—22. Se käynnistyy nyt 20.6. pyöreän pöydän keskustelulla, jossa ovat laajasti
kaikki osapuolet mukana, ja kartoitamme, mitkä ovat ne toimenpiteet, joita voimme käyt-
tää ja joihin voimme siis sitoutua, myöskin mitkä euromäärät sitten siihen mahdollisesti
liittyvät ja miten voimme kytkeä tätä myös [Puhemies koputtaa] MAL-sopimuksiin. —
Kiitos.

Toinen varapuhemies Arto Satonen: No niin, sitten otamme seuraavan debattikierrok-
sen.

15.17 Hanna Kosonen kesk (vastauspuheenvuoro): Arvoisa herra puhemies! Energia- ja
ilmastostrategia on todella monipuolinen esitys erilaisista toimista ja mahdollisuuksista,
mitä voimme ilmastonmuutoksen torjumiseksi tehdä. Se todella julkaistiin viime syksynä,
ja minusta tämä talousvaliokunnan lausunto tuo sitä tähän aikaan, koska tämä energiamur-
ros ja muutos alalla ovat niin suuria, että todella sitä täytyy päivittää kaiken aikaa.

Sitraan tässä on jo muutaman kerran viitattu. Sitra on myös koonnut 15 pohjoismaista il-
mastoratkaisua, jotka ottamalla käyttöön maailma voisi vähentää päästöjä 4 gigatonnilla
vuoteen 2030 mennessä. Se on yhtä paljon kuin EU-maat yhteensä tuottavat päästöjä tällä
hetkellä. Odotan innolla tätä Ollilan raporttia, joka on valmistumassa, ja kysynkin: onko
meillä Pohjoismaissa yhteisen teknologiatestausalustan [Puhemies koputtaa] suhteen tai
rahaston suhteen aikomuksia?

15.18 Martti Mölsä ps (vastauspuheenvuoro): Arvoisa puhemies! Ympäristövaliokun-
nassa ja muissakin tilaisuuksissa olen koettanut saada selville asiantuntijoilta sitä, miksi
Suomessa näitä CHP-laitoksia tavallaan ajetaan alas ja vastaavasti Keski-Euroopassa ra-
20



Pöytäkirjan asiakohta PTK 59/2017 vp
kennetaan — parhaan hyötysuhteen omaavia laitoksia, joilla parhaassa tilanteessa hyöty-
suhde on jopa 95 prosenttia. Syiksi on esitetty sähkön alhaista hintaa johtuen liuskekaasus-
ta ja Suomen verotuskäytäntöä taikka sitten kaukolämpöä ja rakennusenergiatehokkuutta.
Arvoisa ministeri, onko teillä selvät faktat siitä, miksi parhaan hyötysuhteen omaavien lai-
tosten toimintaa ajetaan alas, ja mitä pitäisi tehdä? Vai löytyykö tästä mietinnöstä nyt rat-
kaisu? Näissä eri ponsissakin se asia on kyllä piilotettu sinne. Miten näette tämän asian?

15.19 Kari Uotila vas (vastauspuheenvuoro): Arvoisa puhemies! Hieman ihmettelen tuo-
ta ministeri Tiilikaisen vastakarvaa siitä, että ei haluta millään tavalla analysoida niitä ris-
kejä, mitä liian voimakas heittäytyminen biotalouden ja biopolttoaineiden, bioenergian va-
raan voi merkitä. En tarkoita tällä pelkästään nielujen riittävyyttä tai sitten ainespuun jou-
tumista biopolttoainekäyttöön, mutta myös niitä poliittisia riskejä, joita esimerkiksi uuden
säätely-ympäristön osalta voi eteemme tulla. Ministeri Berner viittasi tuohon parlamentaa-
riseen liikenneryhmäänkin, ja kun liikenteelle on asetettu niin kunnianhimoinen tavoite ja
siinä varmasti polttoaineteknologia ja polttoaineiden käyttö tulevat olemaan merkittävässä
roolissa, niin kyllä on ihan välttämätöntä miettiä, mitkä riskit näihin biopolttoaineisiin voi-
vat sisältyä. Siinä rinnalla pitää hyvin määrätietoisesti myös muita vaihtoehtoja kehittää.
Silloin tietysti liikenteen osalta sähkö on se keskeinen elikkä [Puhemies koputtaa] sähkö-
liikenteen edistäminen.

15.20 Sari Multala kok (vastauspuheenvuoro): Arvoisa puhemies! On hienoa, että täällä
on jo kiinnitetty huomiota kävelyn ja pyöräilyn merkitykseen, ja oli upeaa kuulla, että nyt
on lähdössä käyntiin parlamentaarinen työ asian edistämiseksi. Kaupunkiympäristöt ovat
merkittävässä roolissa ilmastopäästöjen vähentämiseksi, ja niissä ympäristöissä myös kä-
velyllä ja pyöräilyllä on varmasti suurin lisäyspotentiaali.

Muutamaan asiaan, joita ympäristövaliokunnan kuulemisen aikana nousi esiin, haluai-
sin kiinnittää huomiota, ja yksi niistä oli osaaminen. Nyt kun uusiutuva energia, esimerkik-
si aurinkopaneelit ja aurinkoenergia, merkittävästi lisääntyy, on tietty huoli siitä, että osaa-
minen ei pysy mukana. Toivottavasti tähän asiaan voidaan kiinnittää huomiota myös kou-
lutuspolitiikassa ja muuten yritysten osaamisessa, sillä tällä tahdilla kuin aurinkoenergia
kasvaa, ja se tulee kasvamaan riippumatta politiikkatoimista, [Puhemies koputtaa] meillä
saattaa tulla tilanne, jossa osaaminen jää jälkeen.

15.21 Merja Mäkisalo-Ropponen sd (vastauspuheenvuoro): Arvoisa puhemies! Kuten
talousvaliokuntakin toteaa, kehittyvä energiateknologia mahdollistaa Suomelle myös uu-
sia vientituotteita ja työpaikkoja. Esimerkiksi suomalaisten aurinkoteknologiayritysten
mahdollisuudet ulkomailla ovat moninkertaiset kotimarkkinoihin verrattuna. Globaalia
kysyntää on myös jätteitä hyödyntäville kiertotalouden ratkaisuille, teollisuuden ja kiin-
teistöjen älykkäille energiansäästöratkaisuille, jakamistalouteen liittyville kuluttajapalve-
luille ja tekoälyyn liittyvälle osaamiselle.

Erinomainen esimerkki suomalaisesta cleantech-osaamisesta on fotoniikka, jolla on so-
vellutusalueita muun muassa aurinkokennoissa, energiaa säästävissä led-valoissa ja itseoh-
jautuvissa autoissa sekä modernissa sisäviljelyssä. Suomessa on kansainvälisestikin mer-
kittävä fotoniikan osaamiskeskittymä, jota nyt kannattaisi vahvistaa. Onko ministeriössä
oivallettu fotoniikan alan kasvavat vientimahdollisuudet?
21



Pöytäkirjan asiakohta PTK 59/2017 vp
15.22 Ville Niinistö vihr (vastauspuheenvuoro): Arvoisa puhemies! Vielä tähän selkään-
taputteluun on nyt vastattava, että se ei riitä, että ymmärtää, että maailmalla on ilmaston-
muutos käynnissä. Ei voi olla silleen, että ollaanpas valistuneita, kyllä ollaan fiksuja ja sit-
ten ei tehdä tarpeeksi. Sehän on vielä suurempi synti, että ymmärtää, kuinka vakavan muu-
toksen edessä koko maailma on, ja sitten ei kuitenkaan olla valmiita toimiin.

Haluan tuoda näitä konkreettisia esimerkkejä siitä, mitä pitäisi tehdä enemmän:
Jos verrataan Ruotsiin ja Norjaan, nämä maat ovat edelläkävijöitä monissa asioissa:

Norja sähköautoilussa ja Ruotsi modernin uusiutuvan energian käyttöönotossa ja joukko-
liikenneinvestoinneissa. Eli nyt tarvitaan investointeja joukkoliikenteeseen, sähköautoinf-
raan. Haluan kuulla, mitä teette siinä lisää.

Ympäristölle haitallisten verotukien poistaminen: iso remontti, jos verotuksella ohja-
taan taloutta puhtaaseen suuntaan sen sijaan, että pidetään yllä vanhaa elinkeinorakennetta. 

Sen lisäksi pitäisi miettiä huutokauppajärjestelmän voimakkaampaa vauhdinottoa ja uu-
siutuvan energian nopeampaa käyttöönottoa, vihreillä se on kaksi kertaa nopeampaa kuin
hallituksen mallissa. Eli koska huutokauppajärjestelmä tulee käyttöön, [Puhemies koput-
taa] ja voidaanko sen kokoa kasvattaa? Tuulivoimahankkeita on jonossa jo kymmenen ker-
taa enemmän kuin te suunnittelette uusituvan energian huutokaupan kooksi.

15.23 Mirja Vehkaperä kesk (vastauspuheenvuoro): Arvoisa herra puhemies! On erit-
täin tärkeää, että Suomen energia- ja ilmastopolitiikka nojaa hajautettuun energiantuotan-
toon. Olisi hyvin vaarallista nojata vain atomivoimaan tai fossiilisiin polttoaineisiin, pitää
olla laaja valikoima uusiutuvia energiamuotoja, ja niitä edistetään tässä strategiassa erit-
täin voimakkaasti. Meillä potentiaalia on erityisesti aurinko-, tuuli- ja biopohjaisten ener-
giamuotojen edistämisessä, jossa kiertotalous on keskiössä, se, että lietteet, lannat, jätteet
ja puunkäytön sivutuotteet pistetään energiaksi. Hajautettu energiatuotanto varmistaa
meille kotimaisuusasteen, sen, että työtä ja toimeentuloa on koko Suomeen ja tuontiener-
giasta päästäisiin asteittain aidosti pois. Huoltovarmuus on yksi avaintekijä siihen, että
kriisiaikoina juuri kotimainen tuotantoenergia vastaa siihen, että huoltovarmuus toimii.

15.25 Tiina Elovaara ps (vastauspuheenvuoro): Arvoisa puhemies! Toisin keskusteluun
hieman arktista ulottuvuutta. Haluaisinkin kysyä ministereiltä: Onko valtioneuvoston ener-
gia- ja ilmastostrategiassa ajateltu hyödyntää tätä Suomen kahden vuoden arktisten mai-
den puheenjohtajuutta? Katsoisin, että meillä olisi kykyä ja vahvuuksia edistää erityisesti
ympäristöteknologiaan liittyvää kansainvälistä kauppaa ja omaa vientiämme, erityisesti
mitä tulee Venäjän mustaan hiileen. Tiedän, että sanktiot rajoittavat jonkin verran EU-ra-
hoituslaitosten toimintaa myös tältä osin. Toivonkin, että jos sanktioita jossain kohtaa pu-
retaan, niin tämä on se sektori, mistä niitä ensimmäisenä poistettaisiin, sillä ympäristö ei
odota. Kysyisin tosiaan, onko tämäntyyppistä johtajuutta ajateltu [Puhemies koputtaa]
Suomelle otettavan.

15.26 Hanna Sarkkinen vas (vastauspuheenvuoro): Arvoisa puhemies! Talousvaliokun-
ta on todella nyt laatinut mietinnön, joka on pääosin hyvä ja jossa on tunnustettu hallituk-
sen strategiaan liittyviä ongelmia. Me emme eduskunnassa nyt voi muuttaa hallituksen
strategiaa, vaan käsittelemme nyt nimenomaan mietintöä ja sen ponsia.

Valiokunnan mietinnössä nostetaan esiin myös täällä keskustelussa olleita ongelmia liit-
tyen bioenergian käyttöön liittyviin riskeihin, liittyen kunnianhimon tasoon ja liittyen lii-
22



Pöytäkirjan asiakohta PTK 59/2017 vp
kenteen sähköistämisen tarpeeseen sekä muita kysymyksiä ja puutteita, mitä on noussut
esiin ja mitä hallituksen strategiassa on. Toivottavasti hallitus huomioi valiokunnan esiin
nostamat asiat ja kehittää politiikkaa eteenpäin. Toivottavasti kaikki täällä lukevat tämän
valiokunnan mietinnön.

Arvoisa puhemies! Minä haluaisin kysyä ministeriltä: pidättekö te huolta siitä, että hal-
lituksen metsäpolitiikkaa sovitetaan yhteen vastaamaan tutkijoiden väittämiä ja tutkijoi-
den lopputuloksia sillä tavalla, että päästöt saadaan nettovähentymään jo ennen vuotta
2030? [Puhemies koputtaa] Kyllä tutkijapuolelta on nyt voimakas huoli siitä, että hallituk-
sen metsäpolitiikka ei ole Pariisin ilmastosopimuksen mukaista.

15.27 Mari-Leena Talvitie kok (vastauspuheenvuoro): Arvoisa puhemies! Kiitos talous-
valiokunnalle hyvästä mietinnöstä. Se on nimenomaan tulevaisuuteen luotaava.

Tässä on tullut hyviä aiheita, mutta yksi aihe, mikä myöskin kaipaisi vielä enemmän
nostoa, on rakennettu ympäristö, sillä kuitenkin merkittävä osuus Suomen kasvihuone-
kaasupäästöistä ja energian loppukäytöstä on rakennuksilla, jopa 38 prosenttia.

Strategian osalta linjaukset ovat kannatettavia ja kauaskantoisia. Puhutaan muun muas-
sa energiatehokkuuden parantamisesta korjausrakentamisessa, edistetään puurakentamis-
ta ja parannetaan rakentamisen materiaalitehokkuutta.

Mutta näihin alueiden käyttöä koskeviin linjauksiin: Kuten tässä jo edellä on ollut pu-
hetta, kaupunkipolitiikalla ja kuntien, kaupunkien ja valtion välisillä sopimuksilla on hy-
vin merkittävä rooli. Kysyisinkin ministereiltä: miten tämä asia tullaan huomioimaan val-
mistelussa olevassa lainsäädännössä, ja mitä toimenpiteitä hallitus vie eteenpäin kaupun-
kipolitiikan saralla, [Puhemies koputtaa] muun muassa täydennysrakentamisen suhteen?

15.28 Veera Ruoho ps (vastauspuheenvuoro): Arvoisa puhemies! Puurakennus hillitsee
ilmastonmuutosta läpi elämänsä. Rakennusten hiilijalanjälki on merkittävä tekijä ilmaston-
muutoksen hillitsemisessä. Nollaenergiatason rakennuksien ja puurakentamisen yhtälö on
kuitenkin hankala, sillä puurakennuksesta ei kannata tehdä hengittämätöntä pulloa. Risti-
riita uhkaa julkisen puurakentamisen kehitystä. Asiaan liittyen koulujen ja päiväkotien si-
säilmaongelmat ovat räjähtäneet käsiimme kalliin laskun kera.

Arvoisa puhemies! Ministeri Tiilikainen, aikooko hallitus kannustaa laadukkaaseen jul-
kiseen puurakentamiseen voimakkaasti, jotta voisimme niin ehkäistä jo ennalta sisäil-
maongelmia kuin myös hillitä ilmastonmuutosta?

15.29 Mikko Alatalo kesk (vastauspuheenvuoro): Arvoisa puhemies! Todellakin ener-
gia- ja ilmastostrategia on tärkeä ja tämä talousvaliokunnan mietintö on onnistunut.

Ensinnäkin, hajautettu energiantuotanto on tärkeää paitsi ilmastosyistä myös huoltovar-
muuden kannalta.

Toiseksi, Suomella on myös vientimahdollisuuksia todellakin uusiutuvan energian in-
novaatioiden alalla.

Mitä liikenteeseen tulee, niin totta kai nämä vaihtoehtoiset polttoaineet ja niiden käytön
edistäminen on tärkeää nimenomaan ilmastosyistä. Bundesrat Saksassa on suositellut, että
polttomoottoreita käyttävien autojen valmistaminen lopetetaan vuoteen 2030 mennessä.
Silti toisin esille biokaasun merkityksen Suomen maaseudulle, ja hyvä, jos sitä tulevaisuu-
dessa tuetaan. Itse asiassa sähköautomarkkinat ovat siirtymässä todellakin teknologian ko-
keiluvaiheesta ihan laajempaan käyttöön. Nyt on vain ongelmana tietysti — kun liikkumis-
23



Pöytäkirjan asiakohta PTK 59/2017 vp
ta emme voi estää — latausverkon laajuus. Kun itse ajan esimerkiksi Lappiin, niin jos säh-
köautolla menen, niin pitää neljä kertaa ladata välillä, ja tämä teknologia tietysti [Puhe-
mies koputtaa] tulee tässä pelastamaan.

Yksi vääristymä ilmastopolitiikassa on se, että jotkut maat Euroopassakin [Puhemies
koputtaa] saavat vapautuksia ja helpotuksia ilmastotalkoissa. Kysynkin: onko oikein se,
että yritysjätit menevät sinne saastuttamaan ja aiheuttamaan hiilivuotoa?

15.31 Antero Vartia vihr (vastauspuheenvuoro): Arvoisa puhemies! Pyysikö edustaja
Lohi jo valmiiksi vastauspuheenvuoroa edustaja Vartialle? [Naurua]

Ilmastoministeri Tiilikaiselle: Riski, mikä liittyy näihin bioenergiapanostuksiin, on se,
että uusimman tiedon valossa biopolttoaineet lisäävät lyhyellä aikavälillä ilmastopäästöjä,
ja meillä ei ole niihin varaa. Olen itse aikoinaan puhunut bioenergian käytön puolesta, ja
Greenpeace on puhunut sen puolesta. Mutta uusimman tiedon valossa ne lisäävät ilmasto-
päästöjä, koska ne nielut kutistuvat. Jos nielut kutistuvat, se tarkoittaa päästöjen kasvamis-
ta, ja se riski Suomen kannalta on se, että jos esimerkiksi regulaatio EU:ssa muuttuu tiu-
kemmaksi, kun nämä asiat tunnustetaan laajemmin, Suomi saattaa olla pulassa.

Kun on 15 sekuntia aikaa, haluaisin tuoda myös esille 4. ponnen: tavoitteena on saada
sahanpuru liikkeelle. Esittäisin hallitukselle kainon toiveen: älkää tehkö sitä uudella tuella
vaan laskekaa turpeen verotukea.

15.32 Hannu Hoskonen kesk (vastauspuheenvuoro): Arvoisa herra puhemies! Pitää pik-
kasen oikaista näitä uskomattomia skenaarioita, mitä esimerkiksi edustaja Vartia esitti —
muuten korkeasti kunnioittamani edustaja.

Olisi kuitenkin syytä tunnustaa ne tosiasiat, että kun Suomi irtosi toisesta maailmanso-
dasta aikanaan, silloin oli metsien kasvu noin 50 miljoonaa mottia. Nyt meillä on metsien-
hoitotoimenpiteiden takia metsämaata enemmän kuin koskaan, metsien kasvu 105 miljoo-
naa mottia. Ja jos hoidamme ne metsien rästit kuntoon, harvennushakkuut ajallaan, meillä
on 135—145 miljoonaa mottia vuodessa metsien kasvu. Kasvaako hiilinielu teidän mieles-
tänne vai eikö kasva? Minun matematiikka sanoo, että kasvaa. Kyllähän voi aina kauhu-
skenaarioita viljellä ja vaikka mitä, mutta luvut ovat nämä. Ne eivät muutu siitä miksikään,
vaikka me volttia heittäisimme.

Toinen juttu, tämä kivihiilen käyttö. Maailmassa lisääntyy kivihiilen käyttö sen verran
kuin Suomi käyttää uusiutuvaa energiaa vähennettynä vesivoimalla. Joka vuosi tulee kivi-
hiilen käyttöä lisää. Vaikka me täällä hyppisimme tervapytyssä ja höyhenissä, niin tämä ei
muutu miksikään. Tehkäämme omat hommat kunnolla, ja jätetään ne kivihiilen käyttäjät
omaan rauhaansa, [Puhemies koputtaa] ja tehkööt niin kuin hyvä tulee.

Toinen varapuhemies Arto Satonen: Vielä myönnän vastauspuheenvuorot edustaja Mo-
digille ja Jaskarille, ja sitten ministerille vastauspuheenvuoro.

15.33 Silvia Modig vas (vastauspuheenvuoro): Arvoisa puhemies! Edustaja Hoskonen, se
aikaväli on nimenomaan se ongelma, juuri se, mistä edustaja Vartia täällä puhui. Ymmär-
täkää jotakin, keskusta leikkaa koulutuksesta niin iloisesti, teillä ei ole minkäänlaista kun-
nioitusta tutkimustyötä kohtaan. [Hannu Hoskosen välihuuto] — No niin, tsot tsot tsot tsot
tsot tso.
24



Pöytäkirjan asiakohta PTK 59/2017 vp
Te, ministeri Tiilikainen, väititte minun lainanneen väärin ilmastopaneelia. Tässä on se
kannanotto mustaa valkoisella. Täällä lukee, että "hakkuiden ja puunkorjuun lisääminen
pienentää Suomen metsien hiilinielua ja metsien hiilivarastoa vähintään vuosikymmeniksi
eteenpäin". Tämä on se ongelma, mistä me olemme puhuneet. Tähän pienentymiseen näi-
nä vuosikymmeninä meillä ei ole varaa. Se itse pihvi, se riski, mistä teidän kehumanne
mietintökin puhuu, lukee oikeastaan tässä: "Metsien eri käyttömuodoille kuten puuntuo-
tannolle, hiilensidonnalle, suojelulle ja virkistyskäytölle asetetut tavoitteet kilpailevat kes-
kenään, eikä tavoitteita voida todennäköisesti saavuttaa samanaikaisesti." Tämä on se ris-
ki, ja tämä on se ongelma. Lainasinko minä väärin ilmastopaneelia, ministeri Tiilikainen?

15.34 Harri Jaskari kok (vastauspuheenvuoro): Arvoisa puhemies! Kun kuuntelee kes-
kustelua, niin pääosin tämä on hyvin rakentavaa ja hyvin selkeätä ja eteenpäinvievää. Se on
ihan samanlainen kuin aidosti tämä strategia ja myöskin tämä mietintö, koska se on hyvin
konkreettinen tällä hetkellä. Me teemme konkreettisia keinoja, joissa me menemme eteen-
päin, ja toivoisin, että me kävisimme keskustelua siitä konkretiasta, koska jos me tätäkin
toteutamme, me olemme päässeet huomattavasti asioissa eteenpäin ja varmasti olemme
tehneet merkittävästi sitä omaa roolia. Hyvä, jos me pystymme vielä toimimaan sillä lailla,
että me olemme myöskin sellaisia tuotteita ja palveluita, konsepteja tehneet, että se on
vientipuolen mahdollista tehdä.

Mutta yksi kysymys arvoisille ministereille: Lisää täytyy vielä saada vauhtia. Tässä pu-
huttiin esimerkiksi tietystä rahastosta ja kehittämisrahastoista. Tietyissä maissa on tehty
esimerkiksi tällainen vähähiilirahasto. Ne, jotka saastuttavat, maksavat rahastoon, mutta ne
samat voivat hakea sitten sellaisiin hankkeisiin, jotka kehittävät uudenlaisia cleantech-
puolen kuvioita, jotka tietyllä tavalla tukisivat itse itseään. Siellä on tullut erittäin hyviä ko-
kemuksia, ja sitä kautta kysynkin, olisiko vielä tämmöistä mahdollista virittää.

Puhemies Maria Lohela: Ministeri Tiilikainen aloittaa, enintään 5 minuuttia.

15.35 Asunto-, energia- ja ympäristöministeri Kimmo Tiilikainen:  Arvoisa puhe-
mies! Kiitoksia hyvistä ja monista kommenteista. En lähde yksittäin käymään edustajia
nimi nimeltä läpi, mutta vihreitten kohdalla joudun muutaman kommentin nyt sanomaan.
Täällä edustaja Niinistö väitti, että hyvä, että on ymmärretty, kuinka vakava asia ilmaston-
muutos on, mutta missä ovat toimet. Nyt voimassa olevat, vuoteen 2020 ulottuvat hallituk-
sen ja Suomen ilmastotavoitteet on päätetty Vanhasen hallituksen aikana. Nyt niitä ollaan
ensimmäisen kerran kiristämässä. Tässä välillä vihreät piipahtivat hallituksessa, mutta yh-
tään ilmastotavoitetta ei piirun vertaa tiukennettu. [Hannu Hoskosen välihuuto — Satu
Hassi: Paitsi ympäristölaki!] Sen sijaan lisättiin yli 100 miljoonalla nyt syyttämiänne te-
hottomia ympäristölle haitallisia tukia sähköveron kasvaneen palautuksen myötä. Tässä oli
siis vihreitten saldo. Nyt hallitus on lähtenyt rohkeasti tiukentamaan ilmastotavoitteita, aja-
maan päästöjä alas, nostamaan uusiutuvan energian osuuden, luopumaan kivihiilen käytös-
tä, puolittamaan öljyn käytön, nostamaan liikenteen biopolttoaineen osuuden.

Täällä pyydettiin ottamaan Ruotsista mallia. Sen mielelläni teen, nimittäin arvostan sitä
työtä, mitä Ruotsissa hallitukset tälläkin hetkellä esimerkiksi vihreitten ja demarien johdol-
la tekevät. Arvostan myös sitä, mitä ruotsalaiset tekevät metsiensä osalta. Haluan puolus-
taa ruotsalaisten oikeutta hyödyntää metsien kasvusta 75—80 prosenttia, niin kuin he tällä
hetkellä tekevät. Samalla haluan puolustaa Suomen oikeutta, että myös meillä on oikeus
25



Pöytäkirjan asiakohta PTK 59/2017 vp
hyödyntää yhtä paljon, yhtä iso osuus, metsien kasvusta kuin Ruotsissa tehdään, jotta meil-
lä on yhtä jalkaa mahdollisuus edetä kohti hiilineutraaliutta vuonna 2045.

Haluan ottaa Ruotsista mallia myös suurten kaupunkien kaukolämmön tuotannossa.
Tukholma on loistava esimerkki, missä 90 prosenttia kaukolämmön tuotannosta on uusiu-
tuvalla tehtyä. Helsinki, Turku, muutama muu kaupunki, ottakaa oppia Ruotsista. Se on
mahdollista. Hiilestä on mahdollista luopua. Hallitus tulee tekemään kaikkensa, jotta tämä
tapahtuu. Kaupungit voivat toimia nykyistä nopeammin.

Puurakentamisesta usea edustaja puhui. Se on todellakin paras mahdollinen puun käyt-
tömuoto, koska siinä puun kasvaessaan sitoma hiili varastoituu vuosikymmeniksi tai vuo-
sisadoiksi eikä vapaudu ilmakehään. Sen takia hallitus ponnistelee voimakkaasti puura-
kentamisen edistämiseksi. Toivon, että saamme myös Euroopan unionin ilmastotavoittei-
siin mukaan pitkäkestoisten puutuotteiden huomioimisen, jotta eurooppalaisittainkin edis-
tetään puurakentamista, ei pelkästään Suomessa edelläkävijänä muutaman muun maan
kanssa.

Täällä kysyttiin arktisesta strategiastamme, onko ilmasto siinä mukana. Kyllä on. Suo-
mi Arktisen neuvoston puheenjohtajana tulee painottamaan ilmastokysymyksiä, mustan
hiilen kysymystä, muita ympäristöasioita. Olen iloinen, että noita toimintasuunnitelmia
voidaan todennäköisesti viedä suunnittelemallamme tavalla eteenpäin.

Mitä tulee kaupunkipolitiikkaan, mitä täällä kysyttiin, todellakin se, mitä tapahtuu kau-
pungeissa, on avainasemassa ilmastonmuutoksen torjunnan kannalta. 75 prosenttia maail-
man päästöistä tulee kaupungeista. Sen takia on tärkeää, että hallitus puolivälitarkastelus-
saan päätti kestävän kaupunkikehityksen ohjelman laatimisesta, missä tähdätään vähähii-
liseen, resurssitehokkaaseen kaupunkikehitykseen myös Suomessa yhdessä erilaisten kau-
punkiverkostojen kanssa.

Vielä palaan tähän vuoropuheluun tutkijayhteisön kanssa. Edustaja Modig, en ole kos-
kaan epäillyt, ettettekö osaisi lukea. Luitte aivan oikein ilmastopaneelin väittämiä. [Ben
Zyskowicz: Sujuvasti!— Silvia Modig: Kiitos!] Mutta kun lähdetään purkamaan auki,
mitä ne tarkoittavat Suomen metsäpolitiikan ja ilmastopolitiikan kannalta, valitettavasti
tulkintanne eivät ole ehkä ihan sitä, mitä nuo tutkijat esimerkiksi eilen hienosti näitä tavoit-
teita ja statementtejä avatessaan totesivat.

Suomessa on mahdollista metsien kasvua lisätä pitkällä aikajänteellä, ja erittäin tärkeää
on, että kun puuta käytetään energiantuotannossa, teemme sen sivuvirroista juuri niin kuin
hallituksen strategia lähtee. Ei strategiassa ole sanaakaan siitä, että ainespuuta pantaisiin
energiantuotantoon, vaan sivuvirrat: ne purut, kuoret, mistä täällä puhuttiin, että sahoilla
on tai kuiduttavassa teollisuudessa, sellutehtailla. Se on kiertotaloutta, että hyödynnämme
nämä sivuvirrat järkevällä tavalla uusiutuvaksi energiaksi ilmaston ja Suomen hyvinvoin-
nin parhaaksi.

Puhemies Maria Lohela: Ministeri Tiilikaisen aika oli siinä. — Ministeri Mykkänen, 3
minuuttia.

15.41 Ulkomaankauppa- ja kehitysministeri Kai Mykkänen: Arvoisa puhemies! Erit-
täin hyvä, että käydään asiallista ja oikeisiin asioihin pureutuvaa debattia. Tässä erityisesti
edustaja Elovaara kiinnitti huomiota tähän arktiseen vientiin, kun vientiä aiemmin jo laa-
jemmin käsiteltiin, ja todellakin on jo otettu Suomen Arktisen neuvoston puheenjohtajuu-
den strategian ytimeen tämä nimenomaan vähähiilisten ratkaisujen edistäminen myös ark-
26



Pöytäkirjan asiakohta PTK 59/2017 vp
tisella alueella, ja itse asiassa ulkoministeri Soini teki tiimeineen hyvää työtä Alaskan ul-
koministerikokouksessa, jossa myös Pariisin ilmastositoumus saatiin yhteiseen julkilausu-
maan, niin että Yhdysvaltain ulkoministeri oli sitä mukana antamassa. Se ei ollut ihan it-
sestäänselvää, mutta erittäin hyvä voitto meidän puheenjohtajuutemme alkumetreille, ja
toivottavasti myös jatkuu tältä suunnalta. Me olemme myös ottaneet, kuten Tiilikainen hie-
man viittasi, raskaan polttoöljyn käytön kieltämiseen aloitteellisuutta, mustan hiilen hot-
spotien hoitaminen Venäjällä on erittäin tärkeä asia, mihin edustaja Elovaara viittasikin, ja
viikon päästä, kun tapaan Venäjän varapääministeri Kozakin talouskomission puheenjoh-
tajatapaamisessa, tämä asia on jälleen esillä. Onneksi nämä raja-alueyhteistyön mekanis-
mit ovat käytettävissä, vaikka EU-pakotteet muuhun rahoitukseen vaikuttavat.

Täällä edustaja Niinistö viittasi ympäristöhaitallisiin verotukiin ja siihen, minkälaista
vientiä erityisesti tuemme. Tällä hallituksella on ollut vakava tarkastelu elinkeinotukien
osalta, erityisesti tukien suuntaamisessa uudistuvampaan suuntaan. Tämä harjoitus edel-
leen jatkuu. Kuten on kehysriihen julkilausumassakin todettu, tarkoitus on budjettiriihessä
pystyä tekemään jo päätöksiä, ja erityisesti nämä verotuet ovat tässä aivan keskiössä. Olen
vakuuttunut, että meillä on yhteisymmärrys siitä, että sinänsä tukia osaltaan tarvitaan mut-
ta ne kannattaisi suunnata uudistavampaan suuntaan.

Tärkeä keskustelu biomassan käytön kestävyydestä. En ota siihen sinänsä muutoin kan-
taa kuin että hakkuusuoritteen optimaalinen taso vuosittaisen lisäkasvun kannalta on var-
masti problemaattinen kysymys, mutta muistuttaisin myös siitä, että kuitenkin vain alle 5
prosenttia siitä meidän vuodelle 2030 arvioidusta hakkuusuoritteesta, kuitenkin, liittyisi
biopolttoainelisäykseen. Puhutaan aika pienistä määristä, 3—4 miljoonaa kiintokuutiota
kontra 80 miljoonan kiintokuution hakkuusuorite, jolloin loppujen lopuksi se on selluteh-
taiden määrä, muun puuta käyttävän teollisuuden määrä ja tämä on pikemminkin virhemar-
ginaalin puolella. Jos sen virhemarginaalin takia jättäisimme käyttämättä poikkeuksellisen
mahdollisuuden korvata maailman ensimmäisen länsimaan osalta puolet fossiiliöljystä,
niin se olisi minusta erikoinen ratkaisu. Tältä osin tämä on paljon laajempi kysymys kuin
pelkästään biomassan energiankäytön osalta.

Neljänneksi: Edustaja Jaskari kiinnitti tärkeään asiaan eli rahoitukseen huomiota. Sinän-
sä erillistä rahastoa on hyvä tarkastella, mutta oleellista on, että me olemme jo suunnan-
neet hallituksen ohjelman yhteydessä 100 miljoonaa euroa puhtaan energian, nimenomaan
vientiin tähtäävien demonstraatiolaitosten, rakentamiseen, nyt kehysriihessä neljä kertaa
25 miljoonaa euroa lisää, jonka ohjaaminen eteenpäin liittyy sitten myöskin liikenteen stra-
tegioihin. Aiemmassa puheenvuorossa esittelin meidän uudenmuotoisen korkotukiluot-
tomme kehitysmaiden puhtaisiin investointeihin. Olemme Maailmanpankin, IFC:n kanssa
avaamassa yli 100 miljoonan euron omaa Suomi-ikkunaa, ja meillä on Finnfundin resurs-
seja vahvistettu, jotka ovat jo tuoneet tuloksia suomalaisyritysten puhtaan energian inves-
tointien rahoittamiseen. Eli kyllä me yritämme tehdä, ja tässä haetaan mielellään yhdessä
lisäkeinoja vielä talousvaliokunnan ja muiden aktiivisten kanssa. 

Puhemies Maria Lohela: Onko vielä halua jatkaa debattia? — Ilmeisesti. Siispä jatke-
taan.

15.45 Mauri Pekkarinen kesk (vastauspuheenvuoro):  Arvoisa puhemies! Edustajille
Vartia, Modig ja muutama muu: asiantuntijoitten eilen vai toissa päivänä julkistamassa ra-
portissa todella sanotaan näin: "Hakkuiden ja puunkorjuun lisääminen pienentää Suomen
27



Pöytäkirjan asiakohta PTK 59/2017 vp
metsien hiilinielua ja metsien hiilivarastoa vähintään vuosikymmeniksi eteenpäin jo nyt
verrattuna tilanteeseen, jossa niitä ei lisätä." Siis ilman muuta, jos hakkuita ei lisätä, hiili-
nielu ja hiilivarasto metsissä kasvaisivat nopeammin kuin silloin, jos hakkuita jonkun ver-
ran lisätään, mutta näitten lisättyjen hakkuitten jälkeenkin metsien hiilivarasto kasvaa erit-
täin merkittävästi vielä niillä lukemilla, mitä nyt on päätetty. Juttelin asiasta kahden pro-
fessorin kanssa, joiden nimet ovat siinä paperissa, mikä eilen julkistettiin, professori Ai-
raksisen ja professori Seppälän. Käytiin tämä asia läpi, ja kysyin, miten tätä pitää tulkita:
niinkö kuin äsken sanoin vai jollain muulla tavalla, niin että nielu pienenisi? Eivät tietys-
tikään [Puhemies koputtaa] varannot pienene, vaan nimenomaan verrattuna siihen, jos [Pu-
hemies: Ja nyt se minuutti meni!] hakkuita ei suoritettaisi.

15.46 Satu Hassi vihr (vastauspuheenvuoro): Arvoisa puhemies! Ministeri Tiilikainen
arvosteli edustajia siitä, että emme olleet eilisessä ilmastopaneelin tilaisuudessa. Ympäris-
tövaliokunta ainakin on kuullut, ja uskon, että muutkin valiokunnat ovat kuulleet, eri vai-
heissa ilmastopaneelin edustajia. Jo heti Pariisin kokouksen jälkeen ilmastopaneelin pu-
heenjohtaja, professori Ollikainen toi esille sen, että nykyiset hakkuun lisäyssuunnitelmat
pienentävät Suomen metsien hiilinielua useiksi vuosikymmeniksi.

Täällä on mainittu myös eilinen Helsingin Sanomat. Siinä kerrotaan myös, että euroop-
palaisten tiedeakatemioiden yhteistyöjärjestö on päätynyt samaan tulokseen eli siihen, että
niin sanottuun biotalouteen sisältyy erittäin suuria riskejä ilmaston kannalta. Toisin sa-
noen kyllä edelleen minun johtopäätökseni on se, että sekä ilmaston että talouden ja toi-
mintavarmuuden kannalta voimakkaampi suuntautuminen muihin, uudempiin uusiutuvan
energian muotoihin kuin bioenergiaan olisi viisasta.

15.47 Jari Myllykoski vas (vastauspuheenvuoro): Arvoisa rouva puhemies! Haluan nyt
sanoa, että haluan tuoda valoa ministeri Mykkäsen sokeaan pisteeseen. Eli kyllä se niin on,
että jos Tekesin projektin jälkeen on se härpäke, niin se on innovaatio. Ei sitä viedä, vaan se
myydään, luovutaan omistajuudesta, kun se viedään ulkomaille. Pitää olla tuotantolaitos,
jossa sitä valmistetaan, tai kyvykkäitä projekteja sen ympärille, jotta se tuote voidaan tuot-
teistaa ulkomaille. Tästä on kysymys, että meiltä puuttuu se Tekesin rahoituksen jälkeinen
kasvurahasto, josta voivat pompata nämä suomalaiset innovaatiot ja Tekesin rahoittamat
asiat. Sen takia olen toivonut, että vaikkapa meidän ison Senaatti-kiinteistöjen omaisuus-
massaa käytettäisiin velan vakuutena, jolloin se ei ole valtionvelkaa, ja tästä muodostettai-
siin riskirahasto, jossa voitaisiin ottaa riskejä niin, että nämä innovaatiot Tekesin jälkeen
voisivat tulla tuotannolliseen toimintaan ja muodostaa Suomessa teollisia työpaikkoja.

15.49 Hannu Hoskonen kesk (vastauspuheenvuoro): Arvoisa rouva puhemies! Yksi asia
on jäänyt mielestäni liian vähälle huomiolle, ja se on se, että ensimmäistä kertaa pitkään
pitkään aikaan Suomessa on mahdollisuus tehdä työpaikkoja muuallekin kuin suuriin kas-
vukeskuksiin, ihan aidosti luoda uutta työtä biotalouden puolelle, olkoon se sitten pohjoi-
sessa Suomessa taikka vaikka itäisessä Suomessa tai missä tahansa keskisessä Suomessa,
missä metsät kasvavat hyvin. Tämä on aiheuttanut juuri sen vastustuksen, kun kaikki ha-
lutaan tänne etelään siirtää eikä nähdä sitä mahdollisuutta, että voidaanhan sitä teollisuutta
harjoittaa muuallakin. Kuten tiedätte, arvoisat kollegat, pääosa Suomen metsäteollisuudes-
ta on takuulla tämän kaupungin ja tämän maakunnan ulkopuolella — aivan ylivoimainen
enemmistö. Minkä tautta me emme anna sitä mahdollisuutta, että maakunnissa tapahtuisi
28



Pöytäkirjan asiakohta PTK 59/2017 vp
positiivista kasvua, vaan teemme kaikenlaisia keinotekoisia esteitä sille? Milloin ilmasto-
paneelin kommenttia ja milloin mitäkin härpäkettä keksitään, ettei näitä saisi käyttää. On-
han tämä käsittämätöntä hommaa. Pitääkö Suomen taas ampua itseään jalkaan ja todeta,
että eihän me pystytä näitä velkoja maksamaan, kun ei voida metsiä käyttää? Suomi aika-
naan rakensi sodan jälkeen tämän maan metsästä, ja niin se tekee sen taas.

15.50 Ritva Elomaa ps (vastauspuheenvuoro): Arvoisa puhemies! Suomi Arktisen neu-
voston puheenjohtajamaana voi nostaa esille ja näin edistää tärkeitä ympäristöasioita, se on
totta.

Mutta kysymykseni liittyy sähköautoihin ja tulevaisuuteen. Miltä näyttää lähitulevai-
suus? Tuleeko sähköautojen määrä lisääntymään totaalisesti? Jos me ajattelemme sitä
asiaa myös taloudellisesti Suomen kannalta, niin siinä voi piillä uutta tuotannon sarkaa Uu-
denkaupungin ihmeen jatkamiselle tulevaisuudessa.

15.50 Ben Zyskowicz kok (vastauspuheenvuoro): Arvoisa rouva puhemies! Hyväksyn
tietyssä määrin sen, että poltetaan puuta, mutta sitä en hyväksy, että poltetaan veronmak-
sajien rahoja. Seuraavat kymmenen vuotta me vielä maksamme tuulivoimatukea semmoi-
sen yli 200 miljoonaa euroa, käytännössä nousevan summan, vuosittain. Kumulatiivisesti
tällä nykyjärjestelmällä tulemme tukeneeksi tuulivoimaa ehkä noin 3 miljardilla eurolla.
Siis veronmaksajien rahaa poltetaan tuulivoimaan ulkomaisille sijoittajille noin 3 miljar-
dia euroa. Nyt kysyn hallitukselta: aiotaanko tätä hulluutta jatkaa eli tukea tuulivoimaa ve-
ronmaksajien rahoilla vielä tämän vaiheen jälkeenkin?

15.51 Ville Vähämäki ps (vastauspuheenvuoro): Puhemies! Mietintö ja sen ponnet ovat
hyviä. Meillä on valtava cleantech-vientipotentiaali, meidän täytyy kiihdyttää sitä vientiä.
Käytetään vaikka valtion kehitysyhtiöitä, jos se on mahdollista, niin kuin kuultiin, että on
mahdollista. Cleantech on monesti nykyään ohjelmistoja, joilla optimoidaan sähkön, läm-
mön tai vaikka paineilman käyttöä. Tämä täytyy muistaa. Se ei ole enää pelkkiä tuotteita.

Uusiutuvien käytön lisääminen on hyvä. Kotimaisten biopolttoaineitten käytön lisäämi-
nen on hyvä. Meidän täytyy kuitenkin kasvattaa hiilinieluja. Sinne voidaan löytää jotain
muuta, elikkä vaikkapa heikkokasvuisille aloille voidaan käyttää lentotuhkausta. Tämä
täytyy tutkia.

Sitten sähköautoista ja niistä tuista, mitä täällä on esitetty: Itse asiassa meidän täytyisi
tukea akkujen ostamista, ovat ne akut sitten sähköautoissa tai siellä omakotitaloissa panee-
lien yhteyksissä. Akku on komponentti. Ennemmin tuetaan akustojen ostamista kuin sitä
sähköautojen ostamista. — Näin lyhyesti.

15.53 Sirpa Paatero sd (vastauspuheenvuoro): Arvoisa rouva puhemies! Muistan, kun lä-
hetekeskustelussa hämmästelin sitä, että pääministerin suulla on sanottu, että hiilivoimasta
luovutaan ja siihen tehdään oikein laki. Ja kun katsoo sitä varsinaista selontekoa, niin näin-
hän ei ole, vaan siellä on aikamoinen osuus yhä edelleenkin hiilivoimaa vuodelle 2030.
Että ollaan nyt rehellisiä siitä, että hiilivoimasta ei olla luopumassa.

Toisena ajatteluna: Kun kuuntelin ministeri Tiilikaista, joka toteaa, että puuta ei tieten-
kään käytetä suoraan vaan se on jätettä tai sivutuotetta tai jotain muuta, niin eikö olisi re-
hellisempää puhua, että meillä on kiertotaloutta, joka on ilmastonmuutoksen torjunnassa ja
uusiutuvan energian käytössä se laaja käsite, josta sitten puu, silloin kun se on käytetty jo
29



Pöytäkirjan asiakohta PTK 59/2017 vp
kaksi, kolme tai neljä kertaa, on osa, jolla voidaan myöskin tuottaa energiaa? Elikkä ei tu-
lisi tätä kummallista ajattelua, että meillä on biotalous, joka johtaa ja jonka kautta tehdään
energiaa ja sähköä, koska niin ei toivottavasti ole.

15.54 Hanna Kosonen kesk (vastauspuheenvuoro): Arvoisa rouva puhemies! Ministeri
Tiilikainen avasikin hyvin tätä metsien käyttöä ja Ruotsin mallia, ja tuossa edustaja Paa-
tero myös sanoi minusta hyvin, että kiertotaloudestahan tässä on kysymys. Keskeinen ta-
voitehan meillä on energiantuotannossa nimenomaan jätteistä ja tähteistä ja puun käytön
sivuvirroista käyttää sitten energiaa.

Yhdestä en ottaisi Ruotsista mallia. Nimittäin siellä on tällainen käsite kuin energiskog,
eli siellä kasvatetaan metsää ihan energiatarpeisiin. Siihen en usko, että me kuitenkaan
täällä Suomessa lähdemme.

Tämä on erikoinen keskustelu, koska täällä joutuu toistamaan näitä samoja asioita. Mut-
ta toistetaan nyt sitten vielä, että kyllä metsäteollisuus pitää siitä arvonmuodostuksesta
huolen. Eivät ne kyllä energiaksi arvokasta puuainesta laita, vaan nimenomaan niihin ar-
vokkaisiin tuotteisiin.

Ja vielä viimeiseksi, että tämä meidänkin hallituksen hakkuutavoite, joka sieltä kansal-
lisesta metsästrategiasta nousee, on kyllä peräisin teollisista investointitarpeista.

Puhemies Maria Lohela: Tuo sovittu aikaraja, kello 16, alkaa lähestyä. Tässä on vielä
pyydetyt vastauspuheenvuorot, edustajat Lehto, Lohi, Turunen, Mäkisalo-Ropponen ja Se-
mi. Ja ministereille sitten siihen loppuun lyhyet puheenvuorot, ja sitten mennään eteen-
päin, kuten oli aiemmin sovittu.

15.55 Rami Lehto ps (vastauspuheenvuoro): Arvoisa rouva puhemies! Tuo sähköautojen
tavoite, 250 000 kappaletta vuonna 2030, on todella hyvä. Mutta sitten kun katsoo näitä re-
kisteröintejä: viime kuussakin henkilöautoja rekisteröitiin 9 394, ja näistä oli täyssähköau-
toja 39 ja hybridejäkin 142. Elikkä aika paljon pitää vielä tässä tapahtua ja niitten hintojen
laskea, että ihmiset alkavat niitä enemmän ostaa.

Sitten jos ajatellaan tuota verotusta: Nissan Leaf, mikä maksaa 33 500 — siinä on veroa
lisäksi vain 1 200 euroa. Siinä ei ole paljon veroa, mitä voisi tiputtaa. Meidän täytyy kyllä
paljon toivoa sitä, että maailmalla nämä sähköautojen volyymit kasvaisivat ja sitä kautta ne
hinnat laskisivat. Tässä täytyy laittaa kädet ristiin, että tätä kautta sitä saataisiin. En usko,
että verohelpotuksia voi paljoa tätä kautta tehdä.

15.56 Markus Lohi kesk (vastauspuheenvuoro): Arvoisa puhemies! Aivan kuten edusta-
ja, varapuhemies Pekkarinen mainitsi, täällä ilmastopaneelin sivuillakin on ihan selkeästi
mainittu se, että hakkuiden ja puunkorjuun lisääminen pienentää Suomen metsien hiilinie-
lua ja metsien hiilivarastoa vähintään vuosikymmeniksi eteenpäin verrattuna tilanteeseen,
jossa niitä ei lisätä. Tästä on kyllä nyt annettu täällä aivan erilaista todistusta vihreiden pu-
heenvuoroissa. On harmi, että edustajat Niinistö ja Kari lähtivät pois täältä eivätkä vastaa
siitä, mitä he täällä aikaisemmin puhuivat. 

Mutta haluan nostaa esille myös pari talousvaliokunnan mietinnöstä esiin tullutta aika,
voi sanoa, törmäkkääkin pontta, joissa nostetaan erityisesti esiin pari asiaa. Toinen niistä
on uusiutuviin energialähteisiin perustuva uusi tuki, ja tässä hyvin voimakkaasti halutaan
painottaa, että sen pitää olla teknologianeutraalia. Toinen on se, että meillä on selkeä on-
30



Pöytäkirjan asiakohta PTK 59/2017 vp
gelma sahateollisuuden sivutuotteiden, kuoren ja purun, kanssa, ja tähänkin pitäisi löytää
ratkaisu.

15.57 Kaj Turunen ps (vastauspuheenvuoro): Arvoisa puhemies! Edustaja Ville Niinis-
tö lähti kyllä täältä pois, mutta toivottavasti seuraa myöhemmin tai katsoo nyt parhaillaan
television kautta tätä. Hän sanoi, että Suomi ei tee mitään sen jälkeen, mitä EU vaatii. Mut-
ta täytyy nyt ottaa huomioon esimerkiksi tämä taakanjako, mikä on EU:ssa tehty. Päästö-
kaupan ulkopuolisten päästöjen vähentämisen taakanjako Suomella on 39 prosenttia vuo-
teen 30 mennessä. Puola, joka saastuttaa paljon enemmän kuin Suomi: 7 prosenttia. Pitäi-
sikö meidän miettiä tätä jakoa, ehkä keskittyä siihen enemmän kuin siihen, että nostettai-
siin vielä Suomen prosenttia, joka on jo nyt tapissa, 39 prosenttia? Siinä on ainoastaan
Ruotsi ja Luxemburg, jotka tekevät enemmän. On tyrmistyttävää, jos sanotaan, että Suomi
ei tee mitään muuta kuin sen, minkä EU vaatii. EU vaatii itse asiassa Suomelta hirveästi, ja
me teemme sen. Tämä on kuitenkin se tilanne, että Suomi ja Suomen hallitus voi olla tosi
ylpeä siitä omasta tekemisestään. 

Ihan nopeasti sanon vielä sen, kysyn ministeriltä tämän uusiutuvan uudesta tuesta viita-
ten nyt myös Zyskowiczin puheenvuoroon: onko meidän järkevää enää rakentaa uutta tu-
kea?

15.59 Merja Mäkisalo-Ropponen sd (vastauspuheenvuoro): Arvoisa puhemies! Asumi-
seen, liikkumiseen ja ruokailuun liittyvät uudet innovatiiviset tuotteet, palvelut ja kulutta-
jalähtöiset ratkaisut ovat jääneet tässä keskustelussa kovin vähäiselle osalle. Esimerkiksi
ympäristöystävällisen ja joukkoruokailun edistämisellä voidaan tukea merkittävästi ener-
gia- ja ilmastostrategian tavoitteita. Ruokajärjestelmän osuus kulutuksen ilmastovaikutuk-
sista on yhtä suuri kuin liikenteen ja asumisen, joten ilmastomyönteisen ruuan suosiminen
on tärkeää ilmastonmuutoksen hillinnän kannalta. Hyvin harvoin puhutaan tästä näkökul-
masta. Liikkumiseen, asumiseen ja ruokaan liittyvät innovaatiot osoittavat, että vaikka tek-
nologian kehittäminen on tärkeää, niin kestävän tulevaisuuden edistämiseen tarvitaan
myös muunlaisia innovaatioita, kuten sosiaalisia innovaatioita ja uusia käyttökulttuureita.
Näistä tässä strategiassa puhutaan kovin vähän. 

16.00 Matti Semi vas (vastauspuheenvuoro): Arvoisa rouva puhemies! Vaikka metsäte-
ollisuuden ja metsänhoidon kannalta minulla on semmoinen näkemys, että isot puut pitää
kaataa, jotta pienet mahtuvat kasvamaan, niin kun katsoo Itä-Suomeen rakennettuja biolai-
toksia ja suunnitteilla olevia biolaitoksia — otetaan Äänekoski vielä mukaan siihen, kar-
tonkitehtaat, sahateollisuus, mitä kaikkea siellä on — niin minä olen lukenut semmoisen
asiantuntijalausunnon, että meidän puunkasvu ei riitä siellä Itä-Suomessa enää korvaa-
maan sitä puumäärää, mikä tarvitaan niiden tuotantolaitosten ylläpitämiseen. Kyllä minä
siinä vaiheessa rupean olemaan huolissani, että minkälaisen ympäristön me jätämme tule-
ville lapsillemme ja mikä meillä teollisuuden näkökulma on siinä vaiheessa, jos me eläm-
me pelkästään puusta. Kyllähän meillä pitää olla, niin kuin tällä hetkellä on — me raken-
namme laivoja, autoja ja kaikkea tämmöistä — monipuolinen elinkeinorakenne, ja siitä en-
nen kaikkea pitäisi pitää kiinni, että se voidaan pitää ympäristöystävällisenä ja toimivana,
ja niillä hankitaan sitten Suomeen niitä tuontituloja ja pidetään vientiä yllä.
31



Pöytäkirjan asiakohta PTK 59/2017 vp
16.01 Liikenne- ja viestintäministeri Anne Berner: Arvoisa rouva puhemies! Liiken-
teelle asetetaan todellakin kunnianhimoiset haasteet ja vaatimukset sille, että päästöjä tu-
lee vähentää 50 prosenttia vuoteen 2030 mennessä, ja tavoittelemme nollapäästöistä liiken-
nettä vuonna 2050. Tämä kokonaisuus ei synny yhden toimenpiteen kautta, ja on juuri niin,
niin kuin tätä keskusteluakin olemme käyneet, että meillä on lyhyen tähtäimen tavoitteet,
joissa uusiutuvat polttoaineet, biokaasu ovat hyvin keskeisessä roolissa, mutta pitkällä täh-
täimellä meidän on saatava liikenteen sähköistyminen ei ainoastaan henkilöliikenteessä
vaan myöskin joukkoliikenteen äärellä.

Liikenteen osalta kysymys on kuitenkin laajemmasta kokonaisuudesta. Kysymys on
meidän tottumuksistamme. Kysymys on joukkoliikenteen kehittämisestä. Kysymys on sii-
tä, millä tavalla me huolehdimme palvelullistumisesta ja miten me mahdollistamme myös
liikenteen jakamistalouden kehittymistä.

Tämä kaikki tulee edellyttämään sitä, että meillä on avoimuutta tehdä myös rohkeita ja
rakenteellisia uudistuksia paitsi liikenteen lainsäädännön näkökulmasta myöskin sen suh-
teen, miten liikenteen verotus- ja maksupolitiikkaa tulevaisuudessa tullaan kehittämään.

Tällä hetkellä lähdemme monessakin asiassa takamatkalta. Suomessa on alle tuhat täy-
sin sähkökäyttöistä autoa käytössä, ja niiden määrä lisääntyy kovin hitaasti. Tehtävää meil-
lä siis on, ja on juuri niin, niin kuin täällä salissa on käyty sitä keskustelua, että se ei ole pel-
kästään mahdollista sillä, että me laadimme raskaita tukijärjestelmiä, vaan meidän pitää
löytää kokonaisvaltaisia ja holistisia ratkaisuja liikenteen päästöjen vähentämiseksi.

Meillä työskentelee parlamentaarinen työryhmä, joka hyvin aktiivisesti ja vakavastikin
tekee töitä näiden kysymysten äärellä. Meillä on tavoitteena, että me saamme väliraportin
aikaiseksi elokuun puolessavälissä, jotta me pääsemme nimenomaan vielä tämän vuoden
budjettiriihessä tekemään konkreettisia valintoja ja päätöksiä sen osalta, miten ja millä toi-
milla voimme edistää liikenteen päästöjen vähentämistä, miten me hyödynnämme liiken-
nejärjestelmän energiatehokkuutta, miten me edistämme ajoneuvojen energiatehokkuutta
ja miten me hyödynnämme siihen liittyvää teknologian kehitystä ja innovaatioita.

Tämä vaatii meiltä päätöksiä myös syksyllä, ja on selvää, että juuri tässä tilanteessa tun-
tuu turhauttavalta, että puuttuu konkretiaa, mutta siihen konkretiaan tehdään kuitenkin päi-
vittäin töitä ja siihen päästään sitten syksyn budjettiriihen yhteydessä myös tekemään pää-
töksiä. — Kiitos.

Puhemies Maria Lohela:  Ministeri Mykkänen, 2 minuuttia.

16.04 Ulkomaankauppa- ja kehitysministeri Kai Mykkänen: Arvoisa puhemies! Ehkä
summaan siihen, että se edelläkävijämarkkinoiden luominen Suomeen, josta täällä on tä-
nään pääosin puhuttu, on aivan ratkaisevaa todella niille vientiponnisteluille myös. Tässä
suhteessa ehkä se pääkiistanaihe koskee sitä, missä määrin Suomen suuret kaupungit esi-
merkiksi lämpenevät biomassalla, missä määrin eivät. Itse uskon, että sinänsä kehitys tu-
lee viemään enemmän siihen, että me hyödynnämme hukkalämpöjä, energiansäästöä. Mie-
lenkiintoista esimerkiksi, että vaikkapa Espoossa Lippulaivan iso kauppakeskus aikoo ru-
veta 90-prosenttisesti energiaomavaraiseksi remontin jälkeen, tehdään toistasataa 300 met-
rin syvyistä lämpöpumppua, jotka hoitavat pääosan tästä. Mitä jos tämä skaalataan koko
kaupunkiseudun tasolle? Miten se muuttaa meidän lämpömarkkinan? Nämä ovat niitä ky-
symyksiä, joihin onneksi talousvaliokunta ja myöskin muut täällä kiinnittävät huomiota, ja
niihin meidän täytyy yhdessä tehdä lisääkin töitä, jotta me olemme siinä paitsi tekniikal-
32



Pöytäkirjan asiakohta PTK 59/2017 vp
tamme myöskin referensseiltämme edelläkävijöitä Euroopassa ja ratkomme niitä ongel-
mia, joiden kanssa muutkin painivat.

Tältä osin tarvitaan tietysti jonkun verran tukia, jotta se kivihiilestä luopuminen, joka
kyllä on tapahtumassa, toteutuisi. Toisin kuin tässä muutamat sanoivat, 2030 ei ole tarkoi-
tus normaalioloissa kivihiiltä Suomessa polttaa, ja siihen tarvitaan mahdollisuus, ettei se
liikaa maksa silloinkaan, kun joudutaan polttamalla osa energiasta tuottamaan.

Samalla sitten edustaja Zyskowicz huolehti tuulituesta. Tässä sinänsä tämä hallitushan
on muuttamassa täysin sen filosofian, josta tämä vanha miljardituki syntyi, eli jatkossa teh-
dään teknologianeutraaleja huutokauppoja, joissa siis tuen osuus tulee olemaan joka ta-
pauksessa murto-osa vanhasta. 

Edustaja Myllykoski otti hyvin esiin — onko sitten minun sokea pisteeni tai ei — asiana
tämän rahoituksen ja rahastomallin. Sinänsä itse ajattelisin niin, että Senaatin vakuusmas-
sa toki aina on taustalla silloin, kun esimerkiksi valtio tekee sijoituksia Teollisuussijoituk-
sen kautta, Finnfundin kautta tai muutoin. Esimerkiksi oman ministeriöni hallinnonalalla
tämän vaalikauden aikana 530 miljoonaa euroa sijoitusmuotoista rahaa on käytettävissä.
Mutta tutkitaan vielä — en sano, että tämä on Myllykosken sokea piste — siinä voi olla
ideaakin.

Myöskin mielenkiintoisia ideoita: täällä on tullut esimerkiksi edustaja Vähämäen ajatus
tästä akkujen tukemisesta itse asiassa, enemmän kuin käyttötarkoituksensa perusteella,
[Puhemies koputtaa] säädettävyytensä perusteella. Tämäntyyppistä keskustelua me tarvit-
semme lisää.

Puhemies Maria Lohela: Vielä ministeri Tiilikainen, 2 minuuttia.

16.06 Asunto-, energia- ja ympäristöministeri Kimmo  Tiilikainen:  Arvoisa puhe-
mies! Vielä muutama kommentti:

Varapuhemies Pekkarinen tiivisti aika paljon äsken sanomalla, että vaikka Suomessa
metsien hakkuut lisääntyvät, niin metsien hiilivarasto kasvaa joka ikinen vuosi. Meillä nie-
lu voi hieman supistua, mutta silti se on kymmenien miljoonien tonnien suuruinen hiilinie-
lu. Ja toistan vielä: Suomen hallitus tavoittelee suunnilleen samantasoista metsien kasvun
hyödyntämisastetta kuin Ruotsi tekee — tämän suuremmasta asiasta ei nyt ole kyse.

Edustaja Hassi, te jos kuka tunnette ja osaatte tekniikkaa ja tiedätte myös, että pelkäs-
tään sähkö ei kaikkea ratkaise. Aurinko ja tuuli etenevät maailmalla huimaa vauhtia juuri
näissä tarjouskilpailuissa, mihin ministeri Mykkänen viittasi, mutta Suomessa sähkön
osuus on noin 30 prosenttia kokonaisenergiankulutuksesta. Meillä on erittäin suuri tarve
tuottaa kaukolämpöä, pitää suomalaisten kodit lämpiminä. Mitkä ovat ne ratkaisut? Geo-
terminen lämpö, teollisuuden hukkalämmöt kyllä, mutta joudumme polttamaan jotain kiin-
teää polttoainetta, ja hiilestä on päästävä eroon. Siihen tarvitaan jotain muuta, toivottavasti
kestävällä tavalla tuotettua biomassaa. 

Kiertotalous ja biotalous eivät ole millään tavalla vastakkaisia. Kiertotaloutta tarvitaan
osana biotaloutta, osana uusiutumattomien luonnonvarojen hyödyntämistä.

Toistan vielä kertaalleen, että Suomen bioenergia tulee metsäteollisuuden sivutuotteis-
ta, kuten purut, kuoret ja teollisuuden jäteliemet, ja toisaalta metsänhoidon ja hakkuitten si-
vutuotteista, kuten pieniläpimittainen puu, oksat ja hakkuutähteet.

Edustaja Mölsä vielä otti tämän tärkeän asian esille, että miten turvaamme tämän
CHP:n. Kyllä se alhainen sähkön hinta on nimenomaan se, joka panee miettimään, että tuo-
33



Pöytäkirjan asiakohta PTK 59/2017 vp
tetaanko pelkkää lämpöä vai energiatehokkaasti sekä sähköä että lämpöä. Hallitus aikoo
tuoda tähän elementtejä, joilla varmistetaan tämä energiatehokas yhdistetty sähkön- ja
lämmöntuotanto myös tulevaisuudessa. [Puhemies koputtaa]

Suuri kiitos valiokunnalle ja eduskunnalle asian käsittelystä.

Puhemies Maria Lohela: Tässä kohtaa keskustelu keskeytetään. Keskustelua jatketaan
tässä täysistunnossa päiväjärjestyksen muiden asiakohtien tultua käsiteltyä.

Keskustelu keskeytettiin kello 16.09.

————

Keskustelua jatkettiin kello 17.30.

Ensimmäinen varapuhemies Mauri Pekkarinen: Nyt jatketaan aiemmin tässä istunnos-
sa keskeytynyttä asiakohdan 2 käsittelyä.

17.30 Satu Hassi vihr: Arvoisa puhemies! Kannattaisin edustaja Emma Karin tekemää
ehdotusta lausumien hyväksymisestä siinä muodossa kuin talousvaliokunnan vastalau-
seessa ne ehdotetaan, mutta koska talousvaliokunnan vihreä jäsen Antero Vartia on salis-
sa, niin jätän tämän hänen tehtäväkseen.

Tuon tässä nyt esille ympäristövaliokunnan lausunnossa esiin tuotuja asioita. Ympäris-
tövaliokunta toteaa, että tämä hallituksen energia- ja ilmastostrategia on oikeansuuntainen
mutta kuitenkin suhteellisen varovainen, että siinä haasteet ja mahdollisuudet on sinänsä
tunnistettu hyvin, mutta monissa asioissa ei kuitenkaan esitetä konkreettisia toimenpiteitä.
Ympäristövaliokunta viittaa Sitran selvitykseen, jonka mukaan, jos haluamme oikeasti
edetä vauhtia, jolla ilmastonmuutos hillitään 1,5—2 asteen välille, silloin, mikäli Suomi
etenee taloudellisesti kannattavinta tietä, vuoteen 2030 mennessä päästöjä pitäisi leikata
noin 60 prosentilla EU:n tämänhetkisen 40 prosentin tavoitteen sijasta. Eli pitäisi olla 20
prosenttiyksikköä tiukempi tavoite, ja vuosisadan puoliväliin mennessä pitäisi päästä jo
negatiivisiin päästöihin eli siihen, että nielut ovat suuremmat kuin päästöt.

Ympäristövaliokunta korostaa myöskin sitä, että energiajärjestelmän kannalta 15 vuotta
on hyvin lyhyt aikaväli, sillä investointisyklit ovat kymmenien vuosien mittaisia, mikä tar-
koittaa, että jos me nyt teemme vääriä valintoja, niin niiden vaikutukset tuntuvat hyvin pit-
kään.

Keskustelussa ja debatissa aikaisemmin tänään puhuttiin aika paljon metsistä ja nieluis-
ta. Ympäristövaliokunta myös toteaa sen, että niin voimakkaaseen bioenergian lisäämi-
seen, nimenomaan metsäpohjaisen bioenergian lisäämiseen, kuin mitä hallitus suunnitte-
lee, sisältyy riskejä ja että viisaampaa olisi suunnata hallituksen kaavailuja voimakkaam-
min aurinko- ja tuulivoimainvestointeihin ja myös maalämpöön, olla niissä asioissa kun-
nianhimoisempia. Tämä olisi myöskin meidän teknologiaviennin edistämisen kannalta vii-
saampi ratkaisu.

Valiokunta viittaa näihin Sitrankin toteamiin biopolttoaineiden riskeihin, jotka myöskin
talousvaliokunta toteaa mietinnössään. Ne riskithän ovat toisaalta juridisia, eli jos nyt saa-
daan EU:ssa aikaan sellainen ratkaisu, mitä Suomen hallitus ajaa, että käytännössä ilmas-
topäästölaskennassa katsotaan sormien läpi sitä, että Suomen tosiasialliset hiilinielut pie-
34



Pöytäkirjan asiakohta PTK 59/2017 vp
nenevät, niin tämä voidaan hyvinkin muuttaa tulevaisuudessa, kun laajemmin ymmärre-
tään ilmastonsuojelun kiireellisyys. Tietenkin se on riski itse ilmaston kannalta, mutta se
on riski myöskin meidän metsien biodiversiteetin kannalta.

Eli ympäristövaliokunnan näkemys on se, että hallituksen esittämää voimakkaammin
tulisi suuntautua aurinko- ja tuulivoiman edistämiseen, energiatehokkuuden edistämiseen,
älykkäiden sähköverkkoratkaisujen edistämiseen. Myös talousvaliokunta toteaa nämä
asiat vientipotentiaalin kannalta kaikkein keskeisimmiksi. Yhtenä yksityiskohtana mainit-
sen yhden asiantuntijalausunnon, joka ympäristövaliokunnassa oli, jossa todettiin, että täl-
lä hetkellä aurinkoteknologian markkinat Suomessa ovat joitakin miljoonia, mutta kuiten-
kin siihen liittyvä suomalaisen osaamisen vientipotentiaali on suuruusluokkaa miljardi eu-
roa. Eli tämän näkökulman pitäisi olla voimakkaammin esillä.

Ympäristövaliokunta toteaa myös, että Suomessa on kuntia, niin sanottuja Hinku-kun-
tia, jotka ovat kunnallisella päätöksellä omaksuneet kaksi kertaa nopeamman päästövähen-
nysvauhdin kuin mihin Suomi on EU:ssa sitoutunut. Tämä on hyvä esimerkki siitä, mitä
kunnissa voidaan tehdä, ja toivottavasti tehdään myöskin tähänastista laajemmin.

Arvoisa puhemies! Ihan lopuksi siteeraan vielä 68 tutkijan maaliskuussa julkaisemaa
kannanottoa metsien hiilinieluista. Siinä todetaan: "Tulevina vuosikymmeninä Suomen
metsien hiilivaraston kasvu (nettohiilinielu) onkin sitä pienempi, mitä enemmän metsiä ha-
kataan. Ilmakehän kannalta puunkorjuun nielua pienentävä vaikutus rinnastuu päästöihin."

17.36 Antero Vartia vihr: Arvoisa puhemies! Jotta en vahingossakaan unohda, niin kan-
natan edustaja Karin esitystä, että eduskunta hyväksyy vastalauseen mukaisen kannanoton.

Ilmastonmuutos on aikamme suurin uhka, kaikki tunnustavat tämän tosiasian, mutta toi-
mimmeko sen mukaan? Osa hallituksen ilmasto- ja energiastrategian tavoitteista on kun-
nianhimoisia, kuten kivihiilen käytön lopettaminen ja uusiutuvan energian osuuden lisää-
minen puoleen energiankulutuksestamme vuoteen 2030 mennessä. Strategiassa on mieles-
täni kuitenkin sokea piste. Se nojaa niin voimakkaasti metsiemme puusta saatavan bioener-
gian lisäämiseen, että metsien hiilinielu uhkaa leikkautua puoleen nykyisestä — tämä on
todettu valtioneuvoston omissa vaikutusarvioissa. Suomen metsät siis imevät ilmasta vuo-
sittain puolet vähemmän hiiltä kuin nykyisin. Tämä on ilmaston kannalta sama asia kuin
päästö. [Markus Lohi: Ei pidä paikkaansa! — Hannu Hoskonen: Trollitehtaan juttuja!] Ar-
voisa puhemies, kun lasketaan yhteen Suomen tavoittelemat päästövähennykset ja hiilinie-
lun puolittuminen, tulos on plus miinus nolla. Suomen päästöt eivät vähene lainkaan vuo-
teen 2030 mennessä. Miten voisimme hyväksyä sellaisen ilmasto- ja energiastrategian,
joka ei tosiasiassa vähennä päästöjä?

Talousvaliokunta nostaa mietinnössään esiin sinänsä tärkeitä asioita, ja suuri osa ponsis-
ta on kannatettavia. Jätimme kuitenkin vastalauseen, sillä mietintö ei puutu pääasialliseen
ongelmaan. Suomen tavoitteet eivät riitä Pariisin ilmastosopimuksen sitoumusten saavut-
tamiseen, ja sama pätee EU:n ilmastotavoitteisiin vuodelle 2030. Suomen on ajettava EU:n
tavoitteiden tiukentamista Pariisin sopimuksen mukaisiksi. Metsien energiakäytön päästöt
tulee ottaa vakavasti ja bioenergiapainotusta vähentää. Sen sijaan tulee panostaa aurin-
koon, tuuleen ja maalämpöön sekä älykkääseen sähköverkkoon ja energiatehokkuuteen.
Fossiilisten energialähteiden tuet on ajettava alas, ja kivihiilen ohella myös turpeen ener-
giakäytöstä on luovuttava. [Eduskunnasta: Höpö höpö! — Hannu Hoskonen: Höpö höpö,
ja huomenna lisää!] Biopolttoaineet tulee suunnata etupäässä raskaaseen liikenteeseen
sekä lento- ja laivaliikenteeseen. Muun liikenteen täydessä sähköistämisessä on edettävä
35



Pöytäkirjan asiakohta PTK 59/2017 vp
nopeasti. Uusiutuvan energian hajautettu pientuotanto ja varastointi on tehtävä helpoksi ja
kannattavaksi. Uusiutuvan energian tukijärjestelmästä on tehtävä markkinaehtoinen, ja sitä
on jatkettava nopeasti ja ehdotettua laajempana. Energiajärjestelmästä on tehtävä jousta-
va, älykäs ja säästeliäs, ja se on toteutettava tiiviissä yhteistyössä EU:n ja pohjoismaisten
sähkömarkkinoiden kanssa.

Arvoisa puhemies! Ilmasto- ja energiastrategia nojaa hallituksen linjaan, jonka mukaan
metsien hakkuu bioenergiaksi on hiilineutraalia. Tässä näkemyksessä hallitus on jäämässä
yksin. Tässä lista vain muutamista tutkija- ja asiantuntijaorganisaatioista, jotka ovat pel-
kästään tämän kevään aikana kyseenalaistaneet bioenergian ilmastohyödyt: Yksi niistä on
aiemmin täällä keskusteltu Suomen ilmastopaneeli, toinen Euroopan tiedeakatemia, kol-
mas — kuten edustaja Hassi toi esille — 68 suomalaista ilmasto- ja metsätutkijaa julkises-
sa kirjeessään, tämän lisäksi Suomen ympäristökeskus lausunnoissaan ympäristövaliokun-
nalle ja talousvaliokunnalle sekä Euroopan metsäjärjestöjen kattojärjestö Fern. Myös me
vihreät olemme kannattaneet bioenergian lisäämistä. Kaikki bioenergia ei kuitenkaan ole
samanarvoista päästöjen kannalta, ja uusin tutkimustieto on otettava huomioon. Maatalou-
den biomassojen sekä metsäteollisuuden sivuvirtojen käyttö energiaksi on järkevää, mutta
hallituksen vaatimat hakkuiden lisäykset ovat ilmaston kannalta kestämättömän suuria.
Biopolttoaineiden sekoitevelvoitteen nosto ohjaa todennäköisesti myös teollisuudelle kel-
paavaa ainespuuta tankkiin.

Arvoisa puhemies! Pariisin sopimuksessa maailman maat sopivat rajoittavansa ilmas-
ton lämpenemisen alle 2 asteeseen pyrkien pysymään 1,5 asteessa. Tilanne on se, että yk-
sikään maa ei tee tarpeeksi. Avainasemassa ovat uudet puhtaan energian teknologiat ja rat-
kaisut, kuten uusiutuvan energian uudet tuotantomuodot, energiatehokkuus, älykkäät säh-
köverkot ja energian internet. Näiden ratkaisujen kehittäminen ja kysyntä kasvavat maail-
malla nopeammin kuin mikään muu ala. Valtaosalla maailman maista ei ole Suomen kal-
taisia metsävaroja, joita käyttää bioenergian tuotantoon. Tällaisen teknologian kysyntä on
hyvin rajallinen, ja pelkäänkin, että veikkaamme väärää hevosta. Metsäbioenergiasta ei ole
viennin veturiksi, se ei vähennä päästöjä, ja se uhkaa luonnon monimuotoisuutta. [Hannu
Hoskonen: Kivihiili tekee niin kuin vihreiden vaihtoehto, niinkö?] Kysyn hallitukselta:
Onko kohtuullista, että Suomi edelläkävijämaana ei vähennä päästöjään lainkaan? [Puhe-
mies koputtaa] Tunnistaahan hallitus sen bioenergiaan nojaamisen riskit tilanteessa, jossa
kansainväliset päästöjenlaskentasäännöt [Puhemies koputtaa] voivat tulevaisuudessa muo-
dostua Suomen kannalta hyvin ongelmallisiksi?

17.41 Merja Mäkisalo-Ropponen sd: Arvoisa puhemies! Käsittelimme tulevaisuusva-
liokunnassa tätä strategiaa huolellisesti, sillä asia on myös kestävän kehityksen kannalta
tärkeä, ja kestävä kehitys on ollut meillä valiokunnan työskentelyssä tänä keväänä sem-
moinen punainen lanka.

Strategiassa esitetyt toimenpiteet liittyvät muun maussa kivihiilen energiakäytöstä luo-
pumiseen, tuontiöljyn käytön vähentämiseen, liikenteen biopolttoaineiden osuuden nosta-
miseen sekä sähkö- ja kaasukäyttöisten autojen lisäämiseen, sähkömarkkinoiden kehittä-
miseen alueellisella ja eurooppalaisella tasolla, sähkön kysynnän ja tarjonnan joustavuu-
den sekä järjestelmätason energiatehokkuuden lisäämiseen ja uusiutuvaan energiaan pe-
rustuvaan sähköntuotantoon. Pitkän aikavälin tavoitteena on hiilineutraali yhteiskunta.

Kun kuulimme tulevaisuusvaliokunnassa useita asiantuntijoita, niin asiantuntijoiden
mukaan toimenpiteet ovat oikeansuuntaisia, mutta ovatko ne riittäviä esimerkiksi ilmaston
36



Pöytäkirjan asiakohta PTK 59/2017 vp
lämpenemisen hallintaan, on toinen ja hyvin vaikeakin kysymys, ja meidän asiantuntijam-
me olivat hyvin montaa mieltä tästä asiasta.

Strategia ei myöskään tue riittävästi pitkän aikavälin energiankulutuksen ja -tuottami-
sen kehitystrendejä. Tällaisia trendejä ovat muun muassa digitalisaatio ja siihen liittyvä ku-
luttajan roolin muutos. Digitalisaation ja muun hajauttavan teknologian kehitys mahdollis-
taa myös hajautetun energiatuotannon. Jatkossa paikallisilla energiansäästötoimilla ja uu-
siutuvan energian pientuotannolla sekä niihin liittyvällä älykkäällä sähköverkolla on mer-
kittävä rooli muun muassa kulutusjoustoissa. Hajautunut energiatuotanto lisää paikallista
liiketoimintaa ja tekee kiinteistöistä, taloyhtiöistä ja omakotiasukkaistakin energiantuotta-
jia.

Arvoisa puhemies! Yhteiskunnan energiaturvallisuus, huoltovarmuus ja energiaomava-
raisuus sekä yhteiskunnan kriisinsietokyky on huomioitu strategian linjauksissa melko hy-
vinkin. Edellä mainittu ja paikallisen ja pienimuotoisen energiatuotannon lisääminen voi-
vat entisestään parantaa huoltovarmuutta, kunhan pidetään huolta siitä, ettei monimutkais-
tuvien verkkojen turvallisuus samalla heikkene. Toisaalta uusiutuvan energiatuotannon li-
sääminen merkitsee riskejä sähköjärjestelmän tehotasapainon ylläpidolle, kun sääriippu-
vien auringon ja tuulen osuus energiapaletissa kasvaa.

Puhemies! Kuten talousvaliokuntakin mietinnössään totesi, kuluttajanäkökulma on huo-
mioitu strategiassa aivan liian vähäisesti. Kuluttaja nähdään lähinnä informaatio-ohjauk-
sen kohteena. Toki se on tärkeää, sillä tutkimusten mukaan jo pelkän energiankulutustie-
don arvioidaan pienentävän energiankulutusta 7—15 prosenttia. Kysyntää monimuotoisil-
le ympäristöystävällisille tuotteille ja ratkaisuille olisi, jos niitä olisi laajasti ja helposti saa-
tavilla. Toisaalta kuluttajat ovat myös merkittäviä puhtaaseen energiaan investoijia, sillä
esimerkiksi vuonna 2016 kotitaloudet investoivat pelkästään lämpöpumppuihin noin 350
miljoonaa euroa.

Kuluttajan rooli energiamarkkinoilla on kuitenkin nopeasti laajentumassa, kun erilaiset
energialaitteet linkittyvät keskenään internetin kautta. Jo nyt kotitalouksilla on mahdolli-
suus irrottautua kesäaikaan sähköverkosta useiksi päiviksi sähköautojen akkujen avulla tai
tarjota sähköverkon säätö- ja varastointipalveluja. Tällainen kaupankäynti tulee tulevai-
suudessa lisääntymään, ja tämänkaltaisia tulevaisuusskenaarioita strategiassa ei ole riittä-
västi tuotu esille.

Kehittyvä energiateknologia mahdollistaa Suomelle monia uusia vientituotteita: Esi-
merkiksi suomalaisten aurinkoteknologiayritysten mahdollisuudet kansainvälisillä mark-
kinoilla ovat valtavat. Globaalia kysyntää on myös jätteitä hyödyntäville kiertotalouden
ratkaisuille, teollisuuden ja kiinteistöjen älykkäille energiansäästöratkaisuille, jakamista-
louteen liittyville kuluttajapalveluille ja tekoälyyn liittyvälle osaamiselle. Erinomainen esi-
merkki suomalaisesta cleantech-osaamisesta on fotoniikka, jolla on sovellusalueita muun
muassa aurinkokennoissa, led-valoissa, itseohjautuvissa autoissa ja modernissa sisävilje-
lyssä, ja kaikki nämä edellä mainitut liittyvät energiansäästöön.

Lopuksi, arvoisa puhemies: Talousvaliokunnan mietintö on paljon laaja-alaisempi ja tu-
levaisuuteen luotsaavampi kuin itse strategia. Mietinnössä onkin melko hyvin osoitettu
strategian puutteet. Toivon, että hallitus ottaa vakavasti mietinnön viestit ja ponnet ja läh-
tee viemään energia- ja ilmastopolitiikkaa niiden pohjalta eteenpäin.

17.47 Markus Lohi kesk: Arvoisa puheenjohtaja! Haluan heti alkuun todeta tyytyväisyy-
teni siihen, että eduskunnan talousvaliokunta, joka tätä pitkään käsitteli, löysi kyllä erittäin
37



Pöytäkirjan asiakohta PTK 59/2017 vp
hyvän yhteisen näkemyksen siihen, mihin suuntaan Suomen energiapolitiikkaa pitää pit-
källä aikavälillä kehittää. Kuten täällä on debatissa tullut ilmi, ainoastaan yksi vastalause
tähän jätettiin, nimenomaan vihreiden puolelta, mutta sekin pitää tunnustaa, että siinä vas-
talauseessa oli kyllä aika hyviäkin elementtejä, ja yksi niistä on se, joka korostaa sitä, että
meidän maaseudun elinkeinojen ja, voi sanoa — vaikkei siinä sitä nostettukaan esille —
aluetalouden näkökulmasta olisi äärimmäisen tärkeää, että me liikenteen polttonesteissä
löytäisimme biokaasun kasvavan käytön ja ratkaisuja sille, miten me voimme nopeasti li-
sätä biokaasun käyttöä liikenteessä. Voi sanoa, että silloin maataloudesta pystyttäisiin hyö-
dyntämään ne biokaasut ja sitä kautta myös saavuttamaan meidän yhteistä isoa tavoitet-
tamme niin, että siitä hyötyvät myös alueet ja yksittäiset, voi sanoa, maatilatkin.

Muilta osin näyttää siltä, että täällä on aika suuri erimielisyys siitä, mitä tutkijat ovat sa-
noneet. Minusta on erittäin hyvä, että ministeri omissa puheenvuoroissaan kertoi, kuinka
sitä on muun muassa ilmastopaneelin kanssa käyty läpi. Täytyy todeta, että kun tässä kes-
kustelussa — kuuntelin äsken edustaja Vartian puhetta — tuli sellainen kuva niin kuin
Suomi käyttäisi tulevaisuudessa tämän energian perusteella enemmän metsiä kuin vuosit-
tain meillä metsä kasvaa, niin näinhän ei ole.

Kun katsoo tämän ilmastopaneelin tutkijoiden hyväksymiä pääväitteitä, niin siellä tode-
taan nimenomaan, että "hakkuiden ja puunkorjuun lisääminen pienentää Suomen metsien
hiilinielua ja metsien hiilivarastoa vähintään vuosikymmeniksi eteenpäin verrattuna tilan-
teeseen, jossa niitä ei lisätä". Totta kai se on näin, kuten täällä puhemies Pekkarinen totesi:
jos me vertaamme siihen tilanteeseen, että niitä ei kasvateta, niin se hiilinielu pienenee,
mutta koko ajan meidän metsät joka tapauksessa kasvavat ja sitovat hiilidioksidia enem-
män kuin me käytämme niitä metsiä. Sekin pitää ottaa huomioon, että valitettavasti ilmas-
tonmuutos etenee ja se vaikuttaa metsän kasvuun. On ennustettu tutkijoiden puolelta, että
vuonna 2050 Lapinkin metsien kasvu on samaa luokkaa kuin tänä päivänä Keski-Suomen
metsät kasvavat.

Arvoisa puhemies! Otan esille sitten muutamia asioita, joita talousvaliokunta nosti esil-
le erityisinä huomioina, joihin haluaisin kiinnittää itsekin huomiota, ja ne ovat nimen-
omaan se, että nyt kun valmistellaan uusiutuviin energialähteisiin perustuvaa uutta tukea,
enintään 2 terawattituntia, niin tässä on äärimmäisen tärkeää, että se on kilpailutukseen pe-
rustuvaa ja teknologianeutraalia, niin että aina kulloinkin paras ja edullisin teknologinen
ratkaisu voittaa eikä siinä suljeta pois mitään energiantuotantomuotoja. Toinen, joka tässä
on nostettu esille, joka on yhteinen huolemme, on se, että meidän sahoilla sivutuotteet,
puru ja kuori, eivät käy kaupaksi, ne kasaantuvat sinne, ja samaan aikaan, vaikka se ei mei-
dän energiankäytön kannalta merkittävää ole, meille tuodaan Venäjältä haketta, eli minus-
ta tämä on periaatteellisesti tärkeä kysymys, että käyttäisimme nimenomaan kotimaassa
syntyviä sivuvirtoja eikä tarvitsisi Venäjältä tuoda sitä. Tähän on minusta hallituksen löy-
dettävä jonkunlainen ratkaisu, että me tämän ongelman voisimme poistaa. Ei ole mitään
järkeä, että ne mätänevät sinne kasoihin, tai niin kuin vähän ehkä huumorilla eräs sahayrit-
täjä totesi viime syksynä, että ne puru- ja kuorikasat ovat niin isoja, että kun lumi sataa
päälle, he ostavat hiihtohissit ja saavat laskettelukeskuksen siihen. Se ongelma on todelli-
nen ja vakava, ja tähän ei ole helppoja keinoja, mutta keinoja on pyrittävä löytämään.

Se, mitä hieman ihmettelen, on se, että kun me puhumme näinkin laajasta raportista, il-
masto- ja energiastrategiasta, niin täällä ei edelleenkään mainita edes sanalla vesivoimaa.
Kuitenkin meidän tämänkin hetken sähköntuotannosta suuruusluokassa parikymmentä
prosenttia tuotetaan vesivoimalla, ja kun täällä on ihannoitu Ruotsia ja muita Pohjoismai-
38



Pöytäkirjan asiakohta PTK 59/2017 vp
ta, Ruotsissa tuotetaan 40 prosenttia, Norjassa noin 99 prosenttia vesivoimalla sähköstä.
Kun meillä saadaan joku järkevä vesivoimahanke, joka on jo rakennetussa joessa, etene-
mään, niin kuin [Puhemies koputtaa] tällä viikolla Sierilän voimalaitos tuolla Lapissa, jo
rakennetussa Kemijoessa keskelle kahdeksaa muuta voimalaitosta, niin heti tulee valtava
itku ja parku, [Puhemies koputtaa] että pitäisi tämä lähteä torppaamaan. 

Tämäntyyppisiä ajatuksia tästä, mutta olen erittäin tyytyväinen lopussa. Voin todeta,
että eduskunnalla on varsin yhtenäinen näkemys siitä, mitä Suomen isossa kuvassa pitää
tehdä.

17.54 Kari Kulmala ps: Arvoisa puhemies! Suomen pitkän aikavälin tavoitteena on hiili-
neutraali yhteiskunta. Sen tulisi olla jokaisen sivistyneen maan tavoite, mutta valitettavasti
niin ei ole. Tällä hetkellä noin kolme neljännestä kasvihuonekaasupäästöistä syntyy ener-
giantuotannosta ja -kulutuksesta, kun siihen lasketaan mukaan liikenteen käyttämä ener-
gia. Päästöjä syntyy myös teollisuuden prosesseista, maataloudessa maaperästä ja koti-
eläinten kasvatuksesta sekä jätesektorilta. Tavoite hiilineutraalista yhteiskunnasta vaatii
toimia kaikilla näillä osa-alueilla mutta myös meidän jokaisen omassa ajattelussa.

Kansallista energia- ja ilmastostrategiaa laadittaessa on olennaista huomioida maamme
erityispiirteet, kuten kylmä ilmasto, pitkät kuljetusetäisyydet, laaja energiaintensiivinen
teollisuus sekä omat raaka-ainevarat, erityisesti metsäbiomassa. Mielestäni tässä strate-
giassa on nämä asiat huomioitu vaadittavalla tavalla.

Suomen puheenjohtajuus Arktisessa neuvostossa 2017—2019 perustuu vahvaan arkti-
seen perinteeseen ja asiantuntemukseen. Arktisen neuvoston jäsenvaltiot ovat sitoutuneet
ympäristönsuojeluun ja kestävään kehitykseen arktisilla alueilla. Suomi puheenjohtaja-
maana näyttää esimerkkiä tässä muille. Suomi kannustaa jäsenvaltioita keskittymään edel-
leen luonnon monimuotoisuuden säilyttämiseen ja saastumisen ehkäisemiseen sekä ilmas-
tonmuutoksen hillitsemiseen ja siihen sopeutumiseen.

Kansainvälinen yhteisö hyväksyi oikeudellisesti sitovan ilmastosopimuksen Pariisissa
vuonna 2015. Ilmaston lämpenemisen arvioidaan jatkuvan vielä vuosikymmeniä ja vaikut-
tavan huomattavasti arktiseen alueeseen. Onkin välttämätöntä jatkaa työtä ilmastonmuu-
toksen hillitsemiseksi sekä ilmastokestävyyden ja ilmastonmuutokseen sopeutumisen vah-
vistamiseksi. Myös tietoisuutta arktisista asioista kansainvälisissä ilmastoneuvotteluissa
tulee lisätä. Jään ja lumen sulaminen arktisella alueella lisää ilmastonmuutoksen maail-
manlaajuisia vaikutuksia. Pariisin ilmastosopimuksen sitoumusten toimeenpano on tär-
kein asia, jonka jäsenvaltiot voivat tehdä ilmastonmuutoksen suhteen. Pidän hyvänä sitä,
että Suomi haluaa edistää erityisesti arktiselle alueelle räätälöityä ympäristövaikutusten ar-
viointimenetelmää, johon otetaan paikalliset asukkaat kiinteästi mukaan.

Olin viime viikolla edustajana Grönlannissa arktisten alueiden parlamentaarikkojen ko-
kouksessa. Kävimme tutustumassa myös jäätikköalueeseen, ja voin teille kertoa, että jää-
tikkö on huomattavasti kutistunut viimeisten vuosikymmenien aikana. En pidä kehitystä
millään tavoin hyvänä, vaikka ilmaston lämmetessä saisimme myös Koillisväylän avattua
meriliikenteelle. Valtioneuvoston selonteko kansallisesta energia- ja ilmastostrategiasta
toteutuessaan omalta osaltaan vähentäisi ilmastonmuutosta, ja se on kaikin puolin hyvä
asia.

Erityisen hyvänä tässä strategiassa pidän sitä, että Suomi luopuu kivihiilen energiakäy-
töstä vuoteen 2030 mennessä ja uusiutuvan energian käyttöä lisätään niin, että sen osuus
energian loppukulutuksesta nousee yli 50 prosenttiin 2020-luvulla. Myös energiaverotuk-
39



Pöytäkirjan asiakohta PTK 59/2017 vp
sella kannustetaan käyttämään yhdistetyssä sähkön- ja lämmöntuotannossa sekä lämmön
erillistuotannossa ensisijaisesti metsähaketta ja metsäteollisuuden sivutuotteita. Nämä ovat
niitä toimia, joita Suomi ja suomalainen tuotanto tarvitsevat.

17.57 Martti Mölsä ps: Arvoisa puhemies! Maamme energiapolitiikka oli kärsinyt epä-
johdonmukaisuudesta ja ennustamattomuudesta jo kauan ennen nykyistä hallitusta ja me-
neillään olevaa vaalikautta. Suuri suomalainen katastrofi viime kaudella oli vihreiden ja
vasemmiston hallitustaival, jolloin heidän yhteisellä politiikallaan tuhottiin suomalaista
perusteollisuutta heikentämällä kilpailukykyä erilaisilla energiaveroilla ja puhtaan vesivoi-
man sähköntuotantoa vääristävällä tuulivoiman tukipolitiikalla. Samoin suot suojeltiin ötö-
köiden valtakunnaksi. Suomen energiapolitiikka ei palvellut yhteiskunnan kokonaisetua,
sillä energiapolitiikka perustui suomalaisen yhteiskunnan ja arvomaailman alasajoon. Hie-
man samanlainen kaiku oli askelten aikoinaan kommunistien vallankumousajatuksilla:
kun valtio saadaan polvilleen, on helppo luovuttaa maa viholliselle. Onneksi perussuoma-
laisten voimakkaalla oppositiopolitiikalla saimme estettyä tuhon tien. [Riitta Myller: No
hyvä, että tämäkin tuli tietoon!] 

Nyt energiapolitiikasta on tullut poukkoilevan päätöksenteon sijaan ennakoitavaa, kes-
tävää kehitystä. Kotimaisten energialähteiden, kuten turpeen ja pienpuuenergian, asemaa
ei pidä heikentää muun muassa CHP-laitoksia alas ajamalla samalla, kun Euroopan ytimes-
sä niitä vastaavasti rakennetaan. Onneksi kaikki tämä on otettu huomioon nyt keskustelus-
sa olevassa hallituksen energia- ja ilmastostrategiassa. Tämän ohella hyödyntämällä koti-
maista energiaa ja kehittämällä siihen perustuvaa vientiteollisuutta voimme oikaista mer-
kittävästi kauppatasettamme. Strategiassa on hyvin todettu, että jatkossakin on huolehdit-
tava vientiteollisuutemme kilpailukyvystä ja raskaan liikenteen verokompensaatiosta.
Energiantuotannon kotimaisuusasteen tuntuva nostaminen edistää maamme talouskasvua
ja tuottaa kymmeniätuhansia uusia työpaikkoja. Nämä työpaikat syntyisivät pääasiassa
haja-asutusalueille, mikä mahdollistaisi osaltaan maaseudun pitämisen elinvoimaisena ja
asuttuna.

Arvoisa puhemies! Otan tarkasteluun vielä tarkemmin tämän yhteistuotannon. Suomes-
sa kulutetusta sähköstä yli neljännes tuotetaan sähkön ja lämmön yhteistuotannossa CHP-
laitoksissa, joissa polttoaineen energiasta saadaan talteen jopa 90 prosenttia. Uusimpien
laitosten osalta voidaan puhua jopa 95 prosentin hyötysuhteesta. Hyvän hyötysuhteensa
vuoksi yhteistuotanto säästää siten huomattavasti polttoainetta erillistuotantoon verrattu-
na. Tuotantomuodolla on suuri merkitys toimitus- ja huoltovarmuudelle, ympäristölle ja
taloudelle. Selonteossa tunnistetaan CHP-tuotannon merkitys ja todetaan, että biopolttoai-
neita käyttävän CHP:n hyödyntämistä säätövoimana tutkitaan Suomessa ja Euroopassa. 

Sähkön alhainen markkinahinta ja energiatehokkuuden parantuminen rakennuksissa
ovat kuitenkin heikentäneet yhteistuotannon kannattavuutta, ja vaarana on, että yhteistuo-
tantolaitoksia muutetaan korvausinvestointien yhteydessä pelkästään lämpöä tuottaviksi
laitoksiksi. Myös maa- ja metsätalousvaliokunta on selonteosta antamassaan lausunnossa
ilmaissut huolensa CHP-tuotannon kehityssuunnasta, joka vaikuttaa olevan ristiriidassa
sen kanssa, että muualla Euroopassa CHP-tuotannon osuus on kasvussa. Talousvaliokunta
pitää tärkeänä selvittää yhdistetyn sähkön- ja lämmöntuotannon investointikannustimia ja
CHP-tuotannon mahdollisuuksia osallistua sähkön tuotantotuen tarjouskilpailuihin.
40



Pöytäkirjan asiakohta PTK 59/2017 vp
Arvoisa puhemies! Talousvaliokunnan mietintöön kirjatut lausumat puoltavat myös
CHP-tuotannon tärkeyttä. Sitä vastoin ymmärrettävä ei ole vihreiden vastalause, joka liit-
tyy lähinnä kotimaisen bioenergian vastustamiseen. 

Lopuksi on kuitenkin hyvä todeta, että me olemme oikealla tiellä.

Ensimmäinen varapuhemies Mauri Pekkarinen: Edustaja Myllykoski nousi ylös mutta
painoi myöskin varsinaisen puheenvuoron nappulaa. Kuinka on, edustaja Myllykoski?

18.03 Jari Myllykoski vas (vastauspuheenvuoro): Arvoisa puhemies! Olisin halunnut
tuohon poliittiseen signaaliin hieman kommentoida, mitä edustaja Mölsä sanoi, mutta so-
pii kyllä edustaja Hoskosenkin puheenvuoron jälkeen.

Ensimmäinen varapuhemies Mauri Pekkarinen: Teille on varattu vankka puheenvuoro
täällä listan viimeisenä.

18.03 Hannu Hoskonen kesk: Arvoisa herra puhemies! Kansallinen ilmasto- ja  ener-
giastrategia on mielestäni erittäin hyvän päätöksensä saanut talousvaliokunnan mietinnös-
sä, ja tässä yhteydessä haluan kiittää talousvaliokunnan puheenjohtajaa ja koko talousva-
liokuntaa erittäin vastuullisesta käsittelystä ja erittäin rakentavista näkökulmista tähän
asiaan. Erikoisesti Ville Skinnaria kiitän siitä, että hän omalla panoksellaan demarien ryh-
män yhtenä tärkeänä jäsenenä on tässä asiassa ollut vahvasti mukana. Se, että vihreät jätti-
vät eriävän mielipiteen asiaan, on täysin ymmärrettävää, kun katsoo, mikä heidän politiik-
kansa päämäärä on. Siitä hetken kuluttua.

Suomen metsät joka tapauksessa kasvavat. Vuonna 45 meillä oli noin 50 miljoonaa mot-
tia vuodessa metsiemme kasvu, tänä päivänä 105 miljoonaa mottia vuoteen, ja jos menem-
me sen mukaan, että hoidamme asiamme kunnolla ja metsät kuntoon, niin 135—140 mil-
joonaa on täysin mahdollista saavuttaa. 40 viimeisen vuoden aikana Suomen metsävaranto
on kasvanut 600 miljoonalla motilla — 600 miljoonaa mottia hiilivarantoa — ja jos joku
vielä puhuu tässä salissa siitä, että hiilinielu pienenee, niin suuresti ihmettelen sitä puhetta.
Ja jos jätämme metsämme hoitamatta, silloin teemme sen vahingon, että hiilinielu ei toimi,
eli hoitaa kannattaa aina.

Toinen asia: Monimuotoisuudesta on puhuttu paljon, ja vihreät on tästä pitänyt valtavaa
meteliä. Suomen metsien rakenne itsessään sisältää sen monimuotoisuuden moottorin,
joka on aina kunnossa. 400 000 yksityistä tilaa, joista huomattava osa on niin sanottuja ui-
nuvia tiloja, ovat sen monimuotoisuuden varma lähde ja myös kaikki muutkin tilat, koska
kaikki metsäammattilaiset, konemiehet ja niin edelleen, ovat koulutettuja ja nämä kriittiset
kohdat aina huomioidaan. Elikkä puheet siitäkin, että meillä monimuotoisuuteen käydään
kiinni, eivät pidä paikkaansa. [Riitta Myller: Tutkijoita!] Esimerkkejä voi... — Tutkijoita
löytyy tästä maasta vaikka sille, että maailma tuhoutuu ensi viikolla. Siihenkin löytyy joku
päivystävä dosentti, joka sanoo, että se on varmasti totta. Se niistä tutkijoista, joita edustaja
Myller näköjään suuresti ihailee, mutta se on hänen päänsärkynsä se.

Arvoisa puhemies! Vielä siitä, että vihreiden tekemät esitykset tähän strategiaan ovat ih-
meellisiä. Hehän omassa vastalauseessaan esittävät, että Suomi kiristäisi omia päästövä-
hennystavoitteitaan nyt esitetystä. Vastalauseessa he viittaavat Sitran Climate Analyticsil-
ta tilaamaan selvitykseen, jonka mukaan Suomen pitäisi leikata päästöjä vuoden 90 tasosta
noin 60 prosenttia vuoteen 2030 mennessä. Näinhän on. Kuitenkin tämä kyseinen analyysi
41



Pöytäkirjan asiakohta PTK 59/2017 vp
nojaa siihen, että hakkuumäärät olisivat isoja, ja se tarkoittaisi sitä, että hallituksen esittä-
mä 15 miljoonan motin lisähakkuu on heidän laskelmassaan reilusti enemmän. Kun ote-
taan eri tilastoja ja halutaan niitä yhdistellä ja sen jälkeen hurskaasti lähdetään karkuun
eikä ihmisille selitetä, mistä on kysymys, niin se tarkoittaa sitä, että se on tietoista harhaan
johtamista, niin kuin tässä asiassa on tapahtunut.

Vihreät tekevät ympäristöpolitiikalla erittäin rajua keskittämispolitiikkaa. Katsokaapa
Suomen karttaa tänä päivänä, kuka tässä maassa käyttää kivihiiltä, missä kaupungeissa
käytetään kivihiiltä. Ne ovat vihreiden hallitsemia kaupunkeja, ja niissä vain kivihiili pa-
laa. Viime vuonna vielä enemmän, jopa Helsingin seudulla poltettiin 30 prosenttia enem-
män kivihiiltä kuin aikaisemmin. Kun he täällä puhuvat siitä, että pitäisi Suomen biotalout-
ta supistaa ja metsien hakkuuta vähentää, helppohan se on puhua lämpimässä kivihiilellä
lämmitetyssä asunnossa, jonka kaupunki maksaa.

Kun me haluamme biotalouden toimimaan tässä maassa, se tarkoittaa sitä, että tulee ih-
misille töitä, työttömyys vähenee, pystymme maksamaan velkamme ja pystymme ihmis-
ten elintasoa korottamaan. Siitähän on kysymys, ja tätä ymmärtääkseni lähes kaikki edus-
kunnassa tukevat vihreitä lukuun ottamatta, niin kuin on tullut todistettua. Ja toimiiko suu-
rissa kaupungeissa biotalous? Tukholma lämmittää itsensä. Se on miljoonakaupunki, suu-
rempi kuin koko pääkaupunkiseutu yhteensä. Se hoitaa homman biotalouden kautta, uusiu-
tuvalla energialla ja niin edelleen, ja täällä sitä vielä ihmetellään. Näin ollen, kun vihreät
puhuvat ilmastonmuutoksesta ja sitten siihen vaikuttamisesta, se on pelkkää politiikkaa, ei
mitään tekemistä sen kanssa, halutaanko asioita parantaa.

Arvoisa herra puhemies! Lopuksi haluan sanoa sen, että CHP-voiman käyttö, mistä
edustaja Martti Mölsä äsken aivan erinomaisesti analysoi sitä tilannetta, on Suomelle val-
tava mahdollisuus. Se tarvitsee puuta, se tarvitsee turvetta, koska puun ja turpeen yhdistel-
mä — kaikki me sen tiedämme — on erittäin tehokas energiantuotantomuoto, koska se
nostaa polttolämpötilaa korkeammaksi, pienhiukkaset palavat pois ja sähköntuotanto siinä
vaihtoehdossa on paljon korkeammalla tasolla kuin normaalissa voimalaitoksessa.

Suomen pitää pitää huoli siitä, että tuotamme omat energiamme kotimaisilla raaka-ai-
neilla, koska huoltovarmuuden kannalta täällä kylmässä Pohjolassa ja kriisien keskellä,
kun maailmassa niitä kuitenkin jonain päivänä tulee, meillä pitää olla huoltovarmuus kun-
nossa. Sitä eivät muut hoida kuntoon kuin Suomi itse.

18.08 Mirja Vehkaperä kesk: Arvoisa herra puhemies! Kansallinen ilmasto- ja energia-
linjaus on kunnianhimoinen, ja tavoitetaso on asetettu varmasti korkealle. Erityisesti pidän
siitä, että Suomen energiatuotanto pysyy edelleenkin hajautettuna. Se takaa sen, että huol-
tovarmuus erityisesti kriisiajan olosuhteissa turvataan. Me olemme menossa kohti uusiu-
tuvia energiamuotoja hiilivapaaseen yhteiskuntaan vauhdilla, jossa vielä pitäisi laittaa
kaasua siihen, että potentiaaliset mahdollisuudet energiatuotantoon auringosta, tuulesta,
vedestä, biomassoista saadaan vielä paremmin käyttöön. Kiertotalouden puolella meillä
olisi mahdollisuus saada biokaasua enemmän vielä lietteistä, lannasta, jätteistä ja puunkäy-
tön sivuvirroista. Erityisesti hajautettuun energiantuotantoon kuuluu se, että kotitalouk-
sien sähköntuotantoa tuetaan ja mahdollistetaan.

Täällä on tänään puhuttu jonkun verran myöskin turpeesta. Itse näin jo aikaisemmin vii-
me eduskuntakaudella sen linjauksen tärkeäksi, että ensisijaisesti pyrimme eroon fossiili-
sista polttoaineista ja sen mukana on sitten turve, jonka käyttöä asteittain viedään alem-
mas. Mutta turve on yksi osa tätä kotimaisuusastetta, joka tuo aluetyöllisyyttä, toimeentu-
42



Pöytäkirjan asiakohta PTK 59/2017 vp
loa juuri niillä alueilla, jonne korvaavia työpaikkoja olisi ehkä hankalakin saada, ja tur-
peen käyttö kokonaisuudessaan, vaikka se on päästöllistä hyvinkin, takaa sitä huoltovar-
muutta, josta aikaisemmin puhuin.

Liikenne- ja viestintävaliokunnassa katselimme energia- ja ilmastostrategiaa tietysti
omien lasiemme läpi ja totesimme, että liikennesektori vastaa noin 40 prosentista taakan-
jakosektorin päästöistä ja on siten keskeisessä roolissa päästöjen vähentämisen kannalta.
Nämä luvut, joista tiedämme, että liikenteestä on vähennettävä 3,6 miljoonaa tonnia pääs-
töjä, ovat suuria ja haasteellisia. Yhdellä lääkkeellä, yhdellä teolla emme pääse tähän ta-
voitteeseen, mutta tarvitsemme paljon. Niitä ovat liikennejärjestelmien energiatehokkuu-
den parantaminen ja esimerkiksi ajoneuvojen energiatehokkuuden parantaminen myöskin.

Mutta ennen kaikkea satsaukset liikenteen vaihtoehtoisen käyttövoiman kehittämiseen
ja polttoaineiden kehittämiseen ovat tärkeitä. Sekoitevelvoite on tullut jo voimaan, ja sitä
on asteittain nostettu. Erilaisten sähkö- tai jakeluverkkojen kehittämistä on mietitty jo lain-
säädännönkin tavalla, miten sähkön ja kaasun jakelu eri puolilla Suomea turvataan kansal-
lisesti mutta myöskin kaupallisesti. Latausverkkoja tarvitaan ennen kaikkea siihen, että jos
ja kun me haluamme, että vuoteen 2030 mennessä meillä olisi vähintään 250 000 sähkö-
käyttöistä ja 50 000 kaasukäyttöistä autoa, tämä tarkoittaa myöskin miettimistä autojen ve-
rotuskäytäntöihin, tukiin, kannustimiin. Mutta mitä kaikkea se tarkoittaa myöskin lainsää-
dännössä, nämä pitää ottaa esille.

Arvoisa puhemies! Olen mielenkiinnolla seurannut salikeskustelua Suomen metsistä,
aivan kuin ne olisivat yhtäkkiä meille suuri taakka ja ongelma. Näin ei missään nimessä
ole. Ne sitovat hiilidioksidipäästöjä erittäin tehokkaasti ja ovat meidän hiilinielujamme.
Sen takia niistä pitää pitää hyvää huolta. Me käytämme metsää vähemmän kuin sitä kas-
vaa, ja se on totinen totuus, jonka minua viisaammat ovat kertoneet meille moneen ker-
taan. Me käytämme vuosittaista kasvua hyväksemme mutta emme energiamielessä. Puu-
rakentaminen on kaikkien huulilla ja mielessä. Puuteollisuuden merkitys on tänä päivänä
erittäin tärkeä edelleenkin, paperi, sellu ja niin edelleen, jalostusmuodot ovat tärkeitä. Kes-
tävä käyttö metsien kohdalla on tärkeää, ja energiaa teemme puun sivuvirroista.

18.14 Riitta Myller sd: Arvoisa puhemies! Strategian keskeiset tavoitteet uusiutuvan
energian osuuden kasvattamisesta 50 prosenttiin loppukulutuksesta, omavaraisuuden kas-
vattaminen 55 prosenttiin, kivihiilen käytöstä luopuminen, tuontiöljyn kotimaisen kulutuk-
sen puolittaminen ja uusiutuvien polttoaineiden osuuden nostaminen 40 prosenttiin sekä
taakanjakosektorin vuoden 2030 päästövähennystavoitteiden saavuttaminen ovat tässä
strategiassa hyviä ja kannatettavia tavoitteita. Kuitenkin jo nyt tiedämme, että tämä ei tule
riittämään vuoden 2030 päästövähennystavoitteiden saavuttamiseen, ja sen takia meidän
on koko ajan mietittävä, millä tavalla pääsemme eteenpäin. Ministeri täällä kertoi, että
vuonna 2045 on tavoite päästä hiilineutraaliin yhteiskuntaan. Samalla pitää muistaa, että
tämä strategia ei vielä siihen riitä.

Asia, josta on täällä vähemmän puhuttu, on se, että strategia tukeutuu ydinvoimaan ja
bioenergiaan. Toki bioenergiasta on puhuttu, mutta ei tästä kombinaatiosta. Euroopan mit-
takaavassa Suomi tuottaa vuonna 2030 eniten energiastaan yhteensä bioenergialla ja ydin-
voimalla. Suomi on kolmen suurimman joukossa tässä. Ydin- ja bioenergian osuus primää-
rienergiasta nousee selvästi yli 60 prosenttiin, ja samalla energiahuoltomme aiempi, laa-
jempi pohja kapenee huomattavasti. Mehän olemme puhuneet hyvin paljon siitä, että Suo-
mella on laaja energiapaletti, mutta tässä se kapenee. On myöskin tärkeä huomata, etteivät
43



Pöytäkirjan asiakohta PTK 59/2017 vp
nämä energiamuodot ole maailmanlaajuisen energiamuutoksen keskiössä, millä on merki-
tystä myös energiaviennin näkymiin. Tähänhän me olemme todella paljon satsanneet, aja-
telleet, että Suomi on siellä ykkösenä erilaisen cleantechin viejänä, mutta tässä meidän täy-
tyy miettiä, onko meillä sitä osaamista, tämän strategian näkökulmasta, jota todella tule-
vaisuudessa tarvitaan. Selonteko toki osoittaa sen, että vanhoillakin ratkaisuilla voidaan
päästä merkittäviin päästövähennystavoitteisiin, ja näin voidaan välttää uuden teknologian
riskit, mutta samalla kasvatetaan pitkän aikavälin riskiä. Ydinvoimaan ja bioenergiaan liit-
tyy merkittäviä teknisiä, taloudellisia, poliittisia sekä ympäristöön liittyviä riskejä, joita ei
strategiassa käsitellä. Strategiassa ei ole varasuunnitelmaa esimerkiksi Olkiluodon tai Py-
häjoen ydinvoimaloiden taloudellisille tai ympäristöpoliittisille riskeille.

Metsäluonnon tilan heikkenemisen pysäyttäminen yhtä aikaa hallituksen massiivisen
metsäbioenergian lisäämistavoitteen kanssa on myös vaikea sopeuttaa näihin kestävän ke-
hityksen tavoitteisiin ja ilmastotavoitteisiin. Kyseessä on se, että vahva panostus bioener-
giaan syrjäyttää monia muita mahdollisuuksia esimerkiksi liikenteen ja energiatehokkuu-
den suhteen. Niinpä liikenteessä ja energiatehokkuudessa sen lisäksi, mitä arvelemme voi-
vamme tehdä energian tuotannon osalta, olisi katsottava sitä, miten kulutamme energiaa.
Tällöin liikenne ja asuminen ovat keskeisessä asemassa. Miten asuinrakennusten energia-
tehokkuutta erityisesti korjausrakentamisella saadaan paremmaksi? Miten liikennettä, asu-
mista, työpaikkoja, kaupunkirakennetta saadaan sellaiseksi, joka vähentää liikenteen tar-
vetta, erityisesti autoliikenteen tarvetta? Ja miten tehdään kaupungeista jalankulkua, pyö-
räilyä suosivia ja niin, että joukkoliikenne on siellä pääosassa? Ja miten sitten kaupunki-
keskustojen ja kaupunkien lähialueiden liikenne järjestetään niin, että ihmisten on helppo
liikkua, mutta samalla sitten vähennetään liikenteen aiheuttamia päästöjä? Nämä ovat sen
ohella, että mietimme, mitä käyttövoimaa liikenteessä käytetään, äärimmäisen tärkeitä
asioita, [Puhemies koputtaa] jos haluamme, että liikenteen osalta pääsemme tavoitteisiin.

18.19 Jari Myllykoski vas: Arvoisa herra puhemies! Käydyn keskustelun perusteella on
varmasti todettava, että on ristiriitaisia käsityksiä siitä, mitkä ovat Suomen metsien hiili-
nielut. Voitaneen todeta kuitenkin nyt tässä ensimmäisenä Mölsälle — jos hän nyt sitten on
vaivautunut sinne netin ääreen katsomaan tätä puheenvuoroa — että puheenvuoro oli erit-
täin poliittinen ja hän käytti vanhakantaisia termejä, vasemmistolaisista kommunisteina ja
niin edelleen. Kun itse tuohon oppiin en ole koskaan perehtynyt, niin en ota sen suurem-
min kantaa, mutta muistuttaisin kuitenkin edustaja Mölsälle, että viime kaudella meillä oli
parlamentaarinen energia- ja ilmastokomitea, joka teki yksimielisen linjauksen, enkä sil-
loin nähnyt kyllä vapauttavaa enkeliä sen paremmin perussuomalaisista kuin mistään muu-
altakaan, vaan koetettiin luoda Suomeen pitkäjänteisyyttä niin, että meillä teollisuudessa ja
koko yhteiskunnassa energia- ja ilmastopolitiikan linjauksia tehtäisiin siten, että olisi en-
nustettavuutta. Ja sitä tässä mietinnössä on myös peilattu niin, että sitä selontekoa on ar-
vostettu siten, että siellä on kymmenen hyvää pontta. Jos joku kritisoi sitä, miksi on niin
monta pontta, niin se tarkoittaa sitä, että eduskunta itse talousvaliokunnassa on nähnyt tiet-
tyjä asioita, mitä pitää vielä enemmän korostaa. Ne kaikki ponnet kyllä tähtäävät siihen en-
nustettavuuteen sekä tulevaisuuden ja kansallisen elinvoimaisuuden kannalta tärkeisiin
asioihin.

Maa- ja metsätalousvaliokunta tätä kysymystä lausumavaliokuntana käsitteli. Todetta-
koon, että ihan yhtä lailla kuin talousvaliokunnassa eli mietintöä antavassa valiokunnassa
vasemmistoliitto oli yhtä linjaa.
44



Pöytäkirjan asiakohta PTK 59/2017 vp
Jos nyt haluan pureutua yhteen tiettyyn asiaan, niin se on tämä metsien hiilinielu. Hen-
kilökohtaisesti edustaja Myllykoski on sitä mieltä, että risukko ei ole hiilinielu, hoidettu
metsä on hiilinielu. Vain hyvin hoidettu metsälö voi toimia tehokkaana hiilinieluna, ja kun
sitä hyvin hoidetaan, sitä hyvin käytetään, se todellakin kasvaa ja on tehokas hiilinielu. Ja
sitä ei pidä unohtaa tässä asiassa, että kasvava metsä omalta osaltaan... Vielä kun nyt tässä
varsinkin edustaja Hongisto toi erittäin erinomaisesti esille sen, että puurakentaminen on
erittäin hyvä hiilivarasto, meidän pitää huomata se, että meillä on varmasti eroja kaupun-
kien välillä, kuten tässä tuotiin esille se, kuinka paljon Tukholmassa ja Helsingissä on ero-
ja siinä, kuinka paljon uusiutuvalla energialla tehdään. No, me varmasti kaikki tiedostam-
me sen, että Ruotsissa on erittäin paljon maalämpöä, keskittynyttä toimintaa, joka on uu-
siutuvaa energiaa. Mutta me Helsingissä olemme reikäjuusto, eli me emme voi täällä ra-
kentaa enää maalämpöön perustuvaa uusiutuvaa energiaa sillä tavoin, koska me olemme
niin sanottu maanalaisten tunnelien kaupunki. [Hannu Hoskonen: On Tukholmassakin val-
tava määrä tunneleita!]

Olisin toivonut, että valiokunta olisi omassa mietinnössään ottanut terävämmin kantaa
siihen, että yksittäisten ihmisten mahdollisuudet uusiutuvan energian käyttöön olisivat ol-
leet enemmän [Puhemies koputtaa] niin sanotusti keskiössä, koska kyllä täytyy todeta, että
meillä on byrokratian rattaissa semmoista hiekkaa, joka ei mahdollista yksittäisten kotita-
louksien tai osakeyhtiöiden, taloyhtiöiden, mukaan tulemista aurinkoenergiaan. [Puhe-
mies koputtaa] Niitä byrokratioita olisi pitänyt enemmän painottaa tässä mietinnössä, kos-
ka mietintö kaiken kaikkiaan on hyvä. Ja keskeinen huomio, josta haluan nyt kiittää talous-
valiokuntaa, on se, että pitää mahdollistaa tukia uusiutuvien energioiden ja teknologioiden
käyttöönottoon tässä välivaiheessa. Niitten ei tarvitse olla taloudellisesti merkittäviä, kun-
han poistetaan se byrokratia, [Puhemies koputtaa] mikä estää tällä hetkellä uusiutuvien
energioiden lähituotantoa. Sitä pitää purkaa.

18.25 Hannu Hoskonen kesk: Arvoisa puhemies! Ihan lopuksi omalta osaltani tähän kä-
sillä olevaan ilmasto- ja energiaselontekoon.

Kolme asiaa jäi sanomatta, joista ensimmäinen on puurakentaminen. Sitä lämpimästi
kannatan — sen jalompaa ympäristötekoa ja ilmastotekoa ei ole kuin rakentaa puutalo be-
tonitalon sijaan. Se on jalo teko, ja puurakentamisen kannattaja olen ollut aina. Mitä van-
hemmaksi olen elänyt, sen enemmän sitä kannatan.

Toinen asia on liikennepolttoaineiden biojakeiden lisääminen. Hallituksen selvä poliit-
tinen tavoite on lisätä kotimaisista raaka-aineista tuotettujen biojakeiden osuutta liikenne-
polttoaineissa. Tavoite on erittäin hyvä, ja sitä lämpimästi kannatan. Nyt kun sähköautoi-
hin tunnetaan suurta mielenkiintoa ja tiedämme kaikki, miten kalliita ne ovat — eikä säh-
köautokaan ongelmaton ole Suomen olosuhteissa, tämäkin pitää tunnustaa — totean vain,
että jos suomalaisella, täysin bioaineista tuotetulla dieselillä tankatulla autolla ajelee tuolla
pitkin Suomen maanteitä, niin se on aivan yhtä iso ympäristöteko kuin esimerkiksi sähkö-
auto. On niissä pieniä nyanssieroja, se on totta, mutta joka tapauksessa, kun suomalaisia
polttoaineita tehdään suomalaisista raaka-aineista, se on jaloa ympäristötekoa kaikki tyyn-
ni, tukee suomalaista työtä ja on ilmaston kannalta ratkaisevan hyvä asia.

Ja kolmas on sitten metsäteollisuuden tähän maahan luoma muu teollisuus. Edustaja
Myllykoski tulee seudulta, jossa varmasti arvostetaan sitä, että tehdään suomalaisia konei-
ta, suomalaista kemianteollisuutta, suomalaista metalliteollisuutta, suomalaista koneteolli-
suutta. Kaiken tämän on Suomeen luonut metsäteollisuus. Kun aikanaan Suomi sodan jäl-
45



Pöytäkirjan asiakohta PTK 59/2017 vp
keen lähti nousuun, rakennettiin sahoja, sellutehtaita, paperitehtaita ja niin edelleen. Kaik-
ki se tekniikka loi tähän maahan metalliteollisuuden, kemianteollisuuden, tuotti sähköä ja
suomalaista hyvinvointia. Älkäämme poiketko tältä tieltä. Uskon, että edustaja Myllykos-
ki toisena läsnä olevana salin kansanedustajana tukee tätä ajastusta vahvasti.

18.27 Jari Myllykoski vas: Arvoisa herra puhemies! Ilman muuta olen tässä sitten yhte-
nä jos en tukijalkana niin ainakin pönkkämiehenä. Ilman muuta näin pitää ollakin.

Mutta biopolttoaineiden osalta oletettavaa on, että kun nyt nämä tietyt kaksinkertaisen
laskennan biopolttoaineet tulevat tarkasteluun sitten vuonna 2020 — tällä hetkellä meillä
on vielä mäntyöljystä tuotetun polttoaineen osalta kaksinkertainen laskenta — ja kun tämä
kaksinkertainen laskenta oletettavasti poistuu vuonna 20, niin se vielä lisää enemmän sitä
biopolttoaineen merkitystä liikennepolttoaineena. En ole aivan vakuuttunut siitä, kannat-
taako muusta kuin tähteistä ja hakkeista todellakin tehdä esimerkiksi biodieseliä.

Mutta tärkeää on huomata tässä se, että meidän metsäteollisuus on meidän yksi luonnon-
vara. Se on kansantaloudellisesti niin merkittävä, että emme voi siitä luopua, ja meidän pi-
tää pystyä ja uskaltaa hyödyntää sitä koko kansantaloutta ajatellen. Ja siinä mielessä komp-
paan kyllä edustaja Hoskosen näkemystä siitä, että jos se on sitten sotien jälkeen rakennet-
tu, niin olkoon nyt sitten se meidän uusi sota sitä, että me olemme energiaomavaraisia niin,
että me voimme luopua kivihiilestä ja öljystä.

Keskustelu päättyi ja asian käsittely keskeytettiin.
46


