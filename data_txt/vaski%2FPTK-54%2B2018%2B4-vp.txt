















































DEM514D.tmp.xml


Pöytäkirjan asiakohta PTK 54/2018 vp
Pöytäkirjan asiakohta 

PTK 54/2018 vp

Täysistunto

Keskiviikko 23.5.2018 klo 13.59—17.28

4. Valtioneuvoston paikkatietopoliittinen selonteko
Valtioneuvoston selonteko VNS 2/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään maa- ja metsätalousva-
liokuntaan, jolle hallintovaliokunnan, liikenne- ja viestintävaliokunnan, puolustusvalio-
kunnan, tulevaisuusvaliokunnan ja ympäristövaliokunnan on annettava lausunto.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen pituus on enintään 3
minuuttia ja muiden etukäteen varattujen puheenvuorojen pituus enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia. Lisäksi voin myöntää harkitsemassani järjes-
tyksessä 1 tai 2 minuutin pituisia vastauspuheenvuoroja.

Keskustelu

14.06 Maa- ja metsätalousministeri Jari Leppä (esittelypuheenvuoro):  Arvoisa rouva
puhemies! Hyvät kollegat! Lähes kaikki tiedot ovat paikkatietoja. Siksi on luontevaa, vaik-
ka vähän ehkä yllättävääkin, että ensimmäinen tietopoliittinen selonteko on nimenomaan
paikkatietopoliittinen selonteko.

Toinen varapuhemies Tuula Haatainen: Anteeksi, ministeri! — Pyydän edustajia käy-
mään keskustelut salin ulkopuolella. Keskitytään kuuntelemaan.

Kiitos! — Hallitus antaa eduskunnalle loppusyksyllä selonteon tekoälystä ja tietopolitii-
kasta. Yhdessä selonteot vauhdittavat Suomen uudistamista digitalisaation avulla.

Kaikki tieto, jonka yhtenä ominaisuutena on sijainti, on paikkatietoa. Lähes kaikki tieto
koskee asioita tai ilmiöitä, jotka on yhdistetty esimerkiksi valtioon, kuntaan, osoitteeseen,
kiinteistöön, koordinaatteihin ja niin edelleen. Paikkatietoa on siis paljon, ja sitä hyödyn-
netäänkin paljon.

Ennen käytettiin painettuja karttoja. Nykyään navigaattori on melkein kaikille tuttu. Se
on paikkatietoanalyysiin perustuva sovellus tai palvelu. Pelastuspartio löytää jalkansa lou-
kanneen marjastajan hänen älypuhelimeen lataamansa 112-mobiilisovelluksen ansiosta.
Poliisin partioautolla ei lähdetä liikkeelle, ellei sen navigaattori/karttasovellus toimi. Sano-
taan, että armeija marssii vatsallaan, mutta ilman paikkatietoanalyysejä ja -sovelluksia se
voisi yhtä hyvin jäädä kasarmille. Metsäteollisuuden koko tuotantoprosessi perustuu paik-
katietojen hyödyntämiseen. Esimerkkejä siis riittää.
 Tarkistettu
4.1



Pöytäkirjan asiakohta PTK 54/2018 vp
Arvoisa puhemies! Paikkatietopoliittista selontekoa tarvitaan, koska nykyinen tietojen
laatu — eli ajantasaisuus, tarkkuus, täydellisyys ja saatavuus — ei enää riitä. Tiedot ja nii-
hin liittyvät palvelut eivät ole riittävän yhteensopivia. Esimerkiksi asemakaavakarttojen
tiedot pitäisi muuttaa standardien mukaisiksi, koneluettaviksi ja yhtenäisiksi tiedoiksi, jot-
ta niitä voitaisiin kattavasti hyödyntää muuten kuin tulosteina. Ne ovat maan tarkimpia taa-
jamista kattavasti olemassa olevia tietoja.

Tekninen kehitys muuttaa ihmisen toimintaa ja paikkatietojen keruuta. Robottiautot ei-
vät liiku eivätkä voi liikkua Suomen talvessa, mikäli paikkatietoaineistot eivät ole riittävän
tarkkoja ja ajantasaisia eivätkä paikannuspalvelut riittävän tarkkoja ja luotettavia. Tark-
kuuden on oltava selkeästi alle 10 senttimetriä — nyt ei vielä olla sillä tasolla. Myös esi-
merkiksi täsmäviljelyyn liittyvät erilaiset sovellukset sekä autonomiset metsäkoneet vaati-
vat tarkkoja paikkatietoja ja paikannusta.

Yhteiskunnan kokonaisturvallisuusympäristön muutos haastaa miettimään tarkasti
paikkatietojen käyttöoikeuksia. Henkilötietojen suojaamista on pohdittu erityisen tarkasti
paikkatietojen yhteydessä, koska niitä on helppo yhdistellä sijainnin perusteella. Yhteis-
kunnan kokonaisturvallisuus haastaa meitä miettimään paikkatietojen käyttöoikeutta ai-
van erityisellä tavalla. Onko kiinteistötunnus paikkatietoa ja henkilötietoa? Sen löytää jul-
kisista karttapalveluista. Tunnuksen avulla saa tietää kiinteistön omistajan. Eri palveluista
saa tietää esimerkiksi sen, minkälaisia rakennuksia ja puustoa kyseisellä kiinteistöllä on.

On tärkeää edistää ja kehittää paikkatietoihin perustuvia yritysten liiketoimintamahdol-
lisuuksia ja samalla lisätä paikkatietojen hyödyntämistä yhteiskunnassa. Siten voidaan teh-
dä parempia päätöksiä, tehostaa toimintaa yhteiskunnan kaikilla sektoreilla, välttää turhaa
työtä ja helpottaa ihmisten arkea. Esimerkiksi Metsäteho Oy on laskenut, että metsäalan
toimijat voisivat hyötyä varovaisestikin arvioiden 100 miljoonaa euroa vuodessa, jos paik-
katietoja sekä niiden laatua ja yhteiskäytettävyyttä kehitetään. Puunkorjuun tulevaisuus
voikin olla yhtenäisesti toimivissa laitteissa, jotka liikkuvat metsässä tiedon turvin.

Arvoisa puhemies! Selonteon visio on se, että Suomessa on maailman innovatiivisin ja
turvallisin paikkatiedon ekosysteemi. Selonteon sisältö muokkautui pääosin sidosryhmä-
työskentelyn kautta. Kolmessa osaprojektissa selvitettiin julkishallinnon, yrityssektorin
sekä koulutus- ja tutkimussektorin näkemyksiä siitä, miten Suomen paikkatietotoiminnot
pitäisi järjestää, jotta ne palvelisivat mahdollisimman hyvin koko yhteiskuntaa. Neljännes-
sä osaselvityksessä haettiin vastausta siihen, miten tekninen kehitys vaikuttaa paikkatieto-
toimintoihin Suomessa. Osaprojektit hankkivat kohderyhmien näkemykset pääosin kas-
vokkain keskustelemalla tapaamisissa, työpajoissa ja seminaareissa alustusten innoittami-
na.

Selonteossa päädyttiin seitsemään toimenpiteeseen, jotka toteuttamalla voitaisiin tehdä
iso harppaus kohti vision tavoitekuvaa:

Ensimmäiseksi, varmistetaan laadukkaat osoitetiedot. Valtakunnalliset osoitetiedot
kunnostetaan ripeästi yhteistyössä eri toimijoiden kanssa. Myös osoitetietoprosessi kun-
tien osoitetuotannosta käyttäjälle asti pitää saada kuntoon, jotta turhaa työtä ei tehdä ja
osoitteisiin syntyy mahdollisimman vähän virheitä. Toimenpiteessä huomioidaan turvalli-
suusviranomaisten erityistarpeet.

Toiseksi, tarjotaan tarkka paikannus kaikkien käyttöön. Kansallinen satelliittipaikan-
nusta tarkentava FinnRef-paikannuskorjauspalvelu tarjotaan avoimesti yleiseen käyttöön
tulevaisuuden paikannus- ja logistiikkapalveluita varten. Se on elinehto muun muassa
2



Pöytäkirjan asiakohta PTK 54/2018 vp
koko autonomisen liikenteen kehittämiselle. Yhteiskunnan kokonaisturvallisuus pitää ot-
taa tässäkin huomioon.

Kolmanneksi, tehdään turvallisuusviranomaisille yhteinen paikkatietoalusta. Turvalli-
suusviranomaisilla on joukko yhteisiä paikkatietoaineistoihin ja -tuotteisiin liittyviä eri-
tyistarpeita. Rakennetaan niiden täyttämiseksi siis tuo yhteinen paikkatietoalusta. Yhteis-
kunnan kokonaisturvallisuudesta huolehtiminen on paikkatietoriippuvaista toimintaa, joka
ei voi perustua ulkomaisiin palveluihin. Esimerkiksi turvallisuusviranomaisten tilanneku-
van taustaksi tarvitaan kaikille yhteiset, ajantasaiset paikkatietotuotteet.

Neljänneksi, kehitetään yhteistä paikkatiedon ekosysteemiä. Kiihdytetään eri toimijoi-
den, sekä yritysten että julkisen sektorin, yhteistyötä paikkatietotoimintojen verkottami-
sessa yhteiseksi tieto- ja palvelukokonaisuudeksi. Eri sektoreiden yhteistoiminta lisääntyy
digitalisaation myötä. Se on ekosysteemin perusta ja tukee toimintojen tehostamista, tieto-
jen yhtenäistämistä, palvelujen kehittämistä sekä yritysten liiketoiminnan kehittämistä.

Viidenneksi, tehostetaan yhteistyötä uudella yhteistyöelimellä. Eri sektoreiden laaja yh-
teistyö tehostuu joko kehittämällä olemassa olevaa organisaatiota tai perustamalla uusi yh-
teistyöorganisaatio. Sen tarkoituksena on muun muassa paikkatietojen hyödyntämisen
edistäminen, yritystoiminnan mahdollisuuksien kehittäminen sekä osaamisen ja tietoisuu-
den lisääminen paikkatietojen mahdollisuuksista.

Kuudenneksi, lisätään osaamista ja tietämystä paikkatiedoista. Paikkatietojen tehokasta
hyödyntämistä hidastaa puute osaamisessa ja tietoisuudessa niiden mahdollisuuksista. Ti-
lanteen korjaamiseksi lisätään paikkatietoja ja niiden käyttöön liittyviä hyötyjä esiin tuo-
vaa tietoa ja toimintaa verkostoissa kaikilla koulutustasoilla ja kaikissa organisaatioissa.

Seitsemänneksi, uudistetaan lainsäädäntöä kehityksen varmistamiseksi. Varmistetaan
tavoitteisiin pääsyä uudistamalla lainsäädäntöä muun muassa velvoittamalla kaikki viran-
omaiset tuottamaan ja jakamaan keskeiset paikkatiedot yhteiskäyttöisinä, määrittelemällä
yhteiskunnan kannalta keskeiset paikkatietovarannot, kuvaamalla julkishallinnon organi-
saatioiden paikkatietotoimintoihin liittyvät vastuut ja roolit sekä täsmentämällä erityisesti
muun muassa paikkatietoihin liittyviä turvallisuusnäkökulmia mukaan lukien tietoturva ja
yhteiskunnan kokonaisturvallisuuden vaarantumattomuus.

Selonteon erikseen käynnistettävässä toimenpideohjelmassa viedään eteenpäin toimen-
piteiden toteuttamista.

Arvoisa puhemies! Korkealaatuiselle osaamiselle perustuva, maailman innovatiivisin ja
turvallisin paikkatiedon ekosysteemi tuottaa paljon hyvinvointia suomalaiseen yhteiskun-
taan. Jotta pystymme kehittymään maailman kärkimaaksi paikkatietojen hyödyntämisessä
yhteiseksi hyväksi, tarvitaan harppauksia monilla aloilla. Toivon, että valiokunnat ottavat
laajasti kantaa selonteon toimenpiteisiin ja pohtivat, mitä ne tarkoittavat eri toimialoilla.
Paikkatietojen mahdollisuuksien monipuolinen käyttöönotto vaatii poliittista tahtoa ja po-
liittista tukea. Paikkatietopoliittinen selonteko sekä syksyllä annettava tekoäly- ja tietopo-
liittinen selonteko näyttävät yhdessä askelmerkit digitalisaation ja tiedolla johtamisen täy-
simääräiseksi hyödyntämiseksi suomalaisen yhteiskunnan parhaaksi. — Kiitos!

Toinen varapuhemies Tuula Haatainen: Käydään ryhmäpuheenvuorokierrokseen.

14.17 Juha Pylväs kesk (ryhmäpuheenvuoro):  Arvoisa rouva puhemies! Kymmenen
vuotta sitten olin hakemassa yritykseeni kalustoseurantaan ja täsmäviljelyyn soveltuvaa
tekniikkaa Saksasta alan messuilta. Silloin ainoastaan kolme yritystä pystyi toimittamaan
3



Pöytäkirjan asiakohta PTK 54/2018 vp
paikkatietoon perustuvaa tekniikkaa, ja se toimi satunnaisesti ja epätarkasti. Nyt on toisin.
Tänä päivänä pystyn seuraamaan yritykseni kalustoa kymmenien senttien tarkkuudella
mistä tahansa, vaikkapa täältä eduskunnasta. Tämän mahdollistavat nopeasti kehittynyt
tekniikka, hyvät tietoliikenneyhteydet sekä entistä tarkempi tieto paikasta.

Nyky-yhteiskunnassa paikkatietoa hyödynnetään monella eri tavalla. Meille tarjotaan ja
käytämme päivittäin eri palveluja, jotka perustuvat ajantasaiseen paikkatietoon. Hyvä esi-
merkki paikkatietoon perustuvasta palvelusta on jo yli miljoonaan puhelimeen ladattu 112
Suomi -palvelu, joka auttaa hätään joutuneita ihmisiä. Sijaintiin perustuva tieto tarjoaa tu-
levaisuudessa ihmisille uusia arkea helpottavia palveluja sekä yrityksille uusia kasvun ja
työllistämisen mahdollisuuksia. Paikkatiedon hyödyntäminen luo myös edellytyksiä te-
hokkaammalle ja ympäristöystävällisemmälle toiminnalle niin julkisella kuin yksityisellä
puolella. Tekniikan nopea kehitys lisää myös tarvetta sopia yhteisistä pelisäännöistä, jotta
paikkatiedon hyödyntäminen on turvallista. 

Arvoisa puhemies! Keskustan eduskuntaryhmä pitää tärkeänä, että julkisen vallan vas-
tuut ja roolit paikkatiedon osalta on määritelty selvästi laissa. Yhdymme näkemykseen,
että julkisen vallan tuottamien tietojen on pääsääntöisesti oltava käyttöoikeuksiltaan rajoit-
tamattomia, maksuttomia ja avoimia. On oltava valmis myös hyödyntämään yritysten tar-
joamia palveluja ja valmiita ratkaisuja. Lisäksi yhteistyö ja useiden tahojen pääsy paikka-
tiedon käyttöön on varmistettava. Viranomaisten yhteistyön ja tietojärjestelmien pitää jat-
kossa toimia niin, että tarvittava tieto ilmoitetaan vain yhteen ainoaan paikkaan.

Selonteon mukaan Suomessa on tulevaisuudessa maailman edistyksellisin ja turvallisin
paikkatietoympäristö. Se on kannatettava tavoite. Samalla on kuitenkin tunnistettava paik-
katiedon hyödyntämisen heikkoudet. Tekniikkaan ja tietoverkkoihin liittyvät uhkat ovat
todellisuutta. Tämä vaikuttaa myös Suomen turvallisuuteen. Lainsäädäntömme pitää olla
tältäkin osin ajan tasalla. Erityisen tärkeää on, että yksittäistä ihmistä koskevat tiedot, ku-
ten henkilötiedot, eivät ole julkisesti kaikkien saatavilla.

Arvoisa puhemies! Paikkatiedon mahdollisuudet laajenevat koko ajan. [Puhemies ko-
puttaa] Yhteiskunnan tehtävä on nyt vastata nopeaan kehitykseen luomalla edellytyksiä
uusille työpaikoille ja palveluille sekä huolehtimalla turvallisuudesta.

14.20 Eero Lehti kok (ryhmäpuheenvuoro):  Arvoisa rouva puhemies! Teknologian ke-
hittyminen on johtanut fyysisen sijainnin merkityksen vähenemiseen. Ihmiset ympäri maa-
ilmaa voivat tavoittaa toisensa hetkessä. Etäisyys on menettänyt merkityksensä tiedonku-
lun kannalta. Kaikki maailman tieto on meidän jokaisen saatavilla pelkän matkapuhelimen
välityksellä.

Fyysisen sijainnin merkityksen vähentyessä sijainnin ilmaiseman paikkatiedon merki-
tys on kuitenkin kasvanut. Paikkatiedolla on merkitystä niin ihmisen arkea helpottamaan
pyrkiville yrityksille kuin julkiselle vallalle. Oli kyse sitten niin uudenlaisista eri liikku-
mismuotoja yhteensovittamaan pyrkivistä yrityksistä kuin esimerkiksi palo- ja pelastustoi-
mesta, ajantasainen ja helposti hyödynnettävissä oleva paikkatieto palvelee näitä molem-
pia.

Paikkatietojen hyvällä saatavuudella luodaan rajattomasti mahdollisuuksia erilaisten so-
vellutusten ja palveluiden luomiselle. Tiedot rakennuksista, toimipisteistä, kunnista, luon-
nonsuojelualueista, liikenneväylistä, kaduista ovat julkisen vallan keräämää dataa. Se, mil-
lä tavoin julkinen valta tätä tietoa kerää ja luovuttaa eteenpäin yksityisten yritysten ja yh-
teisöjen ja yksityisten ihmisten käytettäväksi, on tulevaisuuden kannalta keskeistä. Ny-
4



Pöytäkirjan asiakohta PTK 54/2018 vp
kyään yhä enenevässä määrin myös yksityiset toimijat keräävät ja käyttävät paikkaan si-
dottua tietoa. Tältä osin ensimmäisiä ratkaistavia kysymyksiä on, miten huolehtia yksityi-
sen oikeuksista suhteessa paikkatietoa kerääviin yrityksiin ja millä ehdoilla julkinen valta
voi luovuttaa keräämäänsä tietoa yksityisille toimijoille.

Hallitusohjelman kirjauksen mukaisesti julkishallinnon tuottamien tietojen tulee olla
lähtökohtaisesti käyttöoikeudeltaan rajoittamattomia ja maksuttomia. Paikkatiedon osalta
on kyettävä määrittelemään oikeudelliset ja taloudelliset vastuut. Millä edellytyksillä jul-
kisen vallan keräämää tietoa voidaan luovuttaa eteenpäin, ja kuka vastaa kustannuksista?
Paikkatiedon osalta on kyettävä erottamaan toisistaan tiedon tuottaminen, ylläpitäminen ja
hyödyntäminen. Jokaisen osalta on ratkaisut tehtävä erikseen.

Arvoisa puhemies! Paikkatiedoissa on kyse usein myös henkilötiedoista. Tältä osin
paikkatiedon hyödyntämisessä ja sen jakamisessa tulee ottaa huomioon perustuslain tur-
vaama henkilötietojen suoja. Lisäksi päätöksiä tehtäessä tulee huomioida kansallinen tur-
vallisuus. Kaikkea paikkatietoa ei ole tarkoitettu levitettäväksi vapaasti yleisön saataville.

Meidän lainsäätäjien tehtävänä on määritellä periaatteet, joiden avulla määritellään yh-
teiskunnan toiminnan kannalta keskeiset tietovarannot ja niihin liittyvät peruspalvelut.
Paikkatietojen keräämisessä ja levittämisessä tulee kuitenkin huomioida keskeiset niin yk-
silöiden perusoikeuksien kuin kansallisen turvallisuuden asettamat reunaehdot. 

Tie maailman parhaaksi paikkatiedon hyödyntäjäksi tulee olemaan pitkä, mutta matkan
ensimmäinen askel on nyt otettu.

14.24 Katja Taimela sd (ryhmäpuheenvuoro): Arvoisa puhemies! Paikkatiedot muodos-
tavat osan yhteiskunnan keskeisestä infrastruktuurista, jonka olemassaoloon ei kiinnitetä
huomiota mutta johon monet palvelut ja useiden yritysten kilpailukyky olennaisilta osil-
taan perustuvat. Meillä Suomessa yhteiskunnalla on merkittävä rooli niin tämän tiedon ko-
koamisessa kuin sen paikkansapitävyyden ja turvallisuuden takaajana, mitä ei sovi unoh-
taa. Tätäkin kautta yritykset saavat veroeuroilleen vahvasti vastinetta. Edelläkävijyys paik-
katiedon käytettävyyden kehittämisessä ja julkisten tietovarantojen avaamisessa tarjoaa
yrityksillemme merkittävän kilpailukykyvaltin ja pohjan innovaatiotoiminnalle. Jos mie-
timme vaikkapa liikenteen automatisoitumista, se perustuu aivan keskeisiltä osin tarkkaan
ja luotettavaan paikkatietoon.

Arvoisa rouva puhemies! Julkisten tietovarantojen avaaminen lähti alkuun vuonna
2012, kun Maanmittauslaitos avasi maastotietoaineistonsa avoimeen käyttöön. Valtiova-
rainministeri Jutta Urpilainen oli keskeisessä roolissa aloitteen edistäjänä ja painotti jo
tuolloin, että kaikenlaisten tietovarantojen avaaminen on yksi tulevaisuuden kasvun ja hy-
vinvoinnin avain. Tällä Urpilaisen siivittämällä tiellä meidän on hyvä jatkaa.

Tarvitsemme edelleen hyvää yhteispeliä julkisten ja yksityisten toimijoiden välillä.
Koko ajan muuttuva paikkatietojen hallinta edellyttää tiedonkeruun hallittua joukkoista-
mista. Tämän paikkatietopoliittisen selonteon merkittävin arvo on siinä, että teemme po-
liittiset linjaukset siitä, miten monien eri tahojen tuottamia paikkatietoja hyödynnetään jat-
kossa tehokkaasti ja turvallisesti sekä henkilötietosuojasta huolehtien. Tätä kautta luodaan
myös edellytyksiä kasvulle ja positiiviselle työllisyyskehitykselle.

Arvoisa rouva puhemies! Elämme vahvasti sosiaalisen median aikakaudella, jolloin jo-
kainen meistä jakaa itsestään suuria määriä erilaista tietoa sitä aina edes ymmärtämättä.
Julkisen puolen toimijoiden on tässä oltava eräänlaisia portinvartijoita ja kyettävä pitä-
mään huoli siitä, että palveluissa hyödynnettävä data on myös aina kansalaisten näkökul-
5



Pöytäkirjan asiakohta PTK 54/2018 vp
masta turvallista. Facebookin perustaja Mark Zuckerberg oli tällä viikolla Euroopan parla-
mentissa kuultavana liittyen Facebookista tapahtuneisiin tietovuotoihin. Kun tänään käym-
me keskustelua paikkatietopoliittisesta selonteosta, on syytä pohtia myös ajankohtaiskes-
kustelun tarvetta sosiaalisen median roolista ja niistä toimintatavoista, joilla monikansalli-
set somejätit suomalaisista käyttäjistään tietoa keräävät.

14.27 Kari Kulmala sin (ryhmäpuheenvuoro): Arvoisa rouva puhemies! Paikkatietoa on
kaikki tieto, jonka yhtenä ominaisuutena on sijainti. Paikkatietoja ovat esimerkiksi tiedot
rakennuksista, säästä, matkapuhelimien sijaintitiedoista ja liikenneväylistä. Digitaalisessa
maailmassa paikkatietojen hyödyntäminen on laaja-alaista. Se koskettaa meistä jokaista
vapaa-ajalla ja töissä, yrityksissä ja julkisella sektorilla. Paikkatietojen hyödyntäminen on
monelle meistä tuttua älypuhelinten myötä. Oman sijaintinsa voi jakaa sovellusten kautta
ja vieraassa paikassa suunnistaminen on helppoa, kun oman sijainnin saa näkyviin kartta-
pohjalle lähes reaaliajassa. 

Paikkatiedot ovat paljon muutakin. Digitalisaation myötä paikkatietojen merkitys ko-
rostuu entisestään. Itseohjautuvat autot ja MaaS eli liikkuminen palveluna -toimintamalli
tarvitsevat sijaintitietoja toimiakseen. Tarkka paikkatieto on edellytys myös uusille robo-
tiikan ja tekoälyn palveluille ja sovelluksille. Meidän on siis tärkeä tietää, minkälaisia paik-
katietoja yhteiskunnassa tarvitaan ja miten paikkatietojen käyttöä voidaan edistää. 

Arvoisa puhemies! Selonteon visiona on luoda Suomesta maailman parhaiten paikkatie-
toja hyödyntävä yhteiskunta. Viimeaikaisen Facebook-tietovuotokohun myötä yhä useam-
pi meistä on huolissaan siitä, mitä tietoja meistä kerätään ja mihin tarkoituksiin niitä käy-
tetään. Kun Suomeen luodaan maailman edistyksellisintä paikkatiedon ekosysteemiä, on
tärkeää varmistaa, että myös henkilötietojen suoja ja tietoturvallisuus ovat edistyneintä
maailmassa. Muutaman päivän päästä voimaan tuleva EU:n tietosuoja-asetus on tärkeä as-
kel tässä työssä eteenpäin. 

Arvoisa puhemies! Selonteon tavoitteena on velvoittaa kaikki viranomaiset tuottamaan
ja jakamaan paikkatiedot yhteiskäyttöisinä. Paikkatietojen käyttöoikeuksia määriteltäessä
on erityisen tärkeää huomioida yhteiskunnan kokonaisturvallisuus. Kriittiset paikkatiedot
ja niiden merkitys on tärkeä tunnistaa. Lähtökohtaisesti viranomaisen tuottama tieto on jul-
kista, mutta viranomaisen vastuuseen kuuluu myös arvioida tiedonkäytön riskit. Viran-
omaisen toiminnalla ei siis saa luoda tilannetta, joka aiheuttaa yhteiskunnalle turvallisuus-
vajeen.

Arvoisa puhemies! Turvallinen yhteiskunta luo perustan yksilön ja yritysten toiminnal-
le. On hyvä, että selonteossa puhutaan kokonaisturvallisuuden mallista. Määrittelemällä
yhteiskunnan kannalta keskeiset paikkatietovarannot, määrittelemällä kunkin toimijan
vastuut ja roolit sekä täsmentämällä erityisesti paikkatietoihin liittyviä turvallisuusnäkö-
kulmia olemme oikealla tiellä. Näin kokonaisturvallisuus ja tietoturva otetaan vakavasti ja
voimme yhdessä [Puhemies koputtaa] viedä selonteon toimenpiteet käytäntöön.

14.31 Teuvo Hakkarainen ps (ryhmäpuheenvuoro): Arvoisa puhemies! Tämä valtioneu-
voston paikkatietopoliittinen selonteko pyrkii toteuttamaan hallitusohjelman tavoitetta ke-
hittää käyttäjälähtöiset, tuottavuutta ja tuloksellisuutta nostavat yhden luukun digitaaliset
julkiset palvelut toimivaksi kokonaisuudeksi. Tällainen toiminto on muiden muassa turval-
lisuusviranomaisille tehtävä yhteinen paikkatietoalusta, josta selviää kulloinkin tilanneku-
va. 
6



Pöytäkirjan asiakohta PTK 54/2018 vp
Pidämme hyvänä myös selontekoon sisältyvää tavoitetta yritystoiminnan mahdollisuuk-
sien kehittämisestä. Eräs erinomainen esimerkki tällaisesta on metsävaratiedon tehok-
kaampi hyödyntäminen, mikä on tehokas keino lisätä metsätalouden harjoittamista. Toi-
saalta tällaisissa hankkeissa tulee huolehtia siitä, että henkilötiedot luovutetaan järjestel-
mään vain siinä laajuudessa kuin ne ovat tarpeen. On myös olennaista, että tiedonkeruun
laatuvaatimukset ovat kaikille toimijoille ja koko maassa yhdenmukaiset.

Arvoisa puhemies! Perussuomalaisten eduskuntaryhmä on joiltakin osin erittäin huoles-
tunut niistä ei-toivotuista vaikutuksista, joita digitalisaatioon sekä hallituksen tavoitteisiin
liittyy. Yksi tällainen uhka pahimmasta päästä on kansallinen satelliittipaikannusjärjestel-
mä, joka mahdollistaa yleiseen käyttöön paikannuspalvelut eli ihmisten liikkumiseen liit-
tyvän kyttäysjärjestelmän. Perussuomalaisten eduskuntaryhmä näkee, että tällaisilla uudis-
tuksilla ei paranneta suomalaisten autoilijoitten asemaa. Uudistuksen takaa pilkistää ruuh-
kamaksujen käyttöönotto tulevaisuudessa. Tällaista kehitystä perussuomalaiset vastusta-
vat voimallisesti niin nyt kuin jatkossakin. Samalla on huomioitava se uhkakuva, että ul-
kopuolisten tahojen mahdollisuus puuttua liiaksi kansalaisten yksityiselämään kasvaa. 

Lopuksi perussuomalaisten eduskuntaryhmä haluaa kiinnittää huomiota myös siihen,
että lainsäädäntöä on uudistettava, ainakin osittain, nyt selonteossa kerrottujen tavoittei-
den varmistamiseksi. Tässä yhteydessä tulee huolehtia siitä, etteivät ne luo uuden säänte-
lyn tarvetta liiaksi. Sääntelyn lisäämistä tuskin kukaan kaipaa.

14.34 Satu Hassi vihr (ryhmäpuheenvuoro): Arvoisa puhemies! Selonteko on nykyhalli-
tuksen asiakirjaksi siitä harvinainen, että päälinjoista voi olla samaa mieltä. Viranomaisten
tuottaman maantieteellisiin sijainteihin liittyvän tiedon pitää olla pääsääntöisesti avointa
sekä helppoa löytää, yhdistää ja käyttää. Nyt tieto on pirstaleista. Yleiset kartat laatii Maan-
mittauslaitos, merikartat Liikennevirasto. Geologian tutkimuskeskus, Luonnonvarakes-
kus, Metsäkeskus sekä ympäristö- ja museoviranomaiset tuottavat tietoa maaperästä, mal-
miesiintymistä, metsistä, luontotyypeistä, uhanalaisista lajeista, ympäristön tilasta ja kuor-
mituksesta sekä muinaismuistoista. Ilmatieteen laitos tekee sääennusteita ja -tilastoja.
Kunnilla on tiedot asemakaavoista, rakennuksista ja tonteista. Tilastokeskuksesta saa vaik-
kapa eri postinumeroalueiden asukkaiden ikä- ja tulojakauman. Kukin tuottaa paikkatietoa
tavallaan, ja päällekkäistäkin työtä tehdään. Toisaalta tieto maan eri osista ei välttämättä
ole vertailukelpoista.

Paikkatietopolitiikan lähtökohtana tulee olla yhteentoimivuus. Selonteko on esimerkki
siitä, miten EU voi antaa sysäyksen järkeville kansallisille toimille. Ympäristöön liittyvää
paikkatietoa koskeva INSPIRE-direktiivi on paljolti selonteon taustalla. Sitä käsiteltäessä
väännettiin muun muassa tiedon avoimuudesta.

Arvoisa puhemies! Vihreät pitävät erittäin tärkeänä periaatteena sitä, että julkisin varoin
tuotettu tieto on pääsääntöisesti avointa ja maksutonta. Monissa maissahan valtiovarainmi-
nisteriöillä on ollut tapana vaatia julkishallinnon yksiköitä hankkimaan tuloja tietoa myy-
mällä, mutta kansantaloudelle paljon merkittävämpää on, että avoin, tarkka ja helppokäyt-
töinen paikkatieto auttaa yrityksiä kehittämään toimintaansa ja myös aivan uusia palvelui-
ta.

EU:n Galileo-satelliittipaikannus sekin luo uusia mahdollisuuksia. Esimerkki tällaisesta
on MaaS, Mobility as a Service, liikenne palveluna, josta voi muodostua vaihtoehto yksi-
tyisautoilulle, kun julkisen liikenteen palvelun voi ostaa ovelta ovelle ilman että tarvitsee
erikseen maksaa esimerkiksi vaikkapa taksista tai paikallisbussista, junasta ja kaupunki-
7



Pöytäkirjan asiakohta PTK 54/2018 vp
pyörästä. Parhaassa tapauksessa tämä auttaa hillitsemään ilmastonmuutosta ja parantaa yh-
teiskunnan resurssitehokkuutta, ihmistyön ja luonnonvarojen järkevää käyttöä. Automati-
soitu liikenne tarvitsee jopa 10 sentin tarkkuudella paikkatietoa. Paikkatietopalvelut mah-
dollistavat myös luonnononnettomuustapauksissa aiempaa tehokkaamman varoituksen ja
toiminnan.

Arvoisa puhemies! Kun paikkatiedon hyödyntäminen helpottuu, on huolehdittava myös
tietosuojasta. Huomenna voimaan astuvan EU:n tietosuoja-asetuksen mukaan henkilöön
yhdistettävissä oleva tieto katsotaan henkilötiedoksi, [Puhemies koputtaa] myös henki-
löön yhdistettävissä oleva paikkatieto. Lisäksi turvallisuusviranomaisten erityisvaatimuk-
set pitää huomioida.

14.37 Hanna Sarkkinen vas (ryhmäpuheenvuoro): Arvoisa puhemies! Moni meistä käyt-
tää paikkatietoon perustuvia palveluita lähes päivittäin. Paikkatiedon käytön lisääminen on
kannatettava tavoite, ja paljon mahdollisuuksia on vielä hyödyntämättä. Paikkatiedon
avulla voidaan kehittää uudenlaista joustavaa kutsu- ja robottiliikennettä. Vierailemisen
arvoisista luontoelämyksistä voidaan luoda alati kehittyvä kartta kansalaisten yhteistyöllä.
Lisätyn todellisuuden avulla kaavoitussuunnitelmat saadaan konkreettisesti. Käyttötapoja
on rajattomasti.

Paikkatiedon ja sen hyödyntämisen kannalta tärkeitä asioita ovat datan avoimuus, käy-
tettävyys ja toisaalta yksityisyydensuojan turvaaminen. Nämä asiat selonteosta löytyvät-
kin, mutta keinot niiden toteuttamiseksi jäävät vielä epäselviksi. Kun teknologia kehittyy
yhä paremmaksi ja kun tiedon määrä kasvaa, lisääntyy mahdollisuus tiedon yhdistelyyn.
Tässä piilee merkittäviä mahdollisuuksia mutta myös uhkia yksityisyydelle. Turvallisuu-
den osalta tarvitaan selkeää lainsäädäntöä ja valvontaan riittävä osaaminen ja resurssit.

My data -periaatteen mukaisesti tarvitaan konkreettiset pelisäännöt siitä, miten omia tie-
toja voi seurata ja käyttölupia myöntää. Me suomalaiset jakelemme auliisti tietojamme so-
meen ja ruokakaupan bonuskortin kautta, joten tarvitaan myös tietoisuuden lisäämistä ja
tottumista omien tietojen hallintaan. Yhteiskunnan vastuu on huolehtia siitä, että myös ne,
jotka eivät osaa tai ymmärrä huolehtia itse datastaan, ovat turvassa.

Arvoisa puhemies! Hallituksen selonteossa paikkatieto nähdään ensisijaisesti keinona
parantaa yritysten kilpailukykyä. Yritysten kilpailukyvyn parantuminen on paikkatiedon
käytön tärkeä seuraus, mutta se ei voi olla ainoa päämäärä. Ykköstavoitteena tulee olla pa-
remmat palvelut ja parempi elämänlaatu ihmisille. Tavoitteena tulee olla luonnon rajallis-
ten resurssien säästeliäs käyttö, ilmastonmuutoksen torjuminen ja luonnonsuojelun edistä-
minen, joihin paikkatiedolla voi olla paljon annettavaa. Paremman elämän ja ympäristön
täytyy olla perustavoitteita, joihin pääsemistä paikkatietoa käyttävät yritykset ja järjestel-
mät palvelevat ja tekevät samalla bisnestä ja luovat kasvua. Jos mennään vain talous edel-
lä, ilman oikeanlaista sääntelyä, voidaan pahimmassa tapauksessa päätyä paikkatiedon
väärinkäyttöön.

Arvoisa puhemies! Paikkatieto ja paikkatietojärjestelmät ovat syntyneet paljolti julkisis-
sa organisaatioissa ja järjestelmissä. On ihmeellistä, kuinka julkisia järjestelmiä kuvataan
selonteossa esteenä yritysten kehitykselle, vaikka nimenomaan julkinen paikkatietoaineis-
to on luonut pohjan monille yksityisille paikkatietoinnovaatioille. Tästä tunkkaisesta jul-
kisten järjestelmien mollaamisesta toivoisi päästävän eroon kohti avoimen datan ja  avoin-
ten rajapintojen aitoa ekosysteemi- ja yhteistyöajattelua. 
8



Pöytäkirjan asiakohta PTK 54/2018 vp
Arvoisa puhemies! Myös Suomen korkeakouluissa on paljon paikkatieto-osaamista ja
-tutkimusta. Esimerkiksi Oulun yliopistolla geoinformatiikan tutkimusryhmässä on tutkit-
tu terveysmaantieteeseen liittyviä kysymyksiä sekä tehdään väestön alueelliseen muutok-
seen, ympäristöön ja luonnonvarojen hyödyntämiseen liittyvää tutkimusta, joka kytkeytyy
läheisesti paikkatietoon. Tutkimuksessa on myös kehitetty malleja paikkatiedon hyödyn-
tämiseksi päätöksenteon tukena. Yliopistot ja tutkimuslaitokset tuleekin pitää mukana
paikkatiedon soveltamisen kehittämisessä myös jatkossa.

14.41 Mats Nylund r (ryhmäpuheenvuoro):  Ärade fru talman, arvoisa rouva puhemies!
När vi utvecklar den geografiska informationen ska två saker vara i balans. För det första
måste den geografiska informationen vara kompatibel och tillgänglig så att den kan utnytt-
jas effektivt. Och för det andra ska datasäkerheten vara på en så hög nivå att skyddet av per-
sonuppgifter uppfylls. 

Vi behöver öppna gränssnitt så att våra digitala system korresponderar med varandra.
Och här bör vi satsa mera, för vi har inte råd att släpa efter. Här är det också oerhört viktigt
att satsa på den övergripande säkerhetsmiljön. När vi utvecklar våra system måste vi beak-
ta att det alltid också finns krafter som vill skada samhällets infrastruktur.

Arvoisa puhemies! Yhteiskunnassa syntyy nopeasti uusia palvelutarpeita. On täysin sel-
vää, että paikkatietoa koskevaa lainsäädäntöämme on uudistettava kehityksen varmistami-
seksi. Tämä koskee liikennettä, navigointia, maa- ja metsätaloutta, hallintoa, ja kuten tie-
dämme, tehokkaille hoitoa organisoiville logistisille palvelujärjestelmille on laskettu suuri
rationalisointihyöty. 

Osoitteet ovat yksi keskeisimmistä paikkatietovarannoista. Kuten valtioneuvoston se-
lonteossa todetaan, osoitteiden on oltava virheettömiä ja osoitetietojen korkealaatuisia jär-
jestelmän luotettavuuden kannalta. Ihmettelen kuitenkin sitä, että selonteossa on unohdet-
tu korostaa tai edes problematisoida sitä, että me kaksikielisenä maana tarvitsemme vir-
heettömiä osoitetietoja kahdella kielellä. Vai pitäisikö tilanteen jatkua kuten nykypäivänä,
että kun Google Mapsia käyttää ruotsiksi, niin Turku ilmestyy matkapuhelimen näytölle
Åbon sijaan? Miten hallitus aikoo huolehtia toimivasta paikkatiedosta molemmilla kansal-
liskielillä, suomeksi ja ruotsiksi?

Paikkatieto, kuten tekoäly ylipäänsä, tarjoaa valtavat mahdollisuudet tulevaisuudessa.
On tärkeää, että turvaamme lainsäädännön kautta yhdenvertaiset mahdollisuudet tiedon
hankkimiseen.

Till sist, fru talman: Svenska riksdagsgruppen understryker att tillräckliga resurser för ut-
bildning och forskning måste tryggas. Det är också viktigt att se till att vi har en teknisk
samhällsutveckling som är inkluderande och som inte skapar mer utanförskap. Till sist vill
jag betona att samarbetet mellan den offentliga sektorn och företagen måste bli bättre då
det gäller den geografiska informationen, om Finland innovativt ska stå i spetsen för ut-
vecklingen.

14.44 Peter Östman kd (ryhmäpuheenvuoro):  Arvoisa puhemies! Paikkatietojen laaja-
alainen hyödyntäminen on tulevaisuudessa yhä tärkeämpää, mutta tähän kehitykseen liit-
tyy myös riskejä, jotka tulee huomioida. Lainsäädännöllä tulee varmistaa, että paikkatieto-
ja käytetään tietoturvallisesti ja ihmisten yksityisyydensuojaa turvaten. Kansalaisilla on oi-
9



Pöytäkirjan asiakohta PTK 54/2018 vp
keus tietää, mihin kaikkeen heihin liittyvää paikkatietoa käytetään ja mille tahoille tietoja
luovutetaan.

Värderade talman! Regeringen har som mål att utveckla den geografiska informationen,
och har nu dragit upp riktlinjer för hurudan geografisk information som behövs i vårt sam-
hälle. Den kristdemokratiska riksdagsgruppen poängterar vikten av att också utvärdera ris-
kerna och hur man kan säkerställa sig om att inte illvilliga eller kriminella personer eller or-
ganisationer kommer åt att missbruka positionerings- och logistiktjänsterna. Därför fram-
för vi också ett önskemål till regeringen: vi vill att regeringen, förutom de riktlinjer och
målsättningar som nu dragits upp, ställer som mål att Finland i framtiden är världens säk-
raste land när det gäller datasäkerhet och sekretess. 

  Arvoisa puhemies! Paikkatiedon kattavammalla hyödyntämisellä voidaan tukea yhteis-
kunnan toimintoja, yhteistyötä ja palveluja sekä optimoida luonnonvarojen käyttöä. Tämä
on hyvä asia. Selonteossa painotetaan myös tarkkojen ja valtakunnallisesti yhdenmukais-
ten osoitetietojärjestelmien luomisen merkitystä. Kristillisdemokraattinen eduskuntaryh-
mä pitää tavoitetta tärkeänä. Se helpottaa varsinkin poliisin ja pelastusviranomaisten työtä
erityisesti haja-asutusalueilla. 

Arvoisa puhemies! Yhtenä keskeisenä tavoitteena selonteossa on viranomaisten kerää-
mien ja hallinnoimien paikkatietojen tarjoaminen yksityisille yrityksille. Tämä parantaa
yritysten mahdollisuuksia tarjota uusia palveluita. Samalla tulee kuitenkin huomioida
paikkatietojen luovutukseen liittyvät tietosuoja- ja yksityisyydensuojakysymykset.

Paikkatietojärjestelmät ovat globaaleja järjestelmiä. Siksi konflikti yhdessä osassa maa-
ilmaa saattaa vaikuttaa satelliittipaikannuksen toimivuuteen myös Suomessa. KD:n edus-
kuntaryhmä muistuttaa, että mikään elintärkeä yhteiskunnan järjestelmä tai elinkeinoelä-
män alue, kuten logistiikka, ravinnontuotanto tai terveydenhuolto, ei saa olla riippuvainen
reaaliaikaisen kartta- tai sijaintitiedon saatavuudesta.

Toinen varapuhemies Tuula Haatainen:  Tämän jälkeen myönnän vastauspuheenvuo-
ron. — Ministeri Leppä, 3 minuuttia.

14.47 Maa- ja metsätalousministeri Jari Leppä:  Rouva puhemies! Kiitoksia eduskun-
taryhmille erinomaisista puheenvuoroista, asiantuntevista sellaisista, ja myöskin siitä yh-
tenäisestä ja yhteisestä linjasta, jossa alleviivattiin muutostarvetta, uudistamistarvetta ja si-
tä, että maailma kehittyy sellaiseen suuntaan, että myös me tarvitsemme muutosta ja myös
me tarvitsemme lainsäädäntöä ja säädöspohjaa, jotta sekä nämä tavoitteet että turvallisuus
kehittyvät siihen visioon, johon ymmärsin, että kaikki myöskin yhtyivät, jolla me saamme
aikaan Suomeen maailman innovatiivisimman ja turvallisimman paikkatiedon ekosystee-
min.

Muutamia nostoja täältä.
Erittäin moni ryhmistä otti esille selkeän työnjaon tarpeen ja rajapintojen määrittelemi-

sen — äärimmäisen tärkeä asia. Samaten turvallisuusnäkökulmat niin henkilötietoihin
nähden kuin sisäiseen turvallisuuteen ja ulkoiseen turvallisuuteen liittyviin tietoihin näh-
den olivat kaikissa puheenvuoroissa mukana.
10



Pöytäkirjan asiakohta PTK 54/2018 vp
Edustaja Östman viimeisessä ryhmäpuheenvuorossa otti esille myös globaalin näkökul-
man ja globaalin vaikutuksen, ja siksi on tärkeää, että nämä asiat ovat meidän omissa kä-
sissämme niin pitkälti kuin ne voivat olla. Tämäkin pitää ottaa huomioon.

Myös yksityisen ja julkisen tiedon rajapinnat edustaja Lehti otti omassa puheenvuoros-
saan esille. Se on tosi tärkeä määrittely, samoin kuin se, mikä tuli niin edustaja Pylvään,
Lehden kuin kaikkien muidenkin näkökulmasta, eli se, millä tavoin me luomme liiketoi-
mintamahdollisuuksia paikkatiedon avulla ja luomme sitä julkista pohjaa sille, mistä yri-
tykset sitten voivat ammentaa sitä omaa uutta palveluliiketoimintaansa ja siten luoda
myöskin työpaikkoja ja palveluita meille suomalaisille.

On selvää, mitä edustaja Sarkkinen täällä totesi, että on oltava selkeä lainsäädäntö ja
myöskin sille valvonta. Se on ihan päivänselvä asia, näin pitää olla, mutta siitä olen eri
mieltä, että tässä selonteossa painopiste olisi liikaa elinkeinoelämän puolella, bisneksen
puolella. Se tulee sen myötä, kun me julkisesti tuotamme näitä tietoja ja sitten hallitusti nii-
tä tarjoamme elinkeinoelämän käyttöön. Se on se näkökulma ja lähtökohta tässä ilman
muuta.

Julkinen toimija tuli täällä edustaja Hassin pitämässä vihreiden puheenvuorossa hyvin
esille: luettelo siitä, miten monissa paikoissa näitä tietoja kerätään. Se on myöskin käyttä-
jän kannalta hankalaa. Varmasti se on myöskin tietoturvan kannalta hankalaa, ja siksi on
oleellista, että me pystymme sitä yhdistämään. Ruotsiksi myöskin pitää tämä asia ottaa
huomioon, se on ihan päivänselvä asia.

Sitten, puhemies, ihan lopuksi: Hallittu tieto, turvallinen tiedonkeruu henkilötietojen
osalta, oli täällä SDP:n ryhmäpuheenvuorossa, edustaja Taimelan puheenvuorossa, isossa
roolissa, samoin kuin myöskin se, millä tavoin ja mitä tietoja monikansalliset yhtiöt meistä
suomalaisista keräävät, ja sen hallinta. Riskien arviointi tuli edustaja Kulmalan puheen-
vuorossa, samoin sitten edustaja Hakkarainen oli kansallisesta satelliittipaikannusjärjestel-
mästä huolissaan. Emme halua kyttäysjärjestelmää vaan haluamme järjestelmän, joka on
avoin, reilu, jossa kaikki tietävät, mistä tieto tulee, miten sitä käytetään, jossa rajapinnat
ovat selvät, ja siihen me tarvitsemme myöskin jonkun verran säätelyä, että tämä on mah-
dollista. — Kiitos.

Toinen varapuhemies Tuula Haatainen: Avaan tähän vaiheeseen debattikeskustelun.
Pyydän niitä edustajia, jotka haluavat käyttää 1 minuutin mittaisen puheenvuoron, paina-
maan V-painiketta ja nousemaan seisomaan.

14.51 Anne Kalmari kesk (vastauspuheenvuoro):  Arvoisa rouva puhemies! Paikkatieto
hyödyntää meitä kaikkia kansalaisia. Sen avulla löydetään niin eksyneet koirat kuin mum-
mot tai taksi löytää meidät tai me löydämme toivotun ravintolan, mutta metsävaratieto
edesauttaa myös todella paljon ihan suurinta sektoriamme metsäsektoria. Tänään meillä oli
seminaari metsätiedon hyödyntämisestä, ja oli ilo huomata, että koko sektori oli yhteisellä
rintamalla, halusi edistää metsätiedon käyttöä, edistää digitalisaatiota ja edistää myöskin
alustataloutta tälläkin sektorilla. Tulevaisuudessa robotisaatio ja kaikki se metsätieto aut-
taa meitä tekemään asioita tehokkaammin, taloudellisemmin ja entistä enemmän luontoa
huomioon ottaen. Minulle oli yllätys, kun seminaarissa selvisi, että Syke ei anna avoimek-
si tietoaan arvokkaista luontokohteista. Se mielestäni edesauttaisi sitä, [Puhemies: Aika!]
että voisimme paremmin huolehtia niistä.
11



Pöytäkirjan asiakohta PTK 54/2018 vp
14.53 Antti Lindtman sd (vastauspuheenvuoro): Arvoisa puhemies! Kolme näkökulmaa
tähän paikkatietojen tehokkaaseen ja turvalliseen hyödyntämiseen:

Ensinnäkin, kaiken pohjana on se, että pitää olla avointa dataa. Ja niin kuin edustaja Tai-
mela puheenvuorossaan toi esiin, tämä lumipallo laitettiin liikkeelle viime hallituskaudel-
la, ja on hyvä, että sitä nyt jatketaan.

Toinen huomio on se, että todella tarvitaan yhteiset rajapinnat, yhteiset standardit. Tässä
vain semmoinen huomio, että tämä ilmiselvästi edellyttää uutta normistoa. Toivottavasti
tämä ei joudu nyt sitten hallituksen normitalkoiden kohteeksi. Me näemme, että meillä on
sellaisia normeja, joita tarvitaan, ja sitten on niitä, jotka ovat vähän heikompia, mutta ker-
ralla ei kannata kaikkea tyrmätä.

Sitten kolmanneksi tämä yksityisyydensuoja: nyt kun Euroopan parlamentissa oli kuul-
tavana Zuckerberg tästä Facebook-tilanteesta ja hän jätti vastaamatta siihen, miten suoja-
taan kolmansien osapuolien tiedot, niin tämä on asia, jota on syytä pohtia, koska siellä saat-
taa olla tietoa ihmisistä, joilla ei edes ole Facebook-tiliä, ja mikäli näitä tietoja, esimerkiksi
[Puhemies: Aika!] paikkatietoja, yhdistellään, niin miten olette tämän ottaneet huomioon?

14.54 Markku Eestilä kok (vastauspuheenvuoro):  Arvoisa puhemies! Valiokunnan pu-
heenjohtaja Kalmari nosti täällä esille tämän metsävaratiedon ja sen tiedon, mikä liittyy sii-
hen, ja olen itsekin sitä mieltä, että julkisin varoin kerätyn tiedon pitää olla elinkeinoelä-
män hyödynnettävissä ja sen pitää tuottaa uutta liiketoimintaa. Ja metsävarojen suhteen eri-
tyisesti tämä kuutio.fi on lähtenyt hyvin käyntiin, ja metsäkauppa menee sitten niin sano-
tusti verkkoon. Mutta kysynkin ministeriltä: Mitenkä meidän pitäisi suhtautua siihen, että
yhteiskunnassa saattaa olla tahoja, jotka käyttävät tätä tietoa ikään kuin väärin hyväkseen
ja lähtevät omia tarkoitusperiä ajamaan sen tiedon perusteella, mikä on tarkoitettu hyödyt-
tämään yhteiskuntaa? Ja jos ajatellaan näin, että jollain on joku metsäomaisuus ja yhtäkkiä
huomaa olevansa julkisen keskustelun keskipisteessä ikään kuin suojelumielessä, vaikka
mitään ei ole tapahtunut, ja se ikään kuin vaurioittaa tätä omaisuutta ja sen omistajaa, niin
mitenkä, ministeri, olette ajatellut, pitäisikö näissä tapauksissa [Puhemies koputtaa] lain-
säädäntöä kehittää niin, että myös voidaan tämä sanktioida?

14.55 Ville Tavio ps (vastauspuheenvuoro):  Arvoisa puhemies! Kysyn ministeriltä: ym-
märsinkö oikein, että nyt tässä paikkatietoseurannassa ja näissä järjestelmissä tullaan kes-
kittymään siihen, että kuluttajat saavat hyötyä näistä applikaatioista ja yritykset saavat
hyötyä tästä järjestelmästä ja sitten on tämä turvallisuuspuoli, eli esimerkiksi hätäkeskus
voi hyödyntää näitä tulevia turvallisuuspaikkatietoja, eikä näitä paikkatietojärjestelmiä ha-
luta käyttää ihmisten kyttäämiseen tai esimerkiksi verotukseen, kun hallitus aikaisemmin
on harkinnut sitäkin, että autoja pitäisi seurata ja kytätä, jotta niitä voitaisiin verottaa ajon
mukaan siitä, miten paljon ne liikkuvat?

Myönnettäköön tähän loppuun kuitenkin, että vaikka vastustan kaikkea tuollaista henki-
löiden seuraamista, niin se, että ulkoministeri Soiniin kiinnitettäisiin tällainen paikkatieto-
laite, olisi ihan mielenkiintoinen ajatus, koska silloin eduskuntakin voisi tietää, missä hän
liikkuu, kun hän on täällä niin harvoin.

14.56 Jyrki Kasvi vihr (vastauspuheenvuoro): Arvoisa puhemies! Avoimessa yhteiskun-
nassa päätösten taustalla olevien tietomassojen on oltava vapaasti kaikkien käytettävissä,
jotta kansalaiset voivat arvioida päätösten perusteita ja seurauksia. Sivuvaikutuksena on
12



Pöytäkirjan asiakohta PTK 54/2018 vp
tosiaan todettu myös kansantalouden hyötyvän, kun yritykset voivat vapaasti hyödyntää
yhteisiä tietovarantoja. Tiedon merkitys julkisessa päätöksenteossa kasvaa jatkuvasti, sa-
moin tiedon analysointiin käytettyjen algoritmien. Onkin olemassa riski, että vaikka tiedot
olisivat avoimia, algoritmit pidetään suljettuina. 

Otetaan esimerkiksi vaikka päätös pohjoismetron rakentamisesta. Sitä perusteltaisiin to-
dennäköisesti simulaatiomalleilla metron vaikutuksista liikenteeseen ja kaupunkirakentee-
seen. Jos näiden simulaatiomallien algoritmit olisivat suljettuja, jos poliitikot ja kansalai-
set eivät voisi arvioida niiden toimintaa, päätös metron rakentamisesta ei olisikaan enää
avoin ja vain simulaatiomallin ohjelmoijat voisivat arvioida sen perusteita. Siksi julkisen
datan avaaminen ei riitä, [Puhemies koputtaa] vaan myös julkisten päätösten tekoon käy-
tettävät algoritmit on avattava.

14.57 Jari Myllykoski vas (vastauspuheenvuoro): Arvoisa rouva puhemies! Kysymykse-
ni ministerille on samaa sukua. Kun me olemme sitä mieltä, että julkisesti verovaroin tuo-
tetun tiedon pitää olla yritysten käytettävissä, niin kysymys kuuluukin: kuinka sen datan,
jolla tehdään liiketoimintaa, avoimuus edelleen on, onko se verovaroin tuotettu tieto edel-
leen toistenkin yritysten käytettävissä? Missä kulkee se rajapinta, että verovaroin tuotettu
tieto, millä tehdään liiketoimintaa, ei olekaan enää toisten palvelutuottajien käytettävissä?
Minun mielestäni se on kohtuutonta, jos eivät yritykset, jotka saavat verovaroin tiettyä da-
taa haltuunsa, pysty jakamaan sitä. Me olemme käyneet liikennevaliokunnassa keskuste-
lua juuri siitä, että data pitää avata niin, että liikenteen osalta pystytään merkittävästi tuot-
tamaan uusia palvelumuotoja. Nyt kysynkin ministeriltä: mitenkä [Puhemies koputtaa]
tämä asia hoidetaan, että data edelleen on avointa?

14.59 Mats Nylund r (vastauspuheenvuoro): Arvoisa rouva puhemies! Jag vill understry-
ka att det verkligen är viktigt att man får ortsnamnen, adresserna på båda språken. 

Nyt kun me tiedämme, että uusi paikannimilaki on suunnittelun ja jopa valmistelun alla,
onko syytä ottaa huomioon ja kytkeä nämä toisiinsa? Meillä on useita valtiollisia elimiä,
joita maa- ja metsätalousministeriö voi käyttää hyödyksi tässä: meillä on oikeusministe-
riön kieli- ja demokratiayksikkö, meillä on Kotimaisten kielten keskus, lyhennettynä Ko-
tus, meillä on kieliasiain neuvottelukunta. Teknisesti on varsin helppoa ratkaista tämä on-
gelma, että kaikki saavat paikkatiedot omalla kansalliskielellään. Se ei ole edes suuri kus-
tannusero, mutta se pitäisi ottaa huomioon varhaisessa vaiheessa. — Kiitos.

15.00 Peter Östman kd (vastauspuheenvuoro):  Arvoisa puhemies! On selvää, että me
tarvitsemme yhteistä kansallista näkemystä paikkatiedon hyödyntämiseen tulevaisuudes-
sa. Tätä tarkoitusta varten nyt julkaistu selonteko on äärimmäisen hyvä lähtökohta.

Edustaja Eestilä nosti puheenvuorossaan esille sen riskin, johon viittasin myös omassa
ryhmäpuheenvuorossani. Nimittäin joitain viikkoja sitten uutisoitiin, että Yhdysvaltain
pääkaupungissa Washingtonissa oli löytynyt matkapuhelimien salakuuntelulaitteita. Stin-
gray-laitteiksi kutsutut salakuunteluasemat jäljittelevät matkapuhelimien tukiasemia, ja ne
kalastelevat matkapuhelimien tunniste- ja sijaintitietoja. Stingray-laitteita käyttävät eri
maiden tiedustelupalvelut, mutta myös rikolliset. Kysyn ministeriltä: miten hallitus on va-
rautunut tämäntyyppisiin riskeihin ja turvallisuusuhkiin?
13



Pöytäkirjan asiakohta PTK 54/2018 vp
15.01 Lasse Hautala kesk (vastauspuheenvuoro): Arvoisa rouva puhemies! Tämän val-
tioneuvoston paikkatietopoliittisen selonteon valmistelu alkoi jo syyskuussa 2016 eli lähes
kaksi vuotta sitten. Maailma on mennyt paljon eteenpäin sinä aikana, ja kuten täällä mo-
nissa puheenvuoroissa on todettu, paikkatietoja hyödynnetään ja käytetään tänä päivänä
kutakuinkin lähes kaikkialla. Mutta se, missä se on oikeastansa ihan johtava kehityssuun-
ta, on tietysti puolustusvälineteollisuus maailmalla, ja viittaan edustaja Östmanin täällä
käyttämään puheenvuoroon siitä, minkälaisia seurantajärjestelmiä maailmalla on ja mitä
käytetään, ja nimenomaan riskit ja turvallisuus nousevat vääjäämättä keskeisimmiksi ky-
symyksiksi paikkatietojen osalta. Kysynkin nyt ministeriltä ihan samaa kuin kollegatkin
ovat kysyneet: miten nyt jatkossa tämä turvallisuusnäkökohta elää, kun tekniikka menee
koko ajan eteenpäin?

15.02 Merja Mäkisalo-Ropponen sd (vastauspuheenvuoro): Arvoisa puhemies! Paikka-
tietopoliittinen selonteko on aiheellinen ja ajankohtainen, sillä liian usein teknologian ke-
hittyessä lainsäädäntö ei pysykään tämän kehityksen mukana. Edelläkävijyys tässä asiassa
on Suomelle tärkeää, mutta samalla on pidettävä huolta siitä, että lainsäädäntö on ajan ta-
salla ja turvaa kansalaisten oikeudet ja tiedon turvallisen hyödyntämisen.

Tämä selonteko on ilmeisesti tulossa tulevaisuusvaliokuntaan lausunnolle, ja me tulem-
me peilaamaan tätä selontekoa Suomen sata uutta mahdollisuutta -raporttiin radikaaleista
teknologioista, johon tällä selonteolla on useita liittymäkohtia. Tästä ihan esimerkkinä
mainittakoon liikenteen automatisoituminen, joka teknologiaraportissa on yksi keskeinen
teema. Sehän edellyttää riittävää paikkatietoa. Ihan mielenkiinnolla odotan käsittelyä
myöskin tulevaisuusvaliokunnassa tämän asian tiimoilta.

15.03 Satu Hassi vihr (vastauspuheenvuoro): Arvoisa puhemies! On hyvä, että tämä hal-
litus jatkaa avoimen datan linjalla edellisen hallituksen jalanjäljissä. Vielä silloin, kun
EU:n INSPIRE-direktiiviä säädettiin, Suomen valtiovarainministeriössä oli toinen ääni
kellossa. Esimerkiksi Ilmatieteen laitos oli huolissaan siitä, että valtiovarainministeriö vaa-
tii laitosta hankkimaan tuloja dataa myymällä, mutta kuitenkin sitten INSPIRE-direktiivin
neuvotteluissa vaadittiin datan avoimuutta.

Mutta varmasti käytännön säädöstyössä kinkkisin asia on se, miten ratkaistaan se, että
yhtä aikaa tieto on pääsääntöisesti avointa ja toisaalta sitten taataan yksityisyydensuoja, ja
tässä hyvänä taustatukena on EU:n tietosuoja-asetus, joka tosiaan huomenna astuu voi-
maan. Korostaisin siinäkin poliittisen valinnan merkitystä. Sitä työtähän Euroopan parla-
mentissa johti vihreä saksalainen meppi Jan Philipp Albrecht.

15.04 Juha Pylväs kesk (vastauspuheenvuoro): Arvoisa rouva puhemies! Paikkatietoon-
han liittyy erittäin paljon myönteisiä ja hyviä sovellutuksia, ja vain taivas on käytännössä
rajana siinä, miten tätä paikkatietoa voidaan hyvään hyödyntää. Muun muassa vanhusten-
hoidossa ajoreitin optimointiin, jolloin tämä liikkuminen jää mahdollisimman vähiin ja
hoitokohde jää mahdollisimman suurelle ajalle, erittäin hyvä keino. Toinen tärkeä asia,
mikä on täällä jo tullut esille, on tämä metsien inventointi, johon saadaan tiedot metsästä.
Samoiten hakkuukone pystyy keräämään omat tiedot siitä metsien inventoinnista. Logis-
tiikassa saadaan tiestön kunto selville ajoneuvoihin asennettavien sensorien kautta.
14



Pöytäkirjan asiakohta PTK 54/2018 vp
Kysymykseni ministerille kuuluukin nyt: Kun tätä tietoa kerätään eri paikoista logistiik-
kaa myöten, miten yksilön turva säilyy tässä järjestelmässä? Miten me pystymme myös yk-
silön aseman turvaamaan tässä yhtiöitten keräämässä tiedossa?

15.05 Hanna Sarkkinen vas (vastauspuheenvuoro):  Arvoisa puhemies! Tuttu metsän-
omistaja kertoi, että hän on saanut lukuisia tarjouksia metsien ostajaehdokkailta paikkatie-
tojen perusteella mutta ei yhtään tarjousta metsän suojeluun tai monimuotoisuuteen liitty-
vistä asioista. Tämä kertoo siitä, että metsänhoidossa on ympäristönsuojelun näkökulmas-
ta vielä paljon hyödyntämätöntä potentiaalia siinä, mitä paikkatiedon avulla voitaisiin teh-
dä, ja tähän olisi syytä myös Suomessa tarttua. On hyvä,  että tätä hyödynnetään metsäta-
loudessa, mutta myös tässä luonnonsuojelupuolella tarvittaisiin eteenpäinmenoa.

Arvoisa puhemies! Kysymykseni oikeastaan kuuluisi: miten me voisimme edistää paik-
katiedon hyödyntämistä päätöksenteossa entistä enemmän ja erityisesti kuntatasolla, tule-
vaisuudessa maakuntatasolla ja miksei myös eduskuntatasolla? Esimerkiksi palveluverk-
kopäätöksissä, ekologisessa yhdyskuntasuunnittelussa ja kuljetuspalveluiden optimoinnis-
sa kuntatasolla olisi paljon potentiaalia, missä paikkatiedon hyödyntämisellä saataisiin
kustannustehokkuutta, parempia palveluita ja päästövähennyksiä. Mutta ehkä tietoisuutta
ja osaamista ei varsinkaan paikallistasolla ole vielä riittävästi.

15.06 Anne Kalmari kesk (vastauspuheenvuoro):  Arvoisa rouva puhemies! On juuri
näin, kuten edustaja Sarkkinen tuossa totesi. Sieltä luonnonhoidon puolelta ei juuri yhtey-
denottoja tule, koska Syke ei anna näitä tietoja avoimeksi. Mielestäni meidän tulisi kyllä
huolehtia myös tämä asia maaliin. On aika iso merkitys metsien monimuotoisuuden kan-
nalta, että näitä tietoja voidaan sitten jatkossa käyttää, että nimenomaan edes metsänomis-
taja itse saisi tietää, mitä siellä hänen metsissään on. Onhan se kestämätön lähtökohta, jos
sinun pitäisi suojella jotakin, jonka olemassaolosta et edes tiedä.

Yksityisyyden suoja tulee toki monissa asioissa vastaan, ja mekin pohdimme valiokun-
nassa juuri tätä tietosuojalainsäädäntöä. Pohdin sitä, pitäisikö tässä yhdistää kolmen M:n
kohdalla koko sektori vähän samantyyppiseksi kuin se on tuolla maatalouspuolella. Siellä-
hän voi itse määritellä tietojen luovutuksen.

15.07 Katja Taimela sd (vastauspuheenvuoro): Arvoisa rouva puhemies! Niin kuin tässä
keskustelussa on käynyt ilmi, yksi paikkatiedon kehittymisestä hyötyvistä sektoreista on
ehdottomasti liikenne. Suomi on panostanut liikenteen digitalisaatioon ja uusien palvelui-
den edistämiseen. Paikkatiedon kehittyminen on yksi tärkeä työkalu näiden palveluiden
edistämisessä, oli kyse sitten autonomisesta liikenteestä tai erilaisten kuljetusten optimoin-
nista niin taloudellisten kuin ympäristövaikutustenkin osalta.

Päättäjinä emme pysty ennustamaan käyttösovelluksia, mutta voimme yrittää luoda
edellytyksiä niiden luomiselle. Tiedon jakaminen avoimesti on yksi tämän kehityksen kul-
makivistä. Siksi kysynkin ministeriltä: miten Suomi varmistaa riittävät resurssit tietova-
rantojen kehittämiseen sekä toisaalta syventää yhteistyötä viranomaisten, korkeakoulujen
sekä yrityselämän kanssa niiden kehittämiseksi ja hyödyntämiseksi? Muuten me emme saa
tästä irti kaikkia niitä hyötyjä, joita me olemme ajatelleet.

15.08 Johanna Karimäki vihr (vastauspuheenvuoro): Arvoisa puhemies! Julkisesti tuo-
tetun tiedon avoimuus on todella tärkeää. Monien yritysten ja ihmistenkin kannalta voi eri-
15



Pöytäkirjan asiakohta PTK 54/2018 vp
laisia tietovarantoja yhdistelemällä saada vaikka mitä uusia mielikuvituksellisia palveluita
erityisesti liikkumiseen.

Tässä on käytetty paljon hyviä puheenvuoroja siitä, mitä meidän Suomessa tarvitsee vie-
lä tehdä kehittääksemme parempaa tulevaisuutta, kuten edustaja Taimela tuossa vieressä.
Espoon kaupunki jakaa omalta osaltaan avointa dataa yhteistyössä pääkaupunkiseudun
muiden kuntien kanssa, ja Suomessa on paljon erilaisia julkisia toimijoita, joilla on avointa
dataa jaettavaksi. Varmasti olisi tärkeää se, että menetelmät olisivat yhtenäisiä ja että yh-
teistyö muun muassa tutkimukseen ja korkeakouluihin olisi hyvällä tolalla. Kysyisin mi-
nisteriltä: miten on ajateltu edistää sitä, että olisi tällaisia yhteisiä alustoja ja yhteistoimin-
taa muun muassa kaupunkien välillä?

15.10 Markku Pakkanen kesk (vastauspuheenvuoro): Arvoisa rouva puhemies! Paikka-
tietoselonteko on tärkeä ja aiheellinen. Sitä tarvitaan Suomessa erityisesti osoitetietojen
tunnistamiseksi ja paikannuksen tekemiseksi, ja turvallisuusviranomaiset — poliisi, palo-
kunta, ambulanssit — kaipaavat tätä tietoa. Tämä on jo tälläkin hetkellä kohtuullisen hy-
vällä tasolla Suomessa, mutta edelleen tässä on varmaan parantamisen varaa. Yksi hyvä
esimerkki tästä on suomalainen taksi, joka on jo yli 30 vuotta perustunut turvallisuusnäkö-
kulmasta tähän paikkatietoon. Autoissa on ollut niin sanottu turvakytkinjärjestelmä, ja se
on paikallistanut aina, kun se auto on joutunut haasteelliseen tilanteeseen.

Täällä on puhuttu kaikenlaisen tiedon avoimeksi saamisesta, ja se on tietenkin tärkeä ja
hyvä tavoite, mutta avoimuuden ja yksityisyydensuojan turvaamisessa on ehkä se tämän
lain haasteellisin kohta. Tätä tietoahan on sitten mahdollisuus myös väärinkäyttää. Rikol-
liset ovat näissä asioissa yleensä aika nohevia, ja se on mielestäni sellainen asia, mikä tässä
valmisteluvaiheessa selonteossa täytyy ottaa erityisen hyvin huomioon.

15.11 Matti Semi vas (vastauspuheenvuoro):  Arvoisa rouva puhemies! Tämä paikkatie-
toasia on erittäin hyvä juttu, kun miettii esimerkiksi metsäteollisuutta. Kun moto menee
metsään ja rupeaa tekemään aukkoa, niin kyllähän sen pitää tietää, kenen metsästä se hak-
kaa puunsa, ettei tule vikapaikasta otettua niitä. Näitä virheitähän joskus aikaisemmin on
sattunut.

Mutta sitten semmoinen probleema, mihinkä olen törmännyt poliisien osalta, on pre-
paid-liittymien paikantaminen ja niitten kautta tulevien häiriösoittojen ja häiriötekijöiden
selvittäminen. Se on jäänyt puutteelliseksi jollakin tavalla, niin että ei tarkkaa paikannusta
saada aikaan. Olen miettinyt, onko tähän pulmaan joitakin ratkaisuja, etteivät ne mene sit-
ten liikaa henkilötietojen selvityksen alle.

15.12 Hannu Hoskonen kesk (vastauspuheenvuoro):  Arvoisa rouva puhemies! Paikka-
tietojärjestelmä on varmasti ihmisten kannalta erittäin hyödyllinen ja tulevaisuuden mah-
dollisuus muun muassa liiketoiminnan lisäämisessä. Pitää muistaa kuitenkin se, että se on
omalla laillaan myös pieni uhka ihmisen yksityisyyden kannalta. Se avaa mahdollisuuden
ihmisen paikantamiseen milloin vain. Jos hänellä sattuu vaikka älykännykkä olemaan mu-
kana, niin maailman helpoin homma on kuulemma ammattilaiselle tietää, missä ihminen
kulkee. Ja sitten kun kehittyy tämä tekoäly, jota nykyisin kuumeisesti tiedemiehet tuolla
työpöytiensä ääressä kehittävät, se avaa vielä valtavampia mahdollisuuksia ihmisten yksi-
tyiselämän seurantaan.
16



Pöytäkirjan asiakohta PTK 54/2018 vp
Aikanaan kun nuoret kirjoittelivat päiväkirjoihin merkintöjä, niin sitä päiväkirjaa var-
tioitiin. Se pantiin lukittujen ovien taakse, eivätkä edes omat vanhemmat saaneet siihen
koskea. Nyt kaikki kirjoitetaan Facebookiin ja halutaan, että koko maailma sen lukee. Eli
kyllä maailma on muuttunut paljon, mutta tässä asiassa on syytä muistaa se, että kun näitä
paikkatietojärjestelmiä kehitetään, niin niiden hyödyt ovat varmaan suuret, mutta myös
niihin haittoihin kannattaa kiinnittää huomiota, koska myös ne ovat erittäin suuret.

15.13 Olli-Poika Parviainen vihr (vastauspuheenvuoro):  Arvoisa rouva puhemies!
Tämä on tärkeä selonteko, ja toivon, että kun tämä työ jatkuu tekoäly- ja tietopolitiikkase-
lontekojen muodossa, niin esimerkiksi edustaja Kasvin esille nostamaan algoritmikysy-
mykseen kiinnitettäisiin siellä huomiota.

Kun puhumme paikkatiedoista, niin monet puheenvuorot ovat todistaneet, että niillä on
paljon potentiaalia, mutta niihin liittyy toki myös kysymyksiä, joita meidän täytyy käsitel-
lä turvaten ihmisten oikeus yksityisyyteen. Toisaalta me voimme saada aikaan myös pal-
jon uutta liiketoimintaa ja niin edelleen.

Nostaisin vielä erikseen esiin sen, että kysymys on myös ylikansallisesta asiasta, eli mei-
dän kannattaa Euroopan unionin tasolla edistää sellaisia ratkaisuja, jotka ovat meille hyö-
dyllisiä, kuten esimerkiksi Galileo-paikannusjärjestelmää. Olemme tällä hetkellä varsin
riippuvaisia amerikkalaisesta GPS-järjestelmästä, ja siihen liittyy tietenkin omat haasteen-
sa ja kysymyksensä.

Kysyisin ministeriltä vielä erikseen: oletteko käynyt viime aikoina EU-tasolla keskuste-
luja siitä, olisiko jonkinlaista yhteistyötä paikkatietopolitiikassa mahdollista tehdä?

15.14 Merja Mäkisalo-Ropponen sd (vastauspuheenvuoro):  Arvoisa puhemies! Toistu-
va ja jatkuva huoleni, ei siis vain tähän selontekoon liittyen mutta myös tähän selontekoon
liittyen, on kansalaisten yhdenvertaisuus. Tässäkin selonteossa korostetaan, että tarkoitus
on tuottaa kansalaisille parempia palveluita ja paikkatieto tulee olemaan digitaalisessa, ko-
neluettavassa muodossa. Meillä on kuitenkin tällä hetkellä noin miljoona kansalaista, jot-
ka eivät pysty, osaa tai voi käyttää digitaalisia palveluita. Miten heidän yhdenvertaiset pal-
velunsa tulevaisuudessa aiotaan turvata ja toisaalta miten turvataan digitaalisten palvelui-
den esteettömyys ja saavutettavuus? Toivottavasti nämä asiat huomioidaan riittävän hyvin
ihan alusta alkaen.

15.15 Jari Myllykoski vas (vastauspuheenvuoro):  Arvoisa rouva puhemies! Tärkeä ja
kannatettava asia, mitä selonteossa on tuotu esille. Tulee nyt mieleen vaikka liikenne- ja
viestintävaliokunnan yksityistielakikokonaisuus, missä se paikkatieto olisi todella tärkeä,
niin että voitaisiin paikallisesti toimia niin kuin kuuluisi toimia, niin että jokainen tieosa-
kas on tavoitettavissa. Mutta missä kulkee sitten se yksityisen raja?

Toistan tavallaan edustaja Pylvään kautta kysymykseni siitä, että kun avoimen datan
kautta tuleva liiketoiminta mahdollistuu vaikkapa juuri siinä metsäkoneessa, joka tuottaa
dataa mielettömät määrät, onko niin, että sen pitää olla edelleen avointa? Tai jos tuotetaan
tähän datamassaan lisää dataa yksityisen toimijan osalta, niin missä kulkee se korvauskäy-
täntö, kun joku on liiketaloudellisesti liikkeellä — onko se sille bisnestä vai vain pelkkä
tiedon tuottaminen?
17



Pöytäkirjan asiakohta PTK 54/2018 vp
Toinen varapuhemies Tuula Haatainen:  Vastauspuheenvuoro ministerille, riittääkö 3
minuuttia?

15.16 Maa- ja metsätalousministeri Jari Leppä: Rouva puhemies! Kiitoksia erinomai-
sesta debatista. Huomaan, että edustajakollegoilla on valtavasti tietoa tästä asiasta. Täällä
tuli niin yksityiskohtaisia kysymyksiä, että en millään pysty vastaamaan kaikkiin asioihin,
mutta yritämme toimittaa tietoja sitten, kun niitä selville saadaan. 

Muutama huomio:
Jos lähdetään siitä liikkeelle, mitä moni teistä kysyi, eli missä menee se raja, jossa se

hyöty ja haittaa kohtaavat: ne ovat niitä yksityiskohtia, jotka sitten kun lainsäädäntöä teh-
dään, säädöksiä rakennetaan, pitää meidän määritellä, millä kohdalla se menee, jotta yksi-
tyisyydensuoja säilyy mutta toisaalta liiketoimintamahdollisuudet, palveluiden paranta-
mismahdollisuudet, ympäristönäkökulmien parantaminen, mikä tuli monessa puheenvuo-
rossa myöskin esille, pystytään parhaalla mahdollisella tavalla huomioon ottamaan ja saa-
maan se hyöty irti ja auki digitaalisista mahdollisuuksista. Se on päivänselvä asia. Aina
joku yrittää käyttää asioita väärin. Olivat sitten digitaaliset asiat tai mitkä tahansa manuaa-
liset asiat kysymyksessä, aina niitä joku yrittää käyttää väärin, ja siksi meillä täytyy myös-
kin olla mahdollisuudet tämän kaiken torjumiseen. 

Tuo algoritmien avaamisasia on myöskin tällainen yksityiskohta, joka täytyy kyllä tark-
kaan miettiä, miten se määritellään, miten siinä toimitaan, minkälainen säädöspohja siihen
rakennetaan. Minulla ei tässä vaiheessa vastausta siihen ole, ja siksi on tärkeää, niin kuin
tuossa omassa varsinaisessa puheenvuorossani totesin, ja toivon sitä, että valiokunnat nyt
huolella ottavat asian esille, sekä nämä uhkat että mahdollisuudet, ja niistä tulee mahdolli-
simman selkeät mietinnöt meille, jotta se jatkovalmistelu tämän hallituksen aikana ja seu-
raavien hallitusten aikana on sitten mahdollista tehdä ja meillä on hyvät näkökulmat näihin
mahdollisuuksiin ja riskeihin. 

Tärkeä havainto on myös se, millä tavalla varmistetaan yhdenvertaiset palvelut. Se on
ehdottomasti tärkeä havainto tämän asian osalta.

Sitten, puhemies, lopuksi yksi kohta vielä, joka koskee tätä yhteistyötä sekä kuntien,
kaupunkien että yritysten osalta. Tietoa siis on, mutta se on hajallaan. Se ei ole yhteenso-
pivaa, järjestelmät eivät ole yhteensopivia, ja siksi me tarvitsemme näiden koontia, jotta
me pystymme vastaamaan siihen, että nämä asiat ovat meidän omissa käsissämme, etteivät
ne ole jostakin ulkopuolelta globaalilta taholta tulevien tahojen käsittelyssä, meille kriitti-
set, tärkeät asiat, tärkeät tiedot, tärkeät mahdollisuudet. Sen vuoksi me tarvitsemme, niin
kuin tässä selonteossa hyvin kuvataan, myös julkisen puolen, julkisen hallinnon yhteis-
työn tiivistämistä tältä osin. On hyvä havaita, että kaikki eduskuntaryhmät olivat myöskin
samaa mieltä, että tässä meillä on paljon tehtävää. Erinomaisen hyvä debatti. Tästä on pal-
jon hyötyä valmistelussa, mutta myöskin sitten odotan mielenkiinnolla, kun tämä mietintö
valmistuu, mitä kaikkia havaintoja valiokunnat ovat siitä tehneet.

Toinen varapuhemies Tuula Haatainen:  Mennään puhujalistaan.

15.20 Merja Mäkisalo-Ropponen sd: Arvoisa puhemies! Kuten täällä hyvässä keskuste-
lussa on tullut esille, tämä selonteko on erittäin ajankohtainen ja tarpeellinen. Itse uskon
tästä asiasta olevan huomattavasti enemmän hyötyjä kuin haittoja, kunhan nämä mahdol-
liset uhkat tiedostetaan ja tehdään kaikki niiden uhkien torjumiseksi.
18



Pöytäkirjan asiakohta PTK 54/2018 vp
Kaksi isoa asiaa tässä kokonaisuudessa ovat turvallisuus ja tietoturva.
Ensinnäkin on kysyttävä, onko turvallisuus, esimerkiksi kyberturvallisuus, huomioitu

riittävästi: onko riskiä siitä, että tiedot joutuvat vääriin käsiin. Toisaalta jos turvallisuutta
ajatellaan toisesta näkökulmasta, niin sisäisen turvallisuuden kannaltahan paikkatiedot
ovat äärettömän tärkeitä, sillä jatkossa entistä paremmin pelkän osoitteen lisäksi esimer-
kiksi pelastusviranomaiset saavat tarkempaa tietoa kohteesta ja siitä, miten sinne helpoiten
päästään.

Turvallisuuden lisäksi tärkeä kysymys — se toinen tärkeä kysymys — on kansalaisten
tietoturva. Sivulla 7 tässä selonteossa sanotaan, että visiona on, että henkilötietojen suoja ja
kokonaisturvallisuus huomioidaan siten, että tiedon käytöstä ja hyödyntämisestä ei muo-
dostu uhkaa kansalliselle turvallisuudelle eikä myöskään yksilöille. Tärkeä kysymys on,
miten tämä varmistetaan ja millaisia muutostarpeita tähän liittyy sekä kansallisesti että EU-
tasolla ja myöskin globaalisti.

Edustaja Sarkkinen toi omassa puheenvuorossaan minusta hyvin esille sen, että kansa-
laisia on myös koulutettava nykyistä paremmin omasta tietoturvasta huolehtimiseen. Täs-
sä on myöskin kansalaisilla oltava se oma vastuu. Tähän liittyy oleellisesti myöskin se, että
jokaisella kansalaisella on oikeus tietää, mitä tietoa hänestä kerätään ja mihin sitä käyte-
tään, ja tämän tiedon pitää olla myöskin helposti kaikkien saatavilla.

15.22 Hannu Hoskonen kesk: Arvoisa rouva puhemies! Paikkatietojärjestelmät ovat tä-
män päivän nykyaikaa. Kaikkihan alkoi silloin aikanaan sotilassovelluksista, kun näitä va-
koilujärjestelmiä kehiteltiin ja sitten luotiin järjestelmät, joilla pystyttiin se naapurin mah-
dollinen tuhottava kohde paikantamaan mahdollisimman nopeasti. Mitä tulee sitten tämän
päivän nykyaikaiseen paikkatietoteknologiaan, niin sehän on meillä jokaisella suomalai-
sella arkipäivää tänä päivänä. Omistamalla kännykän voi päästä tietoihin käsiksi, vaikka
karttaan, ihan missä vain, milloin vain, tai ajamalla autolla navigaattori toimii erehtymät-
tömän varmasti, kunhan on sen osoitteen kirjoittanut oikein, ettei lähde menemään ihan
väärään suuntaan.

Mahdollisuudet ovat rajattomat, mutta toimiakseen tämä paikkatietojärjestelmä kuiten-
kin vaatii pari päivää sitten tässä salissa keskusteltua nopeaa laajakaistaverkkoa koko Suo-
meen, koska ne tiedot, mitkä liikkuvat kännyköistä esimerkiksi internetin suuntaan, vaati-
vat, että linkkimastojen välillä on valokuituyhteys. Jos valokuituyhteyttä ei saada koko
maan kattavaksi, niin osa suomalaisista jää armotta sen nopean paikkatietojärjestelmän ul-
kopuolelle. Ja kun katsotaan tämän päivän kehitystä, sehän on viemässä vääjäämättä teko-
älyn suuntaan, elikkä yhä nopeampia tietokoneita kehitetään ja systeemit pelaavat yhä pa-
remmin. Mutta sekin, että se palvelisi kansalaisia, vaatii nopean laajakaistaverkon koko
maahan. Sen takia tässä talossa pitää vihdoin ja viimein ymmärtää se, että meidän on saa-
tava koko maan kattava valokuituverkko kuntoon. Pelkillä langattomilla yhteyksillä maa-
seutuolosuhteissa ei pärjää, ja se on tietenkin myös sitten näille verkon yhteydessä toimi-
ville yrityksille, erilaisille toimijoille aivan välttämättömyys. Jos ei esimerkiksi saada va-
lokuituverkkoa koko maahan ulottumaan, pankkiyhteydet ja yritysten erilaiset valtavan
suuret tietojärjestelmät ovat aika paljon torsoja ennen kuin tämä asia pannaan kuntoon.

Toinen asia, mikä herättää myös huolta, on tämän talon käsittelyssä oleva tiedustelulaki.
Kun meidän tietojamme tuolla tietoverkoissa seurataan tällä hetkellä hyvin aktiivisesti,
niin yksityisten henkilöiden, yritysten kuin myös poliittisten päättäjien, niin meillä nykyi-
nen voimassa oleva tiedustelulakihan ei salli, että meidän tietoturvallisuudestamme huo-
19



Pöytäkirjan asiakohta PTK 54/2018 vp
lehtivilla viranomaisilla, esimerkiksi suojelupoliisilla, on mitään asiaa meidän suomalai-
siin tietoverkkoihin, mutta ulkomaiset tiedustelijat saavat siellä melskata mielensä mu-
kaan. Elikkä tämä asia on meidän laitettava kuntoon. Minkä takia se on tärkeää? Sen takia,
että näistä tietoverkoista voidaan paljastaa sitten ne viimeisimmät haittaohjelmat ja viimei-
simmät virukset, jotka voidaan torjua. Yhtäkään virusta tai haittaohjelmaa ei voi torjua en-
nen kuin se on paljastettu, mikä se on. Jokainen tietää, että jokaisessa tietokoneessa käy-
tännöllisesti katsoen aina on ollut joku virus tai haittaohjelma, ja pahimmillaan, kun ottaa
koneen haltuun, silloin sitä ollaan ihmeissään, että mitä tehdään, kun kone toimii välillises-
ti jonkun toisen järjestelmän osana. Tämän takia nämä tiedustelulait pitää saada kuntoon,
jotta saadaan tämä virusasia vähän parempaan kuntoon. Esimerkiksi yritysten teollisuus-
vakoilu tänä päivänä onnistuu tietoverkkojen kautta vallan erinomaisesti.

Yksityisen ihmisen kannalta palo- ja pelastustoimella on erittäin suuri merkitys silloin,
kun on hätä. Kun paikkatietojärjestelmä toimii, niin ihminen löytyy kovin helposti ja saa
hetkessä avun. Esimerkiksi metsään eksynyt ihminen, jos hänellä on se 112-sovellus puhe-
limessaan, löytyy varmasti ja nopeasti. Jos tilanne on vaikea, tarvitaan vaikka helikopterin
apua, noutoapua, niin sekin järjestyy. Eli sen takia tämä paikkatietojärjestelmä on äärim-
mäisen tärkeä.

Oma kokemukseni paikkatietojärjestelmästä oli viime kesältä: Kun yksi kesämökkiton-
tin pyykki oli hävyksissä, niin erehdyin soittamaan yhdelle tuttavalleni, joka sattuu ole-
maan maanmittaustoimiston palveluksessa, ja hän sanoi, että kun hän siitä ajaa ensi viikol-
la ohi, niin hän katsoo sen. Tarkat digitaaliset tiedot löytyivät, ja sentin tarkkuudella pyyk-
ki löytyi hetkessä. Elikkä kaikki meidän tietojärjestelmämme alkavat perustua tähän digi-
taalitekniikkaan, mikä luo valtavia mahdollisuuksia yrityksille mutta myös uhkatekijöitä.
Yksityisyys on häviämässä. Sen takia toivon, että näissä asioissa Suomen eduskunta pysyy
ajan tasalla ja nimenomaan niin, että kun esimerkiksi esineiden internet on tulossa — joku
meistä ajattelee, että onko sillä nyt niin väliä, saanko minä sen kahvinkeittimen päälle oi-
kealla hetkellä vai enkö saa tai voiko katsoa jääkaapista, mitä tavaroita siellä on, netin vä-
lityksellä — niin sehän johtaa siihen, että silloin avaamme avoimen väylän myös niille, jot-
ka tulevat meidän koteihimme vierailulle meidän tietämättämme elikkä erilaisille vakoi-
luohjelmille. Esineiden internet ei varmaan kunnolla palomuureja tunne eikä muitakaan vi-
rustorjuntaohjelmia, niin että näihin kannattaa kiinnittää huomiota.

Rouva puhemies! Toivon tässä puheenvuoroni lopuksi, että todellakin tämä tiedustelu-
laki saadaan ajan tasalle tässä maassa, että päästään aidosti kiinni näihin isoihin viruksiin ja
haittaohjelmiin, koska ilman sitä olemme isossa pulassa.

15.27 Lasse Hautala kesk: Arvoisa rouva puhemies! Tämä lähetekeskustelu on osoitta-
nut sen, että tämä valtioneuvoston paikkatietopoliittinen selonteko tulisi käsitellä kuta-
kuinkin kaikissa valiokunnissa, koska niin paljon yhteenliittymiä eri valiokuntien osalta tä-
hän liittyy.

Ensinnäkin jo tällä hetkellä yritykset hyötyvät hyvin kattavasti paikkatietojärjestelmis-
tä. Olemme täällä tänään kuulleet hyödyistä metsätaloudelle: tiedot sitä kautta metsistä,
hakkuista, puuerien noutopaikoista ja niin edelleen. Maatalouden osalta teknologinen ke-
hitys menee kovaa vauhtia eteenpäin, ja siellä koneiden hallintaankin liittyvät jo hyvin pit-
kälti nämä paikkatietojärjestelmät. Viranomaistarpeet ovat hyvin keskeisessä osassa paik-
katietojen hyödyntämisessä, ja niillä on jo tällä hetkellä käytössä paljon erilaisia ohjelmia,
joiden kautta näitä paikkatietoja voidaan hyödyntää. Muun muassa yhdyskuntasuunnittelu
20



Pöytäkirjan asiakohta PTK 54/2018 vp
on yksi keskeisimpiä paikkatietojärjestelmien hyödyntäjiä. Myös poliisille paikkatietojär-
jestelmät ovat äärimmäisen tärkeitä, ja kuten hyvin tiedämme, rikosten selvittelyssä se on
ihan keskeinen tieto tänä päivänä. Myöskin erilaiset liikennesovellukset pohjautuvat tällä
hetkellä merkittävässä määrin paikkatietoihin. Sote-asiat ovat meillä täällä eduskunnassa
käsittelyssä, ja myöskään ne osa-alueet eivät jää osattomiksi paikkatietoasioista. Niiden
kehittyminen myöskin jatkossa on pitkälti kiinni paikkatietojen hyödyntämisestä. Eli voi-
daan todeta, että paikkatietojärjestelmät lisäävät monien toimialojen tehokkuutta.

Kansalaiset älypuhelimien kautta vastaavat hyvin pitkälti siitä, miten he ovat identifioi-
neet omat laitteensa, niiden tunnistettavuudesta. Me voimme laittaa ohjelmia noihin lait-
teisiin, jolloinka voimme hyödyntää yhä paremmin esimerkiksi kaupallisia palveluja, ra-
vintoloiden palveluja, erilaisia tarjouksia ja niin edelleen. Mutta niistä ja niiden saannista
vastaavat tietysti asiakkaat itse.

Nyt kun tämä selonteko menee valiokuntakäsittelyyn, on tärkeää, että kiinnitetään huo-
miota sitten näiden järjestelmien haavoittuvuuteen ja sitä kautta turvallisuuskysymyksiin,
jotka vääjäämättä liittyvät näihin paikkatietoasioihin.

15.30 Markku Pakkanen kesk:  Arvoisa rouva puhemies! Paikkatietoihin liittyvät asiat
ovat tärkeitä, ja erityisesti liikenne on tulevaisuudessa semmoinen osa-alue, missä paikka-
tiedoilla on suuri merkitys. Jo tänä päivänä on syytä muistaa, että meitä suomalaisia ihmi-
siä ja liikennettä seurataan joka päivä. Autoista tiedetään niiden liikkuminen jo tänä päivä-
nä. Missä kuljettajat ovat, tiedetään, kun on kännykät taskussa, mutta auto sinällänsä jo on
semmoinen tiedonlähde, että se kerää valtavan määrän tänä päivänä tietoja. Kun viedään
auto huoltoliikkeeseen, tiedetään, kuinka paljon autolla on ajettu, ja se varmaan pystytään
paikallistamaankin, ja tiedetään, kuinka kauan se on ollut tyhjäkäynnillä, ja niin edelleen ja
niin edelleen. Elikkä paikkatietoja, tätä tietoa, kerätään valtavasti jo tänä päivänä.

Tiedustelulaki on täällä eduskunnassa ollut käsittelyssä, ja sekin perustuu tähän paikka-
tietoon monta kertaa. Itse koen, että on tärkeää, että tiedustelussa ja yleensä tietoa on saa-
tavissa. Sillä pystytään tulevaisuudessa entistä paremmin estämään vaarallisia tilanteita.
Tällainen tiedonkäyttö tulee mielestäni viranomaisille helpommaksi tulevaisuudessa, ja
sitä pitää helpottaa myös tämän paikkatietolain puitteissa.

Kun kaikki tieto on avointa ja sitä tietoa kaikki käyttävät, tietenkin jos viranomaisten tie-
toa sitten kerätään, sen pitää olla ilmaista meille käyttäjille. Mutta se kysymys on sitten sil-
lä lailla haasteellinen, että missä menee se yksityisyyden suojan raja, ja uskon, että kun
tämä selonteko saadaan valmiiksi, joudutaan pohtimaan asiaa hyvin monelta kannalta. Ja
tässä asiassa itse en ainakaan ole turhan naiivi: se on lähes mahdoton rajanveto, mihin se
avoimen tiedon ja yksityisyyden suojan raja vedetään, ja tuskin siihen ihan tarkkaa määri-
telmää pystytään laittamaan.

Väärinkäytöksien estämisestä täällä on myös puhuttu, ja myös se on tärkeää tietää, että
näitä tullaan väärinkäyttämään. Se on aivan selvä asia. Koen, että tässä yksilön tietosuojas-
sa ja yksilöön perustuvassa tiedossa ainoa, mihin voi luottaa, on sellainen luottamus sii-
hen, että sitä tietoa käytetään oikein. Se on lainsäätäjien ja muitten lähes mahdoton tehtävä
lainsäädäntöteitse estää, että tätä kerättyä tietoa ei kukaan koskaan käyttäisi väärin ja meitä
toisia ihmisiä vastaan. Siinä mielessä tämä tavoite kaikenlaisen tiedon saamisesta avoi-
meksi, niin hyvä kuin se onkin, sisältää myös sen riskin, että se kaikenlainen tieto on sitten
meidän kaikkien käytössä niin hyvässä kuin pahassa.
21



Pöytäkirjan asiakohta PTK 54/2018 vp
15.33 Veera Ruoho kok: Arvoisa puhemies! Kiitos taas edustajakollegoille, aivan erin-
omaisia puheenvuoroja ja pohdintaa tärkeästä aiheesta. Tämä valtioneuvoston paikkatieto-
poliittinen selonteko on oikein hyvä, ja näin poliisitaustaisena luonnollisesti kansallisen
kokonaisturvallisuuden näkökulma selonteossa miellyttää.

Minä olin itse Afrikassa kaksi vuotta, ja minulla oli mukana GPS-laite ja aurinkoakku-
laturi sitä varten. Niissä olosuhteissa, kun yksi habuub elikkä hiekkamyrsky peittää tien, se
on kyllä ihan välttämättömyys. Toki täytyy myöntää, että tuli siellä sitten mitattua, kuinka
monta kilometriä oli kotipihasta sinne kaukaiselle Darfurin alueelle.

Tässä selonteossa on eritelty kehitystarpeita ja -haasteita, ja pidän erittäin hyvänä, että
siinä on esitetty myös ratkaisuehdotuksia. Kuten täälläkin on tullut ilmi keskusteluissa, tie-
don väärinkäytön uhka on monin tavoin konkretisoitumassa. On myös mahdollista, että
lainsäädäntö rajaisi paikkatietojen avointa käyttöä. Ratkaisuna selonteossa nähdään turval-
lisuusasioiden huolellinen huomioon ottaminen lainsäädäntöä kehitettäessä ja määritel-
täessä tietojen käyttöoikeuksia. Tämä on juuri sitä, mitä täällä tänään on jo alettu pohti-
maan.

Arvoisa puhemies! Paikkatietoja käytetään kaikkialla yhteiskunnassa, ja täällä on tullut
esiin oikein hyviä esimerkkejä siitä, missä niitä käytetään ja miten paikkatietojen käyttöä
voi edelleen edistää. Henkilötietosuojan ja julkisuusperiaatteen välimaastossa olen itsekin
pohtinut arkista asiaa, joka koskettaa varsinkin niitä ihmisiä, joiden oma lapsi tai lemmik-
kieläin on hetkenkin ollut kateissa. Usein noissa tilanteissa ihmiset, vanhemmat ja sukulai-
set, todellakin toivovat, että olisipa lapsella — jollei sitä matkapuhelinta ole vielä pienellä
lapsella mukana tai olemassakaan — jonkunlainen siru siellä ihon alla, että pystyttäisiin
välittömästi paikantamaan, missä tämä kadonnut ihminen on. Lemmikkieläimillähän on
tällä hetkellä jo niitä mikrosiruja, mitä laitetaan, ja silloin löydettäessä pystytään tunnista-
maan ja tiedot näistä omistajista saadaan selville. Nämä tämmöiset GPS-paikannuslaitteet
eivät ole kovinkaan kalliita mielestäni. Toki täytyy aina miettiä sitä, että se on köyhemmil-
le ihmisille kyllä iso raha sekin, kun sellaisen hommaa. Ne voi sujauttaa kätevästi lapsen
taskuun tai vaikka ommella sinne jonnekin sauman sisään. Tosin niissäkään — itse olen
kiinnostunut tuosta aiheesta — se akun käyttöikä ei nyt niin kummoinen ole. Sen kontrol-
lointi, että se varmasti on voimassa, on oma asiansa sitten.

Kiitän tästä selonteosta myös ministeri Leppää, joka esitteli asian ja antoi hyviä vastauk-
siakin.

15.37 Ville Vähämäki ps: Puhemies! Ihan lyhyesti totean sen, mitä täällä on monesti sa-
nottu. Liki kaikki tieto on paikkatietoa, ja data on omaisuutta, ja silloin kun siihen dataan
sisältyy paikkatieto, se data on kalliimpaa omaisuutta. 

Jos nyt katsotaan sitä, miten tulevaisuusvaliokunta lausui myöskin paikkatiedosta tässä
Suomen sata uutta mahdollisuutta -julkaisussaan, joka julkaistiin kaksi kuukautta sitten,
niin siellä meillä on ”havainnot ja tietäminen” elämän osa-alueena. Se siis tahtoo sanoa si-
tä, että se on luotettavasti ja uskottavasti koettua tietoa ihmisistä, ihmistä kiinnostavista
asioista. Tällä hetkellä tämän asian nykytila on se, että tutkimusten, uutisten tai julkaisujen
kautta hankitaan tätä luotettavaa tietoa, mutta jatkossa me hankimme sitä luotettavaa tietoa
tekoälyn, joukkoistuksen ja yksilön havaintovälineiden kautta. Nopeimmin kehittyneitä ja
vaikuttavimpia teknologioita on tietenkin syväoppiminen. Jos mietitään sitä, miten teko-
äly ja paikkatieto yhdistetään toisiinsa, me saamme aika voimakkaita työkaluja sillä. Me
näemme vaikka Googlen sovellutuksista ja muistakin, mitä sillä saadaan aikaan. Jos me li-
22



Pöytäkirjan asiakohta PTK 54/2018 vp
säämme paikkatietoa vaikkapa ihmisen henkilökohtaiseen näkökenttään, näitäkin suoma-
laisia sovellutuksia on olemassa. Ne ovat todella hyviä jo, ja siihen voidaan lisätä samalla
näkökenttään sitten jotakin muuta, eli se on semmoinen pieni laite, mikä on tuossa silmien
edessä.

Kuvannus ja paikannus ovat edistyneet todella hyvin viime vuosina. Kevyet ja jatkuvas-
ti lentävät laitteet ovat edistyneet, IoT menee jatkuvasti eteenpäin, lisätty todellisuus ja mo-
nentyyppiset, uudentyyppiset tutkat, joilla tietoa ja paikkatietoakin voidaan hankkia —
voidaan vaikka monesta suunnasta tutkata ja saadaan kolmiulotteisia kuvia. Nopeimmin
paikkatietoa edistävät teknologiat ovat lohkoketjuteknologiat, joilla voidaan luotettavasti
viedä ja tallentaa se paikkatieto, ja sitä menneisyyttä ei pysty lohkoketjussa muuttamaan,
se pysyy siellä ikuisesti. My data ja nämä tietosuoja-asetukset säätelevät sitten taas, kuinka
näitä tietoja voidaan käyttää.

Jos vielä yhden asian nostan esille, sen, mitkä saattaisivat olla keskeisiä säädöstavoittei-
ta, niin kenties sen asian pohtiminen, mikä on se datan koontivelvoite yksilöllä tai yhtei-
söillä ja mikä on se luovutusvelvoite, eli kuinka sitten voidaan velvoittaa yksilöt tai yhtei-
söt sitä dataa luovuttamaan yhteiskunnan käyttöön.

Keskustelu päättyi.

Asia lähetettiin maa- ja metsätalousvaliokuntaan, jolle hallintovaliokunnan, liikenne- ja
viestintävaliokunnan, puolustusvaliokunnan, tulevaisuusvaliokunnan ja ympäristövalio-
kunnan on annettava lausunto.
23


	4
	14.06
	14.17
	14.20
	14.24
	14.27
	14.31
	14.34
	14.37
	14.41
	14.44
	14.47
	14.51
	14.53
	14.54
	14.55
	14.56
	14.57
	14.59
	15.00
	15.01
	15.02
	15.03
	15.04
	15.05
	15.06
	15.07
	15.08
	15.10
	15.11
	15.12
	15.13
	15.14
	15.15
	15.16
	15.20
	15.22
	15.27
	15.30
	15.33
	15.37


