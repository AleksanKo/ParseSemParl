















































DEME321.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

8. Hallituksen esitys eduskunnalle laeiksi sairausvakuutuslain muuttamisesta ja väliaikai-
sesta muuttamisesta sekä Kansaneläkelaitoksen kuntoutusetuuksista ja kuntoutusraha-
etuuksista annetun lain muuttamisesta

Hallituksen esitys HE 216/2016 vp
Valiokunnan mietintö StVM 34/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on sosiaali- ja terveysvaliokunnan mietintö StVM
34/2016 vp. Nyt päätetään lakiehdotusten sisällöstä.

Keskustelu

17.25 Tuula Haatainen sd (esittelypuheenvuoro):  Arvoisa herra puhemies! Tämä halli-
tuksen esitys käsittelee sairausvakuutuslakia ja Kansaneläkelaitoksen kuntoutusetuuksista
ja kuntoutusrahaetuuksista annettua lakia, joita esitetään muutettavaksi siten, että näiden
lakien mukaisesti toteutettavien päivärahojen määräytymissäännöstä muutetaan niin, että
vuositulon ylemmästä 56 443 euron taitekohdasta luovutaan ja päivärahan määrä on näin
ollen 20 prosenttia vuositulon kolmassadasosasta siltä osin kuin vuosityötulo ylittää
30 000 euroa. Eli tässä on kysymys säästölaista, ja säästö kohdistuu tähän sairausvakuu-
tuksen työtulovakuutuksen vakuutusmaksuilla rahoitettavaan osuuteen. Näin ollen tällä ei
ole budjettivaikutuksia valtion menoihin. Työnantajien ja palkansaajien ja yrittäjien päivä-
rahanmaksun arvioidaan alentuvan 0,01 prosenttiyksikköä.

Valiokunta toteaa mietinnössään, että kokonaisuuden kannalta arvioiden ei pidetä toi-
vottavana kehitystä, joka johtaa vakuutusperiaatteen murentumiseen ansiosidonnaisissa
sosiaalivakuutuksissa. Valiokunta toteaa myös täällä, että koko järjestelmää uhkaa legiti-
miteettiongelma, jos kehitys, jossa leikkaukset toistuvasti kohdistuvat ylempiin tuloluok-
kiin, mutta maksut ovat ansioihin sidottuja ja etuudet liukuvat kohti tasakorvausperiaatet-
ta, jatkuu. On myös huomattava, että jos sosiaalivakuutus ei kata kansalaisille riittävää tur-
vaa, voi tulla tarve täydentää sitä yksityisellä vakuutuksella. 

Toinen esitys, mikä tässä lakikokonaisuudessa on, koskee kuntoutusrahaa. Eli näiden
ehdotettujen leikkausten lisäksi hallituksen esitykseen sisältyy kuntoutukseen ja sen myö-
tä työelämään kiinnittymiseen kannustavia lisäpanostuksia. Tässä nuorten kuntoutusrahan
ja ammatillisessa kuntoutuksessa olevan kuntoutusrahan vähimmäismäärä ehdotetaan ko-
rotettavaksi takuueläkkeen tasolle. Samoin tässä hallituksen esityksessä ehdotetaan, että
ammatillisen kuntoutuksen päätökseen perustuvaa kuntoutusrahaa voidaan laissa sääde-
tyin edellytyksin myöntää myös yleissivistävän perusopetuksen ajalle. Alle 20-vuotiaille
tämä on nyt jo mahdollista, ja tämän ehdotetun uudistuksen tarkoituksena on kannustaa ak-
 Tarkistettu
4.2



Pöytäkirjan asiakohta PTK 122/2016 vp
tiivisiin tukitoimiin ilman ammatillista tutkintoa olevat yli 20-vuotiaat henkilöt, joilla on
sairaudesta tai vammasta johtuva riski syrjäytyä työelämästä. Valiokunta pitää hyvänä
nuorten työelämään siirtymisen kannustavuutta parantavia toimenpiteitä. Opiskelun tuke-
minen kuntoutuksena kohdistuu näin vajaakuntoisiin nuoriin, jotka ilman erityisiä kannus-
teita voisivat jäädä työelämän ulkopuolelle. 

Lisäksi tässä kokonaisuudessa on hallituksen esitys, jossa ehdotetaan, että säännöksen,
jolla mahdollistetaan sairaanhoitokorvauksen maksaminen julkisissa tiloissa annetusta yk-
sityisen terveydenhuollon palvelusta, voimassaoloa edelleenkin jatketaan. Tämä siis liit-
tyy lakiin, joka on ollut määräaikainen, sitä esitetään jatkettavaksi.

Arvoisa puhemies! Sosiaali- ja terveysvaliokunta ehdottaa, että eduskunta hyväksyy
muuttamattomana hallituksen esityksen 216/2016 ykkös- ja kakkoslakiehdotuksen. Tähän
esitykseen on jätetty myös vastalause, siellä on muutosesitys lakipykäliin. — Kiitos. 

17.29 Anneli Kiljunen sd: Arvoisa herra puhemies! Hallitus esittää säästöjä tavoitellak-
seen jälleen muutoksia sairausvakuutusjärjestelmään. Yli 30 000 euron vuosityötuloa saa-
vien sairauspäivärahan ja kuntoutuspäivärahan määrää lasketaan. Säästövaikutukset on ar-
vioitu 25 miljoonaa euroa vuositasolla ja 18 miljoonaa euroa vuonna 2017. Säästö ei koh-
distu valtion menoihin. Lisäksi parannetaan osatyökykyisten nuorten asemaa muun muas-
sa korottamalla kuntoutusrahan vähimmäismäärää takuueläkkeen tasolle ja laajentamalla
sen myöntäminen myös yleissivistävän peruskoulutuksen ajalle. Kustannusvaikutusten ar-
vioidaan olevan vuonna 2017 yhteensä 14,7 miljoonaa euroa, josta valtion rahoitusosuus
olisi 14,2 miljoonaa. Lisäksi hallituksen esityksessä ehdotetaan jatkettavaksi säännöstä,
jolla mahdollistetaan sairaushoitokorvauksen maksaminen julkisissa tiloissa annetuista
yksityisen terveydenhuollon palveluista. Nuorten aseman parantaminen perustuu viime
hallituskaudella tehtyyn työryhmätyöhön, joka arvioi säädösmuutostarpeita osatyökykyis-
ten työllistämisen edistämiseksi. Kannatamme tätä esitystä samoin kuin yksityistä tervey-
denhuoltoa koskevaa esitystä valiokunnan mietinnön mukaisesti. Emme voi kuitenkaan
hyväksyä sairauspäivärahan ja kuntoutusrahojen laskemista, minkä vuoksi jätämme tähän
esitykseen vastalauseen.

Arvoisa puhemies! Ansiosidonnaisten etuuksien leikkaaminen murentaa vakuutusperi-
aatteen. Hallitus leikkaa jälleen ansiosidonnaisesta sairausvakuutuksesta. Leikkauksia on
ollut useita, ja sairausvakuutuksen kokonaisuus on jo vaikeasti hahmotettava. On huomat-
tava, että ansiosidonnaiset päivärahat rahoitetaan työnantajien ja työntekijöiden maksuilla,
joten säästö ei kohdistu valtiolle. Toistuvat leikkaukset ansiosidonnaisiin päivärahoihin
heikentävät sosiaaliturvan ansio- ja vakuutusperiaatetta. Suomalaisen hyvinvointivaltion
keskeinen tavoite on ollut lakisääteisellä sosiaaliturvalla kattavasti ja kustannustehokkaas-
ti tarjota kaikille riittävä toimeentuloturva. Jatkuvat leikkaukset ansiosidonnaisiin etuuk-
siin kyseenalaistavat tämän periaatteen. Lakisääteisen sosiaaliturvan heiketessä entistä
useammalle tulee tarve parantaa sosiaaliturvaa yksityisillä vakuutuksilla. 

Leikkaukset vaikuttavat monella tavalla. Nyt esitettävä leikkaus kohdistuu sairaus- ja
kuntoutuspäivärahoihin, joita jo tämän vuoden alussa leikattiin niin, että 70 prosentin kor-
vaustasoon oikeuttavan vuosityötulon yläraja alennettiin reilusta 36 000 eurosta 30 000 eu-
roon ja tämän jälkeistä karttumaprosenttia laskettiin 35 prosenttiin. Ylempi tuloraja, noin
56 000, jätettiin ennalleen. Alempi leikkaus kohdistui kohtuuttomasti keskituloisiin pal-
kansaajiin. Nyt hallitus lisäksi poistaa ylemmän katon ja laskee aiemman 35 prosentilla
lasketun korvauksen 20 prosenttiin. Hallituksen esitys tarkoittaa sitä, että sairauspäivära-
2



Pöytäkirjan asiakohta PTK 122/2016 vp
han, osasairauspäivärahan ja kuntoutusrahan määrä alenee kaikilla yli 30 000 euroa vuo-
dessa ansaitsevilla. Yhdessä vuoden alusta tehtyjen leikkausten kanssa heikennetään sai-
rastuneiden ja kuntoutusta saavien keski- ja hyvätuloisten palkansaajien toimeentuloa
10—20 prosentilla. Esimerkiksi 2 900 euroa kuukaudessa ansaitsevan sairauspäiväraha
pienenee 208 eurolla kuukaudessa, 4 100 euroa ansaitsevan päiväraha laskee 490 euroa
kuukaudessa. 

Säästövaikutusten kohdentuminen kuntoutusrahaan voi vaikuttaa kuntoutuksen kannus-
tavuuteen. Leikkaukset ovat johtaneet siihen, että työkyvyttömyyseläke on yhä useammin
parempi kuin sairauspäiväraha. Sairauspäivärahan tason aleneminen lisää myös paineita
ensisijaisuussäännösten tarkistamiselle. Hallituksen tulisikin ottaa aikalisä leikkauksis-
saan ja tarkastella kokonaisuutta. Sairausvakuutusjärjestelmän monimutkaistaminen ja
korvattavuuden heikentäminen vaikuttavat koko suomalaisen hyvinvointiyhteiskunnan
toimintaan.

Arvoisa puhemies! Tästä syystä ehdotamme, että 2. lakiehdotus hyväksytään valiokun-
nan mietinnön mukaisena ja 1. lakiehdotus hyväksytään muutoin valiokunnan mietinnön
mukaisena paitsi 11 luvun 1 § poistetaan.

17.35 Outi Alanko-Kahiluoto vihr:  Arvoisa puhemies! Näiden säästövaikutusten koh-
dentuminen kuntoutusrahaan voi vaikuttaa kuntoutuksen kannustavuuteen, ja leikkaukset
ovat johtaneet siihen, että työkyvyttömyyseläke on yhä useammin parempi kuin sairaus-
päiväraha. Tämän sairauspäivärahan tason alentaminen lisää myös paineita ensisijaisuus-
säännösten tarkistamiselle.

Olemme olleet sitä mieltä yhdessä vasemmistoliiton ja demareiden edustajien kanssa so-
siaali- ja terveysvaliokunnassa, että hallituksen olisi tullut ottaa aikalisä näissä leikkauk-
sissaan ja tarkastella kokonaisuutta. Sairausvakuutusjärjestelmän monimutkaistaminen ja
korvaavuuden heikentäminen vaikuttavat koko suomalaisen hyvinvointiyhteiskunnan toi-
mintaan.

Tämän vuoksi kannatan edustaja Kiljusen äsken tekemää ehdotusta siitä, että 2. lakieh-
dotus hyväksytään valiokunnan mietinnön mukaisena ja että 1. lakiehdotus hyväksytään
muutoin valiokunnan mietinnön mukaisena paitsi 11 luvun 1 § poistetaan.

Yleiskeskustelu päättyi ja asian käsittely keskeytettiin.
3


