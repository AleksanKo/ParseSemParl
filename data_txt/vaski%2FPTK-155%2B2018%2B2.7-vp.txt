















































DEMA545.tmp.xml


Pöytäkirjan asiakohta PTK 155/2018 vp

 Tarkistettu
3.0

Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

2.7. Suullinen kysymys maatalouden kannattavuudesta (Eerikki Viljanen kesk)
Suullinen kysymys SKT 257/2018 vp

Suullinen kyselytunti

Toinen varapuhemies Tuula Haatainen: Seuraava kysymys, keskustan eduskuntaryh-
mä, edustaja Viljanen.

Keskustelu

16.58 Eerikki Viljanen kesk: Arvoisa puhemies! Suomalainen ruoka on maailman puh-
tainta. Se on maukasta ja edullista. Sen tulevaisuus on kuitenkin nyt uhattuna. Maatalou-
den tuotantokustannusten nousu, tuottajahintojen lasku yhdistettynä poikkeuksellisiin sää-
olosuhteisiin on ajanut tiloja kannattavuuskriisiin ja yhä useampaa uhkaa tuotannon lopet-
taminen. 

Tilanteen parantamiseksi on tällä vaalikaudella tehty jo paljon. Esimerkiksi ruuan alku-
perämerkintävaatimuksia on laajennettu, on perustettu ruokavaltuutetun virasto reiluutta-
maan ruokamarkkinoita, avattu vientiä uusille markkinoille ja kasattu kriisipaketteja pa-
himman yli pääsemiseksi. Pääministeri myös asetti selvitysmies Reijo Karhisen selvittä-
mään keinoja maatalouden kannattavuuden ja suomalaisen ruuan tulevaisuuden turvaami-
seksi. Selvitysmies on saanut työnsä valmiiksi tänään. Kysynkin arvon ministeriltä, halli-
tukselta: mitä seuraavaksi tehdään?

16.59 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Edustaja Viljanen on aivan oikeassa siinä, että tilanne ruuantuotannossamme on
tukala, ja sen ovat kaikki tunnistaneet ja tunnustaneet, niin myöskin tässä salissa laidasta
laitaan. Tilanteen eteen on todellakin tehty asioita ja ne nyt tulevat näkymään tässä isossa
ketjussa, pitkässä ketjussa viiveellä. Nyt tänään julkistettu raportti tarjoaa tähän myös uu-
sia eväitä. Se on erinomaisella tavalla otsikoitu: ”Uusi alku — maatalous on myös tulevai-
suuden elinkeino.”

Jos Reijo Karhisen selvitystyötä luonnehtii hyvin lyhyesti, hän sanoo: Tuote on kunnos-
sa, markkinat eivät. Tuote on kunnossa, mutta tulonjako markkinoilla ei. Ja kun tuote on
kunnossa, niin meillä on mahdollisuus siihen uuteen alkuun, ja tästä paperista, tästä rapor-
tista löytyy lukuisa joukko niitä toimia, joita me nyt laitamme vielä tällä vaalikaudella liik-
keelle. Mutta erityisesti seuraava hallitusohjelma on keskeisessä roolissa, miten nämä asiat
jalalle laitetaan, mitä tässä on. Täällä on kymmeniä konkreettisia ehdotuksia, ja näiden
analysointiin kannustan meitä kaikkia. 


