















































DEM1721.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.5. Suullinen kysymys vanhustenhoidon valvonnasta (Anna-Maja Henriksson r)
Suullinen kysymys SKT 246/2018 vp

Suullinen kyselytunti

Puhemies Paula Risikko: Sitten ruotsalainen eduskuntaryhmä, edustaja Henriksson.

Keskustelu

16.37 Anna-Maja Henriksson r: Värderade fru talman, arvoisa puhemies! Alla ska ha
rätt till en trygg ålderdom, och vanvård kan aldrig över huvud taget accepteras. Vi måste ta
den här saken på stort allvar.

Arvoisa puhemies! Tässä keskustelussa kenelläkään ei ole varaa syytellä muita. Vanhus-
huollon tila on meidän kaikkien yhteinen ongelma, niin on myös vastuu sekä täällä kansal-
lisesti että paikallisellakin tasolla. Sen takia meidän tehtävämme on nyt etsiä niitä keinoja,
millä me tämän ongelman ratkaisemme. Suomalaiset odottavat meiltä ratkaisukeskeisyyt-
tä.

Arvoisa puhemies! Me teimme hieman taustatyötä siitä, miten valtiollinen valvonta toi-
mii Suomessa. Suomessa on käytössä karkeasti 25 henkilötyövuotta vanhustenhoidon laa-
dun valvontaan. Se, mikä on mielenkiintoista, on, että eläinten hyvinvoinnin valvontaan on
laitettu yli 60 henkilötyövuotta. [Puhemies koputtaa] Siis 25 valvoo vanhustenhoitoa, 60
eläintenhoitoa. [Puhemies: Kysymys?] On todella hienoa, että eläinsuojelua valvotaan,
emmekä [Puhemies koputtaa] missään nimessä ehdota siihen muutoksia, [Puhemies: Ky-
symys?] mutta, arvoisa hallitus, miten se voi olla näin? Onko valmiuksia lisätä vanhusten-
huollon valvontaresursseja?

16.39 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ensinnäkin haluan kiittää edustaja Henrikssonia kysymyksenne alkupuolella
antamastanne tilannekuvasta, että ehkä suomalaisten ikäihmisten kannalta parempi on to-
dellakin yrittää etsiä nyt yhteisiä ratkaisuja. Kiitos siitä.

Esittämänne huomio valvonnan määrästä: Toinen huolenaihe, jota tässäkin salissa on
käsitelty viime syksynä, on ollut lastensuojelu. Siihenhän hallitus päätyi lisäämään henki-
lötyövuosia valvontaviranomaiselle. Se valtiollinen valvojahan on kaksitahoinen tällä het-
kellä nykyjärjestelmässä: Valvira valtakunnallisille toimijoille ja avi paikallisille yrityksil-
le. Nykyään itse asiassa muuten julkinen yksikkö ei tarvitse luvitusta ollenkaan, toisin kuin
yksityinen. Nämä kaksi asiaa on tarkoitus muuttaa sote-maakuntauudistuksessa. Syntyy
vain yksi valvoja, joka on vahvempi kuin nykyinen kahtiajakoinen malli, Luova, uusi val-
vontavirasto, ja vastaavalla tavalla tämä kokonaisuus selkiytyy.
 Tarkistettu
4.0



Pöytäkirjan asiakohta PTK 151/2018 vp
Mitä tulee valvontaviranomaisen resursseihin, jaan huolenne ja olen valmis tästä myös
keskustelemaan hallituksen sisällä, pystyttäisiinkö resursseja nyt akuutissa tilanteessa li-
säämään. [Ruotsalaisen kansanpuolueen ryhmästä: Hyvä!]

Puhemies Paula Risikko: Toivon, ettette unohda eduskunnan oikeusasiamiestä, jonka te
olette itse tänne sopineet valvojaksi.

16.40 Veronica Rehn-Kivi r (vastauspuheenvuoro): Arvoisa puhemies, värderade tal-
man! De fall av vanskötsel inom äldrevården som nu kommit till vår vetskap under den se-
naste veckan är totalt förkastliga. 

Vanhustemme on voitava olla varmoja siitä, että he saavat elää ihmisarvoista elämää myös
silloin, kun joutuvat huonokuntoisuuden, turvattomuuden ja yksinäisyyden johdosta muut-
tamaan pois omasta kodistaan. Ei voi olla niin, että ikäihmiset joutuvat ojasta allikkoon,
turvattomasta omasta kodista palveluasumisen kaltoinkohtelun kohteeksi.

Sote-uudistus perustuu suurelta osin eri tahojen valvontaan, ennakko- ja omavalvon-
taan, mutta jälkivalvonta perustuu lähinnä asiakkaiden valituksiin. Pitääkö huonokuntois-
ten vanhusten itse huomata, että heitä hoidetaan väärin?

Arvoisa ministeri Saarikko, olette pitänyt kuntien hankintaosaamista huonona. Kysyn-
kin: mistä kaikki valvonnan ja hankinnan asiantuntijat yhtäkkiä ilmestyvät, kun valinnan-
vapauden myötä niitä tullaan tarvitsemaan kymmenkertainen määrä?

16.41 Perhe- ja peruspalveluministeri Annika Saarikko (vastauspuheenvuoro): No,
ensinnäkin, arvoisa puhemies, valvontaviranomaisen tehtävä on valvoa sekä yksityistä että
julkista palveluntuottajaa. Ja enemmän kuin valvontaviranomaisten tarve kasvaisi ikään
kuin valinnanvapauslainsäädännön myötä, kyllä se tarpeen kasvu liittyy ennen kaikkea sii-
hen, että ikäihmisiä on jatkossa yhä enemmän. Me olemme keskeisesti yhdessä täällä mi-
nusta sopineet vaalikausien mittaan, että me painotamme jatkossa kotihoitoa enemmän ja
valvontaresurssien tulisi riittää myös sinnekin.

Haluan korjata myös sen virheellisen tiedon kysymyksessänne, että valvontaviranomai-
nen, siis Valvira tai avi, toimisi ikään kuin vain ilmoitusten tai huomautusten perusteella.
Kyllä valvontaviranomainen resurssiensa puitteissa tekee myös oma-aloitteisia tarkastus-
käyntejä. [Vasemmalta: Ei ole resursseja!]

Kysymyksen käsittely päättyi.
2


