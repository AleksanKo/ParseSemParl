















































DEM44AD.tmpSave.xml


Pöytäkirjan asiakohta PTK 9/2017 vp
Pöytäkirjan asiakohta 

PTK 9/2017 vp

Täysistunto

Perjantai 17.2.2017 klo 12.59—13.31

6. Lakialoite laeiksi veronumerosta ja rakennusalan veronumerorekisteristä annetun lain 
ja eräiden siihen liittyvien lakien muuttamisesta

Lakialoite LA 1/2017 vp Jari Myllykoski vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

13.06 Jari Myllykoski vas (esittelypuheenvuoro):  Arvoisa herra puhemies! Harmaa ta-
lous on hyvinvointivaltion vihollinen numero yksi. [Hälinää] Harmaa talous rapauttaa hy-
vinvointipalveluiden rahoitusta ja yhteiskunnan moraalia. Harmaan talouden aiheuttamien
veromenetysten tarkka arviointi on mahdotonta, mutta on selvää, että ne ovat merkittävät.
Eduskunnan tarkastusvaliokunnan raportissa vuodelta 2010 esitetty karkea arvio verome-
netyksistä vuoden 2008 tasossa oli 2,5—3,5 miljardia euroa vuodessa. Osa asiantuntijoista
arvioi summan vieläkin suuremmaksi. [Hälinää — Puhemies koputtaa] 

Ensimmäinen varapuhemies Mauri Pekkarinen:  Arvoisat edustajat! Te olette siellä ja
käytte omia keskusteluja, mutta edustaja Myllykoski on täällä, siinä paikassa, missä edus-
kunnassa pidetään puheet. Toivon, että kunnioitatte sitä oikeutta, mikä hänellä on, saada
kaikessa rauhassa pitää puheenvuoronsa.

Kiitoksia, arvoisa puhemies! — Yksi osa harmaata taloutta on pimeä työ eli verotuksen
ulkopuolella tehtävä työ. Työ voi olla joko kokonaan tai osittain verotuksen ulkopuolella.
Palkkatyöhön liittyvää harmaata taloutta on myös alipalkkaus ja lakisääteisten maksujen
laiminlyönti. Esimerkiksi edellä mainitussa tarkastusvaliokunnan raportissa arvioitiin ker-
tymättä jääneiden sosiaaliturvamaksujen osuudeksi useita satoja miljoonia euroja. Tämä
raha on pois meidän yhteisen sosiaaliturvamme rahoituksesta. Näihin tapauksiin, alipalk-
kaukseen, yleensä vielä liittyy työsyrjintärikoksia. 

Palkkatyöhön liittyvään harmaaseen talouteen meillä on toimiva resepti. Rakennusalal-
la otettiin vuoden 2012 aikana käyttöön veronumero. Jokaisella työntekijällä tulee olla nä-
kyvillä veronumeron sisältävä henkilötunniste, jonka avulla kuka tahansa voi tarkistaa
työntekijän kuulumisen veronumerorekisteriin. Veronumerorekisteri on verkossa kaik-
kien käytettävissä, ja syöttämällä siihen veronumeron voi tarkistaa työntekijän kuulumi-
sen rekisteriin.
 Tarkistettu
4.0



Pöytäkirjan asiakohta PTK 9/2017 vp
Arvoisa puhemies! Rakennusalan veronumero on ollut hyvä uudistus. Veronumerore-
kisteriin kuuluvien henkilöiden määrä on noussut yli miljoonaan. Verohallinnossa tehtiin
alkuvuodesta 2015 selvitys veronumeromenettelyn käytön hyödyistä. Verohallinnon varo-
vaisen arvion mukaan menettelyn käyttöönotolla saavutetaan vuosittain noin 50 miljoonan
veroeuron verohyöty. Veronumeron käyttöönoton myötä rakennusalan palkkasumma kas-
voi 6,9 prosenttia vuonna 2012, vaikka rakentamisen määrä samaan aikaan laski 4,8 pro-
senttia. Seuraavana vuonna palkkasumma nousi vielä 0,2 prosenttia, vaikka rakentamisen
määrä laski vielä 2,7 prosenttia. 

Rakennusalalla työskenteli vuonna 2012 Tilastokeskuksen mukaan 133 000 palkansaa-
jaa. Metallinjalostuksen sekä koneiden ja laitteiden valmistuksessa työskenteli 2016 sa-
maisen tilaston mukaan yhteensä 148 palkansaajaa. On aivan selvää, että eri aloilla työs-
kentelevien määrien tilastot ovat meidän kaikkien käytettävissä, mutta valitettavasti tie-
dämme, että näilläkin aloilla on paljon pimeää työvoimaa ja alipalkattua työvoimaa. Vali-
tettavasti siitä huolimatta, että mallikas ja itsekin omia menetelmiään kehittänyt Meyerin
telakka tavoittaessaan alipalkkaa maksavan yrityksen ei ota enää tätä alihankkijaa omille
tilauksilleen eikä anna alihankintatöitä, aluehallintoviranomainen totesi telakalla olevassa
alihankintaverkossa maksettavan 2—3 euron tuntipalkkoja. On selvää, että näillä palkan-
maksuilla ei suomalainen yrittäjä ole kilpailukykyinen ulkolaisen yrittäjän kanssa. 

Onkin tärkeää, että puolustaaksemme suomalaista yrittäjyyttä ja suomalaisten mahdol-
lisuuksia työllistyä otamme veronumeron käyttöön välittömästi. Meillä on jo riittävän pit-
kä kokemus siitä ja sen hyödyistä rakennusalalla, joten hallituksen ei tulisi viivytellä tä-
män keinovalikoiman käyttöön ottamisen kanssa. Erityisen tärkeänä pidän sitä, että kun
meidän verokertymät ovat tällä haavaa huonot ja hallitus joutuu leikkaamaan, niin sen ar-
violta noin sadan miljoonan avulla, mitä veronumerolla näille palvelualoille — majoitus ja
ravitsemus, kiinteistönhuolto ja teknologiateollisuus — voitaisiin saada, monta leikkausta
voitaisiin sosiaalipuolelta, koulutuksesta, lasten esiopetuksesta poistaa. Sitä kautta tämä
talkoo on todella terveellinen.

Arvoisa puhemies! Toivon, että viesti tavoittaa hallituksen ja ministeri Orpon. 

13.12 Ben Zyskowicz kok:  Arvoisa herra puhemies! Rakennusala tunnettiin aikaisem-
min alana, jolla teetettiin työtä ilman työnantajamaksuista ja muista lakisääteisistä velvoit-
teista huolehtimista ja jolla tehtiin työtä niin sanottuja pimeitä palkkoja vastaan. Tällaises-
sa tilanteessa nämä työtä tarjoavat huijarit saavat ylivoimaisen kilpailuedun rehellisiin yrit-
täjiin verrattuna, ja tällaisessa tilanteessa nämä pimeän palkan saajat yleensä kuppasivat
yhteiskuntaa kahta kautta: yhtäältä nostettiin palkkaa maksamatta siitä veroa ja toisaalta
nostettiin sellaisia sosiaalitukia, esimerkiksi työttömyyskorvausta, joihin ei olisi ollut oi-
keutta, jos nämä pimeät palkat olisivat olleet tiedossa.

On aivan erinomainen asia, että rakennusala itse ja viranomaiset ovat näiden aikojen jäl-
keen huomattavasti edenneet rakennusalalla harmaan talouden torjunnassa ja tämä veronu-
merojärjestelmä on ollut todella hyödyksi, ja hienoa, että tällaista edistystä on aikaansaatu.

Yhdyn niihin näkemyksiin, kun tästä veronumerojärjestelmästä on näin positiivisia ko-
kemuksia, että pitäisi arvioida, eikö järjestelmää ole laajennettavissa muillekin aloille, joil-
la tämänkaltaiset ongelmat ovat yleisiä — vai olisiko sitten esimerkiksi ravintola-alalla tai
vastaavilla otettavissa käyttöön muita, nykyistä tehokkaampia keinoja harmaan talouden
torjumiseksi.
2



Pöytäkirjan asiakohta PTK 9/2017 vp
13.14 Paavo Arhinmäki vas: Arvoisa herra puhemies! Minusta on tärkeää, että edustaja
Myllykoski nostaa esille sen, että me voimme edetä entisestään harmaan talouden vastai-
sessa työssä. Harmaa talous on syöpä, joka nakertaa suomalaista hyvinvointivaltiota, mut-
ta se nakertaa myös rehellisten yrittäjien mahdollisuutta rehellisesti tehdä työtä, pärjätä ja
menestyä, kun vilunkiyrittäjät hyväksikäyttävät sekä työntekijöitä että järjestelmää sillä,
että eivät maksa veroja, sosiaalimaksuja ja eläkemaksuja, niin kuin ne kuuluu maksaa.

Arvoisa herra puhemies! Edellinen, Kataisen hallitus otti käyttöön veronumeron. Sil-
loin teimme laajaa yhteistyötä harmaan talouden vastaisessa työssä. Siinä vasemmistolii-
ton lisäksi voi erityisesti mainita muun muassa ministeri Lauri Ihalaisen, joka oli hyvin ak-
tiivinen siinä työssä. Ja nyt kun näemme niitä tuloksia, mitä rakennusalalta on tullut, niin
kyllä ne osoittavat sen, että niillä aloilla, joilla on näitä samankaltaisia ongelmia, pitää ot-
taa käyttöön myös veronumerot ja muut keinot, joilla vähennetään harmaata taloutta ja ri-
kollista toimintaa.

Iso ongelma suomalaiselle yhteiskunnalle on se, että meille tulee isot tulojen menetyk-
set. Jos näihin ei puututa, niin toisella puolella on tälläkin hallituksella ollut sopeuttaminen
leikkaamalla. Olisi reilumpaa, että leikataan rikollisten tuloja kuin että leikataan työttömil-
tä, eläkeläisiltä, opiskelijoilta ja lapsiperheiltä. Sen vuoksi toivon, että eduskunta antaa täl-
le lakialoitteelle hyvän käsittelyn, [Puhemies koputtaa] ja toivottavasti tämä innostaa hal-
litusta toimimaan.

13.16 Kari Uotila vas: Arvoisa herra puhemies! Noin 20 vuotta sitten olin niiden kolmen
kansanedustajan joukossa, jotka tekivät ehdotuksen käydä ajankohtaiskeskustelu harmaan
talouden ja talousrikollisuuden torjunnasta eduskunnassa. Kaksi muuta kansanedustajaa
olivat SDP:n Klaus Hellberg ja kokoomuksen Minna Karhunen. Silloin käytiin varsin rä-
väkkää keskustelua, ja silloin tunnelmat ja asenteet suhtautumisessa harmaan talouden ja
talousrikollisuuden torjuntaan olivat kovin erilaiset kuin tänä päivänä. Silloin myöskin
käytiin jopa Verohallinnon sisällä sellaista keskustelua, onko oikein muodostaa erikoistoi-
menpiteitä, onko oikein muodostaa erikoisyksikköä harmaan talouden ja verorikollisuu-
den torjuntaan, mennäänkö normaalilla verotarkastusmenettelyllä, ja elinkeinoelämän pii-
ristä tuli aika paljon sellaista syytöstä, että ei ole mitään perusteita aloittaa tällaista tehos-
tettua harmaan talouden ja talousrikollisuuden torjuntaa, että kyllä asiat suurin piirtein
kunnossa ovat.

Sen jälkeen on onneksi tapahtunut paljon monen hallituksen toimesta, ja nyt jokainen
tietää sen, mitä jo silloin 90-luvun lopulla korostettiin, että on kolme syytä, minkä vuoksi
meidän pitää kynsin hampain taistella talousrikollisuutta ja harmaata taloutta vastaan.

Ensimmäinen on ne vero- ja muut menetykset, taloudelliset menetykset, joita vilunkiyri-
tykset, veronkiertäjät ja talousrikolliset sysäävät toisten maksettavaksi — ne menetykset,
joita tarvitaan hyvinvointivaltion palveluitten ja turvan ylläpitämiseen.

Toinen tekijä on se, että harmaa talous ja talousrikollisuus vääristävät kilpailua. Ei ole
mitään mahdollisuutta rehellisellä yrittäjällä, joka työntekijöineen pyrkii pärjäämään kil-
pailussa, jos samassa korttelissa samalla toimialalla työskentelee yrittäjiä, jotka jättävät
kaikki velvoitteensa hoitamatta niin palkkojen, työsuojelun kuin kaikkien muitten velvoit-
teiden osalta. Kilpailukykyä ei sillä rehellisellä yrittäjällä kerta kaikkiaan ole.

Kolmas, jota tässäkin keskustelussa on jo korostettu, on moraalin ja etiikan vaarantumi-
nen. Jos yhden sukupolven aikana yleisesti moraaliksi muuttuu se, että on ihan jees sallia
3



Pöytäkirjan asiakohta PTK 9/2017 vp
harmaa talous, veronkierto ja talousrikollisuus, niin se tuhoaa pitkällä aikavälillä tämän hy-
vinvointivaltion rahoitusperustan ja moraalin.

Sen vuoksi ne kaikki toimenpiteet, mitä on tehty pitkän ajan kuluessa, ovat olleet tehok-
kaita ja tervetulleita. Kun puhutaan rakennusalasta, käännetty arvonlisäverovelvollisuus ja
veronumero ovat olleet konkreettisia, tehokkaita keinoja.

Yhdyn täysin edustaja Myllykosken lakialoitteen tavoitteeseen siitä, että pikaisesti tätä
rakennusalalla kiistatta tehokkaaksi todettua keinoa laajennetaan. Vaikka olen 17-vuotiaa-
na 1972 aloittanut Hietalahden telakalla laivanrakentajan hommat, niin korostan sitä, että
rakentamista se on laivan rakentaminenkin. Ne riskit, mitkä rakennusalalla sisältyvät sii-
hen, että velvoitteet jätetään hoitamatta, kyllä koskevat myöskin telakkateollisuutta, muu-
ta teknologiateollisuutta ja muita toimialoja myös. Elikkä ehdottomasti tämä veronumeron
käytön laajentaminen mahdollisimman nopeasti muillekin toimialoille on välttämätöntä,
jotta ketju tehostuneista ja parantuneista harmaan talouden ja talousrikollisuuden torjunta-
keinoista saa jatkua ja saadaan niitä veroeuroja parempaan käyttöön kuin vilunkiyrittäjien
taskuihin.

13.20 Jari Myllykoski vas:  Arvoisa herra puhemies! Kiitoksia edustaja Arhinmäelle ja
edustaja Uotilalle näistä kiitoksista, jotka kohdistitte minulle tästä lakialoitteesta. Mutta
haluan nyt muistuttaa, että tämä on vasemmistoliiton eduskuntaryhmän tekemä aloite, jos-
sa olin ensimmäisenä allekirjoittamassa. Tämä on meidän eduskuntaryhmämme Tolkkua
työelämään -kampanjan tulosta, ja siinä mielessä olen tyytyväinen, että me olemme saa-
neet tämän aikaan.

Meillä viime vaalikaudella edettiin todella hyvin harmaan talouden torjunnassa ja vero-
numeron käyttöönotossa. Mutta tuli vuosi 2014, jolloin kun pohdittiin muun muassa ma-
joitus- ja ravintola-alalle veronumeron käyttöönottoa, se haudattiin odottamaan kansalli-
sen tulorekisterin käyttöönottoa vuonna 2019. Se on aivan liian kaukana. Pääministeri Si-
pilä on huolissaan köyhyydestä ja syrjäytymisestä ja on perustanut työryhmän pohtimaan
sitä. Minä haluaisin, että hallitus ottaisi tämän työkalun käteensä, jolloin me voimme vä-
littömästi saada verotuloja, jolloin me voimme torjua syrjäytymistä ja köyhyyttä tehok-
kaammin kuin työryhmän muodossa. Nyt heti välineet käyttöön, ja aloitetaan tämä työ har-
maan talouden kitkemiseksi.

Haluan vielä todellakin korostaa, niin kuin tässä puheenvuoroissa on tullut esille: Tämä
on suomalaistyötä suomalaisen yrittäjän paremmista pärjäämisen mahdollisuuksista. Sa-
malla se tarkoittaa, että meillä eivät niin mahdollisia ole työsyrjintärikokset, joita tälläkin
hetkellä tässä maassa tapahtuu aivan liian paljon ulkomaalaisen työvoiman osalta, jotka
sitten ovat omiaan poistamaan suomalaisen työntekijän työllistymismahdollisuuden.

13.22 Mika Raatikainen ps: Arvoisa herra puhemies! Täällä on kuultu paljon hyviä pu-
heenvuoroja, kiitokset edustajille Myllykoski, Arhinmäki, Uotila ja Zyskowicz. Minulla ei
ole tähän hirveän paljon mitään lisäarvoa, aika paljon tuli kaikki kerrottua. Mutta tämä on
tosiasia, että harmaa talous syö koko yhteiskuntaa ja voitaisiin todellakin käyttää paljon pa-
remmin näitä varoja, mitkä jäävät nyt tulematta tai menevät sitten ties minne tarkoituksiin,
nämä pimeästi saadut rahat ja tulot. Minulla on paljon pienyrittäjätuttuja, jotka ovat ravin-
tola-alalla ja sanovat, että ilman muuta he haluaisivat itse, että tulisi käyttöön tämä nume-
rosysteemi, koska he kokevat, että kilpailutilanne ei ole rehellinen tällä hetkellä.
4



Pöytäkirjan asiakohta PTK 9/2017 vp
Toisekseen, mitä tähän harmaan talouden torjuntaan tulee, niin jos saadaan veronume-
roilla näitä juttumääriä pienenemään, se tietysti helpottaa poliisin taakkaa niin, että pysty-
tään keskittymään muihin asioihin. Jokainen juttu, mikä saadaan tällaisilla keinoilla pois-
tettua, vähentää poliisin työtaakkaa näistä, ja voi tosiaan sitten keskittyä muihin rikoksiin
tai muihin poliisitehtäviin.

Eli oikein hyvä aloite. — Kiitoksia.

13.23 Ville Tavio ps: Arvoisa herra puhemies! Tämä on minustakin sellainen aloite, jossa
on hyviä asioita, ja on kiva vaihteeksi olla tässä salissa vasemmistoliiton kanssa samaa
mieltä. Ollaan aika samoilla linjoilla. Mielestäni varsinkin Myllykoski oikein isänmaalli-
sesti puhui suomalaisen työvoiman puolesta, kiitos siitä.

Minä olen itse saanut aika monta yhteydenottoa juuri ulkomaalaisesta työvoimasta ja ul-
komaalaisista yrityksistä, jotka Myllykoski tuossa rohkeasti mainitsi. Se tuntuu kieltämät-
tä erikoiselta, jos katsotaan vaikka auton pesemistä: Meillä on Turussa sellainen Hesbur-
ger-pesulinja, jossa minä toisinaan käyn, vaikka aina eivät autot tule oikein puhtaaksi.
Mutta tuntuu oudolta, että samaan hintaan se pestään sitten käsin siinä vieressä, ja sama
koskee vähän pitserioita ja partureita ja näin. Eli se tuntuu oudolta, miten täällä ulkomaa-
laiset toisaalta pystyvät niin kilpailukykyisiä yrityksiä perustamaan. Sinänsähän se on oi-
kein hyvä, jos turvapaikanhakijat toisaalta olisivat sillä tavalla innovatiivisia, että he perus-
taisivat näitä palvelualan yrityksiä. Kuten sanoin, kun se auto ei oikein siellä konepesussa
itselläni tunnu puhdistuvan, niin olisihan se ihan hyvä, mielelläni sen vien sitten käsinpe-
suun. Mutta sitten haluan kyllä tietää, että siellä on kaikki velvoitteet hoidettu ja verot mak-
settu.

Ei tästä mitään tule, ellei veroja makseta. Lisäksi minä korostaisin sitä, että tarvitaan
varmaan kuitenkin valvontaa, tarvitaan kuitenkin nimenomaan tarkastuksia näihin yrityk-
siin, eli siihenkin täytyy kyllä kiinnittää huomiota.

13.25 Kari Uotila vas (vastauspuheenvuoro): Arvoisa puhemies! Korostan kuitenkin si-
tä, että laittomasti toimiminen ja yritystoiminnan velvoitteiden hoitamatta jättäminen ei ole
kyllä pelkästään maahanmuuttajien ja muun kuin suomalaisen kansalaisuuden omaavien
ongelma. Silloin kun 90-luvun lopulla tähän asiaan ryhdyttiin kiinnittämään huomiota, niin
meillähän oli paljon vähemmän tätä kansainvälistymistä, ja silloinkin se ongelma oli huu-
tava. Kyllä ihan perus- — en tarkoita sanoa perussuomalainen, vaan suomalainen — taval-
linen ihminen on altis käyttämään näitä porsaanreikiä hyväkseen silloin, kun on mahdol-
lista sillä tavalla toimia markkinoilla ja vääristää kilpailua ja jättää velvoitteita hoitamatta,
elikkä se ei ole kyllä missään nimessä näin.

Muuten olen iloinen siitä, että edustaja Tavio tukee tätä vasemmistoliiton ryhmäaloitet-
ta, mutta vähän kyllä kummeksuin tuota sävyä, joka kohdistui nyt nimenomaan ulkomaa-
laistaustaisiin.

13.26 Paavo Arhinmäki vas: Arvoisa herra puhemies! Harmaaseen talouteen pitää puut-
tua, harjoittavat sitä sitten kantasuomalaiset, maahanmuuttajataustaiset tai ulkomaalaiset
yritykset. Kaikissa näissä tapauksissa aivan yhtä lailla se syö rehellisten yrittäjien mahdol-
lisuuksia, yhtä lailla siinä monesti poljetaan työntekijöiden oikeuksia ja yhtä lailla siinä
menetetään verotuloja. Olisin hyvin varovainen siinä, että alkaisin leimaamaan, että jotkut
tietyt väestöryhmät harjoittavat harmaata taloutta enemmän kuin toiset, vaan minusta mei-
5



Pöytäkirjan asiakohta PTK 9/2017 vp
dän pitää tiukasti puuttua valvonnan keinoin, lainsäädännön keinoin ja kovempien sankti-
oiden keinoin harmaaseen talouteen, harjoittaa sitä kuka hyvänsä.

Kun paljon on keskusteltu esimerkiksi näistä pitserioista ja siitä, minkä hintaisia pitsoja
voi myydä niin, että verot on maksettu, niin monesti kun seuraa pienten yrittäjien toimin-
taa, niin yrittäjäthän ovat duunareita siinä missä muutkin. Nekin, jotka ovat palkollisina,
itse asiassa monesti tekevät huomattavasti pidempää päivää, epävarmemmilla tuloilla, ja
monesti tuntuu, että nämä pienet yritykset perustuvat siihen, että yrittäjä joutuu tavallaan
riistämään itse itseään tekemään 12-, 14-, 16-tuntisia työpäiviä saadakseen sen leivän, jot-
ta hinnat ovat kohtuullisella tasolla. Usein näissä on tämä takana, mutta samaan aikaan on
tärkeää, että on myös muita keinoja. Kun esimerkiksi puhutaan palvelualoista, niin pitäisi
ottaa käyttöön tyyppihyväksytyt kassakoneet. Ei pelkästään se, että me pyydämme edusta-
ja Tavion kanssa aina varmasti kuitin, yksin riitä, jos ei ole tyyppihyväksyttyjä kassakonei-
ta. Eli tämäntyyppisiä ratkaisuja tarvitaan, joilla kukaan ei saa etulyöntiasemaa [Puhemies
koputtaa] toiseen yrittäjään nähden ja samalla syö meidän kaikkien verotuloja.

Ensimmäinen varapuhemies Mauri Pekkarinen:  Keskustelu on päätty... — Anteeksi,
edustaja Tavio vielä.

13.29 Ville Tavio ps: Arvoisa herra puhemies! Olisin vielä...

Ensimmäinen varapuhemies Mauri Pekkarinen:  Se oli siinä ja tässä, että kerkesi.

Joo, hyvä, että kerkesi vielä, ja edustaja Arhinmäkikin ehti vielä kuulemaan, kun minä
olin just hänelle vastaamassa tähän. — Tuossa, mitä puhuitte, että tarvitaan juuri tyyppihy-
väksytyt kassakoneet, ollaan kyllä minun mielestäni juuri tämmöisen harmaan talouden
torjunnan ytimessä, koska tarvitaan nimenomaan helppoja keinoja, mitä yritykset velvoi-
tetaan sitten noudattamaan. Tuo on sellainen, mistä minä ihmettelen, että miksei sitä ole oi-
keastaan laajemmin keskusteltu ja tutkittu, mitä se vaatisi, koska se vaikuttaa ensisilmäyk-
sellä, että siinä tulee kustannuksia yrityksille valitettavasti, koska se kassakone voi olla
aika tärkeä, mutta nimenomaan saataisiin varmistettua sitten se arvonlisäveron maksu juu-
ri näillä kuiteilla.

Muistan joskus, kun joku kertoi, että — oliko se Koreassa vai missä — siellä oli jokai-
sessa kuitissa joku lottokuponki, mikä kuulosti aika erikoiselta, mutta se sai ihmiset aina
pyytämään kuittia itselleen ja sillä tavalla he osallistuivat tämmöiseen valtiolliseen lot-
toon, missä sitten arvonlisäverojen tuloista jaettiin koko ajan joitain palkintoja. No, idea oli
kuitenkin hauska, ja sitä voisi miettiä vähän laatikon ulkopuolelta, mitä on tehtävissä ni-
menomaan siihen, että ei ole niin helppo tehdä kirjanpitorikosta sillä tavalla, että väären-
täisi niitä pikku kuitteja siellä pikku firmassa, jossa kylläkin Suomessa siis on todella tiuk-
kaa.

Täytyy pystyä etenemään niin, että kilpailukykyä ei vaaranneta, mutta samalla pysty-
tään verovarat keräämään kaikilta tehokkaasti.

Keskustelu päättyi.

Asia lähetettiin valtiovarainvaliokuntaan.
6


