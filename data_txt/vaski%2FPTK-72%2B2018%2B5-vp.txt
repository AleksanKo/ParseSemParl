















































DEM41BD.tmp.xml


Pöytäkirjan asiakohta PTK 72/2018 vp
Pöytäkirjan asiakohta 

PTK 72/2018 vp

Täysistunto

Maanantai 25.6.2018 klo 12.08—20.22

5. Hallituksen esitys eduskunnalle laeiksi arvonlisäverolain ja Ahvenanmaan maakuntaa 
koskevista poikkeuksista arvonlisävero- ja valmisteverolainsäädäntöön annetun lain muut-
tamisesta

Hallituksen esitys HE 82/2018 vp
Valiokunnan mietintö VaVM 9/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on valtiovarainvaliokunnan mietintö VaVM
9/2018 vp. Nyt päätetään lakiehdotusten sisällöstä.

Keskustelu

20.15 Esko Kiviranta kesk: Arvoisa puhemies! Nyt ensimmäisessä käsittelyssä oleva
hallituksen esitys merkitsee sitä, että arvonlisäverolakiin tehdään rajat ylittävää sähköistä
kuluttajakauppaa koskevan direktiivin edellyttämät muutokset. Niiden on määrä tulla voi-
man ensi vuoden alusta.

Muutosten tarkoituksena on helpottaa ja yksinkertaistaa menettelyä, kun toisen jäsen-
valtion kuluttajille myydään sähköisiä palveluja tai unionin alueelle sijoittumaton yritys
myy sähköisiä palveluja jäsenvaltioiden kuluttajille. Tällä hetkellä verkkokauppiaiden, joi-
den kotipaikka on EU-alueella, on rekisteröidyttävä arvonlisäverovelvollisiksi EU:n kai-
kissa jäsenvaltioissa, jonne ne myyvät tuotteitaan, jos myynnin määrä ylittää kyseisen val-
tion asettaman alarajan. Jatkossa suomalainen yritys voi halutessaan soveltaa Suomen ar-
vonlisäverosäännöksiä, jos myynti on enintään 10 000 euroa. Muutos on perusteltu helpo-
tus hyvin pienille yrityksille.

20.16 Sari Essayah kd: Arvoisa puhemies! Tämä on siinä mielessä äärimmäisen tärkeä
tämmöinen, voisiko sanoa, byrokratian purkaminen, koska meillähän on paljon esimerkik-
si hyvin pieniä vaikkapa lastenvaatteita myyviä yrityksiä. Voi olla, että perheenäiti tekee
siellä sitä iltapuhdetöinään ja huomaa, että kaveritkin ovat kiinnostuneet näistä hyvistä
tuotteista, ja ehkä haluaa sitten pistää nettikaupan pystyyn. Tosiaankin se, että tämän kaut-
ta on mahdollista keskittyä myymään näitä tuotteita ainoastaan yhdellä rekisteröitymisel-
lä, yhdessä ainoassa sijoittautumisvaltiossa, on varmasti tällaista byrokratian karsimista, ja
uskon, että tämä auttaa erityisesti juuri näitä alle 10 000 euron kalenterivuosimyyntiin jää-
viä yrityksiä. Täytyy todeta, että tämä on hyvää kehitystä oikeaan suuntaan.

Yleiskeskustelu päättyi.
 Tarkistettu
4.1



Pöytäkirjan asiakohta PTK 72/2018 vp
Eduskunta hyväksyi hallituksen esitykseen HE 82/2018 vp sisältyvien 1. ja 2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


	5
	20.15
	20.16


