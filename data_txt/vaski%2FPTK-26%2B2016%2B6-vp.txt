















































DEM4803.tmpSave.xml


Pöytäkirjan asiakohta PTK 26/2016 vp
Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

6. Lakialoite laiksi eläkkeensaajan asumistuesta annetun lain muuttamisesta
Lakialoite LA 7/2016 vp Tytti Tuppurainen sd

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

17.42 Tytti Tuppurainen sd (esittelypuheenvuoro):  Arvoisa herra puhemies! Tässä la-
kialoitteessa on kysymys eläkkeensaajan asumistuesta annetun lain muuttamisesta. Asu-
mistukilainsäädäntöähän uudistettiin viime kaudella tuntuvasti. Muutokset astuivat voi-
maan viime vuoden alusta, 1. tammikuuta 2015. Se uudistus oli ehdottomasti kokonaisuu-
tena arvioiden onnistunut ja tarpeellinen mutta valitettavasti samalla myös kovin monimut-
kainen ja toisaalta aika suurelle joukolle ihmisiä myös olennainen toimeentulon kannalta.
Siinä samassa yhteydessä toteutettiin eläkkeensaajan asumistukilain muutos, ja nyt näyt-
täytyy, että se on varsin epäedullinen osalle tuen tarvitsijoista. Tällä eläkkeensaajan asu-
mistuen muutoksella nimittäin poistettiin aiemmin vallinnut oikeus valita joko eläkkeen-
saajan tai yleisen asumistuen mukaisten etuuksien saaminen. Aiemmin siis muut kuin pa-
riskunnat ovat voineet valita joko yleisen asumistuen tai eläkkeensaajan asumistuen. Näi-
den toteutettujen muutosten myötä arviolta noin 2 500 lapsiperhettä ja pieni joukko muita
aiemmin eläkkeensaajan asumistuen piirissä olleita henkilöitä siirtyi yleisen asumistuen
piiriin.

Otetaan esimerkkitapaus, jossa on henkilö, joka on oikeutettu eläkkeensaajan asumistu-
keen, mutta on samassa kotitaloudessa esimerkiksi huoltaja lapselle, joka ei kuulu eläk-
keensaajan asumistuen piiriin eli ei saa eläkettä. Tällöin myöskään se huoltaja ei ole oikeu-
tettu eläkkeensaajan asumistukeen. Siis esimerkiksi yksinhuoltajaäiti, joka olisi muutoin
oikeutettu eläkkeensaajan asumistukeen, ei kuitenkaan ole, koska hän on samassa kotita-
loudessa lapsen kanssa, joka ei saa eläkettä. Lapsiperheiden osalta selvitysten perusteella
tehtiin arvioita, että noin 35 prosentilla tuki pysyi ennallaan tai pieneni. Muutokset olivat
yleensä noin 50 euroa kuukaudessa, sen suuruisia tai tätä pienempiä, mitä ei ehkä keski-
määräisen kotitalouden tulojen kannalta voi pitää kovinkaan merkittävänä, muutamia
kymmeniä euroa, mutta on kuitenkin huomattava, että asumistukea tarvitsevilla kotita-
louksilla tätäkin suuruusluokkaa olevat muutokset käteen jäävissä tuloissa ovat merkittä-
viä.

Tästä syystä, arvoisa puheenjohtaja, olen laatinut tämän lakialoitteen, että valinnan
mahdollisuus palautettaisiin lakiin. Teen esityksen eläkkeensaajan asumistuesta annetun
 Tarkistettu
4.0



Pöytäkirjan asiakohta PTK 26/2016 vp
lain muuttamiseksi, ja tämä olikin varsin monimutkainen harjoitus, jotta tämä valinnanva-
paus kyettäisiin palauttamaan niihin pykäliin. Varsin moneen pykälään tarvittiin tätä muu-
tosta, ja ne on, puhemies, seikkaperäisesti tässä lakialoitteessani esitetty, en käy niitä tässä
kertaamaan.

Keskustelu päättyi.

Asia lähetettiin sosiaali- ja terveysvaliokuntaan.
2


