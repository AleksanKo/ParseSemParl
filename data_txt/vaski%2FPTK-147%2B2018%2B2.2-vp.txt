















































DEMDBF5.tmp.xml


Pöytäkirjan asiakohta PTK 147/2018 vp
Pöytäkirjan asiakohta 

PTK 147/2018 vp

Täysistunto

Torstai 24.1.2019 klo 16.01—17.34

2.2. Suullinen kysymys työterveyshuollon roolista sote-uudistuksessa (Sari Essayah kd)
Suullinen kysymys SKT 237/2018 vp

Suullinen kyselytunti

Puhemies Paula Risikko: Kristillisdemokraattisella eduskuntaryhmällä oli kysymys tästä
samasta teemasta, otetaan se tähän nyt. Edustaja Essayah, olkaa hyvä.

Keskustelu

16.20 Sari Essayah kd: Arvoisa rouva puhemies! Arviointineuvosto kritisoi myös sitä,
että työterveyshuollon rooli ja myöskään päällekkäisten vakuutusten kysymys eivät tässä
sote-uudistuksessa tule ratkaistua, mikä saattaa omalta osaltaan olla lisäämässä julkisen
sektorin kustannuksia. Olisinkin halunnut kysyä asianomaiselta ministeriltä: eikö tästä ni-
menomaisesti seuraa se, että uudistus vahvistaa niitten asiakkaitten asemaa, jotka jo tällä
hetkellä ovat varsin hyvien terveys- ja sote-palveluitten äärellä, ja vastaavasti sitten heikos-
sa asemassa olevien palveluitten parantaminen jää edelleenkin erittäin epäselväksi?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Arviointineuvosto, johon on paljon täälläkin tänään viitattu, lähtee siitä, että
joka tapauksessa kaikki ovat siis arvioita, mutta heidän näkemyksensä mukaan palveluihin
pääsy ja ikään kuin väylä saada terveydenhoitoa paranee kaikilla väestöryhmillä. Näin hei-
dän arvionsa ymmärsin.

Mitä tulee tähän työterveyshuollon osuuteen: Edustaja Essayah, olette siinä aivan oi-
keassa, että Suomessa on tällä hetkellä työelämässä olijoiden asema siltä osin erilainen,
että se liittyy myöskin maksujensa osalta työnantajien ja työntekijöiden rahoittamaan työ-
terveyshuoltoon. Tämä on seikka, joka tulee ottaa huomioon nyt jatkossa näiden peruspal-
veluiden korvausmalleissa julkiselle ja yksityiselle tuottajalle, että tietty väestönosa — siis
se työssä käyvä osuus suomalaisista — on siltä osin erityisessä asemassa. Ja tämä on tie-
dostettu, Terveyden ja hyvinvoinnin laitoksen uusi tutkimus antaa tähän hyvää selkänojaa,
ja sosiaali- ja terveysministeriössä työstetään nyt kovalla kyydillä yhteistyössä monen ta-
hon kanssa, miten nuo korvausmallit rakentuisivat. Ruotsissa, jossa vastaavat [Puhemies
koputtaa] ovat käytössä, on paljon käytetty aikaa oikeanlaisen mallin hiomiseen.

16.23 Sari Essayah kd (vastauspuheenvuoro): Arvoisa rouva puhemies! Näistä kustan-
nusten korvauksista aiheutuu myöskin ongelmia. Mikäli korvaussumma ja asiakkaan kus-
tannukset eivät vastaa toisiaan, niin on varmasti riski se, että palveluitten tuottajat alkavat
eri tavoin valikoida asiakkaitaan, ja asiakkaitten valikoinnista puolestaan voi tulla hyvin-
 Tarkistettu
4.0



Pöytäkirjan asiakohta PTK 147/2018 vp
kin merkittävä ja pitkäaikainen ongelma. Puhutaan niin sanotuista pyöröovimalleista.
Myöskin palveluitten saatavuuden parantuminen jää epäselväksi.

Kun näin paljon kritiikkiä nyt viime aikoina on noussut eri tahoilta tätä uudistusta koh-
taan, niin nämä keskeiset tavoitteet, mistä tässäkin salissa puolueet ovat olleet hyvinkin yk-
simielisiä — eikö niitten toteutuminen näytä nyt varsin, varsin epäselvältä? Eikö tässä vai-
heessa olisi syytä ruveta miettimään, miten tästä päästäisiin eteenpäin ja millä tavalla pys-
tyisimme todellakin varmistamaan, miten niistä alkuperäisistä tavoitteista, joita kaikki
puolueet ovat olleet yhdessä viemässä eteenpäin, päästäisiin kansalaisten palveluitten pa-
rantamiseen?

16.24 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tietenkin hallituksen näkökulmasta tästä kaikesta päästäisiin nyt eteenpäin
sillä, että eduskunta ripeästi mutta kaikella osaamisellaan käy tämän uudistuksen loppuvai-
heen läpi ja suuri sali äänestää tämän esityksen kivijalaksi ja pohjaksi uusille suomalaisille
sosiaali- ja terveyspalveluille.

Malli tuskin säilyy muuttumattomana vuosikymmeniä. On aivan selvää, että uudistusta
tullaan rukkaamaan, ja kuten äskeisessä vastauksessani mainitsin, vaikkapa juuri nuo kor-
vausmallit palveluntuottajille ovat Ruotsinkin mallissa olleet ensinnäkin aluekohtaisesti-
kin erilaisia ja hyvin pitkän työstön tulos.

Lähtökohtaisesti, kun viittasitte, että on tullut paljon uusia tietoja tämän mallin vaiku-
tuksista, meidän käsityksemme mukaan esitys on ollut nyt eduskunnan käsissä sellaise-
naan hallituksen tuomana kokonaisuutena viime kesästä lähtien isona pakettina, ja tältä
osin uusia tietoja muutoksista sen vaikutuksiin ei meidän osaltamme ole.

Arvoisa puhemies! Lyhyesti vielä haluan vielä korjata sen väärän tiedon, joka edustajan
kysymyksessä oli. Asiakas ja palveluiden käyttäjä, potilas, saa valita, mutta palveluntuot-
taja ei saa valita niitä, ketkä heidän asiakkaikseen päätyvät.

16.25 Sari Sarkomaa kok (vastauspuheenvuoro): Arvoisa rouva puhemies! Sosiaali- ja
terveydenhuollon uudistus tehdään siksi, että jokainen suomalainen saisi sosiaali- ja ter-
veyspalvelut verovaroin. Tämä on erittäin tärkeää. Näin helsinkiläisenä tiedän, että noin 70
prosentilla lapsiperheistä esimerkiksi on vakuutus, koska julkinen terveydenhuolto ei toi-
mi yhdenvertaisesti ja tasalaatuisesti. [Paavo Arhinmäki: Pormestarina on kokoomuslai-
nen!] Siksi tämä uudistus on tehtävä.

Tänä aamuna, kun tulin töihin, tapasin Tehyn vaikuttajia, ja heillä oli yksi viesti. Hoita-
jat totesivat: Tehkää tämä uudistus. Me emme enää jaksa odottaa tätä uudistusta. Me ha-
luamme myöskin säästää voimavaroja siihen, että tämä uudistus on toimeenpantava. 

He puhuivat viisaasti. Sen, miten tämä uudistus onnistuu, ratkaisevat sosiaali- ja terve-
ydenhuollon ammattilaiset, ja on tärkeää, että me luomme siihen puitteet. Kysynkin minis-
tereiltä nyt: miten te varmistatte, että niin tehyläiset kuin muut sosiaali- ja terveydenhuol-
lon ammattilaiset ovat vahvasti mukana toimeenpanemassa tätä uudistusta, ja onko alueil-
la henkilöstö riittävästi mukana, koska ihmiset tekevät nämä palvelut?

16.26 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Sarkomaa totesi minusta aivan oikein: ihmiset nämä palvelut teke-
vät, ne ammattilaiset, joilla tälläkin hetkellä suomalaiset käyvät lääkärivastaanotolla tai ta-
paavat hoitohenkilökuntaa, laajaa sote-ammattilaisten kirjoa.
2



Pöytäkirjan asiakohta PTK 147/2018 vp
Olemme yrittäneet kollegaministeri Vehviläisen kanssa viestiä maakuntiin vahvasti, että
lopputulos, se paljon puhuttu toimeenpano, on taatusti parempi, mikäli jo alkuvaiheista
lähtien henkilöstö on mukana tämän muutoksen valmistelussa. Tiedämme, että siinä on ol-
lut alueellisia eroja, mutta ymmärrykseni mukaan juuri nyt tilanne tältä osin on hyvä. Uu-
distus tehdään ilman muuta palveluiden käyttäjiä varten, mutta minusta me emme voi olla
myöskään henkilöstön näkökulmasta tyytyväisiä palveluiden nykytilaan. Niin huolestutta-
via viestejä kuulemme esimerkiksi hoitohenkilöstön, vaikkapa lähihoitajien, jaksamisesta
työssään. Ja tältä osin, jos rakenne tulee valmiiksi, meillä riittää enemmän voimavaroja
keskittyä yhdessä niiden sisältöjen parantamiseen, siihen toimeenpanoon, johon tämäkin
keskustelu on monesti jo viitannut.

Kysymyksen käsittely päättyi.
3


