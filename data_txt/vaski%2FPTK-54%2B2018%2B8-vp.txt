















































DEMF4B7.tmp.xml


Pöytäkirjan asiakohta PTK 54/2018 vp
Pöytäkirjan asiakohta 

PTK 54/2018 vp

Täysistunto

Keskiviikko 23.5.2018 klo 13.59—17.28

8. Lakialoite laiksi kansalaisuuslain muuttamisesta
Lakialoite LA 12/2018 vp Ville Tavio ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään perustuslakiva-
liokuntaan.

Keskustelu

16.49 Ville Tavio ps (esittelypuheenvuoro):  Arvoisa puhemies! Kansalaisuuksia myön-
netään nykyään enemmän kuin koskaan ennen, ja samaan aikaan kantaväestön syntyvyys
on laskussa. Vallassa olevat poliitikot ovat päättäneet ylläpitää väestönkasvua keinotekoi-
sesti maahanmuuton avulla. Tämä johtaa suomalaisten suhteellisen osuuden vähenemi-
seen ja vieraskielisen väestön suhteellisen osuuden kasvuun. 

Jos sallimme suomalaisen väestön osuuden vähenemisen ja vastaavasti ulkomaalaisen
väestön osuuden kasvun, niin sallimme myös ulkomaisten kulttuurien kasvun Suomessa.
Nämä kulttuurit eivät ole aina sitä, mitä tahtoisimme niiden olevan. Näiden kulttuurien
myötä tulee tapahtumaan myös ulkomaalaisen vallan kasvu maassamme. Viime kädessä
suomalaisen väestönosan vähentymisen seurauksena on suomalaisten arvojen heikentymi-
nen.

Kansalaisuuspolitiikka on jäänyt julkisessa keskustelussa vähäiselle huomiolle, vaikka
se on erittäin merkittävä osa nykyisenlaisen maahanmuuton mekanismeja. Kansalaisuu-
den saanut ulkomaalainen voi tuoda perheenjäseniään Suomeen helposti. Kansalaisuuden
saanut ulkomaalainen muuttuu useimmissa tilastoissa suomalaiseksi, minkä jälkeen maa-
hanmuuttajaväestön seuraaminen tilastollisesti muuttuu vaikeaksi. Kansalaisuuden saanut-
ta ulkomaalaista ei voida myöskään enää karkottaa Suomesta, vaikka hän syyllistyisi min-
kälaisiin rikoksiin.

Perussuomalaiset näkevät, että Suomen tulee huolehtia kansalaisuuspolitiikassaan siitä,
että ulkomaalainen voi saada Suomen kansalaisuuden vain ansaitusti. Kansalaisuuden saa-
misen ehdot eivät saa olla liian väljät, kuten tällä hetkellä valitettavasti on.

Arvoisa puhemies! Käsiteltävässä lakialoitteessa ehdotetaan Suomen kansalaisuuden
saamisen ehtojen tiukentamista siten, että yleinen asumisaikavaatimus Suomen kansalai-
suutta haettaessa nostetaan 10 vuoteen. Nykyään yleinen asumisaikavaatimus on 5 vuotta
ja turvapaikan saaneille vain 4 vuotta. 

Suomen linja on moniin muihin Euroopan maihin nähden avokätinen. Itävallassa maan
kansalaisuutta voi hakea vasta 10 vuoden asumisen jälkeen. Tanskassa yleinen asumisai-
kavaatimus on 9 vuotta, Saksassa 8 vuotta ja Norjassa 7 vuotta. Lisäksi Euroopan ulkopuo-
 Tarkistettu
4.1



Pöytäkirjan asiakohta PTK 54/2018 vp
lella, esimerkiksi Aasiassa, on lukuisia kehittyneitä maita, joissa kansalaisuuden saaminen
on tehty huomattavasti vaikeammaksi kuin Suomessa. Suomessa kansalaisuuden hakijan
katsotaan kansalaisuuslain mukaan asuneen maassa riittävän kauan, jos yhtäjaksoista asu-
mista Suomessa on kertynyt viimeksi kuluneet 5 vuotta keskeytyksettä tai kansainvälistä
suojelua saavan tapauksessa 4 vuotta. Sekin riittää, jos hakija on asunut Suomessa yhteen-
sä 7 vuotta 15 ikävuoden täyttymisen jälkeen. Tätä jälkimmäistä kutsutaan kerätyksi asu-
misajaksi.

Nyt käsiteltävässä lakialoitteessa ehdotetaan muutos, joka koskee siis sekä yhtäjaksois-
ta asumisaikaa että kerättyä asumisaikaa. Samalla ehdotetaan kumottavaksi kansalaisuus-
lain oleellisia poikkeuspykäliä yleiseen asumisaikaedellytykseen tehtävistä poikkeuksista
ja näin ollen tehtäisiin 10 vuoden asumisaikaedellytyksestä hyvin vahva sääntö. Ei ole pe-
rusteltua, että nykyisen lain mukaan työn perässä Suomeen muuttanut ulkomaalainen on
turvapaikanhakijaa huonommassa asemassa. Työpaikan vuoksi Suomeen saapuneelle asu-
misaikaedellytys on 5 vuotta, kun taas turvapaikan saaneelle 4 vuotta. 

Meidän täytyy palauttaa Suomen kansalaisuus sille kuuluvaan arvoonsa ja estää liian
helppo kansalaisuuden saanti. Ennen vanhaan kansalaisuuden saaminen oli Suomessakin
niin harvinainen kunnia-asia, että kansalaisuuden myönsi tasavallan presidentti omakäti-
sellä allekirjoituksella. Nykyään kansalaisuuksia jaetaan liukuhihnalta. Suomen kansalai-
suuksia myönnetään siis nykyisin enemmän kuin koskaan aiemmin satavuotiaan valtiom-
me historiassa. Viime vuosina kansalaisuuksia on myönnetty vuositasolla tyypillisesti
8 000:n ja 9 000:n väliltä. Aivan viime aikoina luku on noussut jo 10 000:een.

Kansalaisuuden saaneiden määrä alkoi kasvaa voimakkaasti 20 vuotta sitten, ja uusi kas-
vupyrähdys nähtiin tämän vuosikymmenen alkupuolella. Kansalaisuuden saaneiden kasvu
selittyy toki osittain Eurooppaan suuntautuneen siirtolaisuuden globaalilla kasvulla, mutta
se ei yksinään riitä tietenkään mitenkään selitykseksi. Maahanmuutto ei ole mikään väis-
tämätön luonnonvoima, jonka edessä kansallisvaltio on kyvytön ja voimaton. 

Maahanmuuttoon tulee vaikuttaa poliittisilla päätöksillä. Se on meidän tehtävämme
eduskunnassa: tehdä vastuullista maahanmuuttopolitiikkaa, joka kestää, vastuullista maa-
hanmuuttopolitiikkaa, jotta kotimaamme, Suomi, säilyy myös tuleville sukupolville. [Lau-
ra Huhtasaari: Erittäin hyvä puheenvuoro!]

16.55 Jani Mäkelä ps: Arvoisa puhemies! Heti alkuun haluan tehdä selväksi, mitä Suo-
men kansalaisuus on ja mitä se ei ole. Suomen kansalaisuuden saaminen ei ole ulkomaa-
laiselle perusoikeus, se ei ole ulkomaalaiselle ihmisoikeus, vaan Suomen kansalaisuuden
saaminen on ulkomaalaiselle etuoikeus. Tässä avoimien rajojen maailmassa me emme voi
olla naiiveja. 

Suomen kansalaisuus olisi etuisuus, suoranainen lottovoitto miljardeille ihmisille maa-
ilmassa. Näin on siksi, että Suomi on objektiivisilla mittareilla arvioiden eräs maailman
parhaista maista elää. Kun joku saa Suomen kansalaisuuden, hän samalla saa kaikki oikeu-
det lukuun ottamatta kelpoisuutta tasavallan presidentin tehtävään, joka on syntyperäisellä
kansalaisella, joka on vuosikymmenten ajan, ehkä koko ikänsä tehnyt työtä ja maksanut
veroa Suomeen. Hän saa myös oikeuden äänestää ja olla ehdolla kaikissa yleisissä vaaleis-
sa, oikeuden sosiaaliturvaan, jota sitäkin jotkut haluavat nykyään antaa myös laittomasti
maassa oleville. Kansalaisuutta ei voida tällä hetkellä peruuttaa mistään syystä, ei edes
kaksoiskansalaisten osalta, vaikka sellaista ollaankin harkittu. 
2



Pöytäkirjan asiakohta PTK 54/2018 vp
Kansalaisuuden myöntäminen on siis äärimmäisen voimakas oikeustoimi, jolla on suu-
ret vaikutukset ja velvoitteet maamme kannalta. Siksi siihen täytyykin suhtautua vakavasti
ja aivan erityisesti nykyistä vakavammin. Näillä perusteilla kaikki esitykset kansalaisuu-
den saamisen ehtojen tiukentamiseksi ovat tervetulleita. Minimitaso, jolle mielestäni pitää
päästä, on se, että kansalaisuutta ei saisi meillä vertailumaita eli Pohjois-Eurooppaa ja Poh-
joismaita helpommin. Sellaiseen vetovoimatekijään meillä ei kerta kaikkiaan ole varaa. 

Niinpä tämä lakiesitys 10 vuoden asumisvaatimuksesta ratkaisisi yhden osan tätä ongel-
maa ja on itsestäänselvästi kannatettava. Tämä on hyvä alku, ja paljon muuta tarvitaan li-
sää. Haluaisin mukaan vaatimuksia kielitaidosta, työpaikasta ja muusta integraatiosta, että
niitä päivitettäisiin vastaamaan nykypäivän vaatimuksia. 

Arvoisa puhemies! Ei voi olla hyväksyttävää, että Suomen kansalainen ei tulisi Suomes-
sa toimeen ilman jatkuvaa auttamista, kotouttamista ja tulkkaamista. Tällaiselle henkilölle
ei tule kansalaisuutta myöntää. Kyseenalaistan myös nykyisen käytännön kaksoiskansalai-
suudesta. Ei pitäisi myöntää kaksoiskansalaisuutta ilman erillistä pätevää perustetta. Se,
joka haluaa sitoutua Suomeen ottamalla Suomen kansalaisuuden, ei mielestäni tarvitse läh-
tökohtaisesti toisen maan kansalaisuutta. Onhan nähty käytännön ongelmat vaikkapa loja-
liteettivelvollisuuden suhteen, jotka ovat johtaneet pohdintaan jopa kaksoiskansalaisten
virkakielloista. En voi ymmärtää, mikä peruste tällaisen järjestelmän ylläpidolle voi olla. 

16.58 Olli Immonen ps:  Arvoisa herra puhemies! Tälle käsittelyssä olevalle kansalai-
suuslain muutokselle on olemassa selkeät perusteet ja aito tarve. Muualla Euroopassa vaa-
ditaan reilusti pidempiä asumisaikoja, ennen kuin kansalaisuuden hakeminen on mahdol-
lista. Kuten tässä edellä edustaja Tavio nosti esittelypuheenvuorossaan esiin, esimerkiksi
Itävallassa asumisaikaedellytys on 10 vuotta ja Tanskassa 9 vuotta, kun taas Suomessa
kansalaisuuden saamiseen vaadittava asumisaika on normaalisti tuo 5 vuotta. Kansainvä-
listä suojelua saaneilta edellytetään kuitenkin vain 4 vuoden asumista maassa. Täytyy ym-
märtää, että tämä muita Euroopan maita löysempi kansalaisuuslaki on Suomelle selkeä
maahanmuuton vetovoimatekijä.

Arvoisa puhemies! Itse näen, että maahanmuuttajille myönnettävän Suomen kansalai-
suuden tulee olla palkinto onnistuneesta kotoutumisesta. Toisin sanoen kansalaisuus täy-
tyy ansaita. Kansalaisuuden hakijan on pystyttävä todistamaan, että hän on kotoutunut yh-
teiskuntaamme. Kansalaisuus ei saa olla etukäteislahja, jolla yritetään houkutella maahan-
tulijoita kotoutumaan. Nykyisin kansalaisuus valitettavasti myönnetään usein etukäteislah-
japeriaatteella. Nykyinen liian lyhyt asumisaikaedellytys lisännee myös perusteettomia
kansalaisuushakemuksia, sillä merkittävä osa nykyisin jätettävistä kansalaisuushakemuk-
sista hylätään. Tämä on myös kustannuskysymys.

Edustaja Tavion asumisaikaedellytyksen tiukentamista koskeva lakialoite onkin erin-
omainen ja kannatettava. Tämä on ensimmäinen askel oikeaan suuntaan. Jatkossa olisi pe-
rusteltua avata keskustelu myös muista kansalaisuuden myöntämisen kriteereihin liittyvis-
tä ongelmista. Kansalaisuuden myöntämisperusteita olisi syytä tiukentaa myös muilla ta-
voin. Esimerkiksi vain tyydyttävän tasolle asetettu kielitaitovaatimus on liian vaatimaton.
Keskustelua tulisi käydä enemmän myös kaksoiskansalaisuuteen liittyvistä ongelmista.

Arvoisa puhemies! Meidän tulee vaatia maahanmuuttajilta ja kansalaisuuden hakijoilta
aitoa sitoutumista suomalaiseen yhteiskuntaan, sen lakeihin, tapoihin, normeihin, kulttuu-
riin ja kieleen. Kansalaisuuden tulee olla palkinto onnistuneesta kotoutumisesta ja suoma-
laisen yhteiskunnan toimintatapojen sisäistämisestä. Suomen kansalaisuutta ei saa vahin-
3



Pöytäkirjan asiakohta PTK 54/2018 vp
gossakaan myöntää sellaiselle henkilölle, jolla on taustallaan vakavia tai toistuvia rikoksia
tai joka ei muilla tavoin ole hyvämaineinen. On tärkeää, että kansalaisuus annetaan vain
lainkuuliaiselle ja hyvämaineiselle henkilölle, sillä kansalaisuuden peruminen jälkikäteen
on nykyisin äärimmäisen vaikeaa.

Voisikin olla perusteltua pohtia, tulisiko kansalaisuuden olla jatkossa vahvasti niin sa-
notusti ehdollinen, jolloin se voitaisiin ottaa tarvittaessa pois kansalaisuuden saaneelta ul-
komaalaiselta. Huomionarvoista on myös se, että kansalaisuuden saamisen myötä perheen-
yhdistäminen helpottuu, sillä Suomen kansalaiselta ei vaadita toimeentuloedellytystä, kun
hän hakee perheenyhdistämistä. Tämäkin on niin ikään kustannuskysymys, sillä nykykäy-
täntö mahdollistaa väylän Suomea taloudellisesti kuormittavalle maahanmuutolle.

Arvoisa puhemies! Kansalaisuuden myöntämisen kriteereissä olisi tärkeää ottaa mallia
muista Euroopan maista ja tiukentaa aluksi kansalaisuuden saamisen ehtoja vähintään asu-
misaikaedellytysten osalta samalle tasolle muiden vastuullisesti toimivien Euroopan mai-
den kanssa. Aloitteessa esitetty 10 vuoden asumisaikaedellytys on mielestäni erittäin hy-
vin perusteltu, ja kannatankin lämpimästi tätä edustaja Tavion tekemää lakialoitetta.

17.03 Laura Huhtasaari ps:  Arvoisa puhemies! Paikaltani kuuntelin ja ihan liikutuin,
kun edustajat Tavio, Mäkelä ja Immonen puhuivat suomalaisuudesta. Siitä heijastui se,
kuinka paljon he arvostavat tätä maata, niitä ihmisiä, jotka ovat rakentaneet tämän maan, ja
se ilmenee sillä tavalla, että arvostaa sitä, että on suomalainen ja Suomen kansalainen. Ar-
vopohja on niin kunnossa. Kiitos, perussuomalaiset! Kun minä katsoin itse asiassa sitä lis-
taa, niin täällä eivät muut ole pyytäneet puheenvuoroja kuin vain perussuomalaiset. Eli nyt
on tullut jälleen todistetuksi se, että meillä on perussuomalaiset ja sitten on muut. Meillä on
Suomessa myös kaksipuoluejärjestelmä, mitä tulee poliittisiin mielipiteisiin.

Muualla maailmassa, kuten Sveitsissä, pitää olla 12 vuotta asunut maassa ennen kuin voi
hakea kansalaisuutta, ja sen jälkeen kaupunki äänestää. [Olli Immonen: Se on järkevää!] —
Joo, niin on. Edustaja Immonen sieltä sanoikin, että se on järkevä tapa. — Sen jälkeen kau-
punkilaiset äänestävät siitä, ovatko tulijat kotoutuneet, ovatko he sellaisia henkilöitä, että
he ansaitsevat niin ison palkinnon kuin jonkun maan kansalaisuuden. Tämä on erittäin
hyvä käytäntö. Luonnollisesti, jos siellä on taustalla joitakin vakavia rikoksia, niin kansa-
laisuutta ei myönnetä, ja sen jälkeen kun on äänestetty siitä asiasta, niin se sitten menee
pääkallopaikalle niin sanotusti ja sitten vahvistetaan se kansalaisuus. Sveitsissä pitää siis
olla 12 vuotta. 

Sitten täällä tuli esille, että monissa muissa maissa, esimerkiksi Itävallassa voi hakea,
kun on 10 vuotta asunut, Tanskassa 9 vuotta, Saksassa 8 ja Norjassa 7 — ja Suomessa 5.
Käsittämätöntä, että jos on vielä saanut kansainvälistä suojelua, niin sitten voi saada jo 4
vuoden jälkeen Suomen kansalaisuuden. Eli meillä selkeästi muihin eurooppalaisiin mai-
hin verrattuna saa kansalaisuuden paljon löyhemmin. Lisäksi kansalaisuuden saamista on
tällä vuosikymmenellä helpotettu. Syyskuussa 2011 astui voimaan kansalaisuuslain muu-
tos, jonka myötä kansalaisuutta haettaessa yleisesti vaadittava asumisaika lyheni 6 vuodes-
ta 5 vuoteen. No, seuraavana vuonna 2012 sitten kansalaisuushakemusten määrä odotetus-
ti kasvoi. Vuonna 2016 kansalaisuushakemuksiin tehtiin 8 895 myönteistä päätöstä ja
vuonna 2017 peräti 11 687.

”Kansalaisuus on palkinto.” Perussuomalaiset lähti vaaleihin tällä teemalla. Kansalai-
suus on palkinto, suomalaisuus on hieno asia. Kävimme valiokunnan kanssa vierailulla Ja-
panissa, ja siellä sitten vasemmistopuolueiden henkilöt kysyivät japanilaisilta, minkä takia
4



Pöytäkirjan asiakohta PTK 54/2018 vp
heillä eivät ole siellä rajat auki ja mikseivät he ota tänne paljon esimerkiksi ulkomaista työ-
voimaa, koska siellähän väestö vanhenee kovasti. He katsoivat meitä silmät pyöreinä, että
tämä on japanilaisten maa, että heidän pitää pitää huolta japanilaisesta kulttuurista ja kie-
lestä ja japanilaisten maasta. Heidän mielestään on itsestäänselvyys, että maa suojelee ra-
jojaan, kulttuuriaan ja omaa kansaa. [Olli Immosen välihuuto] — Juuri näin. — Edustaja
Immonen siellä komppaa koko ajan. Olemme niin samanmielisiä, koska meillä tämä isän-
maallinen arvopohjamme on lähellä sydäntä.

Eli tämän aloitteen pääasiallinen sisältö on seuraava: ”Ehdotetaan lainmuutosta Suo-
men kansalaisuuden saamisen ehtojen tiukentamiseksi siten, että yleinen asumisaikavaati-
mus Suomen kansalaisuutta haettaessa nostetaan kymmeneen vuoteen.”

Minä olen allekirjoittanut tämän edustaja Tavion lakialoitteen ja toivon, että tähän yh-
tyisi koko Suomen eduskunta.

17.07 Sami Savio ps: Arvoisa puhemies! Eduskunnan käsittelyssä on nyt siis edustaja Ta-
vion kansalaisuuden saamisen ehtojen tiukentamiseksi laatima erinomainen lakialoite. Tä-
män lakialoitteen toteutuessa kansalaisuuden saamisen ehtoja tiukennettaisiin siten, että
yleinen asumisaikavaatimus Suomen kansalaisuutta haettaessa nostettaisiin 5:stä 10 vuo-
teen.

Arvoisa puhemies! Suomen kansalaisuuden saamisen ehdot eivät saa olla lievempiä
kuin muissa samankaltaisissa Euroopan maissa. Verrokkimaihimme nähden nykyinen suh-
teellisen lyhyt asumisaikavaatimus yhtenä kansalaisuuden saamisen ehtona on ehdotto-
masti eräs merkittävä maahanmuuton vetovoimatekijä. Kansalaisuuden saamisen ehtoja on
kuitenkin syytä tiukentaa muiltakin osin, esimerkiksi työpaikka- ja kielitaitovaatimusten
osalta. Myös edustaja Immosen edellä esille nostama huomio siitä, ettei kansalaisuuden
saavilla henkilöillä saa olla rikollista taustaa, on erittäin tärkeä jo pelkästään Suomen sisäi-
sen turvallisuudenkin näkökulmasta.

Arvoisa puhemies! Kuten edustaja Tavion lakialoitteen perusteluista käy hyvin ilmi,
kansalaisuuslakia muutettiin muutama vuosi sitten siten niin, että kansalaisuuden yhtenä
edellytyksenä ollut yleisesti vaadittava yhtäjaksoinen asumisaika lyheni 6 vuodesta 5:een.
Samassa yhteydessä lyhennettiin niin sanotun kerätyn asumisajan vaatimusta 8 vuodesta
7:ään. Ulkomaalaislain taannoiset muutokset johtivatkin kansalaisuushakemusten selvään
kasvuun heti seuraavana vuonna, ja tämä kasvu on jatkunut edelleen. Lisäksi on huomioi-
tava, että vuosittain noin 80 prosenttia, tai jopa sen yli, annetuista päätöksistä on ollut ha-
kijan kannalta myönteisiä. Näiden tilastojen perusteella on varsin helppo arvioida, että
kansalaisuuden saamisen ehtoja on höllennetty aivan liikaa.

Arvoisa puhemies! Kuten edellisistä puheenvuoroista on jo käynyt hyvin ilmi, perussuo-
malaiset puolustavat suomalaisuutta ja maamme kunniakkaita perinteitä. Olemme siksi
vaatineet vastuullista maahanmuuttopolitiikkaa jo pitkään. Valitettavasti emme ole saa-
neet juuri tukea muilta puolueilta, emme hallituksessa emmekä oppositiossa. Perussuoma-
laisten näkemysten mukaan nykyisen kaltainen löyhä kansalaisuuslaki lyhyine asumisai-
kavaatimuksineen ei monessakaan tapauksessa ole riittävän pitkä integroidakseen ulko-
mailta Suomeen tulleita henkilöitä maamme kulttuuriin ja tapoihin. Siten kansalaisuuden
myöntämisen ehtoja on varsin tarkoituksenmukaista kiristää pikaisesti edustaja Tavion la-
kialoitteessaan esittämällä tavalla. Tämä asia on erityisen tärkeä, varsinkin kun turvapai-
kanhakija- ja siirtolaisvirrat Euroopassa jatkuvasti kasvavat.
5



Pöytäkirjan asiakohta PTK 54/2018 vp
Arvoisa puhemies! Lukuisten muiden perussuomalaisten kansanedustajien tavoin olen
allekirjoittanut edustaja Tavion lakialoitteen ja toivon aloitteelle asianmukaista ja menes-
tyksekästä käsittelyä valiokunnassa sekä sen hyväksymistä aikanaan eduskunnan täysis-
tunnossa.

17.11 Ville Tavio ps:  Arvoisa puhemies! Vielä joskus kansanedustajaa olisi varmasti
kiinnostanut keskustelu Suomen kansalaisuudesta, mutta valitettavasti, kuten huomaam-
me, sali on melko tyhjä, vaikka eduskunnassa on nyt siis ihan normaali työaika ja täällä us-
koakseni on edustajia talossa paikalla. Mutta tästä asiasta tahtovat käydä keskustelua vain
perussuomalaiset. Kuten edustaja Huhtasaari tuossa puheessaan ponnekkaasti otti esiin,
näyttää tosiaan siltä, että vain perussuomalaiset ovat tällä hetkellä ponnekkaasti juuri Suo-
men kansan ja suomalaisten puolesta ja ovat heidän edunajajansa täällä eduskunnassa. 

Kansalaisuuden saamisen pitää olla saavutus — saavutus, jonka ulkomaalainen ansait-
see onnistuneella yhteiskuntaan sopeutumisella. Kokonaisvaltaisen ja pitkäjänteisen ko-
toutumisen vaatiminen kannustaakin asianomaisia ihmisiä näkemään vaivaa oman kotou-
tumisensa eteen. Se vaatii näkemään vaivaa kotoutumisen eteen ja kielen oppimisen eteen,
jos sen tietää, että sitä kansalaisuutta ei voi saada nopeasti ja helposti.

Suomessa hyväksyttyjen kansalaisuushakemusten vuotuiset määrät ovat Suomen väes-
törakenteelle huomattavia, kun otetaan huomioon Suomen asukasluku ja väestön vähäinen
syntyvyys. Syntyvyyttä mittaava kokonaishedelmällisyysluku oli Suomessa viime vuonna
kaikkien aikojen matalimmalla tasolla. Suomen väkiluku kasvaa, mutta tuo kasvu johtuu
maahanmuutosta, se väkiluku kasvaa siis varsin keinotekoisesti. Tällä menolla suomalais-
ten suhteellinen osuus pienenee, kunnes he jäävät vähemmistöksi, kuten onkin pian jo käy-
mässä Turussa Varissuon kaupunginosassa. 

Edustaja Mäkelä teki hyvän huomion kansalaisuuden tuomista oikeuksista, sen, että
kansalaisuuden saaminen oikeuttaa myös vaaleihin osallistumiseen ja äänioikeuteen kan-
sallisissa, valtakunnallisissa vaaleissa. Euroopassa tästä tuleekin seuraamaan, että näh-
dään myös islamilaiset puolueet Euroopan maiden poliittisella pelikentällä joskus tulevai-
suudessa.

Edustaja Immonen, te otitte erinomaisesti esiin, että nykylain mukaan kansalaisuuden
saanut henkilö voi tuoda Suomeen ulkomaalaisia perheenjäseniään ilman toimeentuloedel-
lytystä. Me perussuomalaisethan olemme toisaalta perheenyhdistämisen tiukentamista aja-
neet hallituksessa, ja siihen saatiin pientä tiukennusta mutta ei valitettavasti täysimääräis-
tä, vaikka niin oli alun alkaen tarkoitus.

Se on myös tärkeä näkökohta, että nyt käsiteltävänä oleva lakialoite liittyy myös rikol-
lisuuden torjumiseen. Ulkomaalainen voi ensimmäisten Suomessa asumiensa vuosien ai-
kana tehdä sellaisia rikoksia, joihin liittyen syyllisyys käy ilmi vasta myöhemmin, kun kan-
salaisuus on jo myönnetty. Tämäkin puoltaa osaltaan asumisaikavaatimuksen pidentämis-
tä. 10 vuoden jälkeen maahan muuttaneesta ihmisestä tiedetään jo paljon enemmän kuin
nykyisen 4 vuoden jälkeen.

Keskustelu päättyi.

Asia lähetettiin perustuslakivaliokuntaan.
6


	8
	16.49
	16.55
	16.58
	17.03
	17.07
	17.11


