















































DEM9721.tmp.xml


Pöytäkirjan asiakohta PTK 90/2018 vp
Pöytäkirjan asiakohta 

PTK 90/2018 vp

Täysistunto

Keskiviikko 26.9.2018 klo 14.02—17.20

2. Hallituksen esitys eduskunnalle laiksi reservipoliisista ja eräiksi siihen liittyviksi laeiksi
Hallituksen esitys HE 137/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 2. asia. Puhemiesneuvosto ehdottaa, että asia lähetetään hallintovaliokuntaan,
jolle perustuslakivaliokunnan ja puolustusvaliokunnan on annettava lausunto.

Lähetekeskustelulle varataan 45 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 3. asia-
kohtaan.

Keskustelu

14.04 Sisäministeri Kai Mykkänen (esittelypuheenvuoro): Arvoisa puhemies! Kysees-
sä on hallituksen esitys laiksi reservipoliisijärjestelmästä, ja tällä lailla säädettäisiin reser-
vipoliisityöstä ja samalla kumottaisiin nykyinen sääntely koskien täydennyspoliisijärjes-
telmää. Lain soveltamisalan piiriin kuuluisivat siis poikkeusolojen ja puolustustilan lisäksi
normaaliolojen häiriötilanteet. Tämä on se pääasiallinen määritelmällinen ero nykyiseen
täydennyspoliisijärjestelmään verrattuna. Reservipoliisihenkilöstön käyttöönotosta päät-
täisi siis aina valtioneuvosto, ja laissa säädettäisiin erikseen tehtävistä, toimivaltuuksista,
velvollisuuksista ja oikeudesta käyttää voimakeinoja erikseen normaaliolojen häiriötilan-
teissa sekä erikseen poikkeustilan ja puolustustilan aikana. [Hälinää] Myös reservipoliisiin
kelpuutettavien kelpoisuusvaatimuksista säädettäisiin laissa, ja kun siis kuuluisi tähän re-
serviin, nimitettäisiin virkasuhteeseen vain valtioneuvoston käyttöönottoa koskevan kul-
loisenkin päätöksen [Hälinää — Puhemies koputtaa] jälkeen.

Toinen varapuhemies Tuula Haatainen:  Anteeksi, ministeri. Pyydän keskusteluja käy-
täväksi käytävällä, jotta kuulemme ministerin esittelyn.

Miksi olemme tänään täällä viemässä lähetekeskusteluun lakia reservipoliisista? Syy on
se, että meillä aidosti on realistisia tilanteita, jotka eivät kuulu poikkeustilan tai puolustus-
tilan piiriin mutta joissa nopeasti täytyy pystyä järjestystä valvomaan käsillä ja tekijöillä,
joita meillä ei tällä hetkellä poliisilla reservinä ole. Selkein esimerkki liittyy siihen, että
kun meillä kolme vuotta sitten Tornion järjestelykeskusta perustettiin nopean turvapaikan-
hakijoiden määrän lisääntymisen vuoksi, mikä sinänsä onnistui erittäin hyvin, niin silloin
jo sinänsä meidän virka-apujärjestelmä ja poliisin toimintakyky olivat määrän osalta mel-
 Tarkistettu
4.0



Pöytäkirjan asiakohta PTK 90/2018 vp
ko koetuksella. Jos olisi tarvittu vielä isompaa operaatiota, kenties useammassa kohtaa val-
takuntaa samaan aikaan, virka-apujärjestelyt Rajavartiolaitoksen, Puolustusvoimien kans-
sa olisivat helposti tulleet kohtaamaan rajansa volyymissa, ja juuri tämäntyyppisessä tilan-
teessa reservipoliisi olisi se keino, jolla nopeasti voidaan normaaliolojen poikkeustilanteis-
sa kutsua virkaehtoiseen palvelukseen henkilöitä, jotka auttavat sitten poliisia selviyty-
mään tämmöisessä tilanteessa tehtävistään.

Vaikutuksena käytännössä tässä siis on se, että muodostetaan 1 000 hengen reservi ha-
kumenettelyllä ja koulutukseen perustuen. Normaaliolojen häiriötilanteissa ei ole ampu-
ma-aseiden käyttövaltuuksia reservipoliisilla. Se varataan ainoastaan poikkeustilan ja puo-
lustustilan varalle. Tällä esityksellä ei olisi vaikutuksia varsinaisen poliisin nykyisiin vas-
tuisiin tai toimivaltaan eikä virka-apujärjestelyihin eri viranomaisten kesken. Kustannus-
ten osalta perustamisesta arvioidaan aiheutuvan noin 2,1 miljoonan euron kertaluontoinen
kustannus, ja tämän jälkeen juokseva vuosittainen kustannus olisi noin 250 000 euroa. 

Mitä tehtäviä reservipoliisilla sitten olisi? Käytännössä häiriötilanteessa reservipoliisit
voisivat tehdä poliisin toimintaa tukevia tehtäviä, kuten yleisen järjestyksen ja turvallisuu-
den ylläpitämistä kokouksissa, yleisötilaisuuksissa sekä liikenteenohjausta, myös alueiden
vartiointia, kiinni otettujen kuljetuksia ja heidän vartiointiaan. Kyse on siis ennen kaikkea
poliisia tukevista tehtävistä, ei suinkaan virkapoliisin tai heidän kanssaan kilpailevan re-
servin toimivaltuuksien laajentamisesta. Poikkeusoloissa ja puolustustilassa tilanne on toi-
sentyyppinen, ja siellä myöhemmin tehtävien toimeenpanopäätösten mukaisesti sitten re-
servipoliisit voisivat toimeenpanna kaikkia poliisin tehtäviä tarvittaessa. 

Kelpoisuus koskisi lähtökohtaisesti yli 35-vuotiaita henkilöitä, joilla on tehtäviin sopi-
vaa kokemusta. Voisi kuvitella, että moni hakija on esimerkiksi sotilaspoliisikoulutuksen
saanut, vartijakokemusta omaava henkilö, mutta voi olla myös hyvin toisentyyppistäkin
kokemusta. Osaan reserviä on hyödyllistä löytää myös esimerkiksi tietotekniikan tai vies-
tinnän alan kokemusta. Hakijoista tehdään turvallisuusselvitykset, ja ne, jotka valitaan re-
serviin, ovat velvoitettuja käymään läpi tätä varten järjestettävän koulutuksen. 

Arvoisa puhemies! Lähdemme siitä, että tämä on tärkeä osa varautumista yhä moninai-
sempiin turvallisuuden välitiloihin, joissa edelleen normaalitilojen puitteissa voi syntyä yl-
lättäviä, nopeita, nopeasti skaalautuvia tilanteita ja on tärkeää, että myös poliisilla on re-
servi, jolla voidaan sen toimintaa nopeastikin laajentaa, jos tarve sen vaatii.

Toinen varapuhemies Tuula Haatainen:  Ilmeisesti on tarvetta debattiin. Avaan debatti-
keskustelun. Pyydän niitä edustajia, jotka haluavat käyttää puheenvuoron, painamaan V-
painiketta ja nousemaan seisomaan. Valiokunnan puheenjohtaja, edustaja Eerola.

14.09 Juho Eerola ps (vastauspuheenvuoro): Arvoisa puhemies! Arvoisa ministeri, ter-
vehdin ihan suurella ilolla tätä esitystä reservipoliisijärjestelmästä. Kuitenkin samassa yh-
teydessä esitän kysymyksen. Minulla on pitkään ollut huoli siitä, että Suomessa ei ole poh-
joismaiseen tasoon nähden ihan oikeita poliiseja tarpeeksi — ei pohjoismaiseen tasoon
nähden eikä eurooppalaiseen tasoon nähden — ja koko tämän 2010-luvun ovat poliisien
määrä ja resurssit heikentyneet. Nyt ihan viimeisinä vuosina ollaan saatu loivennettua sitä
heikkenemistä. Tuhat poliisia maksaisi suunnilleen 60 miljoonaa vuositasolla. Budjettikir-
jaa kun katsoo, niin se on hyvin pieni luku. Nyt tiedän kuitenkin tietysti sen, että poliiseja ei
ole missään varastossa meillä, vaan täystyöllisyys on. Ei ole siis reservissä heitä. Mutta po-
2



Pöytäkirjan asiakohta PTK 90/2018 vp
liisikoulutukseen toivoisin myöskin lisäpanostuksia ja resursseja, jotta päästäisiin edes sil-
le pohjoismaiselle tasolle.

14.10 Timo V. Korhonen kesk (vastauspuheenvuoro): Arvoisa puhemies! Tämä esitys
on epäilemättä järkevä ja tärkeä esitys, mutta tietysti peruslähtökohdan täytyy olla se, että
kaikissa oloissa tulee varmistaa riittävä ns. oikeiden poliisien määrä. Hallintovaliokunta-
han sisäisen turvallisuuden mietinnössään lähti siitä, että meidän pitää tavoitella jatkossa
sitä 7 850 poliisin määrää.

Mutta kun nyt ajatellaan sitten tätä reservipoliisin käyttöä ja verrataan sitä siihen, millä
tavalla täydennyspoliisijärjestelmää pystyttiin käyttämään, niin tässä esityksessä nyt läh-
detään siitä, että reservipoliisin käytöstä tekee päätöksen valtioneuvosto. Minä haluan ky-
syä sitä, onko se kuitenkin liian raskas päätöksenteko-orgaani ja nimenomaan tämän käy-
tettävyyden näkökulmasta.

14.12 Sirpa Paatero sd (vastauspuheenvuoro): Arvoisa rouva puhemies! Täydennyspo-
liisi on ollut järjestelmä, joka on ollut vuosikymmenet olemassa, ja sitä ei ole juuri käytet-
ty. Sen takia tietysti hyvä kysymys on, miksi tehdään toisella nimellä, hieman erilaisilla
toimivaltuuksilla oleva uudenlainen järjestelmä, kun meillä tarve on erityisesti ihan näihin
arkisiin, jokapäiväisiin ja vakituisissa työsuhteissa oleviin poliiseihin.

Ainakin kaksi kysymystä ministerille. Ymmärsin niin, että tässä ei tarvittaisi näiltä tä-
hän työhön tulevilta välttämättä poliisin koulutusta, niin kuin aikaisemmin kuvittelin, että
jos on jotenkin kyse semmoisista eläköityneistä poliiseista, mutta nyt ei tarvittaisi, ja sitten
toinen kysymys on se, että tässä toiminnassa olisi kuitenkin aseenkäyttömahdollisuus joil-
lakin edellytyksillä myöskin näille poliiseille, jotka eivät ole edes poliiseja. Nämä kuulos-
tavat kyllä aika merkittäviltä muutoksilta nykyiseen käytäntöön, kun meillä on aika tiuk-
kaa ja toivottavasti myöskin pysyy aika tiukkana tämä aseitten käyttö.

14.13 Veera Ruoho kok (vastauspuheenvuoro): Arvoisa puhemies! Vuoden 2015 turva-
paikkakriisi on hyvänä esimerkkinä siitä, minkälainen on normaaliolojen häiriötilanne ver-
sus sitten poikkeustilanne, eli se raja voi olla häilyvä ja hämärtyvä. Sen takia näen kyllä hy-
vin tarpeellisena tämän, että valtioneuvosto on se, joka päättää sitten kuitenkin siitä reser-
viläispoliisin käyttöönotosta.

Kaiken kaikkiaan myöskin kiitän ministeri Mykkästä esittelystä, ja siinä varmasti tuli
taklattua niitä epävarmuuksia, mitä ihmisillä on ollut tätä reserviläispoliisitoimintaa koh-
taan. Tarpeellinen esitys.

14.14 Kari Kulmala sin (vastauspuheenvuoro): Arvoisa puhemies! Täydennyspoliisijär-
jestelmä oli meillä jo aikaisemmin olemassa. Toivottavasti reservipoliisijärjestelmästä ei
tule samanlaista kuin täydennyspoliisijärjestelmä, jota ei sitten loppujen lopuksi koskaan
tarvittu.

Itse hieman kritisoisin tätä 16 tunnin koulutusta, mikä ei minun mielestäni riitä yhtään
mihinkään. Jos ajatellaan poliisikoulutuksen saanutta henkilöä, niin esimerkiksi käsirauto-
jen käyttämiseenkin on jo pelkästään yhden päivän koulutus Poliisiammattikorkeakoulus-
sa ja teleskooppipatukan käyttämiseen kahden vuorokauden. Siitä tulee jo huomattavasti
enemmän kuin 16 tuntia. Ja sitten jos tähän laitettaisiin vielä etälamautin, saati sitten käsi-
3



Pöytäkirjan asiakohta PTK 90/2018 vp
aseen käyttö, niin koulutusta tarvitaan huomattavasti enemmän. Ministeri, onko tähän tu-
lossa lisäkoulutusta vai ajatteletteko todellakin, että 16 tunnilla pärjätään?

14.15 Markus Mustajärvi vas (vastauspuheenvuoro): Arvoisa puhemies! Edustaja Eero-
la sivusi samaa asiaa, joka on mietityttänyt minuakin, että käytetäänkö nytten veronmak-
sajien rahoja, valtiosektorin resursseja väärin. Jos on tarkoitus toimia poliisien tukena, niin
kai sen poliisinkin pitäisi olla ensin paikan päällä, niin että joku uusi organisaatio sitä voi
tukea. Esimerkiksi Utsjoella ja Enontekiöllä ei ole paikallista poliisia ensinkään ja matka
partiolla kestää noille alueille kyllä aivan riittävän kauan. Eli kysymys kuuluu niin, että jos
ei ole poliisia, niin kuinka siellä voi toimia sitten reservipoliisikaan.

Toinen asia, mikä tässä hallituksen esityksessä mietityttää, on se, että valtioneuvoston
asetuksella annettaisiin isot mahdollisuudet muuttaa reservipoliisin toiminnan luonnetta,
välineistöä, koulutusta, kelpoisuusvaatimuksia, palvelukseen kutsumista ja sitoutumisen
ehtoja ja muita menettelytapoja. Voisitteko valaista, mihin tämä vahva asetuksen valtuutus
perustuu?

14.16 Päivi Räsänen kd (vastauspuheenvuoro): Rouva puhemies! Tämä esitys on kanna-
tettava, sillä yli 20 vuoden historiasta huolimatta täydennyspoliiseja ei ole käytetty, ja se on
ollut tietenkin myös näiden henkilöiden kannalta turhauttavaa.

Täällä on monessa puheenvuorossa nostettu esiin se huoli, että tämän reservipoliisijär-
jestelmän kohdalla on vaara, että sitten varsinaisen poliisitoiminnan kehittämistä ikään
kuin laiminlyötäisiin, että sitä pidettäisiin syynä poliisitoimintaan kohdistuville säästötoi-
mille tai sille, että poliisimäärää ei kehitetä tarpeen mukaan, ja toivon, että ministeri nyt
kertoo erityisesti, millä tavalla varmistetaan se, ettei tätä järjestelmää käytetä tähän.

Pidän itse hyvänä, että juuri valtioneuvosto päättää reservipoliisin käyttöönotosta, niin
ettei kynnys ole ikään kuin liian matala ottaa näitä reservipoliiseja käyttöön.

14.17 Pertti Hakanen kesk (vastauspuheenvuoro): Arvoisa rouva puhemies! Tässä on
hyvää keskustelua käyty, ja omalta osaltani myöskin tuon pari huolenaihetta tästä esityk-
sestä.

Ensinnäkin, voimassa oleva asevelvollisuuslakihan sanoo nimenomaan, että varusmie-
histä muodostettuja virka-apuosastoja ja reserviläisiä voidaan käyttää vain tavanomaisissa
virka-aputehtävissä tietyin turvallisuusrajoittein. Nyt kun on myöskin viitattu paljon sii-
hen Tornion tilanteeseen 2015, niin jokainen meistä ymmärtää, että jos se olisi eskaloitu-
nut huomattavasti laajemmaksi, niin olisiko meidän normaaleihin virka-aputehtäviin sijoit-
tuneet varusmiehet olleet siihen käytettävissä, pitkäaikaiseen virka-apuun.

Siitä huolimatta minä kuitenkin haluan kysyä ministeriltä sitä, että onko yhteistyön lis-
säämisen mahdollisuus Puolustusvoimien kanssa nyt riittävän syvällisesti selvitetty. Kun
mietitään sitä, että meillä on jatkossa koko ajan myöskin valmiusjoukoissa reserviläisiä,
äärimmäisen kovan koulutuksen saaneita henkilöitä, sitoutuneena lähtemään valmiusjouk-
koihin, niin eivätkö myös he olisi voineet olla jatkossa tämän virka-apupyynnön piirissä?
[Puhemies koputtaa] Ja toiseksi myöskin tämä reservipoliiseille oleva koulutus, jota myös-
kin edustaja Kulmala [Puhemies: Aika!] kyseenalaisti: hieman olen huolissani siitä.

14.18 Timo Heinonen kok (vastauspuheenvuoro): Arvoisa rouva puhemies! Turvalli-
suus on ennen muuta fakta, mutta myös tunne, ja tämä tunne on monessa tilanteessa järk-
4



Pöytäkirjan asiakohta PTK 90/2018 vp
kynyt. Tässä keskustelussa on esille tullut vuoden 2015 tapahtumat, kun esimerkiksi itära-
jalta tuli paljon pakolaisia yli rajan, ja siihen tämä järjestelmä on erinomaisen hyvä. Tässä
hyvällä tavalla minun mielestäni tuodaan esille se, että normaalioloissa se on enempi täl-
laista järjestyksen valvomista, liikenteenohjausta, vartiointia, ehkä kuljetusta ja tämän-
tyyppistä ja sitten kun tilanne menee vakavammaksi, niin mahdollisuudet myös hieman jä-
reämpiin toimiin lisääntyvät. Tämä antaa myös meidän osaavalle ja hyvälle reserviläisjou-
kolle, missä on esimerkiksi paljon sotilaspoliiseja, mielekästä toimintaa ja mahdollisuu-
den jatkokouluttautua. Kysyisinkin teiltä, arvoisa ministeri: onko tämä 35 vuotta nyt ki-
veen hakattu, vai onko mahdollista, että hyvät, entiset sotilaspoliisit esimerkiksi voisivat
olla tässä mukana jo nuorempinakin?

14.19 Pia Viitanen sd (vastauspuheenvuoro): Arvoisa rouva puhemies! Omalta osaltani
haluaisin myös kiinnittää huomiota tähän yleiseen tarpeeseen poliisien määrän suhteen ja
niihin voimavaroihin. Näistä poliisien resursseistahan keskustelimme juuri viikko takape-
rin budjettiviikolla, ja siinä yhteydessä myös huolta tuotiin muun muassa siitä, että samaan
aikaan kun hallitus täällä tekee alkoholilainsäädännön uudistusta tai esimerkiksi taksijär-
jestelmien uudistusta, lisätään tarvetta varsinaiselle poliisimäärälle ja siksikään nämä mää-
rät ja resurssit tällä hetkellä eivät ole riittävät.

Se, mistä haluan omalta osaltani sanoa, että hyvä, on se asia, mistä puhuimme lähiöpo-
liisin suhteen, eli nimenomaan siinä hengessä, että tuttu ja turvallinen lähiöreinikainen siel-
lä omalla asuinalueella voi tuoda sinne tietynlaista yhteisöllisyyttä ja muutakin hyvää. Eli
se on mielestäni tervetullutta.

Mutta toivoisin, että kun valiokunta kaiken kaikkiaan tätäkin esitystä käsittelee, se kat-
soo tämän kokonaisuuden huolellisesti itse tämän esityksen kautta mutta myös [Puhemies:
Aika!] sitten ehkä laajemmin tätä poliisien tilannetta.

Toinen varapuhemies Tuula Haatainen:  Edustaja Savola, ja sen jälkeen ministerin vas-
taus.

14.20 Mikko Savola kesk (vastauspuheenvuoro): Arvoisa rouva puhemies! Oikeastaan
on pari kysymystä tähän liittyen: 

Ensimmäinen liittyy varaamisrekisteriin, eli kuinka nämä henkilöt, jotka nyt muodosta-
vat reservin poliisin, ja henkilöt, jotka ovat sodan ajan sijoitettuja, tullaan koordinoimaan
keskenään, niin että tehtävät ovat selkeät, missä tehtävässä kunkin kuuluu olla, ja että vi-
ranomaisilla ei ole sitten sama henkilö varattuna kahteen eri tehtävään?

Toinen kysymys liittyy siihen, että kun näitä reservin poliiseja koulutetaan, voisiko
maanpuolustusjärjestöillä olla tässä roolia. Täällä viitattiin jo ampuma-aseen käyttöön.
Siellä olisi hyvin paljon osaamista hyödynnettävissä siihen turvalliseen ampuma-aseen
käyttöön, siihen koulutukseen, sekä myöskin tietysti paikallistuntemukseen ja muuhun tur-
vallisuuskoulutukseen, mitä voitaisiin sen kautta tarjota. Voisiko maanpuolustusjärjestö-
jen osaamista hyödyntää myös reservipoliisin koulutuksessa jatkossa?

Toinen varapuhemies Tuula Haatainen: Ministeri Mykkänen, vastauspuheenvuoro 3
minuuttia, olkaa hyvä.
5



Pöytäkirjan asiakohta PTK 90/2018 vp
14.21 Sisäministeri Kai Mykkänen: Arvoisa puhemies! Kiitos hyvistä huomioista salis-
ta jo tässä vaiheessa. 

Ensinnäkin täällä edustajat Eerola, Räsänen ja Korhonen ainakin kiinnittivät huomiota
tähän poliisin resurssipuoleen, ja haluan vielä toistaa sen vahvasti, että vaikka meillä olisi
8 000 poliisia tai vaikka 9 000 poliisia Suomessa palkkalistoilla, niin silti tämä esitys olisi
samoista syistä tarpeellinen kuin nytkin. Tällä ei kilpailla poliisien palkkamäärärahojen
nostamistarpeen kanssa. Ei millään tavalla.

Mitä tulee Korhosen kysymykseen tästä valtioneuvoston päätöksenteosta, niin kun täs-
sä on kyseessä virkaan ottaminen, ja tietyin järjestyksenpitovaltuuksin kuitenkin myös nor-
maaliolojen häiriötilanteessa, niin silloin katsottu, että se valtioneuvoston taso tarvitaan,
jotta voidaan päätös tehdä, ja sehän kuitenkin voidaan nopeasti tarvittaessa tehdä, jos tilan-
ne sellaiseksi aidosti arvioidaan.

Edustaja Paatero kiinnitti huomiota aseenkäyttöön, ja se onkin tässä ollut jatkovalmiste-
lussa keskeinen kysymys, että päätimme rajata ampuma-aseenkäyttömahdollisuuden kai-
kissa tapauksissa vain poikkeustilaan ja puolustustilaan. Eli normaaliolojen häiriötilantees-
sa valtioneuvosto ei voi aseistaa reservipoliiseja. Se on tässä nyt poissuljettu verrattuna
luonnostilanteeseen.

Edustaja Kulmala viittasi koulutukseen, ja toki 16 tuntia on lyhyt aika. Täydennyskou-
lutusta on tarkoitus tälle reserville jatkuvasti järjestää. Tässä edustaja Savola viittasi myös
maanpuolustusjärjestöjen rooliin, ja tämä on minusta kannatettava ajatus, että tässä valmis-
telun toimeenpanossa tarkastellaan tätäkin puolta. Tarkoitushan on, että asetuksella tar-
kemmin säädetään tästä koulutuksesta sitten seuraavassa vaiheessa.

Edustaja Heinonen viittasi tähän 35 vuoden rajaan ja Savola vastaavasti varaamisrekis-
teriin, ja tässä, että 35 vuotta täyttäneet ovat se aines, joka tähän hakisi, on toki vähän sekin
ajatus, että paljolti myös Puolustusvoimien tarpeet on laskettu, ja jotta ei tule päällekkäi-
syyksiä, niin tähän reserviin nimenomaan haettaisiin sitten siinä vaiheessa kun ei ole krii-
siajan sijoitus pääosin sentyyppinen. Toki tässä voidaan tapauskohtaisesti sitten liikkua,
mutta juuri tämä on ollut se perusrakenne, että poikkeusoloissa ei oltaisi ainakaan liialli-
sesti päällekkäisten henkilöiden varassa tässä toiminnassa.

Toki aina toimitaan poliisin ohjauksessa, kuten tässä laissa todetaankin, ja asetuksenan-
tovaltuuksia tässä on melko runsaasti — edustaja Mustajärvi niihin viittasi — juuri sen ta-
kia, että tässä on haluttu toisaalta lailla säätää selvästi tehtävistä ja toisaalta katsoa, että
myös koulutus säädetään asetuksella, ja asetuksella voidaan tarvittaessa, kun tilanteet
muuttuvat, näitä tarkempia sääntöjä tarkentaa, jotta pystytään reagoimaan näihin muuttu-
viin tilanteisiin.

Utsjoelle ja Enontekiöön on onneksi budjettiriihen tuloksena tulossa poliiseja lisää, jol-
loin sielläkin riittää poliiseja ohjaamaan tarvittaessa reservipoliiseja. Eli aina toimitaan po-
liisin ohjauksessa.

Toinen varapuhemies Tuula Haatainen: Nyt sitten menemme puhujalistaan.

14.25 Timo Heinonen kok: Arvoisa rouva puhemies! Niin kuin tuossa debatissa totesin,
niin turvallisuus on varmasti ennen muuta fakta mutta se on myös hyvin vahvasti tunne ja
aika monen suomalaisen kohdalla tämä tunne on viime vuosina järkkynyt erilaisista syistä,
ja siinä mielessä minun mielestäni tämä esitys, jossa tähän asti käyttämättömät täydennys-
6



Pöytäkirjan asiakohta PTK 90/2018 vp
poliisit tai se järjestelmä korvataan reservipoliisijärjestelmällä, on enemmän kuin tervetul-
lut. 

Ja niin kuin ministeri Mykkänen tuossa vastauspuheenvuorossaan esille toi, niin aina-
kaan itselleni, kun esitykseen ja sen taustamateriaaliin tutustuin, ei syntynyt sellainen ku-
va, että tällä millään tavalla oltaisiin korvaamassa esimerkiksi sitä, että meillä tarvittaisiin
oikeita poliisimiehiä tai poliisinaisia lisää, niin kuin tarvitaan, vaan tämä on nimenomaan
poikkeustilanteisiin luotu järjestelmä, mitä ei korvaisi sekään, että meillä olisi 9 000 tai
10 000 poliisimiestä tai poliisinaista, vaan järjestelmä sellaiseen tilanteeseen, missä ni-
menomaan tarvitaan poikkeuksellisen paljon ja ehkä nopeastikin isompia joukkoja. Tässä
on hyvä hyödyntää meidän osaavaa reserviämme, entisiä sotilaspoliisejamme. 

Sain myös vastauksen tuohon, mikä itseäni jäi mietityttämään: tämä 35 vuoden tietyn-
lainen alaikäraja. Siihen löytyi ministeriltä hyvä, perusteltu vastaus, että siihen asti miehet
ja naiset ovat pääasiassa Puolustusvoimien reservin tehtävissä ja sitten tulisivat sitä kautta
tänne mutta poikkeustilanteissa voitaisiin toimia toisellakin tavalla esimerkiksi naistenkin
kohdalla.

Turvallisuustilanne on muuttunut merkittävästi, ja tässä esityksessä esille nousevat ni-
menomaan sellaiset tilanteet, kuten esimerkiksi laajan maahanmuuton tilanne, jolloin po-
liisin voimavaroja täytyisi vahvistaa tai kun esimerkiksi terrorismin uhka-arviota on nos-
tettu väliaikaisesti sellaiselle tasolle, että poliisin voimavarat ovat koetuksella. Ja ne ovat
koetuksella, vaikka meillä olisi 1 000 tai 2 000 poliisia enempi kuin tällä hetkellä, mitä tie-
tysti pitää tavoitella, tuon varsinaistenkin poliisien määrän korottamista.

Reservipoliisit eivät toimisi itsenäisesti vaan ammattipoliisin apuna ja välittömässä oh-
jauksessa. Se on varmasti tärkeää, että näin toimitaan, ja siihen tämä koko järjestelmä täh-
tääkin eli nimenomaan siihen, että tuodaan avuksi rinnalle toimimaan väkeä lisää. Laissa
säädetään reservipoliisihenkilöstön tehtävistä, myös toimivaltuuksista, velvollisuuksista ja
toisaalta myös oikeudesta käyttää voimakeinoja normaaliolojen häiriötilanteissa sekä
poikkeustilan ja puolustustilan aikana. Tässä käydään hyvällä tavalla läpi ne erilaiset tilan-
teet eli normaaliolojen häiriötilanne, missä reservipoliisit tekisivät vain poliisin toimintaa
tukevia toimenpiteitä, kuten yleisen järjestyksen ja turvallisuuden ylläpitämistä esimerkik-
si yleisissä kokouksissa tai yleisötilaisuuksissa ja liikenteenohjausta ja myös eristettyjen
alueiden vartiointia ja mahdollisesti kiinniottojen kuljetuksia ja muuta vartiointia, mutta
sitten, kun tilanne menisi eteenpäin poikkeusoloissa ja puolustustilassa, nämä reservipolii-
sit voisivat tehdä kaikkia poliisin tehtäviä, ja varmasti se on tilanne, missä silloin oltaisiin
jo hyvin erilaisessa ja vakavassa tilanteessa. Reservipoliisin aseenkanto-oikeus rajoittuisi
siis vain poikkeusoloihin ja puolustustilaan, ei siis näihin normaaliolojen häiriötilanteisiin. 

Tähän on lopulta nyt esitetty otettavaksi mukaan 1 000 henkilöä — muistaisin, että jos-
sain vaiheessa 2 000:kin puhuttiin. Tämä on hyvä lisä, hyvä joukko. Toivotaan, että heidät
pystytään kouluttamaan, niin kuin tuossa edustaja Savola esille toi, esimerkiksi MPK:ta
hyödyntäen. Uskon, että siinä hyötyisi itse asiassa kumpikin puolikas, tämä reservipoliisi-
järjestelmä kuin Puolustusvoimien reserviläistoiminta, kun näitä koulutuksia voitaisiin yh-
distää. Ja uskoisin, että varmaan voisi olla hyvinkin todennäköistä, että tilanteet olisivat
sellaisia, että niissä olisi näitä molempia tai kumpaankin joukkoon kuuluvia henkilöitä
mahdollisesti silloin toimimassa, kun tätä järjestelmää tarvittaisiin.

Arvoisa puhemies! On hyvä, että tämä järjestelmä saadaan käyttöön. Uskon, että tämä
osaltaan vahvistaa myös sitä tavallisen suomalaisen arjen turvallisuudentunnetta.
7



Pöytäkirjan asiakohta PTK 90/2018 vp
14.30 Markus Mustajärvi vas: Arvoisa puhemies! Sisäministeri otsikoi omassa tiedot-
teessaan, että reservipoliisi olisi poliisin apuna yllättävissä, poikkeuksellisissa ja tilapäisis-
sä tilanteissa. Tämä kevytpoliisin mahdollinen käyttö muuttuneessa turvallisuustilanteessa
ja poliisin toimintakyvyn vahvistamiseksi kuulostaa vähintäänkin oudolta, kun Lapissa
kaikissa kunnissa, esimerkiksi Utsjoella ja Enontekiöllä, ei ole paikallista poliisia lainkaan
ja poliisipartioitten aika menee ajellessa sinne ja tänne laajassa maakunnassa. Se, mihin pi-
täisi saada varmuus, on, että jokaisessa kunnassa on ainakin se yksi partio paikan päällä. Ja
se, jos ei ole, on turvallisuusuhka, jos mikä. 

Täydennyspoliisikokeilu ei antanut kovin hyvää kuvaa toiminnan perusteista, ja nyt tä-
män uuden esityksen suhteen pitäisi olla erityisen huolellinen ja varovainen. Pelkkä polii-
sin reservin luominen ei ole peruste, jos ei kyetä osoittamaan todellista tarvetta. Vai kul-
keeko logiikka niin, että jos täydennyspoliisille ei ollut tehtäviä, niin nyt niitä luodaan re-
servipoliisille?

Suomessa poliisin ammatin arvostus viimeaikaisista ikävistä tapahtumista huolimatta
on hyvin korkealla, ja aivan aiheesta. Se perustuu siihen, että turvallisuudesta vastaavilla
viranomaisilla on selkeät oikeudet ja velvollisuudet sekä tarkkaan rajatut tehtävät, ja niin
tulee olla jatkossakin. 

Poliisin, Tullin ja Rajan yhteistyö on toiminut hyvin, eikä senkään yhteistyön kehittämi-
sen raja ole tullut vielä vastaan. Sen lisäksi jo nyt voidaan häiriötilanteen aikana käyttää
esimerkiksi asevelvollisuuttaan suorittavia henkilöitä, Puolustusvoimien henkilöstöstä pu-
humattakaan, tukemaan poliisin toimintaa. Onhan Suomen valtion alueella nähty norjalai-
sia poliiseja konepistoolit esillä pysäyttämässä ja tarkastamassa rehellisiä Suomen kansa-
laisia. Koulutusvaatimus reservipoliisille on vaatimaton ottaen huomioon esimerkiksi po-
liisikoulutuksen vaatimukset tänä päivänä.

Arvoisa puhemies! Tätäkin hallituksen esitystä leimaa löysien käsitteitten käyttö, joilla
sitten perustellaan kaikki mahdollinen, esimerkiksi normaaliolojen häiriötilanne. Voisiko
esimerkiksi yleislakko ja/tai työsulku täyttää seuraamuksineen normaaliolojen häiriötilan-
teen tunnusmerkit? 

Tässä esityksessä perustellaan uhkakuvia ihan samoin sanoin kuin siviili- ja sotilastie-
dustelulakiesityksessä. Kuinka reservipoliisia käytettäisiin esimerkiksi kyberuhkien ja in-
formaatiovaikuttamisen tilanteissa? Normaaliolojen häiriötilanteissa reservipoliisilla olisi
riisuttunakin laajat oikeudet käyttää voimankäyttövälineitä. Etälamauttimella ja kaasusu-
muttimellako tällaisia uusia uhkia vastaan käydään? Perusteettomia uhkakuvia on lietsottu
viime aikoina aivan riittävästi.

Hallituksen esitystä on perusteltu myös niin, että reservipoliisien tarkoituksena on va-
pauttaa ammattipoliiseja poliisin ydintehtäviin. Pitääkö tästä vetää johtopäätös, että polii-
seja ei riitä normaaliolojen aikanakaan häiriötilanteessa hoitamaan sitä perustehtäväänsä?
Minun mielestäni voi mennä vieläkin pidemmälle ja tunnustaa, etteivät poliisin resurssit ja
miehitys riitä aina turvaamaan edes kansalaisten arjen turvallisuutta ainakaan maan reuna-
alueilla ja harvaan asutuilla alueilla. Poliisin ydintoimintojen ja poliisipalveluitten saata-
vuuden turvaaminen tulee aina ennen tällaisten väkisin väännettyjen reservipoliisimallien
resurssoimista. Nämäkin pelimerkit olisi voinut kohdentaa poliisien perustoimintaan. 

14.34 Merja Mäkisalo-Ropponen sd: Arvoisa puhemies! Olen lukenut tämän lakiesityk-
sen hyvin ylimalkaisesti, myönnän sen suoraan, mutta lukiessani mietin asiaa hiukan laa-
8



Pöytäkirjan asiakohta PTK 90/2018 vp
jemmasta näkökulmasta. Meillä on nimittäin tapahtumassa mielenkiintoinen muutos yh-
teiskunnassa ja työelämässä, josta ei ole mielestäni tarpeeksi avoimesti puhuttu.

Arvostan itse ammattitaitoa, koska minun mielestäni se on useimmiten toiminnan laa-
dun tae ja se luo kansalaisille turvallisuutta, jos ja kun voidaan olla varmoja, että kussakin
työssä on osaavia ja ammattitaitoisia ihmisiä. Siksi olenkin hämmästynyt yleistyvästä toi-
mintatavasta tai ajattelumallista, jossa ammattilaisia voisi korvata melkein kenellä tahan-
sa: Takseja voi nykyisin ajaa kuka tahansa. Vanhustyössä turvapuhelinkäyntejä voivat hoi-
taa lyhyen vartijakoulutuksen saaneet henkilöt. Valvirahan on suhtautunut kielteisesti tä-
hän toimintaan, mutta näin tänä päivänä tapahtuu — vartijat tekevät vanhustyössä turva-
puhelinkäyntejä. Myös ammatillisessa koulutuksessa opettajia on irtisanottu ja palkattu ti-
lalle ohjaajia. Ja nyt siis tämän lakiesityksen mukaan poliisienkin tehtäviä ajatellaan voita-
van siirtää lyhyen kurssin käyneille reservipoliiseille.

Olemmeko tehneet tietoisesti yhteiskunnassamme päätöksen toimia näin? Turvallisuus
on tärkeä asia, ja poliisit ovat merkittävä toimija tässä turvallisuustyössä. Poliisin tehtävät
kuuluvat asianmukaisesti koulutetuille ja virkavastuulla toimiville poliisiviranomaisille.
Reservipoliisijärjestelmä ei myöskään tuo helpotusta poliisin resurssipaineisiin, ja toisaal-
ta onhan meidän huomioitava myöskin se, että näiden reservipoliisien kouluttaminen ja va-
rustaminen vaatii kyllä ihan omia resursseja.

Arvoisa puhemies! Kun nyt asia siirtyy valiokuntaan pohdittavaksi, niin toivon valio-
kunnassa huolellisesti paneuduttavan kolmeen kysymykseen: Ensinnäkin, onko tämän jär-
jestelmän luomiselle todellinen tarve? Toiseksi, jos on, niin onko tämä koulutus riittävä,
mikä tähän on ajateltu? Tämä kurssimuotoinen koulutus vaikutti kovin lyhyeltä. Ja kol-
manneksi, onko tehtävien rajaus tehty riittävän tarkasti? — Kiitos.

14.37 Päivi Räsänen kd: Arvoisa rouva puhemies! Tämä esitys on todellakin kannatetta-
va, ja täydennyspoliisijärjestelmään verrattuna tässä mielestäni on se myönteinen asia, että
nyt myös huomioidaan mahdolliset normaaliolojen häiriötilanteet, jotka puuttuivat täyden-
nyspoliisien käytön mahdollisuuksista.

Mutta kyllä edelleenkin kannan sitä samaa huolta, joka on noussut täällä useassa pu-
heenvuorossa esiin, millä tavalla tämän järjestelmän luominen vaikuttaa niihin resurssei-
hin, joita varsinaiselle poliisille suunnataan. En aivan vielä vakuuttunut näistä ministerin
kommenteista, koska tosiasiahan on se, että meillä poliisimäärä joka tapauksessa on tällä
hetkellä riittämättömällä tasolla, ja jos ajatellaan niitä normaaliolojen häiriötilanteita, niin
toivon, että kovin lievissä tilanteissa ei tulisi tarvetta turvautua sitten reservipoliisiin, vaan
meillä olisi omat poliisivoimat, jotka kykenisivät sellaiset tilanteet hoitamaan.

Sitten toisaalta jos muistetaan vuoden 2015 suurta turvapaikanhakijoiden määrän lisään-
tymistä, niin kyllähän on tosiasia, että poliisi joutui silloin, kuten muutkin viranomaisem-
me, todella tiukille. Tämä on mielestäni yksi esimerkki sellaisesta tilanteesta, jossa ehkä
tuo raja olisi jo ylittynyt. Joka tapauksessa on hyvä, että valtioneuvosto sitten aikanaan sen
harkinnan tekee.

14.39 Veera Ruoho kok: Arvoisa puhemies! Edustaja Räsäsen ajatus siitä, että poliiseja
ei ole tarpeellinen määrä Suomessa, on varmasti oikea, ja varmasti edustaja Räsänen enti-
senä sisäministerinä sen arvion on oikein tehnyt, ja olemme varmasti siitä yhtä mieltä tääl-
lä, uskon, että koko sali.
9



Pöytäkirjan asiakohta PTK 90/2018 vp
Turvallisuustoimintaympäristön muutos on yleisesti todettu tosiasia. Kansainvälinen
turvallisuustilanne on heikentynyt, ja sisäisen ja ulkoisen turvallisuuden rajapinnat ovat
yhdessä. Tällä hallituksen esityksellä reserviläispoliisista ja eräiksi siihen liittyviksi laeik-
si osaltaan vastataan niihin yleisen järjestyksen ja turvallisuuden uhkiin, joita turvalli-
suusympäristön muutos aiheuttaa häiriötilanteista, normaalioloista aina poikkeustilantei-
siin. 

On todettava heti alkuun, ettei tämä reserviläispoliisi todellakaan korvaa poliisia eikä
muuten myöskään sitä poliisipulaa. On tärkeää, että kriisitilanteissa tai sen uhan alla häi-
riötilanteissa poliisi voi keskittyä ydintehtäviinsä, kun taas reserviläispoliisi on siinä sitten
samanaikaisesti tukena tilanteen hallintaan saattamisessa ja sen ylläpitämisessä. 

Meillä Suomessa on paljon ihmisiä, joita tämä reserviläispoliisitoiminta kiinnostaa, ja
ihmiset aina kyselevät, olisiko heillä sitten kenties mahdollisuutta toimia tämmöisissä teh-
tävissä. Suoritettu asevelvollisuus ja sen puitteissa saatu koulutus on hyvä pohja. Muiste-
taan kuitenkin, että Puolustusvoimilla on oma sisäinen tarve liittyen esimerkiksi sotilaspo-
liisikoulutukseen. 

Mutta erilaisissa poikkeustilanteissa ja häiriötilanteissa meillä on varmasti käyttöä laa-
jastikin eri ammattialueen osaajille. Kyber-uhka-ajassa ajatellaan it-osaajia. Muistutan
mielelläni siitäkin, että nykyään kun ihmisen elinajanodote on ottanut isoja harppauksia,
ihmiset elävät pidempään, ja mikä tärkeintä, pysyvät toimintakykyisinä yhä iäkkäämpinä.
Tämä näkyy siten, että meillä on tälläkin hetkellä terveitä, hyväkuntoisia eläkeläispoliise-
ja, raja- ja tullimiehiä, joilla pää leikkaa kuin partaveitsi ja taustalla on valtavan tärkeä am-
mattilaisen työkokemus, samoin esimerkiksi vartijat, järjestyksenvalvojat ynnä muut. 

Arvoisa puhemies! Huolta on aiheuttanut reservipoliisin rahoitus. Tähän lyhyesti totean
sen, mikä täällä on tullut esille, että keskeistä on se, että se rahoitus, mikä tarvitaan siihen
jatkokoulutukseen, ei syö poliisin omia toimintamenoja. 

Arvoisa puhemies! Minä kannatan tätä hallituksen esitystä. Toivon, että nämä tietyt
huolet, mitä täällä on tullut, otetaan vielä huomioon. 

Edustaja Mustajärvelle toteaisin sen, että näen erittäin kaukaa haetulta ajatukset siitä,
että reserviläispoliisia käytettäisiin lakkojen hillitsemiseen tai mitä sieltä tulikaan. — Kii-
tos. 

14.43 Mika Raatikainen ps: Arvoisa rouva puhemies! Tarve reservipoliisille on todelli-
nen tällä hetkellä, koska tämä salillinen ihmisiä täällä ei ole saanut oikeiden poliisien re-
sursseja kuntoon, eivätkä mitkään edellisetkään salit aikaisempien vuosien aikana — vaik-
ka puheet ovat mukavia, teot eivät puhu puolestaan. 

Joka tapauksessa Suomelle ja sen lähialueille turvallisuusympäristön muutos tekee tur-
vallisuustilanteesta vaikeasti ennakoitavaa. Suomessa on uusia uhkia. Poliisin on tietenkin
varauduttava riittävästi. Sisäiseen turvallisuuteen kohdistuu uusia epävarmuustekijöitä, ja
yhteiskunnan yleinen kriisinkestokyky joutuu mahdollisesti uudenlaiselle koetukselle.
Kansainvälinen terrorismi, kyberuhat, laajamittainen laiton maahantulo ovat suurimpia
muutoksia turvallisuusympäristössä. 

Reservipoliisijärjestelmä olisi osa poliisin varautumista. On hyvä, että myös poliisilla
olisi käyttökelpoinen reservi yllättäviä yhteiskunnallisia tilanteita varten. Vaikka reservi-
poliisijärjestelmää tarvittaisiin ennen kaikkea poikkeusoloissa, järjestelmää olisi mahdol-
lista hyödyntää myös normaaliolojen häiriötilanteissa. Tässä on kuitenkin oltava tarkkana.
Ei voi olla niin, että niin sanottujen oikeiden poliisien määrä pidetään jatkossakin Euroo-
10



Pöytäkirjan asiakohta PTK 90/2018 vp
pan ja maailman mittakaavassa naurettavan alhaisena sillä verukkeella, että on olemassa
reservipoliisijärjestelmä. 

Häiriötilanne ja poikkeusolojen tilanteet on syytä määritellä tarkasti mutta joustavasti.
Ehdotuksessa on mielestäni hyvä täsmennys, että reservipoliisijärjestelmä voitaisiin ottaa
käyttöön normaaliolojen häiriötilanteissa, jotka sitovat poliisin omat resurssit tilapäisesti.
Esimerkkinä voidaan mainita täällä jo aikaisemminkin mainittu turvapaikanhakijoiden ja
turvapaikkashoppailijoiden laajamittainen maahanvyöry vuosina 2015—2016 ja siihen
liittyvät poliisin tehtävät, mitkä edellyttivät poliisia löytämään ja palkkaamaan lisäresurs-
seja sekä hyödyntämään virka-apua. Tuolloin tapahtunut laajamittainen maahanvyöry
työllistää poliisia edelleen. Reservipoliisihenkilöstö voitaisiin käyttää esimerkiksi laaja-
mittaisten ja hallitsemattomien rajatilanteiden yhteydessä, joissa poliisin omat henkilöre-
surssit eivät ole riittävät. 

Esityksen ehkä hieman kyseenalainen kohta on se, että siellä mainitaan seuraava: ”Poik-
keusoloissa ja puolustustilassa reservipoliisit voisivat myös käyttää kaikkia poliisin toimi-
valtuuksia ja voimakeinoja.” Se kuulostaa aika oudolta. Täällä on aikaisemmin mainittu
koulutuksen lyhyys, mikä oli siis joitakin tunteja — pari, kolme työpäivää käytännössä.
Mielestäni tulisi kuitenkin tehdä selväksi, että poliisi on keskeisin toimivaltainen viran-
omainen, jonka tehtävänä on ylläpitää sisäistä turvallisuutta, ja siksi poliiseja olisikin kou-
lutettava ja palkattava huomattavasti nykyistä enemmän. Yhteiskunnan tärkein perustehtä-
vä on turvata kansalaistensa turvallisuus ilman turvallisuuden alennusmyyntiä. 

On kuitenkin hyvä, että esityksessä todetaan, että normaaliolojen häiriötilanteessa reser-
vipoliisit suorittaisivat sellaisia tehtäviä, jotka eivät edellytä syvälle perusoikeuksiin puut-
tuvia toimivaltuuksia tai voimakeinojen käyttöä. Normaaliolojen häiriötilanteissa reservi-
poliisit toimisivat ensisijaisesti sellaisissa tehtävissä, että he voisivat vapauttaa poliisimie-
hiä poliisin ydintehtäviin. Yleisesti ottaen reservipoliisin tehtävät olisivat vaara- ja onnet-
tomuustilanteiden eristäminen, muu vartiointi, laajoilla alueilla tapahtuva järjestyksenpi-
to, evakuointiin liittyvä liikenteenohjaus sekä muut tukitehtävät. Reservipoliisit voisivat
käyttää toimivaltuuksiaan hyvin rajoitetusti tehtäviensä hoitoon ja heidän pitäisi toimia po-
liisin ohjauksessa ja apuna. Näin ollen reservipoliisit eivät voisi täysin itsenäisesti käyttää
poliisin toimivaltuuksia, mikä on mielestäni hyvä täsmennys. Reservipoliisit saisivat pe-
ruskoulutuksen tehtävää varten, jonka jälkeen toimintakykyä ylläpidettäisiin säännönmu-
kaisilla vuosittaisilla koulutustilaisuuksilla sekä kohdennetuilla koulutuksilla ja harjoituk-
silla. Kouluttautumisvelvollisuutta ohjaisi reservipoliisina toimivan tausta ja muu koke-
mus. Esimerkiksi sotilaspoliisikoulutuksen saaneen henkilön kouluttautumisessa voitai-
siin ottaa huomioon saatu voimakeinojen käytön koulutus ja toisaalta poliisikoulutuksen
saaneiden ei tarvitsisi suorittaa reservipoliisin peruskoulusta, tietenkään. 

On varsin järkevä ajatus, että saadulla koulutusta olisi vaikutusta siihen, mihin tehtä-
vään kukin yksittäinen reservipoliisi voitaisiin asettaa ja mitä toimivaltuuksia hänelle voi-
taisiin antaa. Oikeus käyttää voimakeinoja edellyttäisi, että henkilö olisi saanut niihin vas-
taavan koulutuksen, aivan kuten poliisimiehetkin.

Arvoisa puhemies! Turvallinen, korruptoitumaton ja avoin yhteiskunta on tärkeä edel-
lytys hyvinvoinnillemme. Siksi kannatan kaikkia esityksiä, mitkä tukevat yhteiskunnan si-
säistä ja ulkoista turvallisuutta. — Kiitos.
11



Pöytäkirjan asiakohta PTK 90/2018 vp
14.49 Antero Laukkanen kd: Arvoisa rouva puhemies! Olen poliisiasian neuvottelukun-
nan varajäsen ja saan hyvin tarkkaa tietoa poliisin tilanteesta — kiitos sille elimelle, joka
hyvin pitää meitä koko ajan informoituna.

Tästä on helppo sanoa, että me kaikki suunnilleen, voisi näin olettaa, tiedämme, että
meillä on poliisien määrässä merkittävä vaje tällä hetkellä. Myös sisäministeri on tästä tie-
toinen. 

Puhemies! Kannatan kyllä tätä esitystä, tälle on monenlaista erilaista käyttötarvetta, ja
on hyvä, että tämä esitys on täällä ja että vielä sitten valiokunnassa sen käyttötarkoitukset
ja muut koulutusmuodot tarkentuvat. Näin toivon.

Poliisien määrää tulisi siis lisätä. Tämä esitys ei tätä tarvetta poista. Se on myös tullut
täällä monessa puheenvuorossa esille. Poliisin työ on vaativaa ja monipuolista, johon on
myös tehtävän vaatima koulutus. Tämä esitys vastaa lähinnä äkillisesti syntyneeseen häi-
riötarpeeseen tai johonkin muuhun palvelutarpeeseen, jossa tällainen kevytpoliisivirka oli-
si mahdollinen. Mutta yhdyn tähän huoleen, joka täällä on jo monessa puheenvuorossa to-
dettu, että on se riski, että tällä järjestelmällä ikään kuin aletaan korvata sitä todellista hen-
kilöstötarvetta, joka poliisissa tällä hetkellä on. 

Olin hiljattain Espoon pääpoliisiasemalla ja siellä kuulusteluosastolla, ja osastolla oli
käsittämätön miehitys: yksi henkilö, yksi varahenkilö ja yksi opiskelija. Ja kun yksi lähti
syömään, niin sitten kaksi oli ihmeissään ja suurimmassa osassa asioita he joutuivat sano-
maan, että joudutte odottamaan sitä henkilöä, joka juuri nyt on syömässä. Kun sitten lopul-
ta monen, monen tunnin päästä pääsin omaa asiaani hoitamaan, kysyin tältä poliisilta, mik-
si tämä tilanne on tällainen Espoon kokoisessa kaupungissa. Hän katsoi minua ja sanoi: tei-
dän pitäisi kysyä sitä sieltä Arkadianmäeltä. Sanoin hänelle, että teillä on nyt mahdollisuus
purkaa huolenne, sillä tulen sieltä Arkadianmäeltä. Hän purki sitten tätä todellisuutta, että
kuinka paljon heiltä on leikattu määrärahoja viime vuosien aikana, mikä on tarkoittanut
suoraan henkilöstömäärän vähennystä. Kyllä tämän huolen pitäisi meillä kansanedustajil-
la nyt olla yhteinen siitä, että jollakin aikajaksolla ottaisimme sen päämäärän, että poliisien
määrä on sellainen, että he pystyvät oman tehtävänsä hyvin hoitamaan, eikä ole mielekästä
sekään, että pienen asian hoitamiseksi jollakin poliisilaitoksella kansalainen joutuu neljä
tuntia odottamaan eikä ole edes varma, että saa sinä päivänä asiansa hoidettua. 

Tähän meidän pitäisi nyt yhdessä puuttua — samalla, kun totean, puhemies, että tämä
esitys ei ole huono esitys. Mutta tämä huoli, että tämä vie nyt huomion siitä todellisesta tar-
peesta, on aiheellinen ja suuri. — Kiitoksia. [Pertti Salolainen: Laukkanen puhui asiaa!]

14.52 Sirpa Paatero sd: Arvoisa rouva puhemies! Turvallisuus on tässä viimeiset viikot
ja kuukaudet, jos katsoo tämänkin päivän esityslistaa, ollut aika suuressa keskustelun tar-
peessa. Siihen tarvitaan erilaisia välineitä. Turvallisuuden lisäämiseksi tarvitaan niitä väli-
neitä, joista täällä puhuttiin viime viikolla, elikkä ratkaisuja henkilöstövajaukseen esimer-
kiksi kuntapuolelle niin, että ihmiset saavat palveluja, tai toisaalta siihen, että ihmiset eivät
tipu erilaisiin loukkuihin, on se sitten työttömyyden, sairauden tai jonkun muun asian
vuoksi. Siinä kohtaa kun taloudelliselta ja palveluiden puolelta ihmisen olo on turvallinen,
siten että tuntee kuuluvansa tähän yhteiskuntaan, turvallisuudentunne on kaikkein paras.
Sitten tarvitaan aina tämä niin sanottu kova puoli, elikkä poliisit, rajavalvojat ja puolustus-
voimat ja muut. 

Tähän esitykseen liittyen minulla on monta kriittistä kohtaa. Aloitan siitä, että täällä mi-
nisteri äsken totesi, että tämä ei ole pois poliisien muulta osuudelta, että siitäkin huolimat-
12



Pöytäkirjan asiakohta PTK 90/2018 vp
ta, että meillä on poliiseja riittävästi, tätä tarvitaan. Haluaisin kuulla, ja kysyn tämän kyllä
valiokunnassa, mitenkä poliisit suhtautuvat siihen, että yli 2 miljoonaa euroa sijoitetaan
nyt tähän järjestelmään ja sen jälkeen joka vuosi vähintään 250 000. [Antero Laukkanen:
Hyvä kysymys!] Elikkä mitä tällä summalla pystyttäisiin saamaan sinne virkaatekevien,
pysyvissä työsuhteissa olevien poliisien toimintaan? Se on ensimmäinen kysymys. 

Toinen liittyy siihen, kun täällä on viitattu Tornion tilanteeseen tai Nokian vesikriisiin
tai muuhun. Meillä on hyvä järjestelmä ollut tähän mennessä, ja sinne on nyt itse asiassa li-
sätty voimavaroja tai mahdollisuutta käyttää niin rajavalvonnan kuin puolustusvoimien ih-
misiä ja jopa ihan varusmiehiä erilaisissa tilanteissa, joihinka tarvitaan niin sanotusti mies-
tai naistyövoimaa sinne paikan päälle, ja kaikki ovat silloin toimimassa virkasuhteisten
alaisina. 

Tässä lisäkritiikkiä on esitetty, minä ja muut, siitä — asia tässä jäi edelleen epäselväksi
— että tähänhän taustalle ei tarvita muuta kuin kiinnostus toimia poliisina, halu toimia po-
liisin tehtävissä, elikkä ei vaadita aikaisempaa koulutusta, ei vartijan koulutusta, ei sotilas-
poliisin koulutusta, ei poliisin koulutusta, ja sitten tämä koulutuksen määrä, 16 tuntia, suh-
teessa tähän. Vaikka senkin jälkeen tietenkin toimitaan ammattipoliisien alaisuudessa, niin
kuulostaa hieman epämääräiseltä tai jopa haastavalta päästää 16 tunnin koulutuksella sem-
moiset ihmiset, joilla on vain kova kiinnostus, halua toimia poliisina. 

Sitten vielä tässä oli se kysymys, että näihin liittyy myöskin aseenkäyttömahdollisuus.
Aseenkäyttömahdollisuus ei ole sidottu edes siihen aiempaan koulutukseen. Ministeri äs-
ken vastasi, että siihen pitää olla valtioneuvoston päätös siinä kohtaa, kun tilanne on niin
kriittinen, mutta ajatelkaa tilannetta, että meille ilmoittautuu tähän vapaaehtoisjärjestel-
mään 16 tunnin koulutuksella ihminen, jolla itsellään on aseenkantolupa, ja sittenhän hän
saa toimia niin kuin poliisina pyssyn kanssa. Kärjistän, tämä on ääriesimerkki, mutta sen
tämä laki mahdollistaa. Enkä ole aivan varma, haluanko olla todellakaan kannattamassa
tämmöistä lakia tähän Suomenmaahan.

Toinen varapuhemies Tuula Haatainen: Keskustelu ja asian käsittely keskeytetään.
Asian käsittelyä jatketaan tässä istunnossa päiväjärjestyksen muiden asiakohtien tultua kä-
sitellyiksi.

Keskustelu keskeytettiin kello 14.57.

————

Keskustelua jatkettiin kello 17.07.

Puhemies Paula Risikko: Nyt jatketaan aiemmin tässä täysistunnossa keskeytetyn 2. asia-
kohdan käsittelyä. Keskustelu siis jatkuu.

17.08 Maria Tolppanen sd: Arvoisa puhemies! Ensinnäkin täytyy — valitettavasti mi-
nisteri ei ole nyt paikalla — antaa hallitukselle kiitosta siitä, että hallitus myöntää tällä esi-
tyksellä sen, että Suomessa on aikamoinen poliisipula tällä hetkellä. Se, että tuohon eteen
pannaan sana ”reservi”, ei tee lisää oikeita poliiseja tähän maahan, vaikka niitä tarvittai-
siin. Sen sijaan sana ”reservi” antaa ymmärtää, että kyse on oikeista poliiseista, jotka eivät
ole työelämässä, jotka voidaan reservistä ottaa silloin, kun tarvitaan, käyttöön.
13



Pöytäkirjan asiakohta PTK 90/2018 vp
16 tunnin koulutuksella poliisiksi on poliisin ammattia ja koulutusta halventavalta kuu-
lostava, kalskahtava merkitys. Poliisin ammatti on kuitenkin sellainen, missä täytyy olla
hieman psykologista silmää, sosiaalipsykologisia ominaisuuksia, täytyy olla voimaa ja täy-
tyy olla harkintaa. Henkilökohtaisesti pohdin sitä, miten näiden reservipoliisien, jos niitä
nyt sitten tulee, psykososiaalinen soveltuminen tällaiseen työhön mitataan ja katsotaan.
Siellä joka tapauksessa ollaan tekemisissä ihmisten kanssa ja valitettavasti varmaan joudu-
taan joskus käyttämään voimakeinojakin, ja kuinka pitkälle siinä sitten mennään, niin se on
asia, jota on varmasti pohdittava.

On myöskin muistettava se, että reservipoliisikaan ei ole ilmainen poliisi. Tämän yllä-
pito maksaa, ja tässä tulee ilman muuta mieleen se, eikö silläkin rahalla voitaisi kehittää
korttelipoliisitoimintaa. Meillä esimerkiksi Pohjanmaan poliisien neuvottelukunta, jonka
jäsen olen, on ottanut kantaa nimenomaan sen takia, että korttelipoliiseja pitäisi saada eri
puolille. Meillä on ollut jonkin verran Pohjanmaalla sellaista, että on kotiintuloaikoja lai-
tettu nuorille, mutta korttelipoliisi on kuitenkin semmoinen, joka niin kuin rauhoittaisi sitä
tilannetta. Nyt on tätä reservipoliisia puolusteltu muun muassa näillä maahanmuuttokysy-
myksillä ja -asioilla. Henkilökohtaisesti kyllä katson, että jos on korttelipoliisi, niin se rau-
hoittaisi kyllä erilaisia asuma-alueita ja se auttaisi osaltaan myöskin kotoutumaan ja hy-
väksymään niitä sääntöjä, niitä yhteisiä pelisääntöjä, joita meillä Suomenmaassa on. On il-
man muuta selvä asia, että kun ihmiset tulevat muualta, toisenlaisista kulttuureista, niin he
eivät varmastikaan tiedä kaikkea eivätkä tunne meidän sääntöjämme, mutta ne voisivat tul-
la siinä paremmin tutuksi, ja samalla ehkäisisimme sellaisia toimia, mitä esimerkiksi naa-
purimaassa Ruotsissa on viime aikoina ollut.

17.10 Joona Räsänen sd: Arvoisa puhemies! Tausta ja tarvehan tälle esitykselle kum-
puaa siitä, että mikäli sattuu jotain ennakoimatonta, johon nykyisillä poliisiresursseilla ei
pystyttäisi vastaamaan, tai jos niitä tarvittaisiin jossain muualla, niin olisi hyvä, jos Suo-
messa olisi käytössä tällainen pooli, jota voitaisiin sitten tiukan paikan tullen myös apuun
hälyttää. No, meillähän Suomessa nyt yli 20 vuotta on ollut käytössä jo tämä täydennyspo-
liisijärjestelmä, mutta sitä valitettavasti missään tilanteessa ei ole käytetty, ja siinä mieles-
sä onkin varmaan ihan oikeutettua, että se tuntuu vähän ihmeelliseltä, että meillä toimiva
järjestelmä on ja luodaan jotain uutta. Mutta, arvoisa puhemies, asia ei varmaan ole aivan
näin yksinkertainen, vaan on ihan perusteltuja tarpeita tällaiselle järjestelmälle, mutta on
toivottavaa, että nyt sitten kun hallintovaliokunta alkaa tämän yksityiskohtiin paneutu-
maan, jokainen yksityiskohta huolella kammataan läpi ja katsotaan todella se, että vastaa-
ko nyt esitetty malli siihen tarpeeseen, joka meillä sitten sisäisen turvallisuuden osalta on.

Sisäisen turvallisuuden kokonaisuuden osalta — kun poliisi on kuitenkin sitä kovaa
ydintä — on tietenkin valitettavaa, että Suomessa tilanne on se, että kun verrataan muihin
Pohjoismaihin, meillä poliiseja on paljon vähemmän, ja senhän takia viime viikollakin
budjetin lähetekeskustelun yhteydessä oikeastaan jokaiselta eduskuntaryhmältä kumpusi
se huoli, että tarvittaisiin vähän pitkäjänteisempää suunnittelua ja päätöksentekoa siihen,
että pystyisimme poliisimäärässäkin kipuamaan lähelle muita Pohjoismaita.

Arvoisa puhemies! Tämä reservipoliisijärjestelmähän nyt ei poliisin nykyresursseja au-
ta, ja jonkun verran totta kai tämänkin järjestelmän ylläpitoon pitää sitten rahaa laittaa, ja
täytyy varmaan sekin punninta katsoa, että ei nyt ainakaan sitten se resurssi, jota tämä uusi
järjestelmä tarvitsee, ole pois perinteiseltä poliisityöltä.
14



Pöytäkirjan asiakohta PTK 90/2018 vp
Arvoisa puhemies! Täällä keskustelussahan on moni nostanut myös huoleksi sen, että
millä tavalla sitten niin velvollisuudet kuin oikeudet on tässä tapauksessa henkilöiden osal-
ta määritelty ja onko sitten jokaisella henkilöllä kuitenkin tehtävien vaatima koulutus ja
tuoko tämä esitetty koulutustuntimäärä — muistaakseni alle 20 tuntia — varmuuden siitä,
että jokainen osaa myös sitten käyttää sitä omaa valtaansa. Näiden yksityiskohtien osalta
on hyvä, että hallintovaliokunta ne nyt tiukalla kammalla käy läpi.

Kaiken kaikkiaan, arvoisa puhemies, voi todeta, että varmasti perusteltuja tarpeita täl-
laiselle järjestelmälle on mutta täytyy huolehtia siitä, että se ei nyt ole ainakaan perintei-
sestä poliisityöstä pois ja se oikeasti vastaa sitten siihen ongelmaan, joka meillä tämän
asian osalta on.

17.13 Markku Pakkanen kesk: Arvoisa rouva puhemies! Tämä hallituksen esitys reser-
vipoliisien tarpeesta ja järjestelmän kehittämisestä on toki tarpeellinen ja tulee tarpeeseen.
Suomalainen poliisijärjestelmä sinällänsä, tämä normaali poliisi, on minun mielestäni hyvä
järjestelmä, mutta poliisien kokonaismäärä on monessa tilanteessa ja tilastoihin nähden,
esimerkiksi Pohjoismaihin verrattuna, meillä kovin alhainen. Siksi oli mielenkiintoista
kuunnella tänään ministeri Mykkäsen arvio siitä, että vaikka poliisien määrä olisi 9 000
Suomessa, niin silti tämä reserviläispoliisijärjestelmä olisi tarpeellinen, koska nämä tehtä-
vät, mitä on ajateltu näille, eivät tietenkään voi olla samoja tehtäviä samoilla valtuuksilla
kuin poliisilla, koska siinä myös jo koulutukselliset eroavaisuudet ovat niin suuret. Tämä
reserviläispoliisien tarve tähtää siis eri tehtäviin. 

Itse näen myös niin, että kun Suomessa on vahvoja reserviläisjärjestöjä ja vapaaehtoisen
maanpuolustuksen järjestöjä ja tämmöisiä, niin voisiko myös sieltä löytyä mahdollisia hen-
kilöitä, jotka olisivat kiinnostuneet tällaisesta tehtävästä. Heillä olisi ainakin jo pitkälle
monta asiaa koulutuksellisesti valmiina järjestetty. Tämä olisi aika tärkeä sektori varmis-
taa, löytyisikö sieltä sopivia henkilöitä. 

Henkilökohtaisesti näen niin, että suomalaisten poliisien lukumäärä, mikä tällä hetkellä
on noin 7 200 henkilöä, pitäisi nostaa tulevien vuosien aikana sille pohjoismaiselle keski-
määräiselle tasolle, ja se voisi olla, mitä sisäministeri Mykkänenkin täällä sanoi, vaikka ai-
kaa myöten noin 9 000 poliisia. Silloin varmaan Suomessa poliisien lukumäärä olisi koko-
naisuudessa riittävä ja yleinen turvallisuustaso siitä merkittävästi paranisi.

17.15 Johanna Karimäki vihr: Arvoisa rouva puhemies! Käsittelyssä on hallituksen esi-
tys laiksi reservipoliisista. Vihreät ovat jättäneet jo tähän lakiluonnokseen aikoinaan kriit-
tisen lausunnon. 

Hallitus esittää siis reservipoliiseja, jotka toimisivat poliisin reservinä poikkeusoloissa,
ja heille riittäisi hyvinkin lyhyt koulutus. On huomionarvoista, että meillä on pula poliiseis-
ta tälläkin hetkellä ja tällaisia reservipoliiseja ei tule käyttää täydentämään poliisiviran-
omaisten tarvetta. Mikäli tähän järjestelmään kuitenkin päädytään, tulee ammattipoliisien
toimintaresurssit varmistaa ja reservipoliisien koulutuksessa painottaa voimakeinojen tar-
koituksenmukaista käyttöä sekä perus- ja ihmisoikeuksien osaamista. 

Hyvää tässä on se, että kun lausuntokierroksella annoimme kriittistä palautetta ja muut-
kin antoivat kriittistä palautetta muun muassa ampuma-aseen kannon osalta, niin tässä hal-
lituksen esityksessä on siitä luovuttu. Voimankäyttövälineitä reservipoliiseille tulisi ilman
ampuma-asettakin. Lisäksi toimivaltuuksien käyttöä täsmennettiin ja tehtiin tarkkarajai-
15



Pöytäkirjan asiakohta PTK 90/2018 vp
semmaksi. Reservipoliisit voivat kuitenkin olla aseistettuja poikkeusoloissa ja puolustusti-
lassa, mikäli tehtävä sitä edellyttäisi. 

Huomioitavaa on, että esityksessä reservipoliisille myönnetään huomattavan laajat toi-
mivaltuudet suhteessa esitettyyn koulutuksen kestoon. Perustuslakikin rajoittaa julkisten
hallintotehtävien antamista muille kuin viranomaisille. Herää perusteltuja epäilyjä siitä,
riittäisikö näin tiivis koulutusjakso takaamaan riittävät tiedot ja taidot edes virkavastuullis-
ten poliisien tukena toimimiseen asianmukaisesti. Poliisi käyttää työssään merkittävää jul-
kista valtaa, joka virkatehtävien hoidon yhteydessä sisältää oikeuden toimia ihmisten pe-
rusoikeuksia rajoittavasti. 

Esityksen perus- ja ihmisoikeusvaikutuksiin tulee kiinnittää tarkempaa huomiota. Olisi
myös huolehdittava, että kansalaiset olisivat tietoisia reservipoliisin toimenkuvasta ja toi-
mivallasta. Tämä on myös oikeusturvan kannalta tärkeää.

17.18 Ville Skinnari sd: Arvoisa puhemies! Näin tiedustelulakien ajankohtaisena aikana
on tietysti hyvä puhua myös reservipoliiseista ja pohtia esitetyn järjestelmän kestävyyttä. 

Mutta minä olisin oikeastaan ministeriltä halunnut kysyä sitä, että jos ja kun me pohdim-
me näitä uusia tapoja tehdä uudentyyppisiä resursseja, niin meidän pitäisi pystyä sitten
myös pohtimaan sitä tosiasiaa, mitä tuolla nettimaailmassa, verkossa, todella tapahtuu.
Viittaan nyt esimerkiksi siihen, että jos katsoo tämän päivän päihde- ja huumeongelmaa,
niin kyllä meillä minun mielestäni se suurin tarve tällä hetkellä on sille, että meidän poliisi,
meidän Tulli, meidän viranomaiset menevät sinne verkkoon, missä sitä rikollista toimintaa
tehdään, ja siellä meillä on aliresursointia. Tätä olen ministeri Mykkäseltä ihan kirjallisesti
kysynyt tai pyytänyt kirjeitse, voisiko hän harkita sentyylistä uuden pilottimallin testaa-
mista esimerkiksi meillä Lahdessa Päijät-Hämeessä, missä huume- ja päihdeongelma on
selvästi esillä ja se on olemassa. Olisin tavallaan halunnut sitä täällä ministeriltä tänäänkin
henkilökohtaisesti kysyä, miten hän näkee tämän kokonaisuuden. 

Ymmärrämme täysin, että resurssit ovat pieniä, mutta kuitenkin kun puhutaan sisä-
asiainministeriön rahoista ja ylipäätään poliisin resursseista, niin sielläkin on ennaltaeh-
käisevä merkitys monella toimenpiteellä, mitä voidaan tehdä. 

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja puolustusvaliokun-
nan on annettava lausunto.
16


