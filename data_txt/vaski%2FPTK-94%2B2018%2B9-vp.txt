















































DEMDFF8.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

9. Hallituksen esitys eduskunnalle laeiksi rikoslain 17 luvun, ulkomaalaislain 185 §:n ja 
aluevalvontalain 44 §:n muuttamisesta

Hallituksen esitys HE 146/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään lakivaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 10. asiakohtaan.

Keskustelu

15.46 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Hallituksen esityksessä ehdotetaan lainsäädäntömuutoksia, jotka perustuvat
hallituksen loppuvuodesta 2015 hyväksymiin maahanmuuttopoliittisiin toimenpidekir-
jauksiin sekä niiden taustalla olevaan maahantulokiellon rikkomisten lukumäärän lisään-
tymiseen ja samojen henkilöiden suorittamiin toistuviin kiellon rikkomisiin.

Maahantulokielto voidaan määrätä ulkomaalaiselle erilaisin perustein pääsyn epäämis-
tä, käännyttämistä tai maasta karkottamista koskevassa päätöksessä. Maahantulokielto
voidaan määrätä esimerkiksi rikokseen syyllistymisen taikka muun yleisen järjestyksen tai
yleisen turvallisuuden vaarantamisen perusteella.

Hallituksen esityksessä ehdotetaan, että maahantulokiellon rikkomisesta säädetään eril-
linen rangaistussäännös, jonka mukaan teosta voidaan määrätä sakkoa tai enintään yksi
vuosi vankeutta. Nykyisin tekoon sovelletaan lähes yksinomaan ulkomaalaisrikkomusta
koskevaa säännöstä, joka mahdollistaa vain sakkorangaistuksen määräämisen. Kiellon rik-
komisiin ovat nykyisin tietyin edellytyksin sovellettavissa myös valtionrajarikosta ja lie-
vää valtionrajarikosta koskevat säännökset.

Maahantulokiellon rikkomiseen on ollut alun perin tarkoitus soveltaa nimenomaan val-
tionrajarikosta koskevaa rangaistussäännöstä, jonka rangaistusasteikko vastaa nyt ehdotet-
tavaa rangaistusasteikkoa. Ehdotetulla rangaistusasteikolla mahdollistettaisiin se, että
maahantulokiellon rikkomisesta voidaan määrätä nykyistä paremmin teon vakavuutta ja
paheksuttavuutta vastaava kovempi rangaistus. Vankeusrangaistus voitaisiin määrätä esi-
merkiksi tilanteissa, joissa kiellon rikkoja tulee Suomeen tehdäkseen täällä rikoksia tai
joissa sama henkilö rikkoo kieltoa toistuvasti. Ankaramman rangaistusasteikon tarkoituk-
sena on myös ennaltaehkäistä maahantulokiellon rikkomista.
 Tarkistettu
4.0



Pöytäkirjan asiakohta PTK 94/2018 vp
Uudella rangaistussäännöksellä kaikki maahantulokiellon rikkomiset saatettaisiin yh-
den rangaistussäännöksen ja yhden rangaistusasteikon alle, mikä selventää lainsäädännöl-
listä tilannetta. Samalla maahantulokiellon rikkomisena rangaistavien tekojen tunnusmer-
kistöä täsmennettäisiin niin, että huomioon otetaan kolmansien maiden kansalaisia ja Eu-
roopan unionin kansalaisia koskevat erot, jotka aiheutuvat Euroopan unionin lainsäädän-
nöstä ja Euroopan unionin tuomioistuimen ratkaisukäytännöstä. Täsmennetyn tunnusmer-
kistön mukaan maahantulokiellon rikkominen voisi koskea myös toisen Schengen-valtion
määräämää kieltoa, kunhan kielto kattaa myös Suomeen tulemisen.

Arvoisa puhemies! Kokonaisuutena arvioituna ehdotettuja lainsäädäntömuutoksia voi-
daan pitää tarpeellisina juurikin tähän tilanteeseen. Niiden tekemisen kautta voidaan ny-
kyistä selkeämmin ja tuntuvammin puuttua maahantulokiellon rikkomisiin ja vaikuttaa jo
niitä ennaltaehkäisevästi.

Puhemies Paula Risikko: Kiitoksia esittelystä. — Puhujalistaan. 

15.49 Veera Ruoho kok: Arvoisa puhemies! Kiitos ministeri Häkkäselle esittelystä. —
Tämä päivä on ollut oikein mieluisa tällaiselle poliisitaustaiselle kansanedustajalle, joka on
tehnyt ulkomaalaispoliisissa ulkomaalaislain perusteella tehtäviä. Ensinnäkin meillä tä-
nään aamupäivällä hallintovaliokunnassa saatiin valmiiksi mietintö hallituksen esityksestä
myöskin laiksi ulkomaalaislain muuttamisesta, jossa ehdotettiin muutettavaksi maasta kar-
kottamista koskevien päätösten täytäntöönpanokelpoisuutta koskevia säännöksiä sillä ta-
valla, että tietyt yjt:hen liittyvät karkottamista koskevat päätökset voitaisiin panna täytän-
töön nopeammin.

Arvoisa puhemies! Sitten tämän päivän maahantulokiellon rikkomisen sanktio, maksi-
mirangaistuksen nostaminen sakosta vankeuteen, on yksi semmoinen, jota tervehdin var-
masti erityisesti omien poliisikollegoideni puolesta ilolla. Maahantulokieltoa tosiaankin ri-
kotaan jatkuvasti, ja ne määrät ovat lisääntyneet, ja on otettava huomioon myöskin se, että
näistä ei aina jää tietenkään kiinni. Yleensä silloin kun ne paljastuvat, ne paljastumiset sit-
ten tapahtuvat jonkin toisen rikoksen yhteydessä.

Arvoisa puhemies! Tässä kollegoilta tuli matkan varrella koko ajan kyselyä, kun he siel-
lä käytännön työssä näkivät, kuinka sakkorangaistus oli tehoton näille ihmisille, jotka sitä
rikkovat, ja tein sitten siitä viime vuoden puolella lakialoitteen, johon kaikki poliisikansan-
edustajat yhtyivät, koska tunnemme tämän taustan. Siinä me ehdotimme kahta vuotta —
että se maksimirangaistus olisi kaksi vuotta, kuten Poliisihallituskin on nähnyt sen ajan —
mutta olen erittäin tyytyväinen siitä, että tämä uusi säännös maahantulokiellon rikkomises-
ta tulee nytten rikoslakiin lisättäväksi. Se on hyvä alku, voi sanoa näin. Esimerkiksi Tans-
kassa 2009 ensin nostettiin kuudesta kuukaudesta kahteen vuoteen ja vain kolmen vuoden
päästä, 2011, sitten kolmeen vuoteen. Että tällä lainmuutoksella menemme Pohjoismaitten
kanssa samalle tasolle. Yleensä kaikissa näissä maahanmuuttoon liittyvissä asioissa ja var-
sinkin sen lieveilmiöihin liittyvissä asioissa on tärkeätä se, että meillä on yhtenäisiä käy-
täntöjä ja rangaistussäännöksiä Euroopassa ja varsinkin täällä Pohjoismaissa. — Arvoisa
puhemies, tässä taisikin tulla nytten kaikki sanottua, nopeasti.

15.53 Timo Heinonen kok: Arvoisa rouva puhemies! On jälleen mukava antaa oikeusmi-
nisteri Häkkäselle kiitosta siitä, että ei pelkästään puhuta vaan tehdään. Tässä on yksi asia,
jota on odotettu, joka on tarpeellinen, niin kuin edustaja Ruoho entisen poliisiammattinsa
2



Pöytäkirjan asiakohta PTK 94/2018 vp
kautta hyvin kuvasi tätä tilannetta, minkälainen se siellä arjessa on ollut ja millä tavalla
tämä nyt helpottaa. Eli voimme maahantulokiellon rikkomisesta antaa rangaistuksia —
tuomita sakkoa tai enintään vuoden vankeutta — ja niin kuin ministeri Häkkänen toi esille,
ohjata niitä resursseja ennen muuta sinne oikeaan paikkaan, että ne eivät mene näihin tois-
tuviin käsittelyihin, tai toisaalta sitten tämä toimii myös ennalta ehkäisevästikin.

Kysyisin sitä, että jos henkilön tavoite on päästä Suomeen, niin millä tavalla rangaistuk-
sena vankeuden saaminen siinä toimii. Eli silloinhan henkilö saa jäädä tänne. Eikö joku
muu rangaistus olisi tehokkaampi kuin antaa sakko tällaiselle henkilölle, joka todennäköi-
sesti ei sakkoaan maksa, tai toisaalta jos hänelle annetaan vankeutta, onhan se ehdotonta
eikä ehdollista? Ja voidaanko tällainen henkilö passittaa suorittamaan tätä rangaistusta esi-
merkiksi sitten omaan kotimaahansa?

Tässä edustaja Ruohon puheessa tulivat esille nämä karkotukset, jotka ovat olleet nyt
hallintovaliokunnan käsittelyssä ja nousivat itse asiassa esille aika vahvasti näiden henki-
löiden osalta, joita on tarpeen saada Suomesta pois, mutta myös rikollisten osalta, jotka
ovat vapautumassa. Ministeri Häkkäsen kanssa olemme käyneet keskustelua aikanaan
muun muassa Tampereen raiskaaja-murhaajasta ja siitä, kuinka hän vapautui elinkautises-
taan ja oli lähellä, että hänet olisi tarvinnut meidän järjestelmämme mukaan laskea vapaal-
le odottamaan sitä karkotusta. Kysyisin nyt, ministeri Häkkänen: onko tilanne tällä hetkel-
lä sellainen, että ei pysty syntymään tilannetta, jossa vaarallinen tai yleensä vankilassa ol-
lut henkilö, jolla on karkotus tulossa, olisi vapautumassa vankilasta ja hänet tarvitsisi las-
kea odottamaan jotain käsittelyä vapaalle jalalle ennen kuin tuo karkotus toimeenpannaan?

15.56 Joona Räsänen sd: Arvoisa puhemies! Tämä on hallitukselta varsin perusteltu esi-
tys, että jos meillä lainsäädännön perusteella jonkunnäköinen kielto voidaan antaa, niin
kyllä sen rikkomisesta pitää silloin myös olla sitten joitakin seuraamuksia ja varsinkin sel-
laisia seuraamuksia, jotta ne toimisivat ennalta ehkäisevästi, niin kuin täällä moni edustaja
on jo tähän asiaan viitannut. Tämä esityshän on myös hyvässä suhteessa meidän verrokki-
maihin. Jos katsotaan Pohjoismaita, niin vastaavastihan Norja ja Tanska ovat jo aikaisem-
min rangaistusasteikkoa kiristäneet, ja on ihan selvää, että Suomi menee siinä mukana,
mikä yhteispohjoismainen linja tässä on.

Arvoisa puhemies! Esittelymateriaalin mukaan kuitenkin ovat varmaan aika lailla vähis-
sä määrin laskettavissa ne henkilöt, jotka sitten rikkovat maahantulokieltoa, ja heidät tuo-
mitaan siitä sitten ehdottomaan vankeuteen. Arvioidaan, että näitä on muutamia kappaleita
vuosittain ja ne ovat kohtuullisen lyhyitä aikoja. Olisin vähän samaan viitannut, mihin
edustaja Heinonen tässä aikaisemmin, jos oikeusministeri Häkkänen vain ehtii vastaa-
maan: onko kuitenkin niin, että meillä Suomessa edelleen pyrkimys on siihen, että mikäli
täällä tuomioita annetaan ulkomaalaiselle, niin ulkomaalainen kuitenkin suorittaa sitä tuo-
miotaan sitten siellä omassa kotimaassaan? Ettemme kuormita sitten oman oikeuslaitok-
semme resursseja liikaa näissä tapauksissa, joissa varsinkin tarkoitus on se, että loppujen
lopuksi kuitenkaan ihminen ei jää Suomeen vaan lähtee sitten omaan kotimaahansa.

15.57 Veera Ruoho kok: Arvoisa puhemies! Kiitän edustajakollegoita Heinosesta alkaen
siitä, että ”got me back to the track”. Nimenomaan tämä ennaltaestävyyshän tässä on lain-
muutoksen tarkoituksena eikä se, että nyt jonkunlaista kansalaispalautetta on tullut, että
mitä säästöä tämä sitten on, että ihmisiä laitetaan vankilaan. Näen, että siitähän ei ole sillä
tavalla kyse, vaan nimenomaan tarkoitus on saada sitä ennalta estävää vaikutusta.
3



Pöytäkirjan asiakohta PTK 94/2018 vp
Haluan ottaa vielä esimerkin, kertoa siitä, mihin hallituksen esityksessäkin viitataan, tä-
hän Poliisiammattikorkeakoulussa tehtyyn opinnäytetyöhön ja tutkimukseen, jonka mu-
kaan vuoden aikana vikkelin kaveri oli 12 eri kertaa rikkonut maahantulokieltoa. Kyllähän
tällaisiin tolkkua sitten saisi, varsinkin kun tiedetään, että monilla näillä on ihan muita mie-
lessä. Niin kuin kerroin aikaisemmin, yleensä näitä rikkomisia tavataan siinä yhteydessä,
kun he syyllistyvät johonkin toiseen rikokseen. Tässä on tämmöinenkin hyöty, ei pelkäs-
tään se, että voi kauhistus, nyt ollaan rikottu maahantulokieltoa, vaan siihen myös liittyy
tämmöinen rajat ylittävä rikollisuus.

15.59 Eero Lehti kok: Arvoisa rouva puhemies! Suomen lain mukaan ulkomaalaisille
voidaan opettaa ruotsin kieltä tai suomen kieltä, mutta monet maahanmuuttajat ymmärtä-
vät, että heidän kannaltaan kielten oppiminen ennen kuin turvapaikkapäätös on saatu me-
nee hukkaan, jos he eivät saa jäädä maahan, ja näin varsin usein käy. Kuitenkin ihmisen si-
toutuminen työhön on mahdollista sen jälkeen Suomessakin, myös suoritustason tehtävis-
sä, kun hän osaa muutaman sadan sanan varaston englannin kieltä. Suomalaiset viranomai-
set kieltäytyvät opettamasta näille maahanmuuttajille englannin kieltä, jolloin tämä sitou-
tuminen yhteiskuntaan hidastuu, kun ei voi päästä töihinkään. Jos osaisi englannin kieltä,
niin myös maasta karkottaminen olisi lievästi helpompaa, kun täältä pois lähetettävä hen-
kilö todennäköisesti osaisi kohdemaan kieltä, joka saattaisi jopa olla englanti. Minun mie-
lestäni tätä kohtaa kannattaisi pohtia, kun molemmat ministerit ovat paikalla. Tässä valtio
säästäisi pidemmän päälle aika paljon.

Keskustelu päättyi.

Asia lähetettiin lakivaliokuntaan.
4


