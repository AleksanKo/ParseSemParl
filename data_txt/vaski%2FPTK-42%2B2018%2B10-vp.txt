















































DEMD961.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

10. Hallituksen esitys eduskunnalle laiksi valtion rahoituksesta elokuvakulttuurin edistä-
miseen

Hallituksen esitys HE 56/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään sivistysvalio-
kuntaan, jolle perustuslakivaliokunnan on annettava lausunto.

Lähetekeskusteluun varataan tunti, kello 18.15—19.15. Mikäli puhujalistaa ei ehditä an-
netussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan, 11. asiakohtaan.

Keskustelu

18.12 Jari Myllykoski vas: Arvoisa herra puhemies! Pidän hallituksen esitystä tätä alaa
koskevana hyvänä uudistuksena, että valtiovalta on ottanut siihen jykevän kannan ja ha-
luaa näin edistää myös kotimaisen elokuvan mahdollisuuksia menestyä entistä paremmin
niin, että meillä otetaan uusia välineitä, ja jos ei nyt niin uusia välineitä, niin kuitenkin ol-
laan edelläkävijöitä siinä mielessä. Nyt tämä hallitus on ottanut mielestäni hyvän kannan
siihen, että suomalainen elokuva voi saada rahoitusta paremmin. Tämä on hyvä kokonai-
suus.

18.13 Hanna Halmeenpää vihr: Arvoisa puhemies! Valtion rahoitus on aivan ehdoton
edellytys sille, että kotimaista elokuvaa ylipäänsä tuotetaan. Kentällä on kuitenkin ollut
huolta siitä, että Suomen elokuvasäätiön toiminta- ja päätöksentekokulttuuri nykyisellään
ei ole ollut kovin läpinäkyvää eivätkä esimerkiksi tuen saamisen kriteerit ole olleet läpinä-
kyviä.

Cuporen tuoreen tutkimuksen mukaan miehet saavat selvästi naisia enemmän julkista
elokuvatukea. Tämä asiakasselvitys on noussut laajasti julkiseen keskusteluun kulttuuri-
alalla. Kiinnitänkin huomiota siihen, että lakiesityksessä ei ole mukana sukupuolivaikutus-
ten arviointia, joka voisi olla yhteiskunnallisen keskustelun ja ilmapiirin muuttumisenkin
kannalta hyvä.

Tässä lakiesityksessä kuitenkin esitetään myös keinoja puuttua häirintään ja epäasialli-
seen kohteluun elokuva-alalla. Tämä on todella hyvä ja tarpeellinen uudistus, joka linkit-
tyy myös ajankohtaiseen ja tässäkin salissa käytyyn Me too -keskusteluun.
 Tarkistettu
4.1



Pöytäkirjan asiakohta PTK 42/2018 vp
18.14 Sari Essayah kd: Arvoisa puhemies! Valitettavasti meillä ei täällä ole esittelevää
ministeriä paikalla, mutta aivan kuten edustaja Halmeenpää nosti esille, Elokuvasäätiön
toimintatapojen läpinäkyvyyteen liittyvä ja toki sitten tämä muu keskustelu, mikä tällä het-
kellä elokuva-alan ympärillä on ollut, on tietysti ollut ikävää, mutta sinällänsä tämä halli-
tuksen esitys on äärimmäisen tarpeellinen.

Tässä sanotaan, että Elokuvasäätiön yhteydessä toimisi säätiön asettama neuvottelukun-
ta. En ole ehtinyt tätä hallituksen esitystä tarkasti lukemaan enkä ole varma, onko täällä sit-
ten otettu kantaa siihen, millä tavoin tätä neuvottelukuntaa lähdetään kasaamaan. Onko ala
itse itseänsä tässä täydentävä, vai ketkä tekevät nimityksiä tähän neuvottelukuntaan? Nämä
olisivat sellaisia seikkoja, joista tietenkin olisi mielellään kuullut ministerin näkemyksiä,
koska hyvin usein sitten tämän tyyppisissä neuvottelukunnissa se niin sanottu hyvä veli -jär-
jestelmä saattaa aiheuttaa sen, että alalle tulee sisäänlämpiävyyttä ja sitten tulee esimerkik-
si vaikkapa nyt rahoitukseen ja muuhun liittyvää jakoa, joka sitten entisestään ehkä tätä lä-
pinäkyvyyttä on heikentämässä. Siinä mielessä tämmöisen neuvottelukunnan asettamisen
ja perusteiden sille neuvottelukunnalle ja myöskin niitten henkilöiden, jotka sinne asete-
taan, soisi olevan mahdollisimman selkeästi määriteltyjä.

18.15 Jari Myllykoski vas: Arvoisa herra puhemies! Ikäviä asioita, joita alalla on ilmi tul-
lut, en ottaisi nyt tähän hallituksen esitykseen mukaan, vaan ne pitää siellä alan sisällä sit-
ten hoitaa ja keskustella. En usko, että meidän keskustelumme täällä... No, voi olla niin,
että me voimme antaa täältä omalla puheenvuorollamme pontta siihen, että tämänkin uu-
distuksen myötä niitä korostetaan, ja valiokunta varmasti sitten voi puuttua niihin asioihin.
Mutta tämä hallituksen esitys on varmasti lähtenyt jo aiemmin liikkeelle, ennen kuin tuli
esille tämä ikävä asia, mikä on vastenmielinen eikä mitenkään suotava.

Pidän tätä kyllä hyvänä siltä osin, että sitä, mitä edustaja Essayah sanoi, en ole itse ha-
vainnoinut, että tämmöistä sukupuolista tai senkaltaista rahoituksen suuntautumista olisi
ollut, mutta täytyypä sitten ruveta tarkastelemaan, kun meillä tuolla Nakkilassa sijaitsee
tämmöinen Villilä Studiot, joka elokuvatuotantoyhtiöitä palvelee ja tuottaa niille palvelu-
tuotantoja, ja meillä on kuvattu siellä toistakymmentä pitkää elokuvaa ja tämä asia on mi-
nulle aika läheinen ja oleellinen, että jos tällaista vain voidaan osoittaa, varmasti tulen sii-
hen kyllä oman sanani sanomaan. Pidän tätä uudistusta kuitenkin lähtökohtaisesti erittäin
hyvänä.

18.17 Simon Elo sin: Arvoisa puhemies! Lännenelokuvien ystävänä täytyisi varmaan jos-
kus tuolla Nakkilassa käydä ja tutustua hyvään toimintaan.

Tässä lakiesityksessähän esitetään kyllä keinoja puuttua myös epäasialliseen toimintaan
ja häirintään, mutta jos ajattelee tätä kysymystä laajemmin — ja kysymys on tärkeä — niin
kulttuuriministeri Terhohan on asettanut selvityshenkilön selvittämään häirintää ja epä-
asiallista kohtelua nimenomaan elokuva- ja teatterialalla, ja siinä tehtävässä toimii dosent-
ti, varatuomari Jaana Paanetoja. Tästä sitten tulee ehdotuksia tähän asiaan keskittymiseen
ja puuttumiseen ministeriössä. Tämä selvitys on käynnistynyt jo, ja päätökset siitä tulevat
6. elokuuta mennessä. Eli kyllä Suomessa on hienoa se, että tähän tilanteeseen suhtaudu-
taan vakavasti sekä median taholta että päättäjien osalta.

Mutta myös täytyy huomioida tietysti se, että sitten päätöksenteossa ja rahoituksessa,
mihin edustaja Essayah viittasi, nämä samat asiat täytyy ottaa myös, totta kai, huomioon.
Eli on alalta kuulunut näkemyksiä myös siitä, että sukupuolella olisi jonkinlaista vaikutus-
2



Pöytäkirjan asiakohta PTK 42/2018 vp
ta siihen, miten tämmöinen rahoitus menee, eli tietysti käytännössä, arvattavasti, naiset
ovat saaneet vähemmän kuin miehet. Tätäkin on syytä selvittää, onko siinä taustalla jotain
epäasiallista vaikutinta, joka tällaiseen vaikuttaa, vai ovatko syyt sitten jotenkin yleisem-
piä.

Nämä eivät ole hyvin yksinkertaisia kysymyksiä vaan vaativat selvitystyötä, ja siinä
kulttuuriministeri Terho on oman osansa nyt hoitanut.

18.19 Hanna Halmeenpää vihr:  Arvoisa puhemies! En aiemmassa puheenvuorossani
tarkoittanut viitata ollenkaan siihen, että laajasti Suomessa ja muissakin yhteiskunnissa
käytyä laajaa keskustelua häirinnästä olisi jotenkin pidetty pontimena tämän lain valmiste-
lulle, mutta totean tyytyväisyydellä, että tämän lakiesityksen mukaan tuotantoyhtiöillä tu-
lisi olla toimintaohjeet ja -tavat esille tulleen häirinnän tai epäasiallisen kohtelun epäilyn
selvittämiseksi ja epäkohtien poistamiseksi. Ohjeet ovat tietysti hyvä askel oikeaan suun-
taan.

Kuitenkin täytyy huomioida, että Näyttelijäliitto on huomauttanut, että näyttelijöillä ei
ole työehtosopimusta, mikä vähentää kaikenlaisten suojaverkostojen käyttöön ottamista.

Vielä eräs myönteinen seikka tästä lakiesityksestä. Kun lausunnoissa kritisoitiin sitä,
että alkuperäisessä esityksessä tukipäätökset olisi esitellyt Suomen elokuvasäätiön halli-
tukselle vain Suomen elokuvasäätiön toimitusjohtaja, eivät myös tuotantoneuvojat, niin tä-
mähän on korjattu tähän lopulliseen lakiesitykseen. Myös tuotantoneuvojat ovat nyt tuki-
päätösten esittelijöinä mukana, mikä on hyvä asia.

18.20 Sari Essayah kd:  Arvoisa puhemies! Pykälästä tosiaan tästä neuvottelukunnasta
löytyy sitten onneksi lisätietoa, mitä itsekin lähdin peräämään. Tässähän tosiaan sanotaan,
että se olisi Elokuvasäätiön ja elokuva-alan välinen vuorovaikutteinen keskustelufoorumi,
jossa jäsenenä voisi olla myös viranomaistaho, ja neuvottelukunnan puheenjohtajana toi-
misi Elokuvasäätiön johtaja ja toisaalta nämä muut, jotka tähän neuvottelukuntaan ottaisi-
vat osaa, olisivat niitä tahoja, joille voidaan myöntää tuotantotukea, jakelutukea ja käsikir-
joitusapurahaa. Eli ilmeisesti tällä neuvottelukunnalla sinällänsä pyritään siihen, että ala
olisi laajasti edustettuna, ja varmasti se viranomaistahokin sinne sitten olisi syytä saada
mukaan, ja tämä asetetaan tämän pykälän mukaisesti kolmeksi vuodeksi kerrallaan. Eli
kyllä tästä lakiesityksestä sitten löytyy tästä neuvottelukunnasta tarkennettuja säädöksiä.

18.21 Kimmo Kivelä sin: Puhemies! Kysymyksessähän on pitkään valmisteltu ja myös
hyvin odotettu uudistus. Elokuvasäätiö täyttää pian 50 vuotta, ja tämän 50 vuoden aikana
elokuva-alan maailma on monella tapaa muuttunut ja toimintaympäristö on muuttunut,
niin että on välttämätöntä, että lainsäädäntö uudistetaan ajantasaiseksi. Toimijakenttä on
muuttunut, ja toimintaympäristö on muuttunut, toimintatavat ovat muuttuneet, ja ennen
kaikkea digitalisaation myötä on tullut teknologian muutos. Sikäli olen samaa mieltä, että
Me too -kampanja on just elokuva-alalla vaikuttanut paljon asioihin, mutta se on sitten oma
tarinansa. Sinänsä hieno asia, että näin on käynyt, ja myös se, että kulttuuriministeri Terho
on ollut aktiivinen asettamalla selvityshenkilön tähän asiaan.

18.22 Jari Myllykoski vas: Arvoisa herra puhemies! Edustaja Halmeenpää oikeastaan sa-
noi sen kaiken, mitä minun piti sanoa. Mutta on pakko todeta, että totta, tekijöillä on työ-
ehtosopimus mutta siinä mittakaavassa ei näyttelijöillä, jotka tekevät freelancertyönä sen,
3



Pöytäkirjan asiakohta PTK 42/2018 vp
mitä elokuvaproduktiossa tapahtuu. Siellä tehdään sitten mahdollisesti sopimuksia, kuinka
paljon elokuva tuottaa, kuinka heidän palkkionsa sitä kautta muodostuvat ja niin edelleen.
Mutta kyllä sitten kuvaajilla ja valomiehillä on alan työehtosopimus, kun elokuvia tehdään.

Ehkä me nyt tässä näytämme olevan kuitenkin melko yksimielisiä, vaikka näyttää nyt,
että rivit vahvistuvat enemmän sinisillä unilla kuin sitten muulla tavalla. Kyllä uskaltaa
joskus sanoa kiitos, että ministeri Terho on hyvin asian ottanut haltuun.

18.23 Kimmo Kivelä sin:  Puhemies! Jotenkin on hienoa, että tämä laki saadaan tänä
vuonna hyväksyttyä, koska tästäkin vuodesta on tulossa hieno suomalaisen elokuvan vuo-
si, kuten oli viime vuonna Tuntemattoman sotilaan ja Ikitien osalta, eräitä kärkiä mainitak-
seni. Kyllä itse myös tähän kotimaisen elokuvan vuoteen suhtaudun hyvin intoa täynnä: on
tulossa asutustoiminnan historiaan liittyvä Markku Pölösen ohjaus — ja syntymäpäivänä-
ni, jos elinpäiviä suodaan, lokakuun viidentenä on tulossa ensi-iltaan Olavi Virrasta kerto-
va elokuva.

18.24 Simon Elo sin:  Arvoisa puhemies! Kiitän edustaja Myllykoskea näistä kehuista.
Sen kerran, kun niitä vasemmistoliittolaiselta saan, otan ne täysin rinnoin vastaan. Tässä
yhteydessä on kuitenkin myös syytä huomioida se, että tämä hallitus on tehnyt paljon pää-
töksiä suomalaisen elokuva-alan hyväksi. Erityisesti olen saanut kiitosta — esimerkiksi
oma veljeni on elokuvaohjaaja — av-alan tuotantokannustimesta, mistä 2016 päätettiin,
2,5 miljoonaa euroa. Eli tämä lakiesitys on vain yksi osa suurta kokonaisuutta hallituksen
toimenpiteissä tukea suomalaista elokuvateollisuutta, ja tällä tuotantokannustimella var-
masti tulee olemaan suuri merkitys osana muuta toimintaa. Kun ajattelee pohjoismaisia
kilpakumppaneitamme, niin kyllähän erityisesti norjalaiset, ruotsalaiset ja tanskalaiset te-
levisiosarjat ja elokuvat tunnetaan, mutta Suomea ei vielä samalla tavalla, eli tämän halli-
tuksen tarkoituksena näillä kaikilla esityksillä on saada suomalainen elokuvatuotanto sa-
malle tasolle Pohjoismaiden kilpakumppaneiden kanssa ja houkutella myös ulkomaisia
alan tuotantoja Suomeen.

Ensimmäinen varapuhemies Mauri Pekkarinen: Keskustelu asiasta on päättynyt. —
Otetaanpa takaisin. Edustaja Myllykoski haluaa välttämättä vielä sanoa. Ennätitte jotenku-
ten.

18.26 Jari Myllykoski vas: Ihan rinnan mitalla. — Täytyy sanoa, että kiitoksia vain Ola-
vi Virran elokuvasta. Me nakkilalaiset emme ole olleet sivuosassa.

Keskustelu päättyi.

Asia lähetettiin sivistysvaliokuntaan, jolle perustuslakivaliokunnan on annettava lausunto.
4


	10
	18.12
	18.13
	18.14
	18.15
	18.17
	18.19
	18.20
	18.21
	18.22
	18.23
	18.24
	18.26


