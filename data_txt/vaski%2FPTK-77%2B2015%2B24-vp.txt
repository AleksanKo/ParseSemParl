















































DEM5D82.tmp.xml


Pöytäkirjan asiakohta PTK 77/2015 vp

 Tarkistettu
4.0

Pöytäkirjan asiakohta 

PTK 77/2015 vp

Täysistunto

Tiistai 8.12.2015 klo 14.00—4.12

24. Hallituksen esitys eduskunnalle laiksi kirkkolain muuttamisesta
Hallituksen esitys HE 63/2015 vp
Valiokunnan mietintö HaVM 12/2015 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 24. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

3.35 Kari Kulmala ps: Arvoisa puhemies! Tässä esityksessä on osittain kyse hallinnollis-
ten ja oikeusturvaa koskevien kirkkolain säännösten ajantasaistamisesta. Kyseinen muu-
tos on laaja, ja sitä on valmisteltu jo vuosia. Onkin erittäin hyvä, että esitys saadaan nyt
maaliin saakka. Esityksen tavoitteena katsotaan olevan yksityisyyden suojan paraneminen
käsiteltäessä kirkon jäsentietoja. Samoin tavoitteena on jäsenrekisterin tietoturvallisuuden
parantuminen. Molemmat ovat erittäin tärkeitä tavoitteita. Näiden asioiden on oltava kun-
nossa. Tähän on myös asianomainen valiokunta ottanut kantaa ja pitänyt asiaa tärkeänä.

Esitys myös selkeyttäisi viranomaisvastuita sekä jäsentietoja käsittelyä kuten myös
poikkeusoloihin ja kriisitilanteisiin varautumista. Lisäksi esityksen tarkoituksena on ajan-
tasaistaa kirkkolakia vastaamaan yleisen hallintolainsäädännön kehitystä. Huomiota on
kiinnitetty myös siihen, että säännökset ovat selkeitä.

On myös muistettava, että kirkkolain erityinen säätämisjärjestys perustuu kirkkolain 2
luvun 1 §:ään. Näin ollen vain kirkolliskokouksella on oikeus tehdä ehdotus kirkkolain
säätämisestä, muuttamisesta tai kumoamisesta. Haluankin vielä muistuttaa, että kirkollis-
kokous on ollut tätä esitystä tehdessään yksimielinen. Myös minä pidän tätä esitystä erit-
täin hyvänä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 63/2015 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


