















































DEM8775.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

3. Asuntopolitiikan kehittämiskohteet
Valiokunnan oma asia O 61/2016 vp
Valiokunnan mietintö TrVM 3/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 3. asia. Käsittelyn pohjana on tarkastusvaliokunnan mietintö TrVM 3/2018
vp.

Keskustelu

17.13 Eero Heinäluoma sd (esittelypuheenvuoro): Arvoisa puhemies! Eduskunnan tar-
kastusvaliokunta otti asuntopolitiikan kehittämisen tarpeet omana asianaan tarkasteluun.
Tämän päätöksen taustalla oli hyvin runsas julkinen keskustelu asuntopolitiikan suurista
ongelmista, asumisen huomattavasta kallistumisesta toisaalla ja sitten toisaalla tyhjene-
vien seutujen tyhjenevistä asunnoista.

Valiokunta katsoi, että on perusteltua tehdä kokonaisarvio eri puolilta tätä asiaa ja että
sillä on suuri vaikutus koko Suomen pärjäämiseen ja kehittymiseen ja totta kai ihmisten
hyvinvointiin. Aiheesta tehtiin erillinen tutkimus, joka valmistui vuosi sitten, syksyllä
2017. Siinä käytiin lävitse erityisesti pääkaupunkiseudun asunto-ongelmaa, koska juuri
tämä kallistumisen kehitys on täällä ollut kaikkein kovinta. Tuossa tutkimuksessa tehtiin
useita kehittämisehdotuksia, kaiken kaikkiaan 18, ja valiokunta on käynyt omassa työs-
sään niitä lävitse. Valiokunta kuunteli tämän teeman merkeissä 65:tä asiantuntijaa ja sai
kirjallisen lausunnon 36 taholta. Tässä työssä tuli paljon yhteistä kritiikkiä laajasti koko
kentältä. Ennen muuta kritikoitiin sitä, että kokonaisote asuntopolitiikassa puuttuu, ja toi-
saalta myös sitä, että monet päätökset ovat liian lyhytjänteisiä. Kritiikkiä tuli myös siitä,
että asuntopolitiikka on ennakoimatonta, mikä vaikeuttaa uusien asuntojen rakentamista,
uskoa siihen, että tällä alalla, erityisesti vuokra-asuntojen puolella, voi pitkäjänteisesti toi-
mia.

Tässä mietinnössä on käyty sitten laajasti ongelmia lävitse, ja on syytä sanoa heti kär-
keen, että on mielestäni erittäin arvokasta, että mietintö on yksimielinen. Valiokunta teki
paljon työtä ja sitten löysi aika lailla yhteisen sävelen. Keskeinen ongelma todellakin on
tämä kysynnän ja tarjonnan kohtaanto-ongelma, ja tämä asuntomarkkinoiden eriytyminen
näyttää pahenevan. Tiedämme tutkimustyöstä, että 14 kasvukeskukselle on keskittymässä
erittäin merkittävä muuttoliike seuraavien parinkymmenen vuoden aikana — oletetaan,
että näiden kasvukeskusten asukasmäärä kasvaa yli 600 000:lla — ja samaan aikaan sitten
toisaalla syntyy tilanne, jossa maaseutua autioituu mutta keskisuuria kaupunkikeskuksia-
kin on huomattavissa vaikeuksissa. Jatkuessaan tämä kehitys, korkeat asumiskustannukset
 Tarkistettu
4.0



Pöytäkirjan asiakohta PTK 107/2018 vp
toisaalla ja tyhjenevät asunnot toisaalla, on sekä huomattava ongelma ihmisten kannalta
että myös taloudellisen kasvun ja Suomen tulevan menestyksen pullonkaula.

Näiltä pohjilta valiokunta teki omat ehdotuksensa, joita kuvaan seuraavassa lyhyesti:
Ensinnäkin tähän lyhytjänteisyyden pulmaan valiokunta ehdottaa, että eduskunta hy-

väksyy kannanotossaan ajatuksen siitä, että laaditaan asuntopolitiikkaan kahdeksan vuo-
den kehittämisohjelma, joka antaisi vakautta ja ennustettavuutta alan toimijoille ja joka
johtaisi myös kohtuuhintaisen asuntotuotannon lisääntymiseen, ja edelleen, että tämä an-
nettaisiin selontekona eduskuntaan, jolloin koko eduskunta pääsisi ottamaan asiaan kan-
taa, ja tämä selonteko annettaisiin eduskunnalle vuoden 2020 loppuun mennessä.

Osana tätä kahdeksan vuoden kehittämisohjelmaa tarvitaan eri asuinalueiden, niin lähi-
öiden kuin muidenkin asuinalueiden, myönteisen kehityksen tueksi ja erityisesti tämän
eriytymiskehityksen ennaltaehkäisemiseksi laaja asuinalueiden kehittämisohjelma. Siinä
pitää olla mukana myös palveluiden turvaaminen, asumisen hyvän tason mahdollistami-
nen ja asuinalueiden elinvoimaisuudesta huolehtiminen.

Eduskunnalle ehdotetaan kannanottoa, jossa tämän kehittämisohjelman yhteydessä sel-
vitetään erikseen, miten voidaan taantuvien alueiden asumisen ongelmia ehkäistä. Tämä
vaatii elinkeino-, alue- ja koulutuspoliittisia ratkaisuja. Valiokunta on aikaisemmassa työs-
sään käynyt tätä aika kohtuukokoisten ongelmissa olevien kaupunkikeskusten ja kaupun-
kiseutujen asiaa lävitse. Savonlinnan opettajakoulutuksen lakkauttamisen yhteydessä pu-
huimme tästä asiasta paljon. Kysymys on siitä, että jos yksittäiset valtion organisaatiot tai
valtion yliopistot tekevät ratkaisuja kapeasti omasta intressistään, niin ne voivat päätyä sel-
laisiin vaihtoehtoihin, jotka valtion kokonaisedun kannalta ovat kestämättömiä. Kun Sa-
vonlinnassa lakkautetaan opettajakoulutus, se tarkoittaa satojen työpaikkojen menetystä ja
lisäksi koko alueen elinvoima vaarantuu. Kun Savonlinnassa puretaan kerrostaloja, tämän
seurauksena Joensuuhun rakennetaan niitä yhteiskunnan tuella lisää. Muutaman sadan eu-
ron säästö yliopistokonsernin taseissa johtaa siihen, että koko yhteiskunta kärsii miljoo-
nien ja kymmenien miljoonien menetykset. On siis katsottava tätäkin kokonaisuutta niin,
että tasapainoisesta aluekehityksestä huolehditaan.

No, sitten asumistukijärjestelmästä on paljon puhuttu. Se oli myös tässä selvityksessä,
tutkimuksessa, yksi keskeinen asia. Meillähän on tällä hetkellä asumistukeen menevä potti
aika merkittävä, 2 miljardin euron suuruusluokkaa. Valiokunta päätyi siihen, että on luon-
tevaa, että asumistukijärjestelmän kehittämiseen otetaan kantaa, kun ensi vaalikaudella
tehdään isompaa sosiaaliturvauudistusta. Nyt ei ollut siis syytä lähteä tekemään ehdotuk-
sia asumistuen kehittämisestä, kun tiedämme, että sillä on tärkeä yhteys siihen, miten koko
sosiaaliturvajärjestelmä ensi vaalikaudella uudistetaan.

Edelleen valiokunta ehdottaa, että eduskunta ottaisi selkeän kannan kohtuuhintaisen val-
tion tukeman vuokra-asuntotuotannon lisäämisestä, erityisesti pääkaupunkiseudulla ja
näillä kasvukeskusalueilla — alueilla, joilla vuokra-asunnoista on tälläkin hetkellä huuta-
va pula ja joilla vuokrat ovat nousseet voimakkaasti. Kun koko maassa asumiskustannuk-
set vievät keskimäärin noin neljäsosan kansalaisten käytettävissä olevista varoista, Helsin-
gissä tämä luku on pienituloisten kohdalla lähes 40 prosenttia, mikä on todella kohtuutto-
man suuri osuus. Valiokunta näkee, ettei tähän ole muuta ratkaisua kuin asuntotuotannon
lisääminen juuri täällä kohtuuhintaisen tuotannon puolella.

Sitten läpikäynnissä kävi ilmeiseksi, että kaikkien kasvukeskusten kannalta näillä niin
sanotuilla MAL-sopimuksilla on erittäin suuri arvo. Nythän näitä on kehitelty eteenpäin, ja
niistä on tullut yhden sortin menestystarina. Kunnat sitoutuvat kaavoittamaan lisää asunto-
2



Pöytäkirjan asiakohta PTK 107/2018 vp
ja ja sitoutuvat myös siihen, että kaavoituksessa varataan tietty osuus kohtuuhintaiseen
tuotantoon ja myös valtion tukemaan tuotantoon. Vastaavasti valtio on sitten tullut mu-
kaan antamalla takeet infran rakentamisesta, liikenneyhteyksistä, mikä on mahdollistanut
maan kaavoittamista kunnille. Näin on syntynyt win-win-tilanne. Valiokunta ehdottaa, että
tätä menettelyä jatketaan, näitä tehdään pitkäaikaisemmiksi ja että valtio on myös valmis
laajentamaan tätä MAL-sopimusmenettelyä uusille alueille.

Valtion asuntorahastosta tässä yhteydessä tehtiin myös oma selvitystyönsä ja käytiin
keskustelu, ja valiokunnan yksimielinen johtopäätös on, että Valtion asuntorahaston ase-
ma itsenäisenä toimijana tulee säilyttää ja että rahaston varallisuutta tulee käyttää nimen-
omaisesti asumiseen ja että edelleen tulee katsoa myös Asuntorahaston tulovirtaa, tulevai-
suudessa miettiä uusia tulonlähteitä.

Sitten on kysymys rakentamisen ja rakennusten käytön laatutilanteesta. On edelleenkin
murheellista, että meillä on tämä homeongelma huolimatta eduskunnankin aikaisemmista
kannanotoista. Se on hämmästyttävä ilmiö. Valiokunta ehdottaa eduskunnalle kannanot-
toa, että tässä asiassa jatketaan laadun nostamista, vastuiden selkeyttämistä, ja erikseen va-
liokunta ehdottaa, että eduskunta ottaisi kannan, jossa hallitus velvoitetaan selvittämään,
minkälaista apua ja tukea homeloukkuun jääneet tarvitsevat.

Samaten valiokunta otti myönteisen kannan osuuskuntamallin selvittämiseen yhtenä so-
siaalisen asumisen ratkaisumuotona, ja edelleen, että asumisoikeusjärjestelmää on tarve
jatkaa ja tätä koskevaa lainsäädäntöä on ensi vaalikaudella uudistettava.

Kiitän valiokunnan jäseniä erinomaisen hyvästä yhteistyöstä. Uskon, että yksimielinen
mietintö ja sitä koskeva eduskunnan kannanotto antaa vahvan signaalin asuntopolitiikan
uudistamiseen ensi vaalikaudella. [Vastauspuheenvuoropyyntöjä] 

Ensimmäinen varapuhemies Mauri Pekkarinen: Otetaan muutama puheenvuoro tähän
ja käydään debattiin sitten hetken päästä.

17.23 Johanna Karimäki vihr: Arvoisa puhemies! Tarkastusvaliokunta on tehnyt suu-
ren työn Asuntopolitiikan kehittämiskohteita -tutkimusraportin ja asiantuntijakuulemisten
pohjalta. Mietinnön kymmenen pontta ja suositukset tähtäävät kohtuuhintaisten asuntojen
lisäämiseen. Lähiöiden kehittäminen on tärkeää sekä asuntojen sijainti joukkoliikenneyh-
teyksien varrella. Edellytämme, että kohtuuhintaista vuokra-asuntotuotantoa lisätään pää-
kaupunkiseudulla ja muilla kasvavilla seuduilla. Vauhditamme myös hometalkoita: vas-
tuut rakentamisessa ja korjaamisessa on laitettava kuntoon.

Keskeistä on maankäytön, asumisen ja liikenteen MAL-sopimusten uudistaminen ja uu-
det keinot kohtuuhintaisen asuntotuotannon lisäämiseen. MAL-sopimusten kestoa halu-
taan pidentää ja käyttöä laajentaa uusille kaupunkiseuduille. Maankäytön ja kaavoituksen
edistämisellä on suuri merkitys tonttitarjonnalle, ja riittävä tonttitarjonta on rakentamisen
perusedellytys.

Pitkäjänteinen asuntopolitiikan kehittämissuunnitelma on tarpeen. Sillä on merkitystä
pienituloisille ihmisille, jotta rahaa riittää ruokaan, harrastuksiin ja muuhun elämään. Sillä
on merkitystä myös kaupunkien ja yritysten työvoiman saannille. Perheet tarvitsevat asun-
toja, opiskelijoille tarvitaan lisää asuntoja ja ikääntyvälle väestölle esteettömiä asuntoja.
Kehittämisohjelman osana tarvitaan selvitys, kuinka elinkeino-, alue- ja koulutuspolitiikal-
la voidaan ennalta ehkäistä taantuvien alueiden asumisen ongelmia.
3



Pöytäkirjan asiakohta PTK 107/2018 vp
Tarkastusvaliokunnan mielestä Valtion asuntorahasto on säilytettävä jatkossakin itse-
näisenä rahastona. Se toimii kohtuuhintaisen asuntotuotannon puolesta niin korkea- kuin
matalasuhdanteissa. Uutena keinona asuntotuotannon edistämiseksi esitämme sosiaalisen
asumisen osuuskuntamallia.

Tärkeää on myös jatkaa home- ja kosteustalkoita, joita valiokunta vauhdittaa uudella
ponnella. Esitämme, että rakentamisen ja rakennusten käytön laatua selkeästi parannetaan
sekä valvontaa ja vastuita selkeytetään. Lisäksi on selvitettävä, minkälaista apua ja tukea
homeloukkuun jääneet tarvitsevat.

Laajassa mietinnössämme olemme huolissamme kehityksestä, joka ajaa asuinalueiden
eriytymiseen. Hyvien lähipalveluiden, joukkoliikenteen, mahdollisuuden harrastaa ja vir-
kistäytyä lähimetsissä on oltava lähiöpolitiikan keskiössä. Asuinalueiden viihtyvyyteen on
panostettava, ja sosiaalista asuntotuotantoa on tärkeää sijoittaa eri paikkoihin.

Asunnottomien yötä vietettiin juuri muistuttamaan heikoimmassa asemassa olevista lä-
himmäisistämme. Jokainen tarvitsee katon päänsä päälle. Ongelma keskittyy pääkaupun-
kiseudulle, jossa asuminen on kallista. Valiokunta korostaa, että panostuksia tulee lisätä
asunnottomuuden ennaltaehkäisyyn. Asumisneuvonta on toimiva keino. Pikavippitoimin-
taa on suitsittava, ja myös sosiaalipolitiikalla ja kohtuuhintaisen asuntotuotannon tarjon-
nalla on merkitystä asunnottomuuden ehkäisyssä.

Opiskelijoiden asuntotilanne on hälyttävä. Pääkaupunkiseudulla Hoasin opiskelija-
asuntoihin oli vuoden 2018 elokuussa jonossa yli 10 000 hakijaa, joista noin neljäsosa sai
asunnon ensivaiheessa. Tuoreen selvityksen mukaan pääkaupunkiseudulla tulee lisätä
opiskelija-asuntoja vähintään noin 6 000 asunnolla kymmenen seuraavan vuoden aikana.

Valiokunta kiinnittää huomiota myös ilmastonmuutoksen torjuntatoimien vaikutuksiin
asuntopolitiikkaa kehitettäessä. Liikenne aiheuttaa noin viidenneksen Suomen kasvihuo-
nekaasupäästöistä. Kunnat voivat vaikuttaa päästöihin maankäyttöä ja liikennettä koske-
villa ratkaisuilla, rakentamisen ohjauksella, hankinnoilla, jätehuollolla ja neuvonnalla.
Keskeistä on vaikuttaa MAL-sopimusten kautta kestävän yhdyskuntarakenteen syntymi-
seen. Tasapainoisella ja pitkäjänteisellä asunto- ja aluepolitiikalla on mahdollista toisaalta
turvata kasvavien alueiden riittävä asuntotarjonta ja toisaalta vastata taantuvien alueiden
ongelmiin.

Ensimmäinen varapuhemies Mauri Pekkarinen: Arvoisat edustajat, tässä vaikutti ole-
van suurta intomieltä pikaiseen debattiin esittelyn pohjalta. Käydään se nyt. Pyydän niitä
edustajia, jotka haluavat käyttää vastauspuheenvuoron, nousemaan ylös ja painamaan V-
painiketta.

17.28 Eero Reijonen kesk (vastauspuheenvuoro): Arvoisa herra puhemies! Kiitoksia va-
liokunnan puheenjohtajalle: me saimme yksimielisen mietinnön valmiiksi, ja se on tietysti
arvokasta kaiken kaikkiaan tässä tilanteessa.

Minusta tässä on hyviä nostoja ollut selkeästi. Kyllä me tarvitsemme Suomeen tämmöi-
sen kokonaisvaltaisen suunnitelman asuntopolitiikan osalle. Pitkäjänteisyyttä vähän puut-
tuu tällä hetkellä, ja sikäli tämä meidän valiokuntamme mietinnössä nostettu asia on tärkeä.

Sitten itse olen miettinyt, ja se on myös tässä valiokunnan mietinnössä nostettu esille:
mitä voisimme tehdä tälle kohtaanto-ongelmalle ja tämän pääkaupunkiseudulle suuntautu-
van muuttoliikkeen hidastamiseksi? Minusta äärettömän keskeisessä roolissa on elinkeino-
politiikan ja aluekehityspolitiikan sekä koulutuksen vahvistaminen myös näillä syrjäisem-
4



Pöytäkirjan asiakohta PTK 107/2018 vp
millä alueilla, se tuo sinne kuitenkin työtä. Ja kun työpaikkoja siellä on, niin sen jälkeen
tätä muuttoliikettä tänne voidaan hidastaa. Se on ehkä tämä keskeisin viesti tässä asiassa
minun mielestäni. Että sillä varmasti päästään kyllä eteenpäin.

17.30 Silvia Modig vas (vastauspuheenvuoro): Arvoisa herra puhemies! Myös minä ha-
luan kiittää tarkastusvaliokuntaa erittäin hyvästä työstä. Tämä mietintö antaa erittäin hy-
vän pohjan. Kaikkia näitä kymmentä ehdotusta on hyvin helppo kannattaa.

Erityisen iloinen olen tässä siitä, että MAL-sopimus on nostettu esille, koska se on to-
della hyvä porkkana, jolla voidaan ohjata, lisätä asuntotuotantoa, sitouttaa kunnat siihen ja
tehdä se myös esimerkiksi ympäristöystävällisesti tarjoamalla porkkanaksi esimerkiksi
kestävän joukkoliikenteen investointitukea, raiteisiin tukea, ja näin saadaan erittäin tasa-
painoinen kokonaisuus. Todella tärkeätä on tässä myös se, että haetaan pitkäjänteisyyttä.
Itse ajattelen, että tähän MAL-sopimukseen voitaisiin ihan yhtä hyvin hakea vaikka vuosi-
määrä, että kuinka pitkä sen pitäisi olla. Sen pituutta pitäisi kasvattaa ja sen sitovuutta pi-
täisi lisätä niin, että niihin tuloksiin varmasti päästään ja molemmat pitävät.

Se, mihin tämä ei vielä vastaa ja mitä meidän pitää jatkossa sitten tässä tulevassa ohjel-
massa pohtia, on se, että mitkä ovat ne yksittäiset keinot, millä luodaan niitä kohtuuhintai-
sia neliöitä. Me emme pysty korkotuella rakentamaan maata niin täyteen, [Puhemies ko-
puttaa] että se yksinkertaisesti ratkaisee sen, vaan täytyy löytää keinoja asumisen terveel-
lisyyttä ja turvallisuutta vaarantamatta siihen, [Puhemies koputtaa] miten se neliöhinta saa-
daan alemmaksi.

17.31 Timo Heinonen kok (vastauspuheenvuoro): Arvoisa herra puhemies! Haluan an-
taa kiitosta tarkastusvaliokunnalle ja sen puheenjohtaja, edustaja Heinäluomalle hyvästä
kokonaisuudesta, isosta työstä asuntopolitiikan ympärillä. Meidän asuntopolitiikkamme
on itse asiassa hyvin moniulotteinen, ja on monta erilaista asiaa, joita siinä pitää käsitellä.

Olen näistä MAL-asioista täysin samaa mieltä kuin tässä edellä puhuneet. Niissä pitää
entistä määrätietoisemmin edellyttää alueita rakentamaan, kun meille tulee esimerkiksi uu-
sia raidehankkeita ja muita.

Mutta seuraava kotimainen talouskriisi saattaa hyvinkin tulla taloyhtiöiden isojen korja-
usvelkojen ympäriltä. Meillä on itse asiassa yli 200 000 asuntoa sellaisissa taloyhtiöissä,
jotka eivät saa korjauslainaa. Tämä saattaa olla sellainen tilanne, joka vielä rävähtää pahan
kerran suomalaisten niskaan, ja toivon, että tähän kiinnitetään erityisen suurta huomiota.

17.32 Anders Adlercreutz r (vastauspuheenvuoro): Ärade talman! Edustaja Heinonen
nosti esille tärkeän asian, siis sen diskrepanssin sen välillä, mitä rakentaminen maksaa eri
puolilla maata ja mitä sitten valmiista talosta saa sen myytyään. Tämä on itsessään jo aika
suuri este sille muuttoliikkeelle, joka olisi tarpeen, jotta vaikka kohtaanto-ongelma työ-
markkinoilla parantuisi.

Haluan nostaa esille yhden hyvän asian, jonka valiokunta mietinnössään on maininnut,
eli asuntopolitiikka myöskin suhdanteita tasaavana asiana. Jos me tarjontaa tuetulla asumi-
sella lisäämme, niin sehän toimii silloin, kun suhdanne on heikko, mutta jos me korkeasuh-
danteessa sitä teemme, niin silloin ei varsinaisesti asuntomäärää lisätä. Tämähän edellyt-
tää ehkä vaikeitakin päätöksiä vaikeina aikoina. Silloin kun rahaa on, niin silloin sitä mie-
lellään lisätään, mutta silloinhan sillä ei ole sitä vastaavaa tehoa. Tämä on ehkä hyvä muis-
taa silloin, kun taas vääjäämättä jossain vaiheessa ollaan heikompien aikojen edessä.
5



Pöytäkirjan asiakohta PTK 107/2018 vp
17.33 Maarit Feldt-Ranta sd (vastauspuheenvuoro): Arvoisa puhemies! On todella arvo-
kasta, niin kuin täällä moni on kiittänyt, että tarkastusvaliokunta jälleen kykeni tekemään
yksimielisen mietinnön, ja nämä valiokunnan johtopäätökset kannattaa kokonaisuudes-
saan kyllä lukea ja käydä läpi.

Tämän tutkimushankkeen aikana ja valiokuntakäsittelyn aikana asiantuntijat ehkä kriti-
soivat asuntopolitiikkaamme erityisesti sen lyhytjännitteisyydestä tai semmoisesta koko-
naisvaltaisuuden puutteesta, ja sitä taustaa vasten on erittäin tärkeää se, mitä puheenjohtaja
Heinäluoma tuossa esittelypuheenvuorossaan painotti. Tämä uusi avaus kahdeksan vuo-
den ohjelmasta ja siihen sitoutuminen on erittäin tervetullutta.

Arvoisa puhemies! Olin viime viikolla Asunnottomien yössä Kirkkonummella ja tapa-
sin siellä monia asunnottomia ihmisiä — vanhuksia, yksineläviä, nuoria, jopa lapsiperhei-
tä — ja tätäkin taustaa vasten on tärkeää, että oikeista lääkkeistä meillä on nyt laaja kon-
sensus, ja se konsensus on se, että asunnottomuuden poistamiseen ja asumisen kustannuk-
siin tarvitaan lisää asuntotuotantoa ja erityisesti kohtuuhintaisten vuokra-asuntojen tarjon-
taa, ja tämä valiokunnan mietintö tukee tätä kantaa.

17.34 Jani Mäkelä ps (vastauspuheenvuoro): Arvoisa puhemies! Tämä tarkastusvalio-
kunnan raportti on mielenkiintoista luettavaa, ja täytyykin ihmetellä, kuinka me olemme
onnistuneet kehittämään näinkin harvaan asuttuun maahan näin suuren ongelman asumi-
sesta.

Tässä selvityksessä käydään läpi laajalti asioita, ja ehkä selvityksen laajuuden vuoksi jo-
tenkin hieman näen tämän ongelman kovan ytimen hukkuvan varsinkin näissä toimenpide-
ehdotuksissa. Eli mielestäni tämä ongelma tulee aina pohjimmiltaan työstä, työn saatavuu-
desta tai puutteesta. Siellä, missä töitä on tarjolla, asumisen hinta on hyvinkin korkea. Kun
töitä tuli tarjolle esimerkiksi Uuteenkaupunkiin, asumisen hinta nousi siellä hyvin voimak-
kaasti, kun kysyntä oli kova, mutta sitten taas toisaalta siellä, missä ei ole töitä, asuntojen
hinnat voivat romahtaa aivan täydellisestikin eikä asuntoja saada kaupaksi. 

Tätä pitääkin purkaa mielestäni nimenomaan työn tekemisen ja vastaanottamisen näkö-
kulmasta. Miten työtä voitaisiin ohjata seuduille, joilla sitä työtä ei nyt ole, valtion toimen-
pitein, ja miten voitaisiin purkaa työn perässä muuttamisen esteitä, esimerkiksi muuttoa-
vustuksella tai varainsiirtoveron helpotuksella?

17.35 Kaj Turunen kok (vastauspuheenvuoro): Arvoisa puhemies! Tämä tarkastusvalio-
kunnan omana asianaan ottama Asuntopolitiikan kehittämiskohteet -otsikoitu tutkimus on
erittäin laaja ja tarkka. Tästä otsikosta jos ottaa yhden k-kirjaimen pois, saadaan ”Asunto-
politiikan kehittämisohjeet”, ja minusta tämä mietintö on niin laaja-alainen ja aika tarkka,
että tätä voitaisiin käyttää myös asuntopolitiikan kehittämisohjeina.

Mutta tähän kohtaanto-ongelmaan, mikä meillä on: Meillähän siellä syrjäseuduilla asun-
tojen hinnat laskevat ja sitten kasvukeskuksissa nousevat, ja tämä johtuu monista eri teki-
jöistä, kuten elinkeinoelämästä ja kaupungistumisesta, mutta julkisen sektorin vastuu on
mielestäni tässä äärimmäisen iso. Tähän minuuttiin ei ehdi kertoa tätä Savonlinnan keissiä
kovin paljon, mutta se, mitä me voimme ensisijaisesti tässä talossa tehdä, on huolehtia ta-
sapuolisesta alueitten kehittämisestä, niin ettei ainakaan aiheuteta mitään tämmöistä äkki-
jyrkkää asuntomarkkinoilla tapahtuvaa negatiivista reaktiota.
6



Pöytäkirjan asiakohta PTK 107/2018 vp
17.37 Pia Viitanen sd (vastauspuheenvuoro): Arvoisa puhemies! Myös minusta on erit-
täin merkittävää, että yksimielisesti tämä eduskunta hyväksyy nämä linjanvedot tulevai-
suuteen. Täällä on monta tärkeää asiaa: on rakentamisen laatua, homekotiongelmaa, ja pu-
nainen lanka on se, että tulee olla riittävästi kohtuuhintaisia koteja ihmisille.

Mutta, puhemies, tässä debatissa haluan nostaa yhden erittäin merkittävän linjanvedon,
jonka myös nyt eduskunta yksimielisesti tekee, ja se on Asuntorahaston tulevaisuus. Tässä
halutaan, että jatkossakin rahastoa käytetään siihen, että ihmisille rakennetaan kohtuuhin-
taisia koteja ja edistetään asumista. Eli siis tämä on merkittävä ulostulo sen suhteen, että ei
pidä mennä siihen ajatteluun, että Valtion asuntorahasto sulautettaisiin osaksi valtion bud-
jettia — näitähän uhkauksia aina välillä kuuluu. Puheenjohtaja Heinäluoma tuossa jo viit-
tasi siihen, että tärkeää on myös se, että tässä linjataan siitä, että me tulevaisuudessakin tur-
vaamme Valtion asuntorahaston [Puhemies koputtaa] tulovirrat, ja siihen on keksittävä
keinoja.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Talvitie ja Tolppanen, ja sitten vielä... No, myönnetään aika monille vastauspu-
heenvuoro!

17.38 Mari-Leena Talvitie kok (vastauspuheenvuoro): Arvoisa puhemies! On todella
tärkeää, että tarkastusvaliokunta pystyi kokoamaan asuntopolitiikkaa ja myöskin ehdotuk-
sia tällaiseen kokonaisuuteen ja, niin kuin tässä on tullut ilmi, myöskin yksimieliseen mie-
tintöön. Tarvitaan näitä MAL-sopimuksia ja erilaisia toimenpide-ehdotuksia, mutta tarvi-
taan sitä kauaskantoisuutta. Meidän asuntokanta muodostuu siis melkein kolmesta miljoo-
nasta asunnosta, joista 40 prosenttia on asunto-osakeyhtiöissä. Niissä on aika isoja korja-
usvelkoja, ja moni myöskin miettii, kannattaako purkaa vai kannattaako korjata.

Tein aikanaan asunto-osakeyhtiölain muutosesityksen siitä, että taloyhtiöt pystyisivät
yksimielisyydestä ja jokaisen osakkaan suostumuksesta luopumaan. Nyt on tänään tullut
itse asiassa valtioneuvoston istunnossa asunto-osakeyhtiölain muutos, jossa oikeusminis-
teriö esittää, että neljä viidesosaa riittäisi, ja se tulee ympäristövaliokuntaan sitten käsitte-
lyyn. Toivottavasti tämä asia nyt etenisi, koska se oli puoluerajat ylittävä lakialoite, jolla
oli myöskin toistasataa allekirjoittajaa.

17.39 Maria Tolppanen sd (vastauspuheenvuoro): Arvoisa puhemies! Kiitos myös mi-
nun puolestani. Tämä oli erittäin hyvä paperi — tai iso opus, kuinka se nyt sanotaan —
mutta siitä huolimatta haluan kiinnittää huomiota siihen, että muun muassa asunnottomia
on myös muualla kuin pääkaupunkiseudulla. Ei niin paljon, mutta jokainen asunnoton on
liikaa. He tarvitsevat myöskin maaseudulla ja tuolla preerioilla asuntoja.

Asumisoikeusasuntoihin on syytä kiinnittää huomiota myös muualla kuin pääkaupunki-
seudulla. Tuolla periferiassa ongelmana on se, että kun sieltä lähtee yksi asukas pois, niin
kulut jaetaan muille, eli käy sillä tavalla, että viimeinen lähtiessään sammuttaa valot ja
maksaa kaikkien kulut. Ja näinhän se ei tietenkään saa olla.

Samaten osuuskuntamalli on erittäin hyvä malli, ja sillä varmasti voitaisiin hälventää,
mutta osuuskuntamallissa on se ongelma, että niitä asuntoja ei voi vuokrata samalla tavalla
kuin taas muita, niin että omistaja asuu osuuskuntamallisessa talossa, jos ne ovat omistus-
asuntoja.
7



Pöytäkirjan asiakohta PTK 107/2018 vp
Näitä halpoja vuokra-asuntoja me tarvitsemme koulutuspaikkakunnille ja maaseudulle
myös.

17.41 Sami Savio ps (vastauspuheenvuoro): Arvoisa puhemies! Kiitos tarkastusvaliokun-
nan puheenjohtajalle hyvästä ja laajasta, kattavasta esittelystä. Tämä asumisen kalleus kyl-
lä koskettaa meitä kaikkia suomalaisia, vaikka tässä raportissa onkin todettu, että korkea
asumisen hinta ja vuokrataso vaivaavat erityisesti pääkaupunkiseudulla asuvia ja vaikeut-
tavat pieni- ja keskituloisten mahdollisuuksia asunnon hankintaan. Kyllä se asumisen kal-
leus tosiaan vaivaa ihmisiä muuallakin Suomessa.

Osansa tähän asumisen kalleuteen on muun muassa kaavoitusten ja rakennusmääräys-
ten kankeudella. Sitä on tosin helpotettu tälläkin vaalikaudella, mutta edelleen on siinä
määrin tehtävää, että seuraavakin eduskunta voi — ja sen pitää — tähän aiheeseen suuresti
paneutua.

Kaavoituksen hitaus ei tietenkään ole ainoa asuntojen kalleuteen johtava tekijä. Edusta-
ja Mäkelä nosti tässä edellä puheenvuorossaan esille muutaman muunkin seikan, kuten
muuttoavustuksen laajentamisen ja varainsiirtoveron poistamisen merkityksen esimerkik-
si työn perässä muuttavilta henkilöiltä.

Ensimmäinen varapuhemies Mauri Pekkarinen: Arvoisat edustajat, myöntäisin vielä
vastauspuheenvuorot edustajille Reijonen, Wallinheimo, Skinnari, Heinonen, ja sitten va-
liokunnan puheenjohtaja, edustaja Heinäluoma finalisoisi tämän debattivaiheen.

17.42 Eero Reijonen kesk (vastauspuheenvuoro): Arvoisa herra puhemies! Silloin kun
asuntorakentamisesta tai muusta rakentamisesta puhutaan, niin aina nousee kaksi asiaa
esille: laatu ja hinta. Hintaan voivat vaikuttaa monet tekijät, suunnittelu muun muassa,
mutta myös, niin kuin edustaja Savio nosti, kuntien rooli, maankäyttö ja kaavoitus mutta
myös se, että normeja on purettu ja sitä kautta yritetään hintaa saada alas. No, laatuun vai-
kuttaa totta kai paitsi suunnittelu myös se itse toteuttaminen.

Tarkastusvaliokunta käsitteli tässä myös Terveet tilat -ohjelmaa mutta myös rakentami-
sen laatua ja valvontaa. On hyvä, että valvontaa tehostetaan. Kuitenkin täytyy muistaa, että
nykyisessä maankäyttö- ja rakennuslaissa se ei enää ole rakennusvalvontaviranomaisen
roolissa. Se on sitten jo rakennuttajan valitseman valvojan roolissa, ja pitää muistaa se, että
myös sitten se varsinainen toteuttaja on merkittävässä roolissa silloin, kun laadusta puhu-
taan.

17.43 Sinuhe Wallinheimo kok (vastauspuheenvuoro): Arvoisa puhemies! Ensinnäkin
kiitos valiokunnalle ja sen puheenjohtaja Heinäluomalle kattavasta mietinnöstä, jossa oli
todella paljon hyviä huomioita ja kehittämisehdotuksia. Ehkä normien purun osalta jäätiin
hiukan vajaaksi, lukuun ottamatta maankäyttö- ja rakennuslain kokonaisuudistuksen kaa-
voitusprosessia ja kaavoituksen lisäämistä asuntotuotannossa tarvittavan tonttivarannon ja
tonttitarjonnan varmistamiseksi.

On selvää, että byrokratiaa on vielä liikaa ja se maksaa. Sitä ainakin yrittäjät vielä tuolta
kentältä kovasti viestittävät. Valitusprosessit, väistötilat, parkkipaikat ja niiden kriteerit
koetaan vielä kyllä valitettavan korkeina. Ja ehkä tässä yhteydessä voisi kysyä puheenjoh-
taja Heinäluomalta: Käytiinkö tätä kokonaisuutta mielestänne tarpeeksi läpi? Olisiko siel-
lä vielä jotain semmoista, millä voitaisiin mahdollisesti saada asuntojen hintoja alaspäin?
8



Pöytäkirjan asiakohta PTK 107/2018 vp
17.44 Ville Skinnari sd (vastauspuheenvuoro): Arvoisa puhemies! Myös omasta puoles-
tani kiitos valiokunnan puheenjohtajalle ja koko valiokunnalle yksimielisestä näkemykses-
tä ja etenkin siitä, että nyt tehdään pidemmän aikavälin visiota aina 2020-luvulle. Haluai-
sin nostaa muutaman elementin tähän keskusteluun. Jos ja kun olen seurannut paljon kes-
kieurooppalaista asumista, sen hintaa ja kustannuskehitystä, niin nostan tähän nyt kaksi nä-
kökulmaa:

Toinen koskee kaavoituksen nopeutta. On maita, missä kuudessa kuukaudessa saadaan
prosessi läpi. Hyödynnetään digitalisaatiota, teknologiaa, muodostetaan yhteinen näke-
mys kuntien ja alueiden kesken ja sitten tehdään. Siinä meillä on osaamista, joten se kan-
nattaa huomioida.

Toinen on asumisen hinta. Esimerkiksi Saksassa monistettava asuntotuotanto on laske-
nut neliöhintoja, joten siinä mielessä haastan myös rakennusteollisuutta tuomaan uusia lii-
ketoimintamalleja ja sellaisia malleja, jotka tuovat myös kilpailukykyä hintoihin. Jos se on
mahdollista Keski-Euroopassa, niin miksei meillä Suomessa?

17.45 Timo Heinonen kok (vastauspuheenvuoro): Arvoisa herra puhemies! Asumisen
hintaan vaikuttaa itse asiassa koko ketju maan hankinnasta kaavoitukseen, siitä itse raken-
tamiseen, sen aiheuttamiin kustannuksiin. Sitten tietysti isossa osassa ovat asumisen aikai-
set kustannukset, ja esimerkiksi kiinteistöveron arvostuksia pohdittaessa pitää huolehtia
siitä, että ne eivät tule kenenkään kohdalla kohtuuttomiksi. Mutta me tarvitsemme myös
erilaista asumista tähän maahan, ja riittävä asuntotuotanto on itse asiassa paras tae kohtuu-
hintaisellekin asumiselle.

Tässä ovat nousseet esille nämä sisäilmaongelmat, ja ne ovat iso haaste ja iso ongelma
meillä. On ollut itse asiassa aika erikoista, että tässä maassa on kyllä pitkään kannettu huol-
ta ihan oikein siitä, että ruokahuollon kylmäketju ei saa katketa, mutta ei kovin kauan olla
oltu huolissaan siitä, katkeaako rakentamisen kuivaketju. Siinä rakentamisvaiheessa on
tehty usein kohtalokkaita virheitä ja niitä maksetaan nyt vielä hyvin pitkään niin rahallises-
ti kuin monen terveydenkin kautta.

Ensimmäinen varapuhemies Mauri Pekkarinen:  Ja viimeinen vastauspuheenvuoro täs-
sä debatissa, edustaja Heinäluoma. [Eero Heinäluoma: Arvoisa puhemies! Miten puhe-
mies kokee...?] — 2 minuuttia. [Eero Heinäluoma: Kiitoksia!]

17.46 Eero Heinäluoma sd (vastauspuheenvuoro): Ensinnäkin kiitän eduskuntaa erittäin
hyvästä mietinnön vastaanotosta. Se on kyllä arvokas asia, että kaikkien niiden vaikeiden
ja monesti riidanalaisten asioiden keskellä, missä me olemme, tästä asiasta on voinut löy-
tyä yhteisiä käsityksiä. Uskon, että se antaa seuraavalle hallitukselle erinomaisen edelly-
tyksen käydä tähän työhön käsiksi, ja niin kuin täällä edustaja Turunen hyvin totesi, tässä
on uudet ohjeet olemassa tälle työlle.

Muutama kommentti lausutuista puheenvuoroista. Tässähän on paljon asioita, jotka ei-
vät ole näissä kymmenessä kannanottoehdotuksessa mutta jotka löytyvät sieltä valiokun-
nan mietinnöstä.

Edustaja Heinonen pohti taloyhtiöiden lainoituksen tilannetta. Se on kiistämätön ongel-
ma, ja se varmasti tulee pahenemaan. Valiokunta kävi kyllä erikseen lävitse sitä kysymys-
tä, onko taloyhtiölainoitus tällä hetkellä perustamisvaiheessa liian hövelillä pohjalla niin,
että yhtiölainoja voidaan ottaa erittäin suuria määriä, 70 prosenttia koko asunnon hinnasta,
9



Pöytäkirjan asiakohta PTK 107/2018 vp
jolloin sitten lainan takaisinmaksuarvioinnin voi käydä heikonlaisesti: ei välttämättä tarvit-
se pankkilainaa ollenkaan, jolloin ei arvioida maksukykyä. Valiokunta otti tähän liittyen
kantoja, jotka toivottavasti ohjaavat jatkotyötä.

Edustaja Mäkelä puhui kohtaanto-ongelmasta, onko se otettu huomioon. Kyllä oikeas-
taan tämän mietinnön punainen lanka on juuri tämä kohtaanto-ongelma. Ja kun katsoo pu-
hemies Pekkarista, niin totean, että tässähän on kaipuu tasapainoiseen aluekehitykseen si-
säänkirjoitettuna suoraan ja rivien välissä moneen eri kertaan. Se on oikeastaan kaiken
ydin, että sitä markkinavoimien kehitystä ei voida kokonaan estää, mutta sen vauhtiin voi-
daan vaikuttaa.

No, sitten edustaja Adlercreutz pohti tätä julkisen vallan roolia, sosiaalista asuntotuotan-
toa. Sitä me tarvitsemme. On syytä sanoa vain, että meillä oli 70-, 80- ja 90-luvulla viides-
osa yleisestä asuntotuotannosta julkisesti tuettua sosiaalista asuntotuotantoa. Nyt ollaan 7
prosentissa. Eli kyllä tarvitaan tätäkin ja aikaisempaa enemmän.

Edustaja Savio ja myös edustaja Wallinheimo pohtivat kankeutta. Valiokunta kävi tätä
teemaa kyllä lävitse ja päätyi samaan havaintoon, että pitää jatkaa määräysten yksinkertais-
tamista ja myös luopua eräistä tarpeettomista. Tai ainakin sanotaan niin, että jos ne eivät
ole tarpeettomia, niin ne aiheuttavat niin paljon kustannuksia, että kannattaako miettiä,
onko kaikki tarpeellista. Siitä on kirjaus valiokunnan mietinnössä.

Vielä kerran kiitoksia. [Puhemies koputtaa] Tämä oli kannustava vastaanotto, ja uskon,
että se johtaa eduskunnan konkreettiseen päätökseen.

Ensimmäinen varapuhemies Mauri Pekkarinen: Edustaja Viitanen puhujalistasta.

17.49 Pia Viitanen sd: Arvoisa puhemies! Iloitsen tästä mietinnöstä. Kiitän valiokuntaa,
sen puheenjohtajaa ja totean, että oli suuri ilo olla mukana käsittelemässä vahvasti tässä ko-
konaisuudessa. Kaiken kaikkiaan pidän hyvin merkittävänä sitä, että nyt me linjaamme yk-
simielisesti eduskunnassa tietyt asuntopolitiikan suuntaviivat eteenpäin pitemmällekin tu-
levaisuuteen, ja kaiken kukkuraksi ne ovat erittäin hyvät suuntaviivat, puhemies, tasapai-
noiset, hyvät, eteenpäin katsovat.

Kaikkiaan valiokunta esittää kymmenen erillistä kannanottoa, joissa otetaan monipuoli-
sesti tärkeisiin asioihin kantaa. Ne ovat hyviä. Siellä puhutaan lähiöiden kehittämisestä,
Valtion asuntorahaston asemasta, sitten näistä väestöä menettävistä alueista — kaikki tär-
keitä linjanvetoja, rakentamisen laatu, kaikki tämä. Mutta minäkin kyllä kiteyttäisin, että
yhtenä punaisena lankana varmasti tässä on se, että jokaisella ihmisellä on oltava oikeus
kohtuuhintaiseen kotiin. Iso huoli on se, että meidän asuminen on kaiken kaikkiaan aivan
liian kallista, ja siksi on myös merkittävää, että siihen voidaan vastata tällä pitkäjänteisellä
asuntopolitiikalla. Haluamme, että tehdään kahdeksan vuoden ylihallituskautinen ohjel-
ma, jossa muun muassa tähän kysymykseen etsitään vastausta, ja myös toteutetaan niitä
keinoja, mitä tähän kaiken kaikkiaan tarvitaan.

Asumisen kalleus, kuten sanottu, on iso ongelma. On aika huolestuttavaa, että viime
vuosina aika vahvasti ja nopeasti ovat nousseet hinnat ja vuokrat suhteessa ihmisten tuloi-
hin, ja mitä pienituloisempi on, niin sen isompi on se määrä, mikä jokapäiväisestä kukka-
rosta asumiseen menee, ja se ei ole ollenkaan hyvä asia. Se on inhimillisesti väärin ja myös
yhteiskuntapoliittisesti epäviisasta. On tärkeää, että ihmisille voi kukkaroon jäädä asumis-
kustannusten jälkeen muutakin kuin pelkkä reikä.
10



Pöytäkirjan asiakohta PTK 107/2018 vp
Puhemies! Kaiken kaikkiaan aika paljon puhutaan siitä, että me tarvitsemme keinoja,
joilla kohtuuhintaisia koteja rakennettaisiin enemmän. Kohtuuhintaisia vuokra-asuntoja
tarvitaan. Niiden rakentaminen on vastaus moneen kysymykseen, niin asunnottomuuteen
kuin sitten ihan näihin arkipäivän ongelmiin esimerkiksi pääkaupunkiseudulla ja kasvu-
keskuksissa. On hyvä, että valiokunta tässä ottaa hyviä elementtejä vanhoista sekä kehot-
taa niitä parannettavaksi, tehostettavaksi, katsottavaksi, että valtion tuet ovat houkuttele-
vampia kuin tänä päivänä, mainitsee esimerkiksi A-Kruunun ja sen oivalluksen, että viime
kaudella, kun huomasimme, että toimijoita ei ole tarpeeksi ja tämä sosiaalinen asunto-
tuotanto ei kiinnosta, valtio itse ryhtyi toimiin, pääomitti A-Kruunun, ja sillä sipuli — jos
näin voisi sanoa.

Samoin mainitaan myönteisissä merkeissä tämä MAL-sopimusajattelu — maankäyttö,
asuminen ja liikenne — ja tosiaan annetaan senkaltaista linjaa, että tulevaisuudessa niitä
pitää pitkäkestoistaa, niitä pitää tehdä sitovammiksi, sisällöltään kehittää, ottaa myös uu-
sia kaupunkiseutuja mukaan tähän. Kiinnitämme huomiota myös muun muassa köyhyys-
työryhmän mietintöön, jossa suositellaan, että tulevissa MAL-sopimuksissa sosiaalisen
vuokra-asuntotuotannon määrä olisi nykyistä vieläkin isompi.

Tuon ARA-asian puhuin jo debatissa. Se on merkittävä kannanotto. Se on merkittävää,
kun eduskunta nyt kerta kaikkiaan linjaa, että sen Asuntorahaston tehtävä on edelleen pu-
hua ja toimia vuokra-asukkaan, asujan puolesta. Se on sen tehtävä perinteisesti, ja tästä on
pidettävä kiinni — iso linjanveto, kun tietää, että välillä ristituulia tämänkin asian suhteen
on näkemyksissä kaiken kaikkiaan ollut.

Puhemies! Paitsi että olemassa olevia tukia tulee kehittää tehokkaammiksi, esitämme
tässä myös uusia asioita. On tärkeää kehittää aina myös uutta. Annamme tukea, ja minusta
on hyvin tärkeää, että sitä annetaan voimakkaasti. Kehitetään vaikkapa tätä osuuskunta-
mallia, asumisoikeusasuntoja koskevaa lainsäädäntöä tulee ajanmukaistaa, ryhmärakenta-
mista haluamme tukea ja esitämme idean myös siitä — kun vähän huolena on, että kun
vanhoissa kohtuuhintaisissa vuokra-asunnoissa luovutusrajoitukset lakkaavat, se tarkoit-
taa, että vuokrat nousevat useassa tapauksessa markkinakorkoisiksi — että voisi kehitellä
uusia instrumentteja, muun muassa perusparannukseen liitettävän avustuksen, joka hou-
kuttelisi käyttämään perusparannuslainoja, jolloin luovutusrajoitukset jatkuisivat mutta
sitten siihen saisi avustusta, jolla voisi vaikka edistää ympäristön- ja ilmastonsuojelua.

Puhemies! Tähän tämän puheenvuoron päätteeksi totean, että on hyvin tärkeää, että
näissä ajatuksissamme meillä on vahvasti myös ilmastonäkökulma mukana.

17.55 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Tämä on äärimmäisen tärkeä aihe, ja tietysti olisi ollut toivottavaa, että paikal-
la olisi enempikin edustajakollegoja. Niin kuin tuossa debatissa totesin, itse pidän meidän
seuraavan isomman talouskriisin yhtenä mahdollisena aiheuttajana taloyhtiöiden korjaus-
velkakysymystä. Oma ongelmansa on valiokunnan puheenjohtajan esille nostamat raken-
nusvaiheen yhtiölainat, joista on aika paljon puhuttu, mutta huomattavasti vähempi edel-
leen näistä taloyhtiöiden korjausveloista. Asunnot ovat liian halpoja, ja näin niiden vakuus-
arvo ei ole riittävä korjauksia ajatellen. Esimerkiksi niinkin lähellä ja niinkin hyvien kul-
kuyhteyksien päässä olevassa kaupungissa kuin Lahdessa on taloyhtiöitä, joissa neliöhin-
nat ovat noin 750 euroa per neliö. Remontti maksaa monessa tapauksessa noin 650 euroa
per neliö tai putkiremontti jopa 800 euroa per neliö, ja rahoittajan näkökulmasta tällainen
yhtälö ei vain yksinkertaisesti toimi. Itse asiassa, kun asunnon arvon neliöhinta putoaa alle
11



Pöytäkirjan asiakohta PTK 107/2018 vp
1 500 euron, siinä vaiheessa alkaa tulla ongelmia saada lainaa näihin tärkeisiin, usein jopa
elintärkeisiin remontteihin, mitä nämä talot kaipaavat. Meillä on yli 200 000 asuntoa, jotka
sijaitsevat juuri tällaisissa taloyhtiöissä, joilla on siis vaikeuksia saada korjauslainaa esi-
merkiksi putkiremonttiin, ja nämä asunnot eivät sijaitse määrällisesti isolta osin alueilla,
jotka asukkaita menettävät, vaan eniten näitä asuntoja on itse asiassa Turussa, jossa on noin
13 000 tällaista asuntoa, ja seuraavina ovat Jyväskylä, Lahti, Tampere ja Kouvola, missä
on tämäntyyppisiä asuntoja, jotka eivät siis tahdo saada korjauslainaa sen takia, että asun-
tojen arvo on liian alhainen. Eli esimerkiksi 800 euroa per neliö maksavaan putkiremont-
tiin ei tänä päivänä saa lainaa, jos asunnon arvo on noin pyöreästi alle 1 500 euroa neliöltä.
Tämä oikeastaan lähtökohdaksi tähän omaan puheenvuorooni.

Mielestäni erinomainen esitys on tämä pidempi kahdeksan vuoden kehittämisohjelma,
eli katse selkeästi yli vaalikausien. Samaan aikaan pitää vakavasti pohtia sitä, onko asun-
torakentaminen meidän näkökulmastamme ennen muuta asuntopolitiikkaa vai kuinka pal-
jon siinä saa olla mukana suhdannepolitiikkaa, mitä siinä kuitenkin on ollut. Siinä mieles-
sä on mielenkiintoista, että kun itse toimin puheenjohtajana valtiovarainvaliokunnan asun-
to- ja ympäristöjaostossa, niin me juuri samaan aikaan kyllä kuulimme toisia asiantuntijoi-
ta, jotka taasen olivat sitä mieltä, että pääkaupunkiseudulla ARA-tuotantoa pitäisi tässä
vaiheessa laskea ja suunnata sitä ehkä mieluummin tällaisessa tilanteessa, kun täällä raken-
tamista tapahtuu muutenkin, esimerkiksi kasvukäytäville tai niille alueille, joilla rakenta-
mista ei ole. Se on myös yksi pohdinnan paikka.

Arvoisa puhemies! Meillä Suomessa on kaiken kaikkiaan noin kolme miljoonaa asun-
toa, ja niistä noin kolmannes sijaitsee kuudessa isoimmassa kaupungissa, eli Helsingissä,
Tampereella, Espoossa, Turussa, Vantaalla ja Oulussa, ja sitten loput kaksi kolmannesta
ovat muualla, ja näillä maaseutualueilla ja pienemmissä kaupungeissa on vielä edellä ku-
vaamiani ongelmia suurempiakin ongelmia. Meidän talokannastamme valtaosa on raken-
nettu 60-, 70- ja 80-luvulla, ja itse asiassa 70-luvulla lähiörakentamisen yleistyessä raken-
tui juuri näitä taloja, jotka nyt ovat siinä noin 50 vuoden iässä ja vaatisivat ikkunaremont-
teja, putkiremontteja ja paljon muuta tämäntyyppistä remonttia ja eivät tahdo saada tällä
hetkellä lainaa.

Meidän ARA-tuotantomme on tällä hetkellä noin 8 500 asunnon paikkeilla. Viime
vuonna Suomeen rakennettiin lähes ennätysmäärä asuntoja, 44 200 käynnistyi, ja tänäkin
vuonna ollaan noin 44 000 asunnon tasossa.

Aivan oma lukunsa on sitten kunnallisteknisten rakenteiden korjausvelka, joka osittain
limittyy asumiseen. Se on Suomen valtakunnan tasolla noin 2,5 miljardia euroa — vesi-,
viemäri-, sähkö- ja osittain myös kaupunkien sisäistä katuverkkoa — ja se on oma haas-
teensa myös.

Arvoisa puhemies! Lopuksi: Rakentamisen hinnasta tuossa debatissa puhuin, mutta toi-
von, että kun sisäilmaongelmista puhutaan, niin entistä määrätietoisemmin tehtäisiin työtä
puurakentamisen vahvistamiseksi. Meillä on erinomaisia toimijoita Suomessa tällä hetkel-
lä puurakentamisen parissa, ja silloin kun huolehditaan myös rakentamisaikaisesta kuiva-
ketjusta, pystytään rakentamaan tähän maahan taloja, joissa ei sisäilmaongelmia ole sillä
tavalla kuin näissä 70-, 80-, 90- ja jopa 2000-luvulla rakennetuissa taloissa. On anteeksi-
antamatonta, että meillä on tehty sellaisia taloja, että ne ovat peruskorjauskunnossa jopa
alle kymmenvuotiaina. Tällaista ei saa enää tapahtua.
12



Pöytäkirjan asiakohta PTK 107/2018 vp
18.01 Ville Skinnari sd: Arvoisa puhemies! Kuten tuossa debattipuheenvuorossani tote-
sin, vielä kerran kiitos tarkastusvaliokunnalle kokonaisuudessaan siitä, että tällainen iso
asumisen kokonaisuus on otettu omana asiana. Tämä on minun mielestäni hyvä tapa yli-
päätään tuoda isoja, strategisesti tärkeitä elementtejä tähän saliin ja keskusteluun.

Totesin myös sen, että on hyvä olla pidemmän aikavälin visio aina vuoteen 2030, koska
asuminen jos mikä on myös ilmastonmuutoskysymys. Sen takia on oleellista katsoa asu-
mista kokonaisuutena ja samalla esimerkiksi suhteessa kiertotalouteen: miten asumisen ra-
kentamista, materiaaleja käsitellään, kuinka niitä hyödynnetään? Meillä Suomessa on sii-
hen paljon osaamista. Palasin juuri Japanin Jokohamasta, arvoisa puhemies, missä selvästi
kävi ilmi se, että Suomi on maailman johtava kiertotalousmaa, ja nyt huomaamme sen, että
muu maailma, mukaan lukien Japani, alkaa meitä seuraamaan, ja se on hieno asia.

Miten sitten voisimme vaikuttaa asumisen kohtuuhintaisuuteen? Kaavoitus on yksi vä-
line, sen nopeuttaminen. Meillä on hyvää digitalisaatio-osaamista, mutta edelleenkin mo-
net kunnat ovat hitaita omaksumaan uusia käytäntöjä, yhden luukun periaatetta, sellaisia,
että palvelu pelaa ja voidaan luvata tietty palvelun laatu ja nopeus.

Toinen asia koskee rakentamista ylipäätään. Sain mahdollisuuden tutustua muun muas-
sa Saksan malliin toimia, missä tehdään monistettavia rakennuskohteita. Miksi Suomessa
suunnitellaan aina erikseen kohde? Yksittäinen kohde tuo kustannuksia. Monistettavuus
tuo skaalautuvuudellaan mittasuhde-etuja, jolloin päästään alhaisempiin neliöhintoihin.
Näkisin mielelläni pääkaupunkiseudulla tai muissa suomalaisissa kasvukeskuksissa sellai-
sen mallin, että voisimme ehkä pystyä puhumaan 2 500 euron neliöhinnoista. Toki se on
kokonaisuus, mutta fiksu ja hyvä teollisuus toivottavasti siihen pystyy.

Viittasin tuossa aikaisemmin ilmastonmuutokseen ja olen huolissani myös siitä, että kun
esimerkiksi talousvaliokunnassa käsittelimme niin kutsuttua muovidirektiiviä, niin kävi il-
mi, että me Suomessa, me suomalaiset, viemme rakennusjätettä pois Suomesta. Me emme
sitä itse käsittele. Se on aika uskomatonta maassa, minkä pitäisi olla kiertotalouden edellä-
kävijä. Eli tässäkin mielessä meiltä puuttuvat ne elinkeinoelämän investoinnit. Ja mikä on
se hiilijalanjälki, kun sitä jätettä kuskataan sitten pois Suomesta? Älytöntä, käsittämätöntä.
Siinäkin täytyy löytyä malli, että me itse kestävästi käsittelemme sen jätteen ja tuotamme
siitä, jos mahdollista, jotain uutta. Osaamme hyödyntää täällä muun muassa kattohuopaa
— teemme siitä asfaltin raaka-ainetta. Meillä on lukemattomia hyviä ratkaisuja kiertota-
loudelle, ja ne pitää saada näkymään myös isommassa mittakaavassa.

Mutta sitten, arvoisa puhemies, ehkä omaan suosikkiaiheeseeni eli puurakentamiseen.
On tietysti hienoa nähdä, että maailmalla, muun muassa Japanissa, tehdään hyvinkin kor-
keita kerrostaloja puusta, maassa, missä on maanjäristyksiä aidosti ja oikeasti. Meidän
edelleen tuntuu olevan vaikea uskoa siihen, että puu voisi olla ratkaisu moneen asiaan. Sa-
malla pitää todeta myös se, että puurakentaminen on myös ilmastoteko. Siksi puunkin ja-
lostusarvo pitää aina maksimoida, kuten aivan kaikessa muussakin.

Joten, arvoisa puhemies, yhteenvetona vielä: kiitos valiokunnalle oikein hyvästä työstä,
mutta toivoisin, että tässä visiotyössä vuoteen 2025, 2026 tai 2030 tuotaisiin vielä koko-
naisvaltaisemmin niin kiertotalouden näkökulma, liikenteen näkökulma kuin sitten se nä-
kökulma, miten saadaan mittasuhde-etu ja kaavoituksen nopeutta ja sitä kautta kohtuuhin-
taista asumista meille kaikille.
13



Pöytäkirjan asiakohta PTK 107/2018 vp
18.07 Silvia Modig vas: Arvoisa rouva puhemies! Kuten täällä on moneen kertaan todet-
tu, tämä on erittäin arvokas mietintö. Tämä ongelmahan on erityisen haastava, koska mei-
dän pitää ratkaista samaan aikaan kahta aivan erityyppistä ongelmaa.

Oma näkökulmani on tietysti helsinkiläinen näkökulma: asuntojen hinnat ovat karan-
neet käsistä, asuntoja ei ole tarjolla tarpeeksi kysyntään nähden, mikä itsessänsä nostaa
hintoja. Toisaalta meillä on se osa Suomea, josta muutetaan pois ja jossa asunnot ovat me-
nettäneet arvonsa, investointeja on vaikea tehdä, korjauksia on vaikea tehdä. Ollaan aivan
yhtä haastavassa tilanteessa mutta täysin toisinpäin.

Tämä asuntopolitiikkahan kytkeytyy hirveän moneen asiaan. Meillä Helsingissä näh-
dään jo, että se on työllistymisen este. Tietyillä aloilla, matalapalkka-aloilla, on vaikea saa-
da ihmisiä töihin, koska sillä palkalla ei pysty elämään tässä kaupungissa. Se ei riitä omaan
kotiin. Helsingissä on myös erityispiirteenä se, että meillä yhä useampi joutuu turvautu-
maan toimeentulotukeen pystyäkseen kattamaan asumisen kustannukset, ja se ei voi mis-
sään määrin olla tarkoituksenmukaista.

Kun puhutaan Helsingin tilanteesta tai kasvavien kaupunkiseutujen tilanteesta, joskus
keskustelu typistyy siihen, että sanotaan vain, että pitää tuottaa lisää. Se on aivan totta, pi-
tää tuottaa lisää, mutta tässäkään määrä ei korvaa laatua, vaan pitää katsoa, mitä tuotetaan.
Joskus kuulee sanottavan, että meillä on asuntopula täällä pääkaupunkiseudulla. Ei, meillä
on lähes 30 000 asuntoa tyhjillään. Ihmisillä ei vain ole varaa niihin asuntoihin. Eli pitää
tuottaa nimenomaan kohtuuhintaisia vuokra-asuntoja. Se on se, mitä pääkaupunkiseutu täl-
lä hetkellä tarvitsee.

Arvokkaana pidän sitä, että valiokunta nosti ARA-tuotannon ja sen lisäämisen näin voi-
makkaasti esiin, ja erityisen arvokkaana pidän huomiota siitä, että silloin kun suhdanne on
matala, meidän on rakennettava enemmän, yli tavoitteidemme, koska silloin kun suhdanne
on korkealla, niin kuin nyt, me jäämme tavoitteesta, koska urakkahinnat ovat niin korkeita,
että ARAn määräämiin hintoihin on vaikea päästä, ja toisaalta se ei ole järkevintä veron-
maksajien rahan käyttöä rakentaa niitä asuntoja silloin, kun on kaikkein kalleinta. Joten
tämä on minusta tärkeä huomio, joka liittyy tähän pitkäjänteisyyteen, jota valiokunta hy-
vin pitää mietinnössään esillä.

Puhutaan monesti ja myös valiokunta ottaa kantaa siihen, että kaavoitusta pitäisi nopeut-
taa. Se on aivan varmasti totta. On varmasti kohtia, joissa voidaan nopeuttaa. Mutta itse
kuntapäättäjänä en näe, että meillä se suurin ongelma olisi kaavoituksen hitaus. Helsingillä
on tällä hetkellä muistaakseni viiden vuoden kaavavaranto. Se pullonkaula meillä on ton-
tinluovutukset, eli millä saadaan käyntiin se, mitä ollaan kaavoitettu — löydetään siihen oi-
kea toimija ja saadaan taloudellinen yhtälö toimimaan siten, että siitä syntyy edes jossain
määrin kohtuuhintaisia asuntoja. Se tontinluovutus on mielestäni se pullonkaula, joka pi-
täisi kääntää toisinpäin. Se on kunnan parhaimpia keinoja vaikuttaa siihen, mitä lähtee ra-
kentumaan ja millä ehdoilla. Tontinluovutuksella voidaan vaikuttaa segregaatioon, tontin-
luovutuksella voidaan vaikuttaa siihen, että toimija ei panttaa itsellään kymmentä tonttia
rakentamattomana odottaessaan parempaa suhdannetta ja parempia voittoja itsellensä. Eli
se on semmoinen kannustus kunnille miettiä tontinluovutusta ja miten sitä voi keinona
käyttää.

Niin kuin täällä edustaja Skinnari ansiokkaasti toi esiin, asuminenhan on myös iso osa
suomalaisten hiilijalanjäljestä, ja kun me tarkastelemme asumisen ekologisuutta, meidän
pitää ajatella rakennuskantaa koko sen elinkaarelta: siitä, mistä se materiaali tuotetaan, sii-
hen, kauanko se kestää käytössä, ja siihen, mitä teemme sitten, kun rakennus on elinkaa-
14



Pöytäkirjan asiakohta PTK 107/2018 vp
rensa päässä. Silloin rakennusmateriaalin pitää olla raaka-ainetta kiertotaloudelle. Tällä ta-
valla me pääsemme ekologisissa tavoitteissamme pitkälle, ja totta kai siihen liittyy puura-
kentaminen. Sitä meidän pitää tukea. Se on kannattavaa meille monella tavalla.

Puurakentamisesta pääsenkin sitten tähän maankäyttö- ja rakennuslain kokonaisuudis-
tukseen, joka tällä hetkellä on käynnissä. Myös se tarjoaa meille keinoja mahdollistaa koh-
tuuhintaista asuntotuotantoa. Onko sen sisällä löydettävissä keinoja, joilla kaavoitus no-
peutuu tai tehostuu? Onko löydettävissä määräyksiä, jotka ovat turhia tai jotka turhalla ta-
valla nostavat rakentamisen kustannuksia? Totta kai terveys ja turvallisuus menevät edel-
lä, mutta on olemassa kohtia, joissa voidaan miettiä, onko kaikki niin tarkoituksenmukais-
ta vai olisiko järkevämpää löysentää normeja siten, että rakentamisen kustannukset laski-
sivat tavalla, joka sitten myös näkyisi asunnon hinnassa loppukäyttäjälle.

Helsingissä tehdään isoa työtä tällä hetkellä markkinaehtoisen pysäköinnin eteen, jotta
pysäköintipaikkojen hinta ja asuntojen hinta saataisiin erilleen toisistaan ja mentäisiin
enemmän siihen suuntaan, että se maksaa, joka sen tarvitsee, ja samalla se edistää myös lii-
kennepoliittisia tavoitteitamme.

Viimeisenä huomiona, arvoisa puhemies, kysyntä- ja tarjontatuet: Mehän siis tuemme
tuotantoa, jotta rakennettaisiin uutta, mutta samalla tuemme sitten sitä asunnon käyttäjää,
jotta hän selviää asumismenoistansa. Tämä suhdehan on aivan kreisi. Suurin osahan me-
nee asumistukeen ja siihen asukkaan tukemiseen, jotta hän selviää siitä asunnosta. Jos sii-
nä puhutaan yli 2 miljardista ja sitten taas siinä tuessa, että tuotetaan uusia asuntoja, puhu-
taan 10 miljoonasta, niin tässä näkisin keinon. Että jos me tukisimme voimakkaammin ja
enemmän sitä kohtuuhintaista tuotantoa, niin saamalla sitä ylös me saisimme asumistuki-
menoja alas. Tämä hallitus on monessa kohtaa yrittänyt puuttua asumistukimenojen kas-
vuun, mutta ainoa kestävä tapa alentaa asumistukimenoja on alentaa asumisen hintaa. —
Kiitos.

18.13 Pia Viitanen sd: Rouva puhemies! Hieman jäi vielä muutama asia, mitkä haluan
erikseen todeta tästä valiokunnan yksimielisestä mietinnöstä. Paitsi että on hyvin tärkeää,
että siinä linjataan tämän kahdeksan vuoden pitkäjänteisen ohjelman puolesta, on yhtä tär-
keää, että siinä — itselleni eräänä sydänasiana ja uskon, että monelle meistä — on linjaus
siitä, että osana tätä ohjelmaa tulee tehdä asuinalueiden kehittämisohjelma, laaja, hallinno-
nalarajat ylittävä, ja nimenomaan siten nähtynä, että kaikki toimijat, kenelle tämä kuuluu,
olisivat saman pöydän ääressä. Toimia tarvitaan niin valtiotasolla kuin kuntatasolla.

Lähiöissä on puolentoista miljoonan suomalaisen koti. Itse kannatan sellaista myönteis-
tä lähiöajattelua, että joka ikisellä ihmisellä tulee olla oikeus käyskennellä tyytyväisenä
omassa hyvässä asuinympäristössään, ja sen eteen on oltava valmis tekemään töitä. Valio-
kunta kirjoittaa tästä asiasta paljon painavaa tekstiä, tekee tästä kannanoton, ja mielestäni
on erinomaisen tärkeää, että sitä kautta tämä asia otetaan selkeästi tosissaan.

Valiokunta pohtii myös paljon tähän liittyvää ongelmaa siitä, että silloin tällöin maail-
malla olemme nähneet, että asuinalueet, lähiöt ovat päässeet eriytymään ja siellä on sitten
tullut erilaisia ongelmia, turvattomuutta ja muuta. Meillä Suomessa sinänsä on tehty koh-
tuullisen viisaasti, että olemme esimerkiksi asuinalueilla tehneet monipuolista asuntotar-
jontaa, jossa on ollut vuokra-asuntoa, omistusasuntoa, asumisoikeusasuntoa, monia muo-
toja, ja olemme rakentaneet monipuolisia lähiöitä. Mutta kyllä nämä eriarvoistumisen uhat
ovat tänäkin päivänä olemassa. Me kuulimme asiantuntijoita valiokunnassa myös tästä nä-
kökulmasta ja totesimme, että jotain on tehtävä, jotta myös jatkossa meillä ei mentäisi sel-
15



Pöytäkirjan asiakohta PTK 107/2018 vp
laisiin tilanteisiin kuin esimerkiksi niinkin lähellä kuin naapurimaassamme Ruotsissa
olemme nähneet. Nämä ovat isoja kysymyksiä. Tämä edellyttää sitä, että me teemme toi-
mia asuntopoliittisesti, rakennamme kohtuuhintaisia koteja, peruskorjaamme lähiökoteja
jne. Se tarvitsee toimia sen suhteen, että alueilla säilyvät palvelut, että pikkupirpanoilla on
hyvät koulut, että on matalan kynnyksen sosiaali- ja terveydenhuollon paikkoja saatavilla,
että on hyvät liikenneyhteydet, ympäristö on viihtyisä, on harrastusmahdollisuuksia, yhtei-
söllisyyttä, osallisuutta. Ja sitä turvallisuuttakaan en pistäisi yhtään pahaksi, näitä lähiörei-
nikaisia vanhan hyvän ajan henkeen voisi olla enemmän. Nythän hallitus teki tässä erään-
laisen päänavauksen, kun se resursoi sitten näitä... [Eero Heinäluoma: Mikäs se lähiöreini-
kainen on?] — Lähiöreinikainen on lähiöpoliisi. Ei missään tapauksessa negatiivisessa
mielessä, vaan tuttu, turvallinen, auktoriteettinen hahmo, joka tarvittaessa vaikka sille nuo-
risolle vähän jöötä pitää. Hervannassa oli lähiöreinikainen, kun itse olin lapsi, ja se oli erit-
täin hieno juttu. Samalla lailla talkkarihenkeä ehkä kaivattaisiin, yhteisöllisyyttä, lisää
kaikkea tätä, mielestäni, tämän päivän maailmaan.

Puhemies! Tähän loppuun vielä pari asiaa. Kuten tässä mielestäni hyvin puheenjohtaja
Heinäluoma kuvasi, tässä on vahvasti tällaista huolta siitä, että meillä on ongelma myös sii-
nä, että toisaalla tarvitaan kohtuuhintaisia koteja lisää ja toisissa paikoissa niitä joudutaan
purkamaan, ja se on iso ongelma. Mielestäni on erittäin tärkeätä, että valiokunta linjaa tätä
tietynlaista aluepoliittista vastuuta, peräänkuuluttaa sitä. Ei voi olla niin, että mennään lak-
kauttamaan Savonlinnasta opettajankoulutus ja sitten se johtaa asuntopoliittiseen katastro-
fiin. Näin ei saisi käydä, vaan pitää tehdä aluekehitystä, joka toimii oikein päin eikä väärin
päin, niin kuin tässä Savonlinna-tapauksessa.

Tässä pohditaan myös omakotitalojen ongelmaa jonkin verran ja edellytetään, että hal-
litus ryhtyisi toimiin miettimään, mitä tehdään näille omakotitaloille, jotka jäävät tyhjil-
leen. Se on iso ongelma. Tähän muun muassa presidentti Niinistö puuttui omassa kampan-
jassaan. Edellyttäisin, että tähän hallitus tosissaan myös miettii ratkaisuja.

Ihan loppuun, puhemies, sanon vielä sen, että olen tyytyväinen, että valiokunta jälleen
kerran nostaa rakentamisen laadun ja nimenomaan homeongelmat esiin. Tarkastusvalio-
kunnalla on tästä pitkä, kunniakas historia. Se on tehnyt tärkeää työtä niin edellisillä kau-
silla kuin tälläkin kaudella, nostanut koko ajan esiin tätä ongelmaa edellyttäen toimia, seu-
rannut niitä. Jälleen kerran tarkastusvaliokunta kiinnittää huomiota siihen, että vastuita on
selkeytettävä, kerta kaikkiaan valvontaa on parannettava ja ihmisen, joka joutuu siihen ikä-
vään, surulliseen homekotiloukkuun, on saatava neuvontaa ja apua. Kyllä uskoisin, että va-
liokunta vielä siihenkin tulee kiinnittämään jatkossa useita kertoja huomiota. Nyt kun on
tämä Terveet tilat -ohjelma, niin kyllä pitäisi toimia niin, että se ohjelma myös resursoi-
daan asianmukaisella tavalla, jotta myös sitä kautta tukea saadaan.

Puhemies! Monta asiaa on tässä käsitelty. On monta asiaa, mitkä vaikuttavat asuntopo-
litiikan hyvään kokonaisuuteen. Se vaikuttaa, mitä tehdään kunnissa, maankäytössä, kaa-
voituksessa tonttien suhteen. Normienpurusta täällä puhuttiin paljon, ja minustakin se linja
on oikea, että jos on normeja, jotka eivät välttämättä palvele tarkoitustaan, niin sanottuja
turhia normeja, ne tulee voida heittää roskakoppaan, mutta sitten on myös sellaista ohjaus-
ta, mitä todellakin tarvitaan esimerkiksi rakentamisen laadun parantamiseksi ja ylläpitämi-
seksi. Enpä malta olla toteamatta, että eräästä normista valiokunta myös tässä omassa mie-
tinnössään puhuu, ja se on energiatodistukset. Aikanaanhan eduskunta linjasi, että se jos
mikä voisi olla sellainen normi, mikä tänä päivänä ei oikein palvele tarkoitustaan, ja antoi
tukensa sille, että vanhoissa omakotitaloissa voisimme toimia niin, että energiatodistukset
16



Pöytäkirjan asiakohta PTK 107/2018 vp
tulisivat vapaaehtoisiksi. Mutta tässä täytyisi sitten sinne Eurooppaan päin vaikuttaa, ja va-
liokunta toteaa sen, että edelleen tämä on sinänsä hyvin ajankohtainen asia. — Tässä, pu-
hemies.

18.19 Maria Tolppanen sd: Arvoisa rouva puhemies! Se, mistä tässä salissa on tänään
puhuttu aika paljon tämän asian osalta, on hometalot ja hometalojen syntyminen. Henkilö-
kohtaisesti täytyy sanoa, että minä ihmettelen sitä suunnattomasti, ja haluan kysyä myös-
kin, kenen on vastuu. Nimittäin asun itse 30-luvulla rakennetussa puutalossa, ja siellä ei
yhdessäkään nurkassa ole hometta, ja aivan samat säät se on läpikäynyt kuin naapuritalo,
joka on rakennettu 15 vuotta sitten ja on homeessa. Kenen on vastuu, ja onko meillä min-
käänlaista mahdollisuutta asettaa rakentajaa vastuuseen siitä, mitä hän tekee? Ilmiselvästi
on kysymys rakennusvirheistä. Hometta ei tule taloon, joka rakennetaan kuivasta tavarasta
ja joka rakennetaan oikealla tavalla. Toivoisin, että meillä olisi joku mahdollisuus puuttua
tähän asiaan, koska se laittaa ihmiset kerta kaikkiaan kontalleen, jos siitä uudesta talosta tai
vasta ostetusta talosta tai asunnosta löytyykin hometta. Niitä kauppoja ei saa purettua niin
hyvin kuin me kuvittelemme, eikä niistä saa niin hyvin korvausta kuin me kuvittelemme.
Siihen tulee aina päälle joka tapauksessa oikeudenkäyntikulut, ja se on aina tappiollista sit-
ten tälle ostajapuolelle joka tapauksessa.

Sitten toinen — toivottavasti saan siihen vähän selvyyttä: Tässä on mukana tämä osuus-
kuntamalli. Osuuskuntamalli sinänsä on hyvä asia, mutta myös osuuskuntamalli tarvitsee
lainaa, aivan samalla tavalla kuin asunto-osakeyhtiötkin. Osuuskuntamallille ei ole saata-
villa pankista erihintaista lainaa kuin kenellekään muulle, se täytyy myöskin muistaa. Ja
osuuskuntamallisessakin asumisessa täytyy tehdä talokohtaisia korjauksia ja siitä talosta
täytyy pitää huolta, ja sekin maksaa. Mutta se saattaa olla hyvä, saattaa olla, että se laina tu-
lee edullisemmaksi ottaa — vähän tuntuu oudolta, mutta voi tietenkin olla näin. Mutta sii-
tä, mikä on epäselvää tässä osuuskuntamallissa, nyt haluan kysyä valiokunnan puheenjoh-
tajalta: onko nyt niin, että on tulossa lakimuutos, tai onko joku systeemi, millä sitä voidaan
kiertää, niin että osuuskuntamallisesta talosta voidaan myöskin vuokrata asuntoja? Osuus-
kuntamallihan toimii sillä tavalla, että omistetaan osuuksia siitä talosta ja se, joka omistaa
osuuksia, asuu siinä asunnossa. Ja se kaulavilla, joka siitä saattaa tulla, on se, että kun ih-
minen asuu pitkään siinä talossa... Esimerkiksi jos minä asun siinä ja vanhenen sitten ja ha-
luan jossakin vaiheessa muuttaa hoivakotiin ja haluaisin kenties vuokrata sen asuntoni jol-
lekulle toiselle mutten haluaisi luovuttaa sitä pois, koska haluaisin ajatella, että minulla on
vielä olemassa oma koti jossakin, johon voin kenties palata, ja siitä saattaisi jopa tulla vä-
hän vuokratuloja sitten eläkepäivinä ja muuta, niin tämänhetkisen lainsäädännön mukaan
se on mahdotonta. Osuuskuntamuotoista asuntoa ei voi vuokrata eteenpäin. Se, mikä
osuuskuntamallissa on hyvää, on se, että siinä pyritään siihen, että on yhteisöllisyyttä ja yh-
teisöllisesti hoidetaan esimerkiksi piha-alueita ja saatetaan hoitaa rappukäytävien siivouk-
set ja muut sellaiset, mikä säästää kustannuksia, enkä missään nimessä vastusta sitä. Mie-
lenkiintoista, kun se on tässä mukana. Valitettavasti en ole ennättänyt lukea ihan kokonaan
tätä, tämä kohta on jäänyt lukematta, mutta kun olen itse joskus jossakin vaiheessa asunut
osuuskuntamuotoisessa omistusasunnossa, niin haluaisin tietää, onko tämä asia ollut siinä
mukana.

Muuten tämä on erittäin hyvä asia, ja todellakin kannatan tätä, että näihin homeasioihin
nyt puututaan vahvalla kädellä ja mietitään etukäteen, miten homeasunnot voidaan elimi-
noida. Nimittäin minä olen joskus aikoinaan tehnyt siitä juttuja, ja se on vain sellainen jut-
17



Pöytäkirjan asiakohta PTK 107/2018 vp
tu, että jos home pääsee taloon, niin se ei maalilla lähde, ne itiöt jäävät siihen taloon. Se ei
lähde pois, se talo on jossakin vaiheessa purettava. Aina lähtee tulemaan uutta hometta jos-
takin paikasta. Näin kävi muun muassa VTT:llä. Kun he rakensivat bunkkerin, missä tut-
kittiin homeita, niin se ensimmäinen piti purkaa, koska sinne pääsi homeitiöitä vähän il-
maan. Se oli sinänsä vähän paradoksaalinen asia, mutta näin se käy.

Ja tietysti kannan huolta siitä, että varsinkin tuolla maaseudulla on näitä lähestulkoon
tyhjiä omakotitaloja, joissa asuu yksi vanha nainen tai yksi vanha mies. Heillä ei ole mah-
dollisuutta muuttaa pois sieltä, koska sitä taloa ei saa myytyä — kuitenkin siinä on niin pal-
jon kiinni — eikä saa vuokra-asuntoa, kun on omistusasunto. Tämä on aika lailla hankala
asia, ja toivoisin, että siihenkin löytäisimme vastauksen.

18.25 Eero Heinäluoma sd: Arvoisa puhemies! Muutama kommentti käytettyihin pu-
heenvuoroihin tai esillä olleisiin kysymyksiin: 

Tämä rakentamisen laatukysymys on tietysti aito kysymys ja suuri huolenaihe, siitä
edustaja Heinonen ja muun muassa edustaja Tolppanen ja myös edustaja Viitanen puhui-
vat. Kun puhutaan rakentamisen laadusta, niin täytyy sanoa, että tässä tarkastusvaliokun-
nan työssähän kävi selvästi ilmi, että kysymys on paitsi rakentamisen ratkaisuista — kui-
vaketjusta, niin kuin täällä on sanottu — myös rakennusten oikeasta käytöstä. Varsinkin
julkisten rakennusten osalta on jouduttu toteamaan, että ilmanvaihtoa ei ole tehty niin kuin
olisi pitänyt tehdä ja että on säästetty, pidetty viikonloppuna kiinni ilmastointia säästösyis-
tä, vaikka ehkä sitten loppujen lopuksi sen ilmastoinnin osalta lähtökohta piirustuksissa ja
suunnittelussa on ollut, että ilmastointi on toiminnassa koko ajan, niin että haitallisia
kaasuja ei pääse imeytymään. Nämä käyttöohjeet ovat vielä rakennuskohtaisia. Sen takia
valiokunta on tuossa omassa mietinnössään lähtenyt siitä, että myös tästä rakennusten käy-
töstä pitää puhua.

Laadusta ja kosteusongelmasta on olemassa vanhoja eduskunnan päätöksiä, ja niitä tar-
kastusvaliokunta käy lävitse, kun hallituksen vuosikertomusta käsitellään. Niihin palataan
ilmeisestikin joko tämän vuoden lopussa tai sitten ensi vuoden alussa, mutta joka tapauk-
sessa tämän vaalikauden aikana.

Edustaja Skinnari puhui mielenkiintoisella tavalla tästä monistettavuudesta. Se ei oike-
astaan tullut valiokunnan työssä esille. Hyvin jännä ilmiö, että vaikka asiantuntijoita kuul-
tiin aika paljon, niin tämä monistettavuus-ajatus ei ollut esillä, ja uskon, että kun tätä kah-
deksan vuoden kehitysohjelmaa ensi vaalikaudella tehdään, niin sen tekijät ottavat tänään
käydyn keskustelun huomioon ja myös edustaja Skinnarin ajatukset. Ja parhaassa tapauk-
sessa saattaa olla niin, että edustaja Skinnari on siellä itse päättämässä asioista, niin että
nämä terveiset voivat mennä myös hänen kauttaan suoraan perille.

Puurakentaminen on iso asia, ja sillä on ekologinen merkitys, niin kuin tässä todettiin.
Sen puolesta voimme tehdä vielä aika paljon. Sehän ei ole lyönyt lävitse vieläkään, ja me
olemme tässä tulleet, hämmästyttävää kyllä, jäljessä monia muita maita, jotka ovat raken-
nusmääräyksiä kehittäneet niin, että puurakentaminen on ollut suositumpaa. Betoni on ol-
lut meillä hallitseva ajattelutapa. Betoniteollisuus on hoitanut oman informaationsa myös
päätöksentekoon.

Näistä taantuvista alueista edustaja Modig ja edustaja Viitanen puhuivat, ja se on iso ky-
symys. Mehän käsittelimme myös tätä presidentti Niinistön presidentinvaalien yhteydessä
lanseeraamaa ajatusta siitä, että voisiko yhteiskunta jollakin tavalla olla mukana auttamas-
sa tapauksissa, joissa ollaan vaikka taantuvalla teollisuuspaikkakunnalla ja asuntojen arvot
18



Pöytäkirjan asiakohta PTK 107/2018 vp
menettävät merkityksensä — omakotitalo voi olla alle 100 000 euroa, ja sillä hinnalla saa
ehkä yhden huoneen pääkaupunkiseudulta — että mitä tälle voitaisiin tehdä. Mutta jännää
oli, että yksikään asiantuntija, arvoisa puhemies, ei esittänyt tähän ratkaisuja. Ja vaikka va-
liokunta kävi tätä lävitse, niin todettiin, että me joudumme nostamaan kädet pystyyn em-
mekä tähän hätään niitä löytäneet. Mutta jättäisin tämän nyt sitten läksynä kyllä ehkä ny-
kyiselle hallitukselle vielä ja joka tapauksessa uudelle hallitukselle, kun se ohjelmaa tekee.

Edustaja Tolppanen pohdiskeli tätä asumisosuuskuntakysymystä, ja meillähän on sata
vuotta ollut Suomessa mahdollista tehdä asunto-osuuskuntia. Ne eivät ole kuitenkaan
yleistyneet, mutta kyllä valiokunta on siitä vakuuttunut, että se on asumisratkaisuna ihan
hyvä muoto, eli sehän on siinä vuokra-asumisen ja sitten omistusasumisen välissä. Ja
osuuskuntamuotoinen päätöksenteko on meille suomalaisille tuttua, meillähän on vahvaa
osuustoimintaa. Mutta ilmeistä on tähän liittyen se, että jos sitä haluttaisiin edistää, niin
lainsäädäntöä pitäisi tältä osin kyllä kirjoittaa uusiksi ja rakentaa selkeämmät sävelet.

Osuuskuntamallissa on se hyvä puoli, että siinä asukkaalla, osuuskunnan jäsenellä, on
vahvempi asema kuin asumisoikeustapauksissa. Asumisoikeus antaa huomattavasti hei-
kommat oikeudet asunnossa olevalle kuin osuuskuntamalli antaisi. Tämähän on ollut asu-
misoikeusasunnossa asuvien yksi kritiikin kohde. Joten oletus on, että jos tätä halutaan vie-
dä eteenpäin, niin se edellyttää myös lainsäädäntömuutoksia. Ruotsi esimerkiksi, monet
muut maat, jotkut Pohjoismaista, Kanada ja niin edelleen ovat kehittäneet tätä osuuskun-
tamallia, ja meidän kannattaa tässä kulkea. On parempi, että täällä on olemassa erilaisia
kukkia, joita saa ottaa käyttöön, kuin että mennään kaikki yhdellä mallilla.

Vielä kerran lämmin kiitos edustajille erinomaisen hyvästä keskustelusta. Tämä vahva
yksimielisyys, joka tästä salista lähtee, kyllä tulee siivittämään päätöksentekoa varmasti tä-
män vaalikauden aikana mutta myös sitten ensi vaalikaudella, kun tämä pidemmän ajan,
kahdeksan vuoden, ohjelma tehdään.

Keskustelu päättyi.

Eduskunta hyväksyi tarkastusvaliokunnan omasta asiastaan O 61/2016 vp laatimaan mie-
tintöön sisältyvän kannanoton. Asian käsittely päättyi.
19


