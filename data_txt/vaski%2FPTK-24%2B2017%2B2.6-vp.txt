















































DEMF47C.tmp.xml


Pöytäkirjan asiakohta PTK 24/2017 vp

 Tarkistettu
4.1

Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.6. Suullinen kysymys osallistumistulosta (Sari Sarkomaa kok)
Suullinen kysymys SKT 32/2017 vp

Suullinen kyselytunti

Toinen varapuhemies Arto Satonen: Seuraava kysymys: edustaja Sarkomaa.

Keskustelu

16.56 Sari Sarkomaa kok: Arvoisa puhemies! Työttömyys ja syrjäytyminen ovat maam-
me vakavimmat ongelmat. Vakava esimerkki on tästä se, että meillä on noin 80 000 työi-
käistä miestä pysyvästi työmarkkinoiden ulkopuolella. On hyvä, että hallitus urakoi näi-
den ongelmien taklaamiseksi, mutta uusia, vaikuttavia keinoja tarvitaan. Professori Hiila-
mon työryhmän suosittelema osallistumistulo on tuore keino syrjäytymisen ja pitkäaikais-
työttömyyden ehkäisemiseen. Tuon osallistavan sosiaaliturvan myötä työttömällä olisi
mahdollisuus työnhaun lisäksi löytää itsellensä sopiva tapa olla osallinen yhteiskunnassa.
Työtön voisi valita oman tapansa edistää osaamistaan ja työllistymistään. Kysynkin: miten
hallitus aikoo edistää osallistavaa sosiaaliturvaa, ja eikö tämä osallistumistulo olisi oiva
keino ehkäistä nuorten syrjäytymistä? Ministeri Lindström ei ole paikalla, mutta voisiko
esimerkiksi pääministeri vastata tähän kysymykseen.

16.57 Perhe- ja  peruspalveluministeri  Juha Rehula (vastauspuheenvuoro): Arvoisa
herra puhemies! Hallitus valmistautuu puoliväliriiheensä, jossa on tarkoitus etsiä konkreet-
tisia keinoja siihen, miten työllistytään nykyistä paremmin.

Toisekseen viime vaalikauden osalta edelliselle hallitukselle voi antaa kiitoksen siitä,
että meillä tuli työttömyysturvaan ja asumistukeen niin sanottu suojaosuus, joka mahdol-
listaa sen, että voi tehdä pienimuotoista työtä, 300 euron suuruusluokan työtä kuukaudes-
sa. Tämä on yksi esimerkki siitä, että työn ja työttömyyden raja-aitaa on pystytty madalta-
maan.

Tämä professori Hiilamon esitys on yksi konkreettinen esitys sellaisesta toimintatavas-
ta, jossa on mahdollisuus löytää tämmöistä raja-aitaa madaltavaa toimintaa työttömyyden
ja työssäkäynnin välillä, ja hallituksella on pöydällään useita vaihtoehtoja, joilla pyritään
näitä työllistämisen kynnyksiä madaltamaan. Tässä on yksi keino. 

Kysymyksen käsittely päättyi.


