















































DEME3A9.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

9. Hallituksen esitys eduskunnalle laiksi ajoneuvoverolain liitteen muuttamisesta
Hallituksen esitys HE 170/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 10. asiakohtaan.

Keskustelu

15.58 Timo Harakka sd: Arvoisa puhemies! Käsittelyssä on käytännössä ajoneuvoveron
alennus, ja tämä ajoitus ei voisi olla monella tapaa sopivampi kuin nyt: Päivä sen jälkeen
kun Kansainvälisen ilmastopaneelin huolestuttavat luvut ilmastonmuutoksesta julkaistiin
ja jokainen eduskuntapuolue — no jaa, paria lukuun ottamatta — esitti tai vannoi, että Suo-
mi tulee tässä tiukentamaan omia tavoitteitaan planeetan hyväksi. Muun muassa ministeri
Orpo on korostanut näitä ympäristöperusteisia kulutusveroja ja esimerkiksi autoveron
osalta todennut, että aikaa myöten tulisi luopua autoverosta ja keskittyä tähän vahvempaan
ympäristöohjaukseen päästöpohjaisen ajoneuvoveron osalta. Erittäin hyvä ajatus, mutta
mitä nyt tapahtuu? Seuraavana päivänä on esillä ajoneuvoveron alennus. Tämä tarkoittaa
sitä, että tasan yhden päivän kesti Orpon ja Sipilän ilmastotietoisuus. Tasan yhden vuoro-
kauden!

No, sinänsä olisi perusteltua tukea nolla- ja pienipäästöisiä autoja, ja toivon, että valio-
kunta käsittelyssään muuttaa tätä esitystä siten, että se tarkemmin kohdistuu nimenomaan
ympäristö- ja ilmastoperusteisiin. Mutta tässä esitetyssä muodossa tuki ulottuu aivan liian
suuripäästöisiin autoihin asti, 200 grammaa päästöjä per kilometri. Keskimääräinen suo-
malainen auto, 10—15 vuotta vanha ei-ekoauto, hyötyisi laskelmiemme mukaan 19 euroa
tästä alennuksesta. Se tarkoittaa sitä, että tätä ei ole riittävästi suunnattu sinne nollapääs-
töisten ja vähäpäästöisten autojen suuntaan. Meillä on täysi mahdollisuus kuunnella niitä
ilmasto- ja ympäristöverotuksen asiantuntijoita, jotka kehottavat, että tässä jyrkennettäi-
siin tätä porrastusta sillä tavalla, että sillä olisi vielä aidompaa ohjausvaikutusta siihen, että
suomalainen autokanta nuorentuisi ja puhdistuisi ja olisi mahdollisimman pitkälti sähkö- ja
kaasukäyttöistä.
 Hyväksytty
1.0



Pöytäkirjan asiakohta PTK 97/2018 vp
Näin ollen meidän täytyy pystyä muuttamaan tätä esitystä niin, että sähköauton hankki-
ja hyötyy enemmän kuin sen yhden satasen tästä, ja toimia vielä. Odotan jo istuvalta halli-
tukselta toimia siihen suuntaan, että esimerkiksi nollapäästöisiltä autoilta poistettaisiin ko-
konaan kaikki käyttövoimamaksut ja -verot.

16.01 Ben Zyskowicz kok (vastauspuheenvuoro): Arvoisa herra puhemies! On ilo havai-
ta, että edustaja Harakka on noteerannut valtiovarainministeri Petteri Orpon erittäin mer-
kittävät linjaukset eilisessä A-studiossa. Valtiovarainministeri Orpohan nimenomaan il-
mastonmuutokseen vastaamisessa toi esiin sen näkemyksen, että päästöttömyyden edistä-
miseksi autoverosta pitäisi jopa kokonaan luopua niiden ajoneuvojen kohdalla, jotka ovat
päästöttömiä tai ainakin vähäpäästöisiä. Vastaavasti painopistettä tulisi siirtää autojen käy-
tön verottamiseen, koska siitä käytöstä luonnollisesti ne päästöt tulevat. Minun mielestäni
nämä linjaukset ovat erittäin tervetulleita, ja uskon, että tämän mukaisesti politiikkaa tul-
laan virittämään. Se, että edustaja Harakka yrittää tästä vetää jotain ristiriitoja nyt käsitel-
tävänä olevaan asiaan, on sitten eri juttu. [Timo Harakka pyytää vastauspuheenvuoroa]

16.02 Markku Eestilä kok (vastauspuheenvuoro): Arvoisa puhemies! Me pääsemme täs-
sä hyvin mielenkiintoiseen keskusteluun. Meidän kansanedustajienhan täytyy rekisteröidä
tosiasiat, mitä tapahtuu. Itse olen ennustanut, että tänä vuonna tuodaan näitä keskimäärin
yhdeksän vuotta vanhoja autoja noin 40 000 Suomeen. Ne ovat niitä, jotka päästävät, ja ko-
neet ovat ihan väärää teknologiaa suhteessa siihen, mitä me haluamme, mitä kaikki puolu-
eet haluavat. Onko tämä jonkunmoista kaksinaismoraalia, että me puhumme ilmaston ja
maailman pelastamisesta ja sitten kuitenkin omalla lainsäädännöllä edistämme sitä, että
Suomi on käytettyjen suuripäästöisten autojen hautausmaa. Niinhän siinä käytännössä käy.

Jos jotakin täällä pitää tehdä, niin minun mielestäni Petteri Orpo on täysin oikeassa, että
pitää autovero pyrkiä poistamaan, ja se pitää pyrkiä poistamaan kokonaan, koska kyse on
myös liikenneturvallisuudesta ja autokannan uusiutumisesta. Mutta se pitää tietenkin teh-
dä niin, että emme aiheuta markkinahäiriöitä. Se pitää tehdä pitkällä aikajänteellä, mutta
nyt pitää tehdä suunnitelmat sensuuntaisesti.

Mutta, edustaja Harakka, koska meillä on paljon vähävaraisia ihmisiä, joilla ei ole kerta
kaikkiaan enää varaa ajaa kalliissa Suomessa autolla, tämä alennus tulee aivan oikeaan
kohteeseen. [Timo Harakka pyytää vastauspuheenvuoroa]

Ensimmäinen varapuhemies Mauri Pekkarinen: Mennään sillä tavalla, että kun kaik-
kien vastauspuheenvuorojen, mitä on pyydetty, arvaan liittyvän edustaja Harakan puheen-
vuoroon, otetaan ne tässä, ja sitten edustaja Harakka saa vastata yhdellä kertaa niihin kaik-
kiin.

16.03 Ozan Yanar vihr (vastauspuheenvuoro): Arvoisa puhemies! Vielä eilen hallitus oli
huolissaan IPCC:n raportista ja vielä eilen oli huolissaan ilmastonmuutoksen etenemises-
tä, mutta nyt meillä on tämmöinen lakiesitys edessämme. Siteeraan suoraan tätä lakiesitys-
tä. Siinä sanotaan näin: ”Veromuutos pienentäisi yksityisautoilusta syntyviä kustannuksia,
millä on päästöjä lisäävä vaikutus.” Eli ”päästöjä lisäävä vaikutus” sanotaan Ympäristövai-
kutukset-kohdassa — käykää lukemassa, sivu 9. Eli teidän oma lakiesityksenne on sitä
mieltä, että tämä ei ole välttämättä hyvä. Ja sitten julkisuudesta saatavista tiedoista olen
poiminut sellaisen tiedon, että liikenne- ja viestintäministeriön asiantuntijat vastustavat
2



Pöytäkirjan asiakohta PTK 97/2018 vp
tätä hallituksen esitystä. Minusta on aivan käsittämätöntä, että tässä salissa yritetään joten-
kin syyttää taas meitä oppositiossa siitä, että tässä tehtäisiin huonoa politiikkaa. Te teette
tätä huonoa politiikkaa. Tehkää parempaa ja kunnianhimoisempaa ilmastopolitiikkaa.

Ensimmäinen varapuhemies Mauri Pekkarinen:  Olen vielä merkinnyt vastauspuheen-
vuorot edustajille Suutari, Elo ja Jalonen ja edustaja Hoskoselle, ja sitten myönnän sen jäl-
keen edustaja Harakalle 2 minuutin puheenvuoron.

16.05 Eero Suutari kok (vastauspuheenvuoro): Arvoisa puhemies! Meillä on kolme pe-
rättäistä vuotta alennettu autoveroa, ja tietysti, se linja jos olisi ollut, olisi neljäs vuosi ollut
kohdallaan tässä asiassa. Mutta tällä kertaa neuvotteluissa on ollut tämä ajoneuvovero, jon-
ka perusteena on kyllä pienempikulutuksisten autojen veron helpottaminen. Siellähän ei
200 grammaa tuottavalle autolle tule yhtään helpotusta. Elikkä linja on selvä, pitkässä täh-
täimessä sekä autovero on laskenut että nyt sitten välillä lasketaan niitten vähäkulutuksis-
ten autojen ajoneuvoveroa. Kyllä tässä on puolensa, ei tämä niin huono asia tietysti ole. Itse
henkilökohtaisesti olisin sitä mieltä, että autovero pitäisi poistaa kokonaan, että saataisiin
uusittua autot, mutta tässäkin on fiskaalisia toiveita. 

16.06 Simon Elo sin (vastauspuheenvuoro): Arvoisa puhemies! Hallitus on tietysti nopea
käänteissään mutta ei sentään niin nopea, että yhdessä päivässä Kansainvälisen ilmastopa-
neelin raportin jälkeen tekisimme lakiesityksen ajoneuvoveron keventämisestä. Niin no-
peita emme ole, vaan tämä on tietysti budjettiriihen tuloksia.

Täytyy edustaja Harakalle sanoa, että nyt kyllä syyttä suotta syytätte valtiovarainminis-
teriä ja pääministeriä tästä. Kyllä siniset ennen kaikkea ovat nimenomaan tätä ajaneet, että
yksinkertaisesti autoilun verotusta kevennetään, ja jo aikanaan Timo Soini teki esityksen
siitä, että autovero pitäisi kokonaan poistaa. Tervehdin tietysti ilolla sitä, että Orpo on sa-
moilla linjoilla. Tämä hallitushan on tehnyt työtä käskettyä, eli olemme keventäneet auto-
veroa nimenomaan asteittain, ja tulokset ovat olleet hyviä: vero on keventynyt, mutta ve-
rotuotto on kasvanut. En voi ymmärtää, miten demarit ovat sitä koko ajan vastustaneet.
Mitä tulee tähän esitykseen, niin kevennyshän painottuu nimenomaan vähäpäästöisiin au-
toihin eli ilmastonmuutoskin siltä osin tässä huomioon otetaan, mutta en minä sitä [Puhe-
mies koputtaa] yhtään salaile, että siniset ovat yksityisautoilijoiden puolella.

16.07 Ari Jalonen sin (vastauspuheenvuoro): Arvoisa puhemies! Suosittelen edustaja
Harakkaa jatkossakin kuuntelemaan kollegoitaan.

Tämä on tosiaan esitys, joka keventää autoilun verotusta, ja minä toivoisin, että tässä
kohtaa otetaan huomioon nimenomaan maaseudulla asuvat perheet. Jos on esimerkiksi,
kuten minulla, viisihenkinen perhe ja jos autoon joskus ottaa anopin kyytiin tai lasten ka-
verit, niin se ei voi olla penkkiluvultaan kovin pieni, ja valitettavasti sen kokoluokan au-
toissa on usein päästöt kovemmat kuin jossain sähköautossa, jolla on kiva päästellä ratikoi-
den keskellä. Eli tässäkin pitää ottaa tämä iso kuva, iso kokonaisuus, huomioon.

Mutta koko liikenteen verotus tulee uudistaa, ja se on tulevan hallituksen ja sitä seuraa-
van hallituksen tehtävä. Siihen on [Puhemies koputtaa] tarmokkaasti ryhdyttävä.

16.08 Hannu Hoskonen kesk (vastauspuheenvuoro): Arvoisa herra puhemies! Tämän la-
kiesityksen valmistelu lienee lähtenyt joskus, veikkaan, noin vuosi sitten liikkeelle, eli ei
3



Pöytäkirjan asiakohta PTK 97/2018 vp
hyvällä hallituksella tietenkään kristallipalloa ole hallussaan, mitä tapahtuu vuoden kulut-
tua. [Timo Harakan välihuuto] — Edustaja Harakka rakentaa draamaa tähän. Tuntien hä-
nen koulutuspohjansa hän rakentaa draamaa pienistäkin asioista. Onneksi hänestä ei lääkä-
riä tullut. — Mutta tuli mieleen sellainen asia, että kun täällä vihreiden edustaja äsken suu-
reen ääneen moitti hallitusta, niin kyllä suosittelen kuitenkin sitä, kun teidän päätöksente-
on ja olemisen moraaliinne olemme viime aikoina saaneet tutustua hieman lähemmin leh-
tien sivuilta. 

Mutta mitä tulee tähän itse autoverotukseen, niin ehdottomasti edustaja Eestilä sanoi sen
asian, joka on tässä villakoiran ydin: jos me jatkamme korkean autoverotuksen maana ole-
mista, tällaisia purskahduksia tulee. Emme me mahda mitään. Jonain päivänä meidän tulee
mennä eurooppalaiseen malliin, joka tarkoittaa, että autoverosta luovutaan kokonaan.
Muuten meistä tulee suurten moottorien hautausmaa, autojen moottorien hautausmaa, [Pu-
hemies koputtaa] jotka tulevat Saksasta meille, V8:aa sun muuta.

Ensimmäinen varapuhemies Mauri Pekkarinen: Vastauspuheenvuoro 2 minuuttia,
edustaja Harakka.

16.09 Timo Harakka sd (vastauspuheenvuoro): Arvoisa puhemies! Täällä itse asiassa
toistettiin se viesti, jonka äsken sanoin, eli että ministeri Orpo sanoi, että siirrytään pitkällä
tähtäimellä autoverotuksesta käytön verotukseen, ja totesin, että tämä on ihan kestävä aja-
tus. Mutta nyt juuri on kysymyksessä auton käyttöverotus eli ajoneuvoverotus, jota tässä
pyritään keventämään myös sellaisilta autoilta, joiden ympäristövaikutukset eivät ole eri-
tyisen kiitettävät, ja silloin käy ilmi hallituksen ristiriitaiset perustelut. Edustaja Zysko-
wicz, edustaja Suutari, edustaja Eestilä sitten varmaankin allekirjoittavat sen, että kokoo-
mus on joutunut nyt alistumaan vähemmän ympäristötietoisen hallituskumppanipuolueen-
sa painostukseen ja sillä tavoin vetämään mattoa alta näiltä hurskailta ilmastopuheilta, joi-
ta eilen kokoomuksenkin osalta paljon kuultiin, samoin keskustan osalta. Jos ja kun tämä
on tokikin valmisteltu ennen eilistä ilmastopaneelin raporttia, niin täytynee nyt jokaisen
tietää, että ehkä kuitenkin vuosi sittenkin on ollut tietoa siitä, että ilmastonmuutos on suuri
ja paheneva ongelma ja liikenteellä on siinä osuus. 

Mutta kun edustaja Eestilä tässä paheksui aiheellisesti sitä, että suomalainen verotus
johtaa siihen, että 9 vuotta vanhoja tuodaan Suomeen, niin tämä teidän esittämänne ajoneu-
voveron alennus vain pahentaa tilannetta. Se alentaa autoverotusta juuri niiltä autoilta, joi-
ta tuossa äsken kuvailitte. Olen laskenut summittaisesti, että noin 10—15 vuotta vanha pe-
rusauto Suomessa, Toyota Avensis, hyötyisi 19 euroa. Teidän pitäisi suunnata tämä pääs-
töttömiin ja pienipäästöisiin autoihin ja lopettaa se tuen maksaminen ympäristövahingolli-
sille ajoneuvoille.

Ensimmäinen varapuhemies Mauri Pekkarinen:  Arvoisat edustajat, edustajat, jotka
nyt pyytävät vastauspuheenvuoroa, teillä kaikilla on täällä listalla varsinainen puheenvuo-
ro perä perää. Mennään puhujalistaan. 

16.11 Esko Kiviranta kesk: Arvoisa puhemies! Kyllä minusta tämä ajoneuvoveron pe-
rusveron keventäminen 50 miljoonalla eurolla ja veronkevennysten kohdistaminen nimen-
omaan vähäpäästöisiin ajoneuvoihin on oikeansuuntainen toimi, [Timo Harakka: Kyllä se
olisi!] joka vauhdittaa ajoneuvokannan uudistumista ja ohjaa uusien autojen hankintaa vä-
4



Pöytäkirjan asiakohta PTK 97/2018 vp
häpäästöisempään ja ympäristöystävällisempään suuntaan. Tämä on tärkeää harvaan asu-
tussa ja pitkien etäisyyksien maassamme, jossa liikkuminen perustuu pitkälti autoiluun. 

Kehujen lisäksi on kuitenkin todettava, että myös lisää kevennyksiä tarvittaisiin, jotta
pääsisimme aidosti eurooppalaiseksi edelläkävijäksi ympäristöystävällisessä autoilussa.
Veronkevennykset myös varmistaisivat, että ympäristöystävällisemmän teknologian kor-
keampi hinta ei johda kustannusten kasvuun. Tässä tulevilla hallituksilla on myöskin mah-
dollisuus näyttä kyntensä.

16.12 Ozan Yanar vihr: Arvoisa puhemies! Tulin tänne puhujakorokkeelle puhumaan,
jotta vähän vapautuneemmin pystyn puhumaan. Jos te ette usko minua tai edustaja Harak-
kaa, niin uskokaa tätä lakiesitystä. Siteeraan suoraan lakiesitystä ja toivon, että uskotte
omaa lakiesitystänne.

Tässä lukee, että ”ehdotettu ajoneuvoveron perusveron kevennys painottuu lievästi vä-
häpäästöisiin”. [Simon Elo: Juuri näin!] Okei, ”lievästi painottuu”. Tähän asti olemme var-
maan kaikki samaa mieltä. Mutta sitten tämä jatkuu, suora sitaatti: ”Vaikutus olisi kuiten-
kin todennäköisesti marginaalinen” — eli vaikutus olisi kuitenkin todennäköisesti margi-
naalinen — ”sillä kevennys ulottuu myös suuripäästöisiin autoihin ja ero pieni- ja suuri-
päästöisten autojen verorasituksen muutoksessa on pieni.” Eli tekemänne toimi on hyvin
pieni. Sitten tässä on muutama muu lause, [Simon Elon välihuuto] joiden jälkeen tämä jat-
kuu ja tässä sanotaan, että ”ohjausvaikutuksen lievää lisäystä merkittävämpi tekijä lienee
se, että veromuutos pienentäisi yksityisautoilusta syntyviä kustannuksia, millä on päästöjä
lisäävä vaikutus”. Eli tällä on pieni ohjausvaikutus — joka on hyvin marginaalinen tämän-
kin perusteella — ja tätähän te yritätte uskotella meille, mutta tässä sanotaan, että tätä mer-
kittävämpi juttu on se, että yksityisautoilun kustannukset vähenevät. 

Eli mitä tapahtuu, kun yksityisautoilun kustannukset vähenevät? Silloin päästöt kasva-
vat. No meidänhän piti alentaa päästöjä vuoteen 2030 mennessä, olivatko ne tavoitteet 50
prosenttia vai 40 prosenttia... Kuitenkin todella merkittävät tavoitteet meillä oli liikenteen
päästöjen alentamisen suhteen, ja vuoteen 2030 meillä on vain 12 vuotta, jopa vain 11, jos
tämän vuoden loppupuolta ei enää lasketa. 

Eli hallitus tekee itse asiassa aika järkyttävää politiikkaa, ja onhan se aika hurjaa, että
tässä vaiheessa kun kaikki puhuvat ilmastonmuutoksen pysäyttämisestä, tehdään aika iso-
kin arvovalinta, eli 50 miljoonan alennus. [Eero Lehden välihuuto] Tässä ei todellakaan ole
mitään järkeä. Jos hallitus olisi ollut tosissaan siinä, että se olisi halunnut hillitä ilmaston-
muutosta, niin on monia toimia, jotka olisivat olleet 50 miljoonalla paremmin saatavissa,
mutta tämä on, kuten edustaja Harakka toi hyvin esille, varmaankin sinisten projekti, jo-
hon valitettavasti muut hallituspuolueet ovat joutuneet taipumaan.

16.16 Eero Suutari kok: Arvoisa puhemies! Suomessa on pitkät etäisyydet, ja suuri osa
suomalaista asuu joukkoliikenteen ulottumattomissa. Joukkoliikenne on pääsääntöisesti
tuettua liikennettä, mutta omalla autolla kulkeminen Suomessa ei ole tuettua, vaan se on
raskaasti verotettua.

Liikennettä verotetaan laskutavasta riippuen 7—8 miljardia euroa ja liikenteeseen in-
vestoidaan ja käytetään varoja 1,5 miljardia euroa. Tässä on selvä esimerkki siitä, että jos
meillä halutaan koko maan elinkeinoelämää pyörittää vähänkään tasaisemmilla kustan-
nuksilla, niin meidän on syytä katsoa se, mitä liikenne maksaa, ensiksi tietysti kuluttajalle
mutta tietysti myös sille tuottajalle ja sille elinkeinoelämälle, jotka eivät ole satamien lä-
5



Pöytäkirjan asiakohta PTK 97/2018 vp
hellä. No, hallitus on tällä vaalikaudella ottanut tämän huomioon ja vähentänyt autoveroa
jo 150 miljoonaa euroa elikkä 15 prosenttia. Tietysti toivoisi, että se muitten kilpailijamait-
ten tavoin olisi nolla, mutta ei tällä hetkellä semmoisia mahdollisuuksia ole olemassa. 

Koko ajan tässä muutoksessa on ollut tähtäimessä se, että pienempipäästöisten autojen
autoveroa lasketaan. Kun esimerkiksi minä ostin hybridiauton, niin sen autovero oli jo mel-
ko pieni, niin ettei sillä nyt kovin suurta kustannusta ollut niihin auton kokonaiskustannuk-
siin nähden. Tietysti tämä on oikea tie. Mutta ajoneuvovero — silläkin on vaikutuksensa,
jos me pidämme sen korkealla, voisi sanoa, justiin alueitten elinkeinoelämälle, ihmisille ja
kaikelle. Emme me voi ajatella sillä tavalla, että he ovat rikollisia, he joutavat maksamaan
siitä ajoneuvon omistamisesta, sellaiset, jotka eivät muuten tuettua joukkoliikennettä pys-
ty käyttämään hyväksi.

Jollakin tavalla minä ymmärrän tietysti näitä ympäristövaatimuksia. Itsekin olen sitä
mieltä, että meidän pitää kaikin tavoin niitä edistää, mutta tämä ei ole sillä tavalla ollut niis-
sä hallitusneuvotteluissa ykkösasia. Tietysti pitää olla koko ajan niin, ja on siellä ollut si-
täkin osaa, että siinä on ajateltu pienempikulutuksisten autojen veron alentamista enem-
män kuin sitten niitten suurien. Minun mielestäni ei ole kovin suuri alennus kuitenkaan ky-
symyksessä.

16.19 Kari Kulmala sin: Arvoisa puhemies! Tässä hallituksen esityksessä ehdotetaan
muutettavaksi ajoneuvoverolakia siten, että henkilö- ja pakettiautojen hiilidioksidipäästöi-
hin perustuvan ajoneuvoveron perusveron tasoa kevennettäisiin yhteensä 50 miljoonalla
eurolla. Kevennys painottuisi lievästi vähäpäästöisiin ajoneuvoihin, jolloin ajoneuvoveron
nykyinen päästöporrastus hieman jyrkkenisi. Veronkevennys merkitsisi keskimäärin noin
20 euron kevennystä vuosittaiseen ajoneuvoverorasitukseen niillä ajoneuvoilla, joiden
vero määräytyy hiilidioksidipäästöjen perusteella.

Tärkeänä seikkana haluan huomioida, että liikennekäytössä liikenneluvan mukaisesti on
noin 200 000 henkilöautoa ja 163 000 pakettiautoa eli ajoneuvon haltijana on yritys. Kun
ajoneuvovero keventyy yritysautolle keskimääräisen alennuksen verran, merkitsee se noin
6—7 miljoonan euron kustannusten laskua yrityssektorilla, siis kustannusten laskua, ei
lisälaskua yrityksille. Mielestäni tämäkin on hyvä kädenojennus yrityselämälle.

Kotitalouksille kevennyksen vaikutus jakautuu riippuen siitä, miten monta ja millaisia
ajoneuvoja kotitaloudet omistavat. Joka tapauksessa tämä esitys on kannatettava, vaikka
itse isolla dieselautolla ajavana en tästä mitään hyödykään, mutta joka tapauksessa luonto
kiittää.

16.20 Markku Eestilä kok: Arvoisa puhemies! Olipa harmi, että edustaja Harakka sitten
juuri, kun päästiin asian ytimeen, lähti salista pois. [Ozan Yanar: Minä olen täällä!] Olisin
kaivannut hänen kommenttejaan, koska minä itse näen — ja tämä koskee myös edustaja
Yanaria — että meillä on olemassa Suomessakin kaksi maailmaa. On semmoinen maail-
ma, missä julkinen liikenne toimii hyvin, niin kuin täällä Helsingissä, mitä täällä autolla te-
kee. Julkinen liikenne on halpaa. Sitä tukee valtio, sitä tukevat kunta ja veronmaksajat ja
kaikki. Ja siitä julkisesta liikenteestä saamme me kansanedustajatkin nauttia, joku ajaa kyl-
lä taksillakin ihan riittävästi.

Mutta sitten on olemassa toinen maailma, jossa oikeasti julkinen liikenne ei toimi. Eikä
se ole mikään maaseutu. Meillä on paljon seutukaupunkeja, pieniä kuntia, joissa käytän-
nössä aktiivinen ihminen ei tule millään julkisen liikenteen muodolla toimeen. Hänen on
6



Pöytäkirjan asiakohta PTK 97/2018 vp
pakko käyttää omaa autoa. Ja siinä mielessä minä puolustan tätä hallituksen esitystä, koska
minäkin tiedän, että on paljon ihmisiä, jotka oikeasti ovat tilanteessa, jossa joutuu joka eu-
ron laskemaan, ja nyt kun he saavat jollakin tavalla kustannuksia pienemmäksi siitä pakol-
lisesta julkisesta liikenteestä eli omasta autosta, niin minun mielestäni se on erittäin terve-
tullut kädenojennus.

Edustaja Suutari täällä mainitsi lukuja. Minun käsitykseni mukaan Suomen ennätys teh-
tiin viime vuonna: liikenteeltä kerättiin 8,3 miljardia. Minä olen monta kertaa sanonut, että
jos nyt autoilun ja liikenteen verotus keksittäisiin ikään kuin uutena, se menisi perustusla-
kivaliokuntaan. Jossakin päin ihmiset ovat pakotettuja maksamaan näitä veroja, ja jossa-
kin päin he voivat valita julkisen liikenteen. Se ei ikäkuuna päivänä menisi perustuslakiva-
liokunnassa läpi yhdenvertaisuuspykälän nojalla.

Minä itse näkisin niin, että ei tämä ole kiivailun asia, mutta pitäisi koko maan asioita
pohtia. Kun ihmisiä asuu eri paikoissa ja kaikkien etua pitää ajaa, niin sen takia on täysin
oikein, että ajoneuvoveroakin on pienennetty. Mutta jos pitkällä tähtäimellä haluamme
kansainvälisistä sopimuksista pitää kiinni, niin meidän pitää uusia koko autokanta, saada
se turvalliseksi ja vähäpäästöisemmäksi. Se ei tapahdu ennen kuin autovero poistetaan ko-
konaan.

16.22 Ari Jalonen sin: Arvoisa puhemies! Edustaja Eestilä piti hyvän puheenvuoron, ja
minuakin hieman harmittaa se, että edustaja Harakka poistui tuosta debatin jälkeen. Olisin
tahtonut nostaa esille edustaja Harakalle sen, että kun hallitus on vähentänyt autoveroa,
niin demarit koko ryhmänsä voimin ovat moittineet hallitusta tästä toimesta ja usein eri
vaihtoehtobudjeteissaan ovat käyttäneet tuon autoveron poiston perumisen — mitä dema-
rit siis ovat esittäneet — moneen, moneen, moneen muuhun asiaan. Nyt edustaja Harakka
puhuu täysin päinvastaista kuin hänen puolueensa vaihtoehtobudjetti ja ne toimet, mitä hän
on aikaisemmin mollannut. Elikkä kiinnostaisi oikeasti tietää, mitä mieltä demarit tänä päi-
vänä ovat: Pitääkö autoveroa keventää vai kasvattaa? Ja mitä pitää tehdä tälle ajoneuvove-
rolle? Tuossa demareitten linjassa ei vain yksinkertaisesti ole mitään linjaa.

Mutta se itse asia. Tosiaan niin kuin sanoin jo tuossa debatissa, toivottavasti tämä käy-
tetään niin, että mahdollistetaan sen suuren perheen, joka asuu maaseudulla — siellä missä
sitä joukkoliikennettä ei ole — eläminen ja asuminen ja liikkuminen siellä. Siinä isommas-
sa perheautossa vain yksinkertaisesti on isommat päästöt. Valitettavasti sähköautoja ei ole
siinä kokoluokassa, että vähänkin vähävaraisempi perhe pystyisi semmoisen ostamaan. Eli
tämä kokonaisuus pitää ottaa huomioon.

Kokonaisuudesta tullaan tosiaan siihen, kun nyt ollaan sitouduttu isoihin Pariisin sopi-
mukseen ja ilmastosopimuksiin muutenkin: niihin on vastattava — ja niihin on vastattava
niin, että yhteiskunnassamme voidaan liikkua, elää ja voida hyvin. Eli kokonaisuus pitää
ottaa huomioon, eikä liikkumisen verotusta voi nostaa, vaan sen luonnetta pitää muuttaa ja
iso kuva pitää muistaa. Seuraavalle hallitukselle toivotan viisaita päätöksiä tämän kokonai-
suuden hallinnassa.

16.25 Hannu Hoskonen kesk: Arvoisa herra puhemies! Tämä autoveropäätös on mieles-
täni erittäin hyvä ja perusteltu. Toki se on vähäinen, se on tunnustettava, mutta pieni mutta
tärkeä askel oikeaan suuntaan.

Edustaja Harakan puheenvuorot verotuksen kiristämisestä ja erilaisista muista kommer-
venkeistä tuntuvat aika oudoilta tässä ajassa, kun kuitenkin liikenteeltä kerätään se yli 8
7



Pöytäkirjan asiakohta PTK 97/2018 vp
miljardia euroa veroa vuosittain. Vieläkö siihen kuormaan pitäisi lisää panna taakkaa? Mi-
nun mielestäni ei, mutta demarit ovat linjansa valinneet.

Se iso juttuhan menee Suomen autoilussa siinä, että autojen keski-ikä tällä hetkellä on
11,8 vuotta eli keskimäärin ajamme niin vanhoilla autoilla. Tämän hallituksen aikana tätä
autoverotusta on kevennetty, on menty järkevään suuntaan, jolloin teiltä on saatu pois
nämä kaikkein savuttavimmat, huonokuntoisimmat autot — erittäin hyvä asia.

Ja eduskunnan kannattaisi muistaa myös se tosiasia, että hyväkuntoista toimivaa autoa
— moni on maininnut tässä tilanteessa erään japanilaisen automerkin nimeltä, esimerkiksi
se auto on aivan loistava auto, luotettava ja vaikka mitä — ei kannata sen tautta romuttaa,
koska pitää muistaa, että sen sähköauton valmistukseen käytetään valtava määrä luonnon-
varoja ja se saavutettu hyöty takuulla menetetään siinä valmistusprosessin aikana, jos se
hyväkuntoinen toimiva auto romutetaan tässä vaiheessa pienen veron takia. Elikkä käyttä-
kää, suomalaiset, nykyiset hyvät autonne loppuun saakka, sitten romutus, ja sen jälkeen
joku tällainen vaihtoehto on varteenotettava, kun uutta ostatte. Kannattaa ehkä muistaa se-
kin, että kun verotusta suunnataan, niin tämä linja, minkä hallitus on valinnut, että vähä-
päästöisiin autoihin satsataan, on aivan oikein.

Ja sekin on syytä muistaa eduskunnassa, vaikka kuinka paatoksella toisiamme puoluei-
na arvostelisimme, että Suomi on harvaan asuttu maa, jossa on pitkät välimatkat, ja viitta-
us siihen, että julkisilla kulkuneuvoilla voi jossakin maaseudulla päästä paikasta toiseen,
on täysin kuollut kirjain. Ei siellä enää sitä julkista liikennettä ole. Jos meinaa jossakin käy-
dä, niin auto on pakko olla, ja Suomen keliolosuhteet tuntien — viime kesää lukuun otta-
matta, kaikkina muina aikoina — jonkunnäköinen sään suoja pitää pään päällä olla, jos
meinaa jossakin käydä. Viime kesänä saattoi polkupyörällä ajaa viitisenkymmentä kilo-
metriä kastumatta ja kylmäämättä kertaakaan, mutta kaikkina muina vuosina on syytä hy-
väksyä se, että maaseudulla tarvitsemme autoa ja Suomi tarvitsee aina autoja.

Mutta kaikessa tässä kiihkossa kannattaisi järki päässä pitää, ilmastopolitiikassakin.
Turha sykyily ja turhien investointien teko ei johda mihinkään muuhun kuin vararikkoon.

16.28 Satu Hassi vihr: Arvoisa puhemies! Edustajat Harakka ja Yanar ovat kiinnittäneet
huomiota aivan oikeaan asiaan. Tämä lakiesitys, jonka perusteluista tosiaan käy ilmi, että
valtiovarainministeriön arvio on, että sen kokonaisvaikutus on pikemminkin päästöjä li-
säävä kuin päästöjä vähentävä, on hyvä esimerkki siitä, että jos oikeasti olemme sitä miel-
tä, että ilmastonmuutos on hillittävä 1,5 asteeseen, kuten eilen useimpien eduskuntapuolu-
eiden johto vannoi oman puolueensa haluavan tehdä, niin silloin kyllä tällaiset pienemmil-
tä ja teknisemmiltäkin tuntuvat lakiesitykset ja veromuutokset pitäisi käydä läpi kriittisesti
niiden arvioidun ilmastovaikutuksen kannalta. 

Sinänsä varmasti tarvitsemme monenlaisia muutoksia liikenteen verotukseen, mutta
mielestäni olisi johdonmukaista, että jos ostohinnan verotusta alennetaan, se alennus pai-
nottuisi voimakkaasti vähäpäästöisiin ja vastaava raha sitten koottaisiin polttoaineverotuk-
sen kautta, jotta tämän sinänsä huomattavan osan eli noin viidenneksen Suomen ilmasto-
päätöistä aiheuttavan liikenteen kokonaispäästöt eivät kasvaisi. 

Ja mitä tulee sitten mahdolliseen auton ostohintaan sisältyvän veron poistamiseen koko-
naan, niin oma näkemykseni on se, että se voi olla perusteltua nimenomaan kaikkein vähä-
päästöisempien autojen kohdalta mutta ei niiden enemmän tupruttavien autojen osalta.

Ensimmäinen varapuhemies Mauri Pekkarinen: Vielä edustaja Lehti.
8



Pöytäkirjan asiakohta PTK 97/2018 vp
16.30 Eero Lehti kok: Arvoisa herra puhemies! Ihmiset, jotka asuvat pääkaupunkiseu-
dulla, voivat halutessaan käyttää varsin tiheää julkisen liikenteen verkostoa, jota kunnat
vielä tukevat, mutta maaseudulla asuvilla ei ole tätä vaihtoehtoa, vaan he maksavat poltto-
aineverotuksen kautta myös kaupungissa asuvien julkisen liikenteen kustannuksia. [Edus-
kunnasta: Oikein! — Hannu Hoskonen: Ei yllätä!] Tästä on seurannut maassa sellainen il-
miö, että maaseudun asuntojen hinnat ovat romahtaneet. Kustannukset maaseudulla auto-
liikenteestäkin tällä hetkellä ovat sen verran korkeat, että työssäkäyntialueet ovat supistu-
neet, minkä johdosta maan sisäinen muuttoliike edellyttää, että pääkaupunkiseudulle ra-
kennetaan runsaasti uusia asuntoja, ja samaan aikaan maaseudulle jää, sanoisinko, käyttö-
kelpoista kiinteistöä, infrastruktuuria vaikka kuinka paljon.

Itse asun Sipoossa. Minulla on lähimpään kauppaan 25 kilometriä, puoli tuntia ajomat-
kaa. Siellä on paljon vanhoja ihmisiä. Ei siellä voi liikkua millään muulla kuin autolla tai
taksilla. Jos Suomen kaltaisessa maassa, jossa 1 prosentti pinta-alasta on julkisen liiken-
teen piirissä, ryhdytään yksityisautoilua rokottamaan vielä entistä enemmän, Suomi autioi-
tuu mutta kansantalouden kannalta syntyy suuri tappio, kun menetämme maaseudun asun-
tokantaa, julkisen palvelun kantaa. Maasta osan autioituminen on siinä loppupäässä ja pää-
kaupunkiseudun ruuhkautuminen. [Satu Hassin välihuuto — Hannu Hoskonen: Hieno pu-
he!]

Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 16.32.

————

Keskustelua jatkettiin kello 17.36.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 9 käsittelyä. 

17.36 Jari Myllykoski vas: Arvoisa herra puheenjohtaja! Toki täytyy sanoa verotukseen
liittyvistä asioista, että kun alennetaan liikenneverotusta, onhan se vähän sellainen asia,
että meidän pitää pohtia, onko tämä nyt meidän liikennepäästöjen kannalta tavoitteellista
vai ei. En halua tätä pitkittää sen enempää, mutta pohdittavaa on. Missä ne rajat ovat? Ve-
rotetaanko isompipäästöisiä rankemmin? Nyt tällä lakiesityksellä toki tuodaan mahdolli-
seksi, että alempipäästöisten autojen verotusta lasketaan enemmän. Mutta onko se raja,
missä tämä alennus on, tarpeeksi alhaalla, vai pitäisikö olla vieläkin pienempipäästöisten
autojen osalta tämä veronalennus, joka ohjaisi vieläkin tehokkaammin sinne pienempi-
päästöisiin autoihin? Tämä on semmoinen keskustelu, mitä tullaan varmasti budjetin osal-
ta sitten käymään. 

Keskustelu päättyi.

Asia lähetettiin valtiovarainvaliokuntaan.
9


