















































DEMC265.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

3. Hallituksen esitys eduskunnalle siviilitiedustelua koskevaksi lainsäädännöksi
Hallituksen esitys HE 202/2017 vp
Valiokunnan mietintö HaVM 30/2018 vp
Valiokunnan mietintö HaVM 36/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on hallintovaliokunnan mietintö HaVM 36/2018 vp. Nyt päätetään la-
kiehdotusten sisällöstä. 

Tämän asian yhteydessä sallitaan keskustelu myös päiväjärjestyksen 4. asiasta valiokun-
tien puheenjohtajien esittelypuheenvuorojen jälkeen. 

Ensiksi edustaja Eerola. 

Keskustelu

17.02 Juho Eerola ps (esittelypuheenvuoro): Arvoisa rouva puhemies! Eduskunnan täys-
istunnossa ovat tänään vihdoin ja viimein, eri vaiheiden jälkeen, käsiteltävinä tiedustelu-
lainsäädännön kokonaisuuteen kuuluva substanssilainsäädäntö, siviilitiedustelulainsää-
dännön mietintö, jonka hallintovaliokunta on hyväksynyt, ja sitten myöskin tämä sotilas-
tiedustelulainsäädännön mietintö, joka puolestaan on puolustusvaliokunnan kautta tänne
tullut. Aiemmin eduskunta on hyväksynyt jo voimaan tulleet samaan kokonaisuuteen kuu-
luvat perustuslain muutokset, tiedustelutoiminnan laillisuusvalvontaa säätelevän lainsää-
dännön ja eduskunnan työjärjestyksen muutoksen, joilla perustetaan tiedustelutoiminnan
parlamentaarista valvontaa varten eduskuntaan tiedusteluvalvontavaliokunta.

Hallintovaliokunta on antanut mietintönsä, itse asiassa kaksikin, tästä siviilitiedustelu-
lainsäädännöstä, ja tämä jälkimmäinen mietintö tämän tweet-kierroksen jälkeen on nyt
eduskunnan täysistunnon käsiteltävänä. Totean sen verran asian aiempiin vaiheisiin liit-
tyen, että tämän tweet-kierroksen myötä perustuslakivaliokunta on arvioinut hallintovalio-
kunnan aiempaa lausuntoa ja todennut, että siihen sisältyvät lakiehdotukset voidaan käsi-
tellä tavallisen lain säätämisjärjestyksessä. [Eduskunnasta: Oikein!] — Kyllä. — Tämä
merkitsee yksiselitteisesti sitä, että aiempi mietintökään ei ollut miltään osin perustuslain
vastainen. Hallintovaliokunta on kuitenkin päätynyt harkinnassaan siihen, että se ottaa
huomioon perustuslakivaliokunnan täsmennysesitykset, vaikka niissä ei siis ole kysymys
säätämisjärjestyksestä ja vaikka siihen ei ollut mitään pakkoa. Media on suurella kohulla ja
innostuksella raportoinut tästä uudesta perustuslakikierroksesta ja uutisoinut muun muas-
sa perustuslainvastaisuudesta ja hutiloinnista mietinnön laadinnassa. Samaa innostusta ei
ole enää riittänyt, kun olisi pitänyt kertoa, ettei ole perustuslainvastaisuutta tai hutilointia.
Omasta hutiloinnista ei ole muistettu mainita, mutta se nyt on aika normaalia.
 Tarkistettu
4.0



Pöytäkirjan asiakohta PTK 172/2018 vp
Arvoisa puhemies! Hallintovaliokunta on saanut asiassa usean eduskunnan valiokun-
nan lausunnon ja kuullut laajalti asiantuntijoita. Kuultavien joukossa on muiden ohella si-
säisen turvallisuuden tilannekuvaan ja uhkatekijöihin perehtyneitä asiantuntijoita sekä toi-
saalta oikeusturvaa ja valvontaa tarkastelleita asiantuntijoita. Hallintovaliokunta on kuule-
misen sekä etenkin perustuslakivaliokunnan lausunnon ja myös lakivaliokunnan lausun-
non pohjalta tehnyt kymmenittäin pykälämuutoksia koskevia lakiehdotuksen muutosehdo-
tuksia. Nämä muutokset painottuvat oikeusturva- ja valvontasääntelyn sekä sääntelyn täy-
dentämiseen muun muassa täsmällisyyden ja tarkkarajaisuuden näkökulmasta.
Hallintovaliokunta on sisäisen turvallisuuden osalta kuvannut mietinnössään tätä turvalli-
suusympäristömme tilaa. Maahamme kohdistuvat kansallista turvallisuutta vakavasti vaa-
rantavat uhkatekijät eivät välttämättä ole kovinkaan laajalti tiedostettuja. Siksi on tärkeää
kertoa tosiasiallinen tilanne. Nämä uhkakuvat kumpuavat keskeisiltä osiltaan tavalla tai
toisella Suomen ulkopuolelta. Taustalla ovat usein kriisipesäkkeiden heijastusvaikutukset.
Myös suurvaltasuhteiden heikkenemisen vaikutukset näkyvät osaltaan meidän omassa tur-
vallisuusympäristössämme. Olennaista on, että rauhan aikana näitten uhkakuvien torjun-
nan painopiste on sisäisen turvallisuuden viranomaisen tehtävänä. Siksikin on välttämä-
töntä säätää siviilitiedustelulainsäädäntö, jotta esimerkiksi talebanit ja muut terrorijärjes-
töt saadaan tarkkailun alle.

Valiokunnan mietinnössä on otettu huomioon perustuslakivaliokunnan valtiosääntö-
huomautukset täysimääräisesti. Myös pääosa muista huomautuksista on otettu huomioon.
Eräältä osin on kuitenkin valiokunnan saaman selvityksen ja etenkin lakivaliokunnan lau-
sunnon pohjalta päädytty erilaisiin ratkaisuihin. Lakivaliokunnan lausunto on monien ky-
symysten osalta ollut kyseisten kysymysten toimialavaliokuntana erityisen arvokas, ja sii-
tä kiitokset.

Hallintovaliokunnan tekemät muutosehdotukset ovat pääosin oikeusturvaa parantavia
sekä sääntelyn täsmällisyyttä ja tarkkarajaisuutta alleviivaavia. Samalla valiokunta on kui-
tenkin kantanut huolta siitä, että siviilitiedustelulainsäädäntö mahdollistaa tehokkaan ja tu-
loksellisen tiedustelutoiminnan kansallista turvallisuutta vakavasti uhkaavan toiminnan
torjumiseksi sekä siten viime kädessä kansalaisten perusoikeuksien turvaamiseksi.

Perustuslakivaliokunta on lausunnossaan painottanut valvontaa ja oikeusturvanäkökoh-
tia. Mainitun valiokunnan lausunnosta kuitenkin ilmenee myös tiedustelutoiminnan tehok-
kuus- ja tuloksellisuuselementit.

Arvoisa rouva puhemies! Kyseessä on merkittävä uudistus. Suojelupoliisille siviilitie-
dusteluviranomaisena annetaan uusia tiedustelutoimivaltuuksia. Pääosin on kysymys ny-
kyisistä poliisilain ja pakkokeinolain menetelmistä, joita käytetään tiedustelutoiminnassa.
Lainsäädäntöön sisältyy kuitenkin kokonaan uusia toimivaltuuksia, kuten tietoliikennetie-
dustelu. Säädettävässä siviilitiedustelulainsäädännössä on tarkkaan määritelty ne kansal-
lista turvallisuutta uhkaavat toiminnot, joiden torjumiseksi on mahdollista saada lupa tai
päätös käyttää tiedustelutoimintavaltuuksia. Näihin kuuluvat muun muassa terrorismi sekä
toiminta, joka vaarantaa suuren ihmismäärän henkeä tai terveyttä taikka yhteiskunnan elin-
tärkeitä toimintoja. Kaikissa tilanteissa tiedustelumenetelmän käytön tulee olla välttämä-
töntä tärkeiden tietojen saamiseksi kansallista turvallisuutta vakavasti vaarantavasta toi-
minnasta. Osa tiedustelumenetelmistä voidaan ottaa käyttöön tuomioistuimen päätöksellä,
ja osasta päättää suojelupoliisi itse. Joka tapauksessa tuomioistuimen lupa ja suojelupolii-
sin päätös ovat tarkkojen ja tiukkojen vaatimusten takana.
2



Pöytäkirjan asiakohta PTK 172/2018 vp
Lisäksi tiedustelutoimintaa valvotaan perusteellisesti. Tiedusteluvalvontavaltuutetulla
on mahdollisuus ennakollisesti, reaaliaikaisesti ja jälkikäteisesti harjoittaa tätä tiedustelu-
toiminnan valvontaa. Laajat valtuudet on myöskin tiedusteluvalvontavaliokunnalla.

Tästä hallintovaliokunnan mietinnöstä ilmenee, että tiedustelumenetelmien käytön tar-
koituksena ei ole hankkia tietoa rikoksesta. Kysymys on kansallista turvallisuutta vakavas-
ti uhkaavan toiminnan torjumisesta ennakollisesti. Suojelupoliisin hankkimaa tietoa on tar-
koitus valtion johdon voida hyödyntää meidän oman yhteiskuntamme turvaamiseksi. Li-
säksi operatiiviset sisäisen turvallisuuden viranomaiset, kuten poliisi, Rajavartiolaitos,
Tulli, tarvitsevat myös tiedustelutietoa kansallista turvallisuutta vakavasti vaarantavista
hankkeista. Suojelupoliisi itse ei ole tulevaisuudessa enää rikostutkintaviranomainen, vaan
sen tehtävä painottuu entistä vahvemmin tiedustelulliseen suuntaan.

Mietinnössä käsitellään laajalti myös oikeusturvaa ja valvontakysymyksiä, vaikka ne
nousevat erityisesti esiin tiedustelun laillisuusvalvontaa koskevassa laissa ja eduskunnan
työjärjestyksen muutoksessa, joka liittyy tiedusteluvalvontavaliokunnan perustamiseen.
Hallintovaliokunnan mietinnössä tarkastellaan myös niitä tilanteita, joissa tiedustelu on
kiellettyä ja joissa tiedustelumenetelmän käytöstä on ilmoitettava.

Arvoisa puhemies! Mittavan ja erityisen merkityksellisen tiedustelulainsäädännön toi-
meenpanoa ja sen tavoitteiden toteuttamista on välttämätöntä seurata sekä arvioida myös
täällä eduskunnassa. Ei ole poissuljettua, että säännöksiä saatetaan saatavien kokemusten
perusteella joutua tarkistamaan. Tiedustelutoiminnan tulee olla tehokasta ja tuloksellista,
mutta samalla oikeusturvan tulee olla kunnossa.

Hallintovaliokunta ehdottaa mietinnössään eduskunnan hyväksyttäväksi lausumaa, jos-
sa edellytetään hallituksen tarkkaan seuraavan siviilitiedustelulainsäädännön tehokkuutta
ja tuloksellisuutta, toimivuutta, oikeusturvan toteutumista ja muuta soveltamista. Tämän
seurannan perusteella hallintovaliokunnalle on hallituksen annettava vuoden 2020 lop-
puun mennessä perustuslain 47 §:n 2 momentissa tarkoitettu kirjallinen selvitys. Lisäksi
hallituksen on huolehdittava siitä, että eduskunnalle annetaan vuoden 2021 loppuun men-
nessä kokonaisvaltainen ja seikkaperäinen selonteko tiedustelulainsäädännön toimivuu-
desta, tehokkuudesta, tuloksellisuudesta, kehittämistarpeista, valvonnasta ja oikeusturvan
toteutumisesta sekä muista asiakokonaisuuteen liittyvistä merkityksellisistä seikoista. Tätä
selontekoa edellyttävä lausumaehdotus koskee myös sotilastiedustelulainsäädäntöä. —
Kiitoksia.

17.13 Ilkka Kanerva kok (esittelypuheenvuoro): Arvoisa puhemies! Tässä ollaan ison
äärellä. Mutta samalla kun ollaan ison asian kanssa tekemisissä, ollaan kyllä myöskin isän-
maan asialla, ja se isänmaa kyllä tarkoittaa sekä meidän valtiotason toimintoja että yhtä
lailla myöskin yksittäisiä kansalaisia. Me olemme tässä suhteessa tekemisissä poikkeuk-
sellisen tärkeän lainsäädännön kanssa, joka kuuluu vaativan lainsäädännönvalmistelun pii-
riin eri muodoissaan.

Me osaamme nähdä, mikä on käytännössä tämän päivän taistelukenttä ja mitä siihen
taistelukentälle kuuluu, sillä olemme siirtyneet vaiheeseen, jossa tietysti myös perinteiset
riskit voivat eskaloitua kriisiksi, konfliktiksi tai jopa sodankäynniksi mutta jossa pelin
luonne on enemmänkin siinä, että ei ole joko sotaa tai rauhaa vaan jotakin sillä välillä, har-
maalla vyöhykkeellä, jolla edes jälkiä ei tahdo käydä ilmi kaikessa siinä toiminnassa, jota
älykkäillä, pirullisilla tavoilla toteutetaan valtiotoimijoiden mutta myöskin vaikkapa yksit-
täisten terroristiryhmien toimesta. Sen vuoksi tämä moni-ilmeinen, ilmeetön, kavala, kyl-
3



Pöytäkirjan asiakohta PTK 172/2018 vp
mä tapa toimia yhteiskunnassamme näkyy niissä keskusteluissa, joista puhumme hybridi-
vaikuttamisen maailmana, jossa keinovalikoima on käsittämättömän laaja ja jossa paljon
sinisilmäisyys ei auta, tai siinä kybermaailmassa, jonka valtavaa vaikutusta, vyöryvää vai-
kutusta yli yhteiskuntien tänä päivänä eri puolilla pyritään parhaan mukaan seuraamaan.

Tiedämme, mitä uudet teknologiat tuovat tullessaan. Kirjallisuus on siitä meillä Suo-
messakin hyviä esimerkkejä täynnä. Kansainvälinen elokuvateollisuus tapailee niitä ja tuo
sellaisia uhkakuvia, joihin normaalin ihmisen ajatus ei oikein tahdo edes välttämättä yltää.
Epäsymmetrisen sodankäynnin keinot ovat tällöin käytössä ja keskusteltavana, ja on sel-
vää, että informaatiovaikuttaminen on asia, josta ainakin henkilökohtaisesti toivon, että
seuraava hallitusohjelmakin voisi sisältää klausuuleja, millä tavoin Suomi varautuu infor-
maatiovaikuttamiseen varautumiseen seuraavan hallituskauden aikana. Tämä on tärkeä ky-
symys.

Kohteena ovat normaalisti yhteiskunnan elintärkeät toiminnot. Kaikilla meillä on siitä
aistimus, mitä se käytännössä voisi tarkoittaa. Se sisältää tai kattaa kriittisen infrastruktuu-
rin. Tiedämme kyllä, mihin tällöin viitataan vaikka energiaverkostojamme ajatellen. Infor-
maatiostruktuuri on yhtä lailla kohteena silloin, jos äsken kuvaamani kaltaiset toimet ovat
käytössä pyrkimyksenä lamauttaa yhteiskunta, saada yhteiskunta polvilleen tai käyttää eri-
tyyppisiä kiristysohjelmia yhteiskuntaa vastaan ja sen jäseniä koskien. Silloin puhutaan
valtiosalaisuuksiin uimisesta tai sotilassalaisuuksiin sisään murtautumisesta erilaisilla hak-
keroinneilla, puhutaan esimerkiksi taloussalaisuuksiin murtautumisesta, joko valtio- tai
yritystasolla, tai liiketoimintaa koskien samantyyppisistä asioista.

Luin jostakin, että kaksi vuotta takaperin — vain pari vuotta takaperin — maailmassa oli
8 miljardia verkkolaitetta. Tänä päivänä vastaavia laitteita on 20 miljardia — ja väliä tuos-
ta 8:sta 20:een on vain kaksi vuotta. Se kertoo jotakin siitä vauhdista, miten ihminen kul-
kee verkon kautta tänä päivänä eteenpäin päivittäin. Meillä on yli 200 miljardia sähköpos-
tia päivittäin käytössä maailmassa, ja yli 500 miljoonaa tviittiä kulkee myöskin päivittäin
maapallolla. Facebookissa on yli 2 miljardia käyttäjää päivittäin. Melkoinen pelto kynnet-
täväksi tai melkoisesti ideoita löydettäviksi.

Yhdysvallat, Venäjä ja Kiina rakentavat kaikki omia systeemejään tässä maailmassa. Ne
eivät käytä mitään yhteistä internetiä, vaan ne käyttävät omia järjestelmiään ja luovat val-
tavilla taloudellisilla panostuksilla älykkäitä operaatioita ja toimia, miten tässä voisi mah-
dollisuuksiaan parantaa. Globaalit haittaohjelmatuotannot maailmassa ovat räjähtäneet kä-
siin, mikä merkitsee sitä, että tietomurrot ovat jokapäiväistä elämää. Kybertiedustelu on
keskuudessamme, mikä tarkoittaa sitä, että maailman vanhimmaksi ammatiksi luettu va-
koilu on tänä päivänä saanut hyvin uudentyyppiset, tehokkaat ja hyvin hankalat kasvot.
Venäläinen SORM-3-järjestelmä on systeemi, jonka väitetään kykenevän keräämään in-
formaatiota kaikista ihmisen käytössä olevista viestintävälineistä. En tiedä, mutta näin sa-
novat. Silloin se tarkoittaa kansalaisia, elinkeinoelämää, julkista sektoria ja kaikkia mei-
dän turvallisuusratkaisujamme, joita esimerkiksi Suomen tapauksessa teemme. Pitää ky-
syä: mikä on kyberresilienssi tänä päivänä maassamme?

Tämän vuoksi meidän on ollut pakko lähteä liikkeelle parantaaksemme viranomaisten
suorituskykyä vastata ja toimia tässä maailmassa tehokkaasti. Ikäväksemme on sanottava,
että jollain käsittämättömällä syyllä Suomi on seilannut näihin hetkiin saakka ilman lain-
säädännöllistä pohjaa sekä siviili- että sotilaspuolella, ilman että ollaan kyetty varautu-
maan tämänkaltaisiin toimiin. Vain yksilöidyt rikostapaukset, identifioidut rikokset, ovat
olleet mahdollisuuksien kohteena tutkia ja selvittää. Kuitenkin samalla uhka on moninai-
4



Pöytäkirjan asiakohta PTK 172/2018 vp
sempi ja monin verroin vakavampi kuin milloinkaan aikaisemmin yhteisen historiamme
aikana.

Nyt on valmisteltu lainsäädäntöä Suomeen, mielestäni valtioviisaasti sillä tavoin, että on
ylitetty hallitus—oppositio-raja ja tuotu tätä asiaa kaikille läheiseksi eri muodoissaan asiaa
valmistellen jo vuodesta 13 lähtien. Tämä on ollut siis pitkä marssi. Hallitus—oppositio-
rajat ylittävä toiminta tässä on saanut osakseen sellaisen yhteiskunnallisen arvion, joka on
mahdollistanut tämän vaikean ja vaativan lainsäädännön tuomisen tänne ilman suuria sote-
pärskeitä. On valitettavasti — tai valitettavasti ja valitettavasti — niin, että vain tämänkal-
taisella toiminnalla saadaan tuloksia aikaiseksi, koska tämä päätöksentekojärjestelmä on
myöskin hidas. Se on vaativa, mutta tuloksia myöskin ollaan nyt vihdoin viimein saamas-
sa, mutta me olemme viimeisimpiä läntisen Euroopan maita, joka tässä suhteessa saa lain-
säädäntönsä kuntoon. Se on välttämätöntä tasavallan presidentin ja hallituksen ulkoasiain-
valiokunnan päätöksenteon perustaksi, sillä on täysin selvää, että maan ulkopoliittisella,
turvallisuuspolitiikasta vastaavalla johdolla täytyy olla riittävät edellytykset tietomääräl-
tään tehdä omia ratkaisuja ja päätöksiä Suomen oman turvallisuuden takaamiseksi.

Me teemme nämä Euroopan ihmisoikeustuomioistuimen ja Euroopan unionin oikeuden
kannalta niin, että ne myöskin toimivat kaiken laillisen, kansalaisten perusoikeuksia tur-
vaavan järjestelmän mukaisesti. Me olemme kuunnelleet puolustusvaliokunnassa yli sataa
asiantuntijaa ja saaneet seitsemän valiokunnan lausunnot käyttöömme ja olemme pyrki-
neet niistä poimimaan olennaiset asiat saadaksemme toimivan, oikeusvarman ja samalla
tehokkaan keinon meidän viranomaistemme käytettäväksi. Vakoilu maailman vanhimpa-
na ammattina on asia, jonka edessä ei kannata olla sinisilmäinen vaan jossa pitää vaalia
Suomen kansallisia intressejä ja olla mukana kansainvälisessä vaihdannassa tavalla, jolla
myöskin me saamme tietoja omien järjestelmiemme tehokkuuden kautta niin kuin me
voimme myöskin antaa saman arvopohjan omaavien yhteiskuntien ja valtioiden käyttöön.
— Kiitoksia. 

Puhemies Paula Risikko: Kiitoksia valiokuntien puheenjohtajille. — Seuraavaksi minis-
teri Mykkänen.

17.23 Sisäministeri Kai Mykkänen: Arvoisa puhemies! Haluan ennen kaikkea kiittää ar-
voisaa puhemiestä, asianomaisia valiokuntia, mutta myös koko eduskuntaa laidasta lai-
taan. Kuten edustaja Kanervakin viittasi, jokaisesta eduskuntapuolueesta on löytynyt vas-
tuunalaisia henkilöitä käsittelemään tätä vakavaa kansallista turvallisuuskysymystä asian-
mukaisesti. En ainoastaan kiitä siitä, että olemme nyt hallituksen esitystä hyväksymässä,
hallitus on tietysti esitystensä takana, vaan myös siitä, että tämä on aidosti hoidettu huolel-
lisesti ja tarkkaan. On tärkeätä, että tällaisista asioista vallitsee kansallinen yhteisymmär-
rys, ja sen takeena on myös se, että vallitsee laaja kansallinen yhteisymmärrys siitä käsit-
telytavasta ja prosessista. Yksimielisyys on usein jopa demokratian luonteen vastaista,
mutta laaja kansallinen yhteisymmärrys on tärkeää.

Arvoisa puhemies! Ulkomaisten tiedustelupalveluiden aktiivisuus Suomessa on kan-
sainvälisten arvioiden perusteella palannut kylmän sodan aikoihin. He toimivat digiajassa,
me toimimme 80-luvun välineillä. Tästä syystä esimerkiksi vuoden 2013 ulkoministeriön
verkkovakoilu tuli tietoon kaverin hyväntahtoisuudesta, naapurivaltion hyväntahtoisuu-
desta. Täällä on paljon puhuttu käsittelyn aikana tiedonvaihdosta muiden maiden tieduste-
lupalvelujen välillä. Ja se onkin tietysti tarkka paikka, miten Suomen tiedustelupalvelu
5



Pöytäkirjan asiakohta PTK 172/2018 vp
vaihtaa henkilöihin liittyviä tietoja, mutta tällä hetkellä siinä ollaan kyllä täysin muiden ar-
moilla. Jotta saamme mitään tietoa verkoista, meidän täytyy vaihtaa jotain. Pääsemme
huomattavasti tasavertaisempaan asemaan nyt, kun lainsäädäntöä muutetaan. Voimmeko
jatkaa muiden armoilla? Emme voi jatkaa.

Terroriuhka on kohonnut pitkäaikaisesti, se meidän täytyy tunnustaa. Lähes kaikki iskut
suunnitellaan tavalla tai toisella internetissä. Suomen tiedonvaihto ja tiedonsaanti on täs-
säkin asiassa muiden tiedustelupalveluiden varassa. Onneksi meihin kohdistuu sympatiaa,
olemme hyvämaineinen valtio, mutta muilta me saamme vain sellaista tietoa, jota ei ole et-
sitty meidän kiinnostuksen kohteiden painotuksilla ja josta siis sivusilmälläkin kumppa-
nimme näkee, että Suomelle on siinä kiinnostavaa tietoa, ja josta Suomen arvellaan pysty-
vän myös maksamaan. Voimmeko näin jatkaa? Emme voi jatkaa näin.

Suomi on Länsi-Euroopan viimeisiä maita, jossa ei ole lainsäädäntöä tietoliikennetie-
dustelusta lainkaan. Tieto ylittää kuitenkin rajamme kaapeleissa Saksaan, Ruotsiin ja Ve-
näjälle. Saksa, Ruotsi ja Venäjä — kaikki ne tiedustelevat näissä kaapeleissa. Kaikki ne tie-
dustelevat Suomesta tulevaa tietoa, meidän kansalaisten tiedonvaihtoa, mutta me viimei-
simpinä emme itse asiassa edes näe, mitä siellä kaapeleissa meidän kansalaisten tiedoille
tapahtuu.

Suomi on myös seuraava EU:n puheenjohtajamaa, jolloin meihin kohdistuu varmasti
erityistä huomiota niin ulkomaisten tiedustelupalveluiden taholta kuin myös terrori-iskuja
suunnittelevien taholta.

Arvoisa puhemies! Nyt on turvallisuudesta vastaavan ministeriön näkökulmasta yhdes-
toista hetki säätää nämä lait. On tärkeää, että se tehdään huolellisesti ja perusteellisesti.
Näin on tehty. Olisimme tarvinneet nämä lait voimaan jo eilen, mutta kunhan edes huo-
menna, niin voimme olla tyytyväisiä siihen, että pystymme suomalaisten turvallisuutta pa-
rantamaan.

Onneksi meillä myöskin Suomessa on päätöksentekokykyä: viiden kuudesosan enem-
mistö kiirehtimislainsäädäntöön syksyllä. Kuten kaikki tiedämme, on erittäin harvinaista,
että tällainen enemmistö löytyi. Tässä salissa on laaja kansallinen yhteisymmärrys siitä,
että turvallisuutta pitää varjella ja että me voimme sen luotettavasti tehdä. Ja nyt olemme
onneksi siinä pisteessä, että myöskin tarkemmasta lainsäädännöstä on mietintö valmiina
etenemään, ja toivon rakentavaa keskustelua myös tästä.

Puhemies Paula Risikko: No niin, ja mennään sitten puhujalistalle.

17.28 Markus Mustajärvi vas: Arvoisa puhemies! Tiedustelulait, niiden käsittelyn julis-
taminen kiireelliseksi, valvontaan liittyvä hallituksen esitys ja henkilötietoihin liittyvä
sääntely on vaativa kokonaisuus. Sivuja paketissa on enemmän kuin sote-esityksessä. Tie-
dustelulakeja on valmisteltu pitkään, ja tarve lainsäädännön uudistamiselle on tässä raadol-
lisessa maailmassa kiistaton. Esimerkiksi sotilastiedustelu on toiminut jo sata vuotta ilman
asianmukaista lainsäädäntöä.

Näin laajassa, monimutkaisessa ja -ulotteisessa uudistuksessa etulyönti on aina valmis-
telukoneistolla. Eduskuntapuolueitten, myös hallituspuolueitten, kansanedustajien pitäisi
pystyä kyseenalaistamaan esitykset ja arvioimaan niitä kriittisesti. [Ilkka Kanerva: Niin me
teimme!] Kun pitää arvioida vahvan virkakoneiston ja perusoikeuksien suhdetta, ei kenen-
kään tule kritiikittä niellä eteen tuotuja esityksiä. Ja mitkä ovat resursseiltaan heikkojen
kansalaisjärjestöjen mahdollisuudet valvoa kansalaisten oikeuksia, saati sitten muuttaa jo
6



Pöytäkirjan asiakohta PTK 172/2018 vp
tehtyjä linjauksia? Ikävän maun jättivät ne puheet tässä salissa, kun kiireellisyyskäsittelyn
vastustajat leimattiin jo etukäteen osasyyllisiksi sellaisiin terroritekoihin, joita ei sitten ta-
pahtunutkaan, ja jos olisi tapahtunut, syylliset oli jo löydetty riippumatta mistään syy—
seuraus-suhteesta.

Voi kysyä myös sen perään, oliko puhdas sattuma, että poikkeuksellisen massiivinen vi-
ranomaisoperaatio Airistolla ajoittui perustuslakivaliokunnan antaman lausunnon ja edus-
kunnan täysistuntokäsittelyn väliseen viikonloppuun. Kohdehenkilöitä oli seurattu vuosia
ja operaatiota valmisteltu kuukausia, ja ajoitus sattui juuri tuohon viikonloppuun. [Ilkka
Kanervan välihuuto] Eduskuntaa voi ohjailla tai ainakin yrittää ohjailla monella tapaa.

Arvoisa puhemies! Perustuslakivaliokunta ohjasi puolustusvaliokuntaa, kuten myös
hallintovaliokuntaa, muuttamaan monelta kohdin hallituksen esitystä. Kaikki arviointi ei
kuitenkaan ole perustuslaillista, vaan myös poliittiselle arvioinnille pitää jäädä tilaa, var-
sinkin kun on kyse jatkuvasta vahvan viranomaisvallan, yksityisyyden, kansalaisyhteis-
kunnan ja perusoikeuksien välisestä jännitteestä.

 Vasemmistoliiton eduskuntaryhmä kiinnitti koko käsittelyn ajan huomiota perusoi-
keuksien turvaamiseen ja tiedustelutoiminnan valvonnan tehokkaaseen järjestämiseen. Jä-
timme puolustusvaliokunnassa vastalauseen, jossa esitimme syrjintäkiellon täsmällistä
muotoilua yleisluonteisen ilmaisun sijaan. Perustuslakivaliokunta ja myöhemmin puolus-
tusvaliokunta tulivatkin tälle kannalle yhtä sanaa lukuun ottamatta. Edellytimme myös, et-
tei kansainvälisessä yhteistyössä vastaanoteta, hankita eikä käytetä tietoja, joita koskee ni-
menomainen tiedustelukielto, ja että tietojen luovuttamisessa ja vastaanottamisessa huomi-
oidaan erityisesti tietojen vaihtoon osallistuvan maan ihmisoikeustilanne. Toinen pykälä-
muutosesitys koskee sitä, että tiedustelupöytäkirjaan kirjataan tilanteet, joissa saatu tieto
on hävitetty. Tämä parantaisi tiedustelukohteen asemaa ja jälkikäteisvalvonnan edellytyk-
siä.

Arvoisa puhemies! Nyt luodaan aivan uutta järjestelmää. Supon ja sotilastiedustelun
päälliköistä tulee ennennäkemättömän isoja herroja, ja heidän edustamilleen organisaati-
oille syntyy aivan uusi pelikenttä. Siksi parlamentaarisella ja viranomaisvalvonnalla tulee
olla aito, todellinen mahdollisuus tehdä työtään. Kansalaisilla taas tulee olla varmuus siitä,
että tiedusteluorganisaatiot toimivat niin kuin niiden oletetaan toimivan. Jo nyt on selvää,
etteivät valvonnan resurssit riitä. Tiedusteluvaltuutetun, tiedusteluvalvontavaliokunnan ja
oikeusjärjestelmän yhteistyöhön heti toiminnan käynnistyessä tulee kiinnittää erityistä
huomiota. Alkuvaiheessa muotoutuvat uudet toimintatavat ja määritellään keskinäiset suh-
teet, myös valtasuhteet valvojien ja valvottavien välillä. Siksi kannattaa olla hereillä ja seu-
rata tiukasti, kuinka toiminta lähtee liikkeelle.

Arvoisa puhemies! Oli hyvä, että se oli hallituspuolueen edustaja, joka sanoi, mikä arvo
parlamentaarisella valmistelulla on, kun hän viittasi tähän sote-pärskintään, ja minäkin al-
lekirjoitan kaiken. Prosessi on ollut pitkä, vaikea, moniulotteinen mutta hengeltään hyvä,
ja siinä suhteessa tästä prosessin läpiviennistä minäkin opposition edustajana olen kiitolli-
nen.

17.33 Pertti Salolainen kok: Arvoisa rouva puhemies! On hienoa, että nyt ollaan tässä
asiassa loppusuoralla. Niin kuin täällä on jo mainittu, tämä on todellakin viimeinen hetki,
jolloin Suomi tämän lainsäädännön ehdottomasti tarvitsee. Yhdyn täällä siihen, mitä edus-
taja Mustajärvi äsken sanoi: Me voimme olla ylpeitä siitä, millä tavalla tätä lainsäädäntöä
on valmisteltu. Parlamentaarisessa ryhmässä me olemme kolmisen vuotta istuneet kymme-
7



Pöytäkirjan asiakohta PTK 172/2018 vp
niä ja kymmeniä kokouksia, ehkä 40 ja 50 kokouksen välillä olemme istuneet ja valmistel-
leet tätä lainsäädäntöä kymmenien ja jälleen kymmenien asiantuntijoiden kanssa. Ja kun
sanoin, että voidaan olla ylpeitä tästä valmistelusta, niin tämä on hyvä esimerkki siitä, mil-
lä tavalla tärkeätä kansallista lainsäädäntöä kannattaa tehdä, eli on parlamentaarista val-
mistelua, ja uskon, että sotessakin olisi paljon parempi tilanne, jos sitäkin olisi valmisteltu
hieman samalla tavalla kuin tätä lainsäädäntöä. Eli nyt eduskunta voi olla todellakin ylpeä
siitä, millä tavalla tämä lainsäädäntö on tehty, ja suosittelen tätä metodia.

Me olimme myöskin varsin yksimielisiä tässä työskentelyssä, totta kai pieniä nyansseja
oli sinne tänne, mutta kokonaisvaltaisesti voi sanoa, että olimme erittäin erittäin yksimie-
lisiä. Ja kun täällä on nyt tästä ryhmästä paikalla aika monia, jotka olivat tässä parlamen-
taarisessa valmistelussa — huomaan, että varsin moni kollega on täällä paikalla — niin ha-
luaisin myöskin tässä nyt erityisesti osoittaa kiitokseni edustaja Töllille, joka suurella ah-
keruudella ja taitavuudella johti tätä meidän yhteistä työskentelyämme, mutta samalla kii-
tän myöskin kaikkia kollegoita, jotka olivat mukana tässä työssä. Jokaisesta puolueesta oli
todella innokasta ja hyvää väkeä.

Tämä lopputulos merkitsee sitä, että meillä, Suomella, on nyt vihdoinkin nykyaikainen
tiedustelulainsäädäntö. Me olemme olleet todella pahasti jäljessä kansainvälisestä tilan-
teesta. Kun täällä on puhuttu siitä, että olemme olleet osittain aika paljonkin ulkovaltojen
varassa, niin voin tämän aikaisemmasta työtehtävästäni varmistaa ja vahvistaa, että näin
todellakin on asian laita. Täytyy huomata, että tämä kansainvälinen toiminta — se on osto-
ja myyntiliike: jos ei sinulla ole mitään myytävää, niin ei myöskään voida ostaa mitään.
Tämä on tietysti hyvin hienovaraista työtä, millä tavalla tätä pitää tehdä. Se edellyttää
myöskin ehdotonta luottamusta molempien osapuolten osalta. Tämä merkitsee sitä, että lä-
hinnä tämä työskentely — lähinnä — on ystävällismielisten maiden kanssa, mutta joskus
sitä on pakko tehdä myöskin vihamielisissä tilanteissa, jotta voidaan välttää suurempaa
konfliktia.

Näistä yksilön oikeuksista ja turvasta en lähde yksityiskohtaisesti tässä nyt puhumaan.
Totean vain vanhaa tapaa ja slogania käyttäen, että konnat varokoot, mutta rehelliset ihmi-
set nukkukoot yönsä rauhassa. [Ilkka Kanerva: Juuri näin!] Se on tämä lopputulos, mikä
tältä osin on nyt vahvistettu.

Myöskin tämä parlamentaarinen valvonta on nyt varsin tyydyttävästi ja hyvin ratkaistu.
Ei ollut ihan helppoa keksiä tällaista uutta elintä ja sen valvontatoimintaa, mutta siinä mie-
lestäni on onnistuttu nyt varsin hyvin, ja myöskin eduskunnan asema on turvattu tässä
asiassa. Mikä minua on vaivannut jo aikaisemmin ja vaivaa edelleen, on se, millä tavalla
muiden valiokuntien osalta tämä tiedonkulku voidaan turvata tyydyttävällä tavalla. Se ei
tietenkään voi olla samaa kuin on tässä erityisessä tiedusteluvalvontavaliokunnassa, vaan
se on muunlaista. Sen hoitaminen ja miettiminen vielä ehkä ansaitsevat pohdintaa.

Otan esille myöskin tämän suuren vaaran, joka liittyy tämän päivän maailmaan, eli kai-
ken teollisuusvakoilun ja muun vakoilun. Olette varmaan huomanneet uutisista, että Kii-
nan valtio on nostanut kanteen Yhdysvaltoja vastaan Huawei-nimisen tietoliikenneverkko-
yhtiön asettamisesta boikottiin. Tämä osoittaa, minkälaisista jättiläismäisistä voimavarois-
ta ja asioista tässä voi olla huonoimmassa tapauksessa kysymys. Siinä puhutaan kyllä isos-
ta määrästä miljardeja, mikä tämänkin asian lopputulos sitten on, onko todettu, että Huawei
on myöskin sellainen yritys, joka pystyy vakoilemaan. Näissähän voi aina olla myöskin
toisenlaisia pyrkimyksiä. Tiedän erään tapauksen, jossa on syytetty plagioinnista ja paten-
tin varastamisesta, mutta se tehtiin vain sen takia, että saatiin hyvin menestyvän yrityksen
8



Pöytäkirjan asiakohta PTK 172/2018 vp
kauppa seis tietyksi ajaksi, ja käytettiin tällaista tekosyytä. En mene siihen lähemmin, mut-
ta tässä on siis monenlaisia mahdollisuuksia.

Täytyy myöskin huomata nämä valtavat vaarat, jotka kohdistuvat kansakuntien turval-
lisuuteen. Ajatelkaapa, jos jonain päivänä ilman mitään sodanjulistusta tai mitään pom-
mien käyttämistä tai aseiden käyttämistä yhtäkkiä täällä Suomessa esimerkiksi sähköyhte-
ydet vain katkeavat. On vaikea ajatella vakavampaa uhkaa meidän kansalliselle turvalli-
suudelle ja toiminnoille kuin se, että yhtäkkiä sähköt vain häviävät. Tämä asia on kyllä syy-
tä ottaa kaikella vakavuudella, koska ei tule aina ajatelleeksi, minkälaisia mahdollisuuksia
tässä nykyisessä maailmassa on. Muistan erityisesti tapauksen, jossa Iranin viholliset säh-
kö- ja tietohyökkäyksellä tuhosivat Iranin sentrifugiverkostot, ja sillä tavalla saatiin Iranin
ydinohjelma pysähtymään pitkäksi pitkäksi ajaksi. Eli toisin sanoen tässä on erittäin vaka-
via asioita kyseessä.

Puhelin on myöskin vaarallinen esine. Nimittäin jos ei siitä ole akku pois, niin nykytie-
don valossa voidaan sekä kuunnella että katsella sen puhelimen kautta, joka teillä on siellä
edessänne. Myöskin jääkaappi ja televisio voivat olla vaarallisia. Jos jääkaappi on yhtey-
dessä internetiin, silloin voidaan — vaikka haluttaisiin tietää, paljonko siellä on makkaraa
ja juustoa — myöskin urkkia tietoa, mitä puhutaan siinä huoneessa, missä tämä jääkaappi
on. Näitä jääkaappeja on jo kohta olemassa maailmalla.

Näitä otan tässä vain esimerkiksi siitä, minkälaisia vaaroja tähän koko sektoriin liittyy.
Mutta Suomi on nyt joka tapauksessa paremmin varustautunut kuin mitä se on ollut mil-
loinkaan itsenäisyytensä aikana. [Ilkka Kanerva: Hyvä puheenvuoro! — Simon Elo: Totta
joka sana!]

17.41 Päivi Räsänen kd: Arvoisa rouva puhemies! Myös minä haluan antaa kiitokset va-
liokunnille ja hallitukselle ja myös parlamentaariselle työryhmälle, jota edustaja Tölli to-
della ansiokkaasti johti, siitä, että olemme nyt tässä. Sote-lainsäädännön monipolvisen ja
vaikean tilanteen kohdalla ylipäänsä koko päätöksentekojärjestelmämme uskottavuus on
koetuksella, ja näissä oloissa on hienoa, että tämä asia, johon myös liittyy vaikeita kysy-
myksiä, on saatu päätökseen. Kansallinen turvallisuus on yhteinen asia, ja uskon, että se on
osaltaan vaikuttanut siihen, että tämä on kuitenkin melko hyvällä yhteishengellä pystytty
nyt tähän tuomaan.

Tosin sen verran haluan edustaja Mustajärven puhetta kommentoida, että hän kyllä
osoitti todella vilkasta mielikuvitusta vihjaillessaan, että poliisin operatiivinen toiminta,
tämä Airisto-toiminta, olisi valjastettu toimimaan juuri vasemmistoliiton poliittista linjaa
vastaan tässä kiistakysymyksessä, jonka he ovat tuoneet esiin. Sen verran itsekin tunnen si-
säministeriön ja myös poliisin toimintakulttuuria, että ei tällainen ole Suomessa mahdol-
lista, ja ehkäpä ministeri Mykkänen voi sen vielä vahvistaa. Onneksi emme elä sellaisessa
kulttuurissa, jossa poliisi komennettaisiin jotain operaatiota tekemään sen vuoksi, että tie-
tyn puolueen linjaa voitaisiin jotenkin vastustaa. Tällaista ei meillä ole.

Rikostorjunta ei ole tiedustelua, eikä tiedustelu ole rikostorjuntaa, ja supon nykyisin
käyttämät tiedonhankintatoimivaltuudet ovat todellakin rikostorjuntaan säädettyjä toimi-
valtuuksia, eikä niitä ole tarkoitettu muuhun kuin rikostiedusteluun. Tehokas tiedonhan-
kinta nimenomaan kansallista turvallisuutta vakavasti uhkaavasta toiminnasta ja sen ha-
vaitsemisesta riittävän varhaisessa vaiheessa ei siis ole ollut meillä mahdollista, eikä ole
nykylainsäädännön mukaan mahdollista, koska toimivaltuuksien käyttö on sidottu nimen-
omaan rikoksen käsitteeseen. Kuitenkin kansallisen turvallisuuden uhkat ovat luonteel-
9



Pöytäkirjan asiakohta PTK 172/2018 vp
taan usein sellaisia, että ne eivät ole Suomen lainsäädännön mukaan rikoksia. Silloinkin
kun kansallisen turvallisuuden uhassa on jotakin rikokseen viittaavaa, toiminta ei välttä-
mättä ole edennyt niin pitkälle, että siihen voitaisiin kohdistaa konkreettinen ja yksilöity ri-
kosepäily, ja siksi tarvitaan tätä uutta lainsäädäntöä, joka on jo mahdollista kaikissa naa-
purimaissamme ja lähes kaikissa Euroopan maissa.

Kuvitellaanpa, että ulkomaiselta tiedustelupalvelulta saadun tiedon mukaan Suomeen
on saapunut kaksi henkilöllisyydeltään tuntematonta ulkomaista terroristijärjestön jäsentä.
Tämä ei ole edes mitenkään poikkeuksellinen tilanne tänä päivänä, vaan hyvinkin mahdol-
linen tilanne. Näiden henkilöiden toiminnan tarkoitus on epäselvä, mutta järjestön väite-
tään ohjaavan henkilöiden toimintaa, vaikkapa irakilaisessa tietoverkossa sijaitsevan kes-
kustelufoorumin kautta. Suojelupoliisi saa kansainväliselle tiedustelutiedolle vahvistuk-
sen muista lähteistään. Suomeen lähetettyjä henkilöitä ei kuitenkaan kyetä tunnistamaan,
eikä heihin voida kohdistaa tiedonhankintaa, koska heidän henkilöllisyytensä ei ole tiedos-
sa. Tällaisessa tapauksessa ei ole ollut perusteita käyttää rikostorjuntatoimivaltuuksia, eikä
nykyisillä valtuuksilla ole mahdollisuutta myöskään selvittää henkilöllisyyttä, ja kuitenkin
kyse saattaisi olla sellaisesta toiminnasta, joka vakavasti uhkaa Suomen turvallisuutta, ja
sen vuoksi on tärkeää ja välttämätöntä selvittää näiden henkilöiden aikeet. Siksi tarvitaan
tätä lainsäädäntöä, siksi tämä on myös erittäin ajankohtainen nyt, kun Isisin kalifaatti on lä-
hes kokonaan kukistettu ja sieltä todellakin saattaa näitä henkilöitä myös Suomeen tulla eri
teitä. Vaikka heitä ei tänne edes kutsuttaisi eikä kuljetettaisi, silti heitä saattaa rajan yli tul-
la.

Vielä puutun, arvoisa puhemies, siihen keskusteluissa esitettyyn väitteeseen, että tiedus-
telulaki tässä muodossa mahdollistaisi massavalvonnan. Nämä kannanotot ovat erikoisia,
sillä tässä lainsäädäntöpaketissa nimenomaan ei sallita kohdentamatonta ja kaiken katta-
vaa tietoliikenteen seurantaa eli toimintaa, jota EU-tuomioistuin on ratkaisukäytännöis-
sään kuvannut massavalvontana. Eli tässä ei ole siitä kysymys, ja tässä hyvin monen kyn-
nyksen takana on, että rajat ylittävää tietoliikennetiedustelua voidaan suorittaa, ja myös
valvonta on erittäin vahvasti, myös kansainvälisesti vertaillen erittäin vahvasti, tähän sisäl-
lytetty.

Sitten, arvoisa puhemies, lopuksi on kuitenkin todettava se, että eihän tämä tiedustelu-
lainsäädäntö ole kuitenkaan sellainen taikasauva, joka estäisi kaikki terrori-iskut ja muut
vakavat teot ja tapahtumat Suomessa. Kuitenkin voidaan menneestä historiasta arvioida,
että esimerkiksi ulkoministeriön verkkovakoilun kohdalla tiedustelulainsäädännön hyödyt
olisivat voineet olla silloin jo hyvin merkittävät. Eli olisi voitu ehkä tuo tapahtuma no-
peammin saada hallintaan ja estää. [Pertti Salolainen: Ruotsi kertoi meille!] — Ruotsi ker-
toi meille, aivan niin kuin edustaja Salolainen totesi, mutta kovin pitkään tämä vakoilu sai
jatkua [Pertti Salolainen: Liian pitkään!] ennen kuin siihen pystyttiin puuttumaan, ja juuri
näistäkin syistä tarvitsemme tätä lainsäädäntöä.

Eli tässä uudessa lakipaketissa on todellakin kysymys riittävien työkalujen antamisesta
tiedusteluviranomaisena toimivalle suojelupoliisille ja Puolustusvoimille vakavien uhkien
havaitsemiseksi ja niiden torjumiseksi, ja esimerkiksi kybervakoilun havaitseminen on
edelleen kansallinen sokea piste. Kärjistäen voidaan sanoa, että Suomen viestintäverkois-
sa ei ole tällä hetkellä omaa vaan yksinomaan vieraita tiedustelupalveluita. Tähän todella-
kin tarvitaan muutos, jotta voimme antaa ne valtuudet omille viranomaisille. Luotamme-
han kuitenkin omiin viranomaisiimme enemmän kuin näihin kaikkiin naapurimaittemme
viranomaisiin.
10



Pöytäkirjan asiakohta PTK 172/2018 vp
17.49 Markus Mustajärvi vas (vastauspuheenvuoro): Arvoisa puhemies! Edustaja Räsä-
nen epäili minua liian vilkkaasta mielikuvituksesta, mutta minusta sillä entisellä tässä ta-
lossa vaikuttaneella edustajalla, joka julkisesti kirjoitti, että hänellä on Puolustusvoimissa
varmat lähteet sille, että Airistolta on löydetty sukellusvenetukikohtia... Minusta tämmöi-
sistä puheista saisi olla enemmän huolissaan kuin siitä, mitä minä täällä salissa sanon. Ja
kyllähän oikeussaleissa on nähty, että poliisit pystyvät hyvin laajoihin ja moninaisiin ope-
raatioihin muissakin yhteyksissä. Niin että minä en ainakaan luota yhteenkään viranomai-
seen täysin kritiikittä enkä ole naiivi näitten organisaatioitten suhteen. Arvostan kyllä suo-
malaista poliisia tavattoman paljon, ja ajan oloon kyllä varmaan saadaan tarkempaa tietoa
tämän operaation ajoituksesta ja massiivisesta laajuudesta — mitä jäi käteen, mitä paljas-
tui — ja tähän asti kai on ollut kyse talousrikollisuudesta. Voisi näin maallikkona ajatella,
että vähemmänkin järeät toimenpiteet riittäisivät sellaisen rikollisuuden torjuntaan.

17.50 Sisäministeri Kai Mykkänen: Arvoisa puhemies! Kiitos rakentavasta ja erittäin
hyvästä, seikkaperäisestä keskustelusta jo tähän asti. Tähän edustaja Mustajärven nosta-
maan, aika hurjaan ja kohtuuttomaankin epäilyyn: Todella kyllä vahvistan sen, mitä edus-
taja Räsänen, entinen sisäministeri, myös tässä totesi. Minusta on kyllä aika hurja heitto,
että Suomessa tällä tavalla toimeenpaneva viranomainen — tai viranomaisyhteistyö itse
asiassa, tähän Airiston operaatioonhan osallistui Rajavartiolaitos, suojelupoliisi, keskusri-
kospoliisi ja poliisi — ryhtyisi ikään kuin poliittisesti ajamaan jotain. Ne, jotka asiaa tun-
tevat, tietävät myös, että tämän operaation suunnittelu, päivämäärää myöten, toteutettiin
selvästi aikaisemmin kuin oli tästä eduskuntakäsittelystä tietoa, [Seppo Kääriäinen: Kyl-
lä!] jolloin sikälikään tässä ei yhteyttä ole. Tietysti tällaiset valmistelut, luonnollisesti, kun
on kyse kotietsinnästä tämmöiseen kohteeseen, tehdään salassa. Mutta näin asia on, että
valmistelu käynnistyi päivämäärää myöten jo selvästi ennen kuin eduskuntakäsittelyn
ajankohta oli tiedossa, eikä tämäntyyppisiä, että... Aina on hyvä olla epäileväinen, kuten
Mustajärvi totesi, mutta uskon, että olemme tästä kyllä aika laajalla yhteisymmärryksellä
vakuuttuneita, että ei suomalainen viranomainen lähde painostamaan eduskuntaa tällä ta-
valla.

Mustajärvi esitti myös epäilyksen, että miksi yleensäkään tässä operaatiossa edettiin laa-
jalla viranomaisten yhteistyöllä. Jokainen, joka on nähnyt kuvia tästä alueesta, johon sil-
loin kotietsintä suoritettiin, ymmärtää, että se ei ole mikään normaali kohde sinänsä. On
poliisin ja tuomioistuinten työtä tutkia sitä, mitä kaikkea rikollista siellä kenties on tapah-
tunut. Nyt on ollut julkisuudessa tiettyjä viitteitä, mutta kysymys on siitä, että kun tällai-
nen operaatio tehdään, niin tarkoitus on tietysti saada sieltä ne tiedot niin, että niitä ei voida
tuhota, ja silloin se on parempi tehdä riittävän vahvoilla voimavaroilla kuin toisin päin, että
olisi tehty jotain, josta olisi jäänyt kuva, että ei ole osattu hoitaa eikä ole saatu haltuun sitä
todistusaineistoa, joka tarvitaan tämän rikosvastuun toteutumiseen Suomessa myös näissä
tapauksissa.

Puhemies Paula Risikko: Otetaan tässä tällainen pieni lyhyt keskusteluvaihe, ja sen aloit-
taa edustaja Kari.

17.53 Mika Kari sd (vastauspuheenvuoro): Arvoisa rouva puhemies! Kyllä tämä tiedus-
telulain käsittely eduskunnassa ainakin allekirjoittaneelle lisää entisestään luottamusta par-
lamentarismin voimaan: [Pertti Salolainen: Joo!] hallitus tekee esityksen, mutta eduskunta
11



Pöytäkirjan asiakohta PTK 172/2018 vp
parantaa esityksen puutteita, korjaa niitä, tuo uusia elementtejä ja lopulta yhdessä täällä
keskustelee asiasta — nimenomaan parlamentarismin voimaan. Koko lakiahan ei oltaisi
voitu säätää ilman oppositiota ja ilman sosiaalidemokraatteja, viiden kuudesosan enem-
mistöä tälle laille ei olisi tullut. Mutta se tuli, koska luottamus keskenämme oli vahva ja
myös näimme yhteisen tarpeen tälle laille ja lainsäädännölle ja sen tarkentamiselle ja tark-
karajaistamiselle.

Kuitenkaan edustaja Mustajärven puheenvuorossaan esittämiin duubioihin itse en voi
yhtyä. Näin jo silloin, kun tämä Airiston Helmi -tapaus oli käsittelyssä, että asia oli menos-
sa vahvasti eteenpäin eduskunnassa yhteisellä tahdolla.

Mutta olisin kysynyt ministeri Mykkäseltä — ja vähän haluan varmistaa, ettei ministeri
vielä poistuisi: [Puhemies koputtaa] Eduskunnassa on käsittelyssä poliisin henkilötietola-
ki, [Puhemies: Aika!] joka on vielä kesken eduskunnassa. Voisitteko, ministeri, sanoa,
onko sillä vaikutuksia nyt siihen keskusteluun, jota tällä hetkellä käymme?

17.54 Eero Reijonen kesk (vastauspuheenvuoro): Arvoisa rouva puhemies! Tämän asian
käsittelyn osalta voin todeta puolustusvaliokunnan jäsenenä, että siellä oli selkeä tahtotila
konsensuksen hakemiseen. Kun puhutaan kansallisesta turvallisuudesta, niin on äärettö-
män tärkeätä, että tässä salissa olisi yhteinen näkemys. Kansallinen turvallisuus on tärkeä
asia, ja me pääsimme varsin pitkälle. Tässä edustaja Mustajärvi esitti vastalauseen, mutta
ymmärsin kyllä valiokunnan käsittelyssä, että aika lähellä oltiin maalia, että oltaisiin saatu
aivan 100-prosenttinen kattavuus.

Tämän lain lähtökohtanahan on kuitenkin se, että kun me teemme vahvaa kansainvälistä
yhteistyötä, niin ollaksemme uskottava yhteistyökumppani Suomen on välttämätöntä olla
kansainvälisessä tiedusteluyhteistyössä mukana toimivaltuuksilla, jotka vastaavat keskeis-
ten verrokkimaitten, erityisesti muitten Pohjoismaitten, toimintavaltuuksia. Tämä on ollut
se lähtökohta, ja minä uskon, [Puhemies koputtaa] että tällä päästään hyvin eteenpäin.

17.55 Tapani Tölli kesk (vastauspuheenvuoro): Arvoisa puhemies! Hyvinvointiyhteis-
kunnan yksi peruspilari on turvallisuus. Tällä lakikokonaisuudella vahvistetaan ja turva-
taan merkittävällä tavalla suomalaista turvallisuutta. Tämä luo nyt lainsäädännön pohjan
tiedustelulle. Tämä prosessi on ollut merkittävä. Tämä lakikokonaisuus on mittava. Sitä on
monta vuotta valmisteltu, ja erityisesti tekee mieli sanoa, että virkamiestyö on ollut huolel-
lista. Samalla on ollut erittäin perusteellista valiokuntien työ, ja haluan tässä todeta sen sel-
keästi, että siellä ei ole ollut hutilointia, vaan huolellista työtä. On merkittävä asia se, että
me olemme päässeet tässä asiassa näin suureen yksimielisyyteen.

Haluan nostaa tästä prosessista vielä yhden näkökulman. Kun perustuslain 10 § muutet-
tiin, niin silloin olivat jo tässä talossa sisällä nämä hallituksen esitykset siviili- ja sotilas-
tiedustelusta, ja ensimmäisen kerran perustuslakivaliokunta tulkitsi perustuslain 10 §:n
uutta 3 momenttia. Ei ole silloin kummallista, että perustuslakivaliokunta teki merkittävän
määrän huomioita, koska se tulkinta oli ensimmäinen. Siitä ei voi vetää sitä johtopäätöstä,
että pohjaesitys olisi ollut huono. Mutta lopputulos kokonaisuudessaan on erinomainen, ja
tästä on hyvä jatkaa eteenpäin.

17.57 Sofia Vikman kok (vastauspuheenvuoro): Arvoisa puhemies! Turvallisuus on pe-
rusoikeus. Suomen turvallisuusympäristö on viime vuosina heikentynyt, ja Suomeen koh-
distuvat uhat ovat monimuotoistuneet. On välttämätöntä, että viranomaisillamme on riittä-
12



Pöytäkirjan asiakohta PTK 172/2018 vp
vät resurssit ja riittävät toimivaltuudet, joiden avulla Suomea koskevat uhkatekijät voi-
daan mahdollisimman hyvin havaita ja niitä voidaan torjua. Suomi on ollut tiedustelulain-
säädännössä jäljessä verrokkimaitansa ja tiedonsaannin osalta, kuten tässä keskustelussa
on tullut esiin, pitkälti näiden kumppanimaidemme hyväntahtoisuuden varassa.

On erinomaista, että olemme monien käänteiden, huolellisen pitkäjänteisen valmistelun
jälkeen lähellä sitä, että tiedustelulait saadaan voimaan. Poikkeuksellisen laaja yhteisym-
märrys kertoo siitä ja on osoitus siitä, että kykenemme edelleen kansakuntana edistämään
Suomen ja suomalaisten turvallisuuden kannalta tärkeitä asioita laajalla rintamalla ja yh-
teistyöllä.

17.58 Ville Niinistö vihr (vastauspuheenvuoro): Arvoisa puhemies! Turvallisuus on tär-
keää, ja sen tehtävänä on taata vapaus — kansalaisten, yksilöiden, vapaus ja kansakunnan
vapaus — ja silloin tämäntyyppisessä lainsäädännössä pitää arvioida kokonaisuutta niin,
että ihmisoikeusperusteisuus ja oikeusvaltio tulevat myös turvattua siinä, millä perusteella
tiedustellaan, että se on tarkasti rajattua ja perusteltua, ja siinä, miten tätä tietoa käytetään.
Kyllä minun täytyy sanoa, että tämä on minun kansanedustajaurallani ja erityisesti viimei-
sen neljän vuoden aikana ollut eduskunnassa aivan poikkeuksellinen prosessi siinä, kuinka
huolella on otettu eri parlamentaaristen ryhmien näkemyksiä huomioon, ja näin ollen me
olemme tässä tilanteessa, jossa lähes yksimielinen tuki tälle ehdotukselle on. En olisi us-
konut silloin, kun tästä alettiin puhumaan noin kymmenen vuotta sitten, että Suomessa voi-
daan saada näin yksimielisesti tiedustelulainsäädäntö eteenpäin, ja se kertoo jotain hyvää
tästä maasta.

Haluan myös kiittää puhemiestä, koska perustuslakivaliokunnan jäsenenä pidin perus-
teltuna sitä, että tarkasteltiin vielä uudestaan, onko varmasti niin, että asiat on perustuslain
mukaan valmisteltu. Pieniä lisähuomioita meillä vielä tässä lopussa tuli, eli on hyvä, että
rajatapaukset tarkistetaan.

Tämä prosessi on mennyt niin hienosti kuin voi, ja kiitos siitä kaikille.

17.59 Simon Elo sin (vastauspuheenvuoro): Arvoisa rouva puhemies! Jos minulta tämän
kauden jälkeen kansalainen kysyisi, mikä on se yksi asia, mistä olisin tältä kaudelta ylpeä,
että olemme saaneet aikaan, niin voipi olla, että vastaisin, että tämä tiedustelulainsäädäntö.
Niin tärkeä tämä on.

Usea tietysti myös kysyy, että no, mikä vaikutus tällä nyt sitten on tavalliseen kansalai-
seen. No, nykypäivänä terroristiset teot, iskut, kyllä yleensä kohdistuvat tavallisiin kansa-
laisiin, tavallisiin suomalaisiin. Jos mahdollisimman kansantajuisesti sanoo tämän siviili-
tiedustelun osalta, niin tämähän pitää liittää tähän nyt ajankohtaiseen keskusteluun esimer-
kiksi Isisin vierastaistelijoista. Tämän lainsäädännön nojalla me pystyisimme saamaan
näistä henkilöistä itse tuotettua tiedustelutietoa. Niin kuin täällä on tullut ilmi, nyt me
olemme olleet vain meidän kansainvälisten kumppaneiden armoilla, ja tämä ei tietenkään
ole Suomen kansallisen turvallisuuden kannalta hyvä tilanne. Näistä henkilöistä pitää pys-
tyä tuottamaan itse tiedustelutietoa.

Arvoisa puhemies! Tähän liittyen haluan sanoa selvästi sen, että näille Isis-vierastaiste-
lijoille, jotka Suomesta ovat lähteneet, viestini on: älkää palatko takaisin.

18.00 Seppo Kääriäinen kesk (vastauspuheenvuoro): Rouva puhemies! Näillä uudistuk-
silla Suomen tiedustelu tulee eurooppalaiselle tasolle, ja me olemme myös tässä katsannos-
13



Pöytäkirjan asiakohta PTK 172/2018 vp
sa sitten varteenotettava kumppani keskusteltaessa tärkeistä asioista Euroopassa ja maail-
malla. Tämä on minunkin mielestäni tämän vaalikauden tärkein yksittäinen saavutus tältä
eduskunnalta, minun mielestäni kiistattomasti. Tätä uudistusta on tehty perusteellisen val-
mistelun myötä sekä hallituksen puolella että eduskunnan puolella, ja se onkin ollut vält-
tämätön juttu, koska tässä pitää tasapainoilla turvallisuuden ja toisaalta sitten perusoikeuk-
sien ja ihmisoikeuksien välillä, löytää siinä hyvä tasapaino. Nyt se on löytynyt.

Hienoa on se, että tästä asiasta vallitsee erittäin laaja poliittinen yhteisymmärrys, ja se
voi syntyä vain kärsivällisen ja toisiansa kunnioittavan keskinäisen keskustelun avulla.
Tästä on kyllä oppia muutenkin jatkoon, uusille vaalikausille, ja se on se, että isoja uudis-
tuksia kannattaa yrittää vain parlamentaarisen valmistelun pohjalta.

18.01 Sari Essayah kd (vastauspuheenvuoro): Arvoisa rouva puhemies! Tässä ei voi
muuta kuin yhtyä viisaan edustaja Kääriäisen puheenvuoroon, elikkä tästä varmasti on
opittu se, että kun tehdään isoja, parlamentaarista tukea vaativia uudistuksia, silloin niitten
pitää olla aidosti parlamentaarisia. Todellakin kun tuolla vaalikentillä nyt on kerennyt jon-
kun verran käydä, niin siellä tulee paljon kritiikkiä esimerkiksi siitä, miksi sotea ei ole saa-
tu valmiiksi ja muuta vastaavaa, ja tässä on paljon nyt opiksi otettavaa, miten upeasti näitä
tiedustelulakeja on täällä yhdessä viety läpi. Se on myös ollut huolellista, ja todellakin on
käytetty vielä kertaalleen siellä perustuslakivaliokunnassa, jotta viimeinenkin huoli häipyi
siitä, onko tässä jotakin sellaista, mikä voisi olla ristiriidassa perustuslain kanssa. Ja kyllä
tässä edustaja Töllille pitää ehdottomasti antaa hyvästä johtajuudesta kiitosta elikkä tasa-
painoisesta eri ryhmien kuulemisesta ja erilaisten huolien kuulemisesta.

Niin kuin täällä on sanottu, kyllähän me olemme olleet erikoisessa tilanteessa, että ol-
laan oltu niin sanotusti hyväntahtoisten kumppanimaitten avun varassa juuri tämän tiedon-
saannin suhteen, ja on äärimmäisen tärkeää, että nyt tällä kaudella me saamme yhdessä tä-
män asian maaliin. Toivon todella, että tässä ihan loppumetreillä ei enää mikään ryhmä
lähtisi millään tavalla tekemään tähän ikään kuin kauneusvirheitä. Tämä on kunniaksi koko
tälle talolle, että nämä asiat on saatu eteenpäin.

18.03 Timo Heinonen kok (vastauspuheenvuoro): Arvoisa rouva puhemies! Turvalli-
suustilanne on Suomessa ja maailmalla muuttunut merkittävästi, ja täällä keskustelussa on
esille tuotu tilanteita, joissa nämä lait olisivat voineet osaltaan olla vaikuttamassa siihen,
että olisimme pystyneet omatoimisesti aiemmin havaitsemaan tiettyjä tapahtumia ja mah-
dollisesti estämään joitain tapahtuneita tapahtumia. Kun turvallisuus vaatii, niin yhteistyö-
kykyä näyttää Suomen eduskunnasta löytyvän, siitä kuuluu kiitos kaikille, jotka ovat tässä
laajassa yhteistyörintamassa mukana. Haluan kiittää paitsi puolustusvaliokuntaa erinomai-
sen hyvästä yhteistyöstä myös meidän valiokuntaneuvostamme ja myös valmistelevia vir-
kamiehiä, jotka tätä työtä tekivät ensin valmistellen ja sen jälkeen meidän kanssamme lop-
puun hioen. Tästä on tullut hyvä, ja toivottavasti tämä saadaan pikaisesti käyttöön, sillä jo-
kainen hetki voi olla liian myöhäinen.

18.04 Päivi Räsänen kd (vastauspuheenvuoro): Rouva puhemies! Edustaja Mustajärvi
lähti jo salista, mutta haluan todeta, että on toki hyvä suhtautua kriittisesti viranomaisten
toimintaan. Viranomaiset voivat tehdä virheitä, voivat myös syyllistyä vakaviinkin rikok-
siin, mitä valitettavasti olemme joutuneet seuraamaan, mutta on vielä aivan eri asia, jos
14



Pöytäkirjan asiakohta PTK 172/2018 vp
epäillään tai vihjaillaan, että viranomaiset ohjattaisiin operaatioihin, jotta voitaisiin vaikut-
taa poliittisesti, vieläpä tilanteessa, jossa se kohdistuisi yhteen puolueeseen.

Mutta sinänsä demokratiassa on hyvä, että vasemmistoliitto on esittänyt selkeästi omat
kantansa. Tässä on kuitenkin hyvin laaja ja suuri yksimielisyys tämän esityksen takana.
Valmistelu on ollut poikkeuksellisen huolellista, sehän alkoi jo viime vaalikaudella työryh-
mämietinnöllä. Haluan vielä antaa kiitoksen parlamentaarisen työryhmän jäsenelle, edus-
taja Kasville, jolla on aivan erityinen asiantuntemus näistä tietoliikenneasioista. Uskon,
että hän vaikutti hyvin positiivisella tavalla tämän asian etenemiseen.

Toinen varapuhemies Tuula Haatainen: Myönnän vielä nyt pyydetyt kaksi vastauspu-
heenvuoroa, ja sitten mennään puhujalistaan.

18.05 Lea Mäkipää sin (vastauspuheenvuoro): Arvoisa puhemies! Haluan myös koros-
taa, että puolustusvaliokunnassa työ oli hedelmällistä ja sitten lopuksi vielä otettiin huo-
mioon nämä perustuslain vaatimat muutokset, joista toiset olivat teknisiä ja sitten toiset oli-
vat täydentäviä esityksiä.

Niin kuin täällä on tullut sanottua ja tiedämme, Suomen tilanne on muuttunut ja lähiym-
päristössä tilanne on tavallansa vaikeutunut. Tämä esitys parantaa Suomen sotilaallista val-
miutta. Sotilastiedustelun avulla saamme tietysti ennakollista tietoa Suomea uhkaavista
vaaroista ja turvallisuusympäristön muutoksista. Myös kybertoimintaympäristön merkitys
on kasvanut, samoin tietoverkostossa tapahtuvat hyökkäykset ovat nopeita toteuttaa, niin
että siihen pitää entistä nopeammin sitten vastata.

Tällä sotilas- ja siviilitiedustelulailla me saamme mennä taas askeleen edemmäs kohti
parempaa Suomea.

18.06 Marisanna Jarva kesk (vastauspuheenvuoro): Arvoisa puhemies! On hienoa kuul-
la keskustelua, että on lähes yksimielinen lähestyminen ollut tähän koko aiheeseen, että on
tärkeä asia viedä eteenpäin tämä meidän tiedustelutoiminnan saattaminen kansainväliselle
tasolle. Ja todella kansainvälistä tämä on ollut: Suomen omaa tiedustelua ovat käytännössä
hoitaneet meidän kumppanimaamme, kun meillä ei viranomaisilla ole ollut toimintaval-
tuuksia puuttua näihin asioihin. On erittäin tärkeää, että nyt meille näitä valtuuksia tulee.

Ennen kaikkea on ollut tärkeää se yhteinen huomio siitä, että turvallisuusympäristö on
muuttunut ja meidän on pitänyt saada turvallisuuspoliittiselle johdolle ja erityisesti soti-
laallisen päätöksenteon tueksi tietoa, mitä meidän verkoissa liikkuu. Ja ennen kaikkea,
mikä on ollut tärkeää huomioida: meille ei ole minkäänlaista massavalvontaa tulossa, ei-
vätkä siihen minkäänlaiset resurssit riittäisikään, vaan tämä valvonta on kohdennettua ja
myös itse tiedustelu tulee vahvan valvonnan piiriin.

Tätä voi pitää hyvänä työnä.

Toinen varapuhemies Tuula Haatainen: Ja sitten mennään puhujalistaan.

18.08 Timo Heinonen kok: Arvoisa rouva puhemies! On korkea aika saada Suomeen tie-
dustelulait. Niin kuin tuossa hetki sitten totesin ja niin kuin monet muutkin ovat salissa to-
denneet, turvallisuusympäristömme on muuttunut merkittävällä tavalla. Perinteiset uhat
ovat tulleet lähemmäksi, mutta myös erilaiset tietoliikenneverkoissa tapahtuvat uhat,
kyber- ynnä muut sellaiset, ovat arkipäivää tämän päivän toimintaympäristössä. Muissa
15



Pöytäkirjan asiakohta PTK 172/2018 vp
länsimaissa vastaavantyyppinen lainsäädäntö on ollut käytössä jo jopa 15 vuotta. Meillä on
esimerkkejä julkisuudesta, millä tavalla Ruotsi esimerkiksi on auttanut meitä tilanteissa,
joissa meillä ei ole ollut tätä kykyä itsellämme, ja toisaalta Ruotsi on kertonut julkisuuteen
tapauksia, joissa he ovat pystyneet tiedustelun kautta estämään terroristi-iskuja, joita on
valmisteltu Ruotsissa.

Pidän myönteisenä sitä, että nyt siviilitiedustelulait ja sotilastiedustelulait Suomeen saa-
daan — kiitos laajasta, hyvästä yhteisymmärryksestä. Toisaalta haluan alleviivata sitä,
mitä tässä edellä esimerkiksi edustaja Jarva toi esille, että tämä on tarkkaan rajattua lain-
säädäntöä ja toimintaa, tämä on myös vahvasti valvottua toimintaa ja, niin kuin hän toi esil-
le, tämä ei pidä sisällään myöskään massavalvontaa. Tämä on hyvä kaikkien tiedostaa. Eli
tulemme toimimaan tässä Suomessa, voisi sanoa, poikkeuksellisenkin tiukan valvonnan al-
la, mikä on hyvä asia.

Arvoisa puhemies! Pidän tärkeänä sitä, että ensi kaudella työtä näiden kyberuhkien kit-
kemiseksi jatketaan. Me tarvitsemme mielestäni Suomeen jonkinlaisen kyberturvallisuu-
den johdon, esimerkiksi oman viran ja osaston, joka vastaa siitä. Tämäntyyppinen koko-
naisuus meiltä puuttuu, ja sellaiselle selkeästi olisi tarvetta, että tämä yhteys löytyisi sel-
keästi. Tällä osa-alueellahan itse asiassa on aika paljon kansainvälisestikin vielä tehtävää.
Ei vielä tietääkseni mikään maa maailmassa ole todennut, että se olisi joutunut esimerkiksi
sotilaallisen hyökkäyksen kohteeksi tämäntyyppisessä tapauksessa. Tämä on keskustelua,
mitä maailmalla tällä hetkellä käydään, ja ehkä jossain vaiheessa saadaan sitten yhteisym-
märrys siitä, missä vaiheessa maan koskemattomuus esimerkiksi tulee loukatuksi: onko se
tapahtunut silloin, kun GPS-toimintaa häiritään, vai vaatiiko se esimerkiksi sen, että tällai-
sen toiminnan kautta saataisiin lentokoneet putoamaan taikka junat törmäämään, mitä ehkä
pahimmillaan nämä verkoissa tapahtuvat hyökkäykset voisivat olla. [Puhemies koputtaa]

Arvoisa puhemies! Kiitos, että tämä asia menee eteenpäin, ja voisi todeta, että omakin
puheenvuoroni oli poikkeuksellisen lyhyt sen takia, että tämä saataisiin mahdollisimman
nopeasti voimaan. [Naurua]

Toinen varapuhemies Tuula Haatainen: Kiitos siitä.

18.11 Sirpa Paatero sd: Arvoisa rouva puhemies! On todella mukava olla keskustelemas-
sa näin yhteisymmärryksellä tehdystä lainsäädäntöpaketista.

Meillä on uudenlaisia uhkia, joihin vastaamiseen me tarvitsemme uusia välineitä, ja toi-
saalta turvallisuusympäristö, minkälaisia uhkia on meitä kohtaamassa, on peruste, minkä
takia tätä lakipakettia on ollut hyvä viedä eteenpäin. On myöskin merkille pantavaa, että
meillä tähän mennessä ei ole ollut lainkaan tiedustelulakeja. Niin kuin täällä äsken kuul-
tiin, sotilastiedustelun puolella tiedustelua on kyllä tehty, mutta ilman lainsäädäntöpohjaa.
Siksi tämä on merkittävä kohta meidän eduskuntakaudella.

Tähän siis kuuluu viisi esitystä: siviilitiedustelulaki, sotilastiedustelulaki, tiedustelun
valvonta, perustuslain muuttaminen ja sitten eduskunnan työjärjestys, jossa perustetaan
uutta tiedusteluvalvontavaliokuntaa. Tänään on jopa tehty esitys siitä, kuka tulisi tieduste-
luvalvontavaltuutetuksi.

Tänään ovat siis viimeiset tiedustelulait elikkä sotilas- ja siviilitiedustelu keskustelussa,
mutta toistan äsken tehdyn kysymyksen, että meillä ovat yhä edelleen kesken henkilötie-
tolait, jotka eivät ole tulleet tähän saliin ja joista toista ei ole vielä edes valiokunnassa kä-
sitelty. Olen ymmärtänyt, että nämä ovat olennaisia, jotta tiedustelulakeja voidaan käytän-
16



Pöytäkirjan asiakohta PTK 172/2018 vp
nössä toteuttaa. Jää nyt nähtäväksi, onko hallituspuolueilla tähän tahtoa, miten näitä vie-
dään eteenpäin — toivottavasti.

Tämä parlamentaarinen työryhmä, joka on ollut jo edelliseltä kaudelta, ei siis seuranta-
ryhmä vaan aito työryhmä, on ollut edellytys sille, että on saatu tämä esitys tänne, mutta
kaikilta osin useammat puolueet eivät olleet tyytyväisiä kaikkiin niihin kohtiin siinä koh-
taa, kun lakipaketti tuli tänne Eduskuntataloon. Sen takia on ollut erittäin hyvä, että koko
valmistelun ajan, tämän talon käsittelyn ajan, täällä on ollut myöskin parlamentaarista kä-
sittelyä, jota edustaja Tölli on vetänyt.

Toinen syy, minkä takia on ollut erittäin perusteltua, että tätä on yhdessä pohdittu, on se,
että se viiden kuudesosan enemmistö perustuslain muuttamiseksi niin, että ihmisten perus-
oikeuksiin elikkä tässä tapauksessa kirjesalaisuuteen voidaan puuttua, on vaatinut yhteisen
ymmärryksen siitä, miksi me tarvitsemme tämän nopeutetun perustuslain muutoksen em-
mekä kahden eduskunnan aikana.

Ilahduttavaa oli palaute valmistelijoilta, ainakin joltakin, joka kertoi, että vaikka hän oli
monta vuotta tätä lakipakettia kirjoittanut, niin hänen täytyy myöntää, että tämä eduskun-
nan prosessi jalosti sitä vielä paremmaksi. Tämä antaa minun mielestäni hyvän osoituksen
meille kaikille siitä, että eduskunnan tarkka työ valiokunnissa ja parlamentaarisesti tuottaa
hyvää lainsäädäntövalmistelua, kun sitä voidaan tehdä yhdessä, tietenkin sitten lakien kir-
joittajien kanssa.

Perustuslakivaliokunta totesi silloin, että muutos voidaan tehdä kiireellisenä, ja näin se
täällä hyväksyttiin varsin laajalla yhteisymmärryksellä niin, että se viisi kuudesosaa saa-
tiin tehtyä. Yhdessä saatiin myöskin samalla sovittua tämän käsittelyn aikana, mitä ei ollut
alussa ollenkaan, muun muassa suojelupoliisin ja tiedustelutoiminnan parempi valvonta,
tiedusteluvaltuutetun valtuuksien muutokset, tiedustelun kohdentamisen tarkentaminen, ja
tämän jälkeen olimme pääsemässä sitten siihen, että keskustelemme näistä varsinaisista
tiedustelulaeista, kun tämä valvonta oli saatu hoidettua. Tässä kohtaa se laajuus tuli esille,
koska lausuntovaliokuntia oli varsin monta, joista kaikilta, niin lakivaliokunnalta kuin tie-
tysti perustuslakivaliokunnalta, hallintovaliokunnalta ynnä muilta, saatiin arvokasta lisää
näitten käsittelyyn.

Tiedustelutoiminnan tarkkarajaisuus oli yksi, mihinkä perustuslakivaliokunta jo ensim-
mäisellä kierroksella kiinnitti huomiota, ja sitä yritettiin ja tehtiin molemmissa valiokun-
nissa tarkentaen sitä, samaten tämä oikeusturvan puoli, jota myöskin parannettiin. Valitet-
tavasti ehkä kuitenkin tarpeellinen — joittenkin mukaan hyvinkin tarpeellinen ja joitten-
kin mukaan täysin tarpeeton — kierros kaksi käytiin silloin, kun ulkopuolelta tuli painetta
ja toisaalta puhemies päätti, että on parempi tarkistaa lakien perustuslaillisuus. Kannatin
tätä täysillä, koska se tehtiin hyvässä yhteisymmärryksessä niin perustuslakivaliokunnan
kuin asianomaisten valiokuntien elikkä puolustus- sekä hallintovaliokunnan kanssa ja
päästiin tekemään muutama tarkennus. Nämä muutamat kohdat olivat siis syrjintäkielto,
joka oli molempiin lakeihin kirjoitettu niin, että todettiin yleisesti syrjintäkielto kaikkeen
tiedustelutoimintaan, ja tässä tapauksessa oli tarvetta kirjoittaa sinne tarkemmin listat,
minkälaisesta syrjinnästä on kyse, mitä ei saa harjoittaa tiedustelua tehtäessä. Toinen oli
hakuehtojen määrittely silloin, kun mietitään, millä hakuehdoilla tiedustelutoimintaa teh-
dään.

Mielenkiintoista oli, että samalla päädyttiin sitten kuitenkin tällä kierroksella siihen, että
molemmissa kohdin tarvitaan kaksi tuomaria. On siis tuomareita kaksi kappaletta silloin,
kun päätetään, saako tiedusteluluvan johonkin, mutta myöskin siinä kohdin, kun päätetään
17



Pöytäkirjan asiakohta PTK 172/2018 vp
siitä, että tiedustelutoiminta keskeytetään. Alun perin se oli vain siinä keskeytyksessä, nyt
se tuli myöskin siihen tiedusteluluvan saamiseen. 

Eräs ongelma, minkä nostimme esille, oli näitten tiedustelukiellon ulkopuolella olevien
tiedostojen avaaminen, joita siis ovat pappi, lääkäri, tuomari ja lakimies, ja siinä kohtaa
emme jättäneet enää vastalausetta, kun saimme tarkennuksen pöytäkirjaan merkittäväksi.
Elikkä aina kun heidän tietojaan avataan, jos tulee manuaalisesti käsiteltynä esille, että
tämmöiset henkilöt ovat kyseessä, se on kirjoitettava tarkasti pöytäkirjoihin, joista voidaan
todentaa, kuinka monta kertaa näiden ihmisten tietoja, tiedostoja on avattu. Sen takia pääs-
tiin eteenpäin. Koko tämän käsittelyn aikana on jouduttu ja saatu miettiä sitä, miten ihmis-
ten perusoikeudet toteutuvat ja mikä on meidän turvallisuustilanteen kannalta olennaista,
ja tämä balanssi pitää säilyttää.

Hienoa on se, että saatiin kirjattua valiokunnalle vuoden 2020 loppuun mennessä selvi-
tys ja sitten yhteinen selonteko vuoden 2021 loppuun mennessä. Tällä me pystymme arvi-
oimaan, ja kun tiedusteluvalvontavaliokunta lähtee toimintaan, niin myöskin sitä kautta,
miten tämä asia etenee.

18.19 Tapani Tölli kesk: Arvoisa puhemies! Tämä tiedustelulainsäädäntökokonaisuus,
sen valmiiksi tuleminen, on merkittävä tekijä meidän kokonaisturvallisuutemme vahvista-
miseksi ja parantamiseksi. Nyt meillä sitten on tiedustelutoiminnasta selkeä lainsäädännöl-
linen pohja. Yleinen turvallisuustilanne on muuttunut nopeasti ja on muuttumassa, ja meil-
lä on välttämätöntä olla riittävät välineet, jotta me pysymme ajan tasalla ja meidän valtio-
johdollamme on riittävä tieto, missä tilanteessa me elämme.

Tämä työ on ollut pitkäaikainen ja merkittävä. Se on käynnistynyt jo edellisen vaalikau-
den aikana, mutta pääasiallinen työ on tapahtunut tämän vaalikauden aikana. Oleellinen
asia mielestäni tässä on se, että vaikka laki perustuu hallituksen esitykseen, niin tässä ei ole
kysymys hallitus—oppositio-asetelmasta, vaan on tarkoitettu, että riippumatta hallituspoh-
jasta tämä lakikokonaisuus toimii ja tähän voidaan luottaa. Tämä ei ole poliittisille suhdan-
teille altis, vaan tämän on välttämätöntä toimia hyvin kaikissa tilanteissa ja niin, että voim-
me tähän kokonaisuuteen luottaa.

Tämä prosessi oli myös siinä mielessä mielenkiintoinen, että tässä oli monta vaihetta.
Ensimmäisenä vaiheenahan oli perustuslain 10 §:n muuttaminen, ja se vaati huolellisen
valmistelun. Se tuli täällä yksimielisesti hyväksytyksi. Kiireellisyydestä oli pieni erimieli-
syys, mutta oli riittävä enemmistö, jotta se hyväksyttiin kiireellisenä.

Seuraava vaihe oli valvontajärjestelmän hyväksyminen, johon kuuluu laillisuusvalvon-
ta ja parlamentaarinen valvonta, ja se on täällä hyväksytty yksimielisesti. Ja voi sanoa, että
kansainvälisesti vertailtuna se on tiukimpia ja pitävimpiä järjestelmiä, mitä on. Tässä mie-
lessä tähän kokonaisuuteen voi suuresti luottaa, että tämä toimii myös perusoikeuksien
kannalta hyvin.

Nyt ovat sitten nämä varsinaiset substanssilait täällä, sotilastiedustelulaki ja siviilitie-
dustelulaki. On sanottava, että se on laaja ja mittava kokonaisuus ja valtavasti yksityiskoh-
tia sisältävä.

Mainitsin jo tuossa debattipuheenvuorossani, kun perustuslakivaliokunta antoi sitten
hallituksen esityksestä sen ensimmäisen lausunnon, että on luonnollista, että kun ensim-
mäistä kertaa perustuslakivaliokunta tulkitsi perustuslain 10 §:n 3 momenttia, siinä oli
huomautuksia, varsinkin kun tämä kokonaisuus on niin laaja ja siinä on valtavasti yksityis-
kohtia. Tämä huomioon ottaen on erittäin arvostettavaa ja kunnioitettavaa, minkälaisen
18



Pöytäkirjan asiakohta PTK 172/2018 vp
työn asianomaiset valiokunnat tekivät tehdessään mietintöä. Minä luulen, että voisi sanoa,
että se oli neuvoksiltakin, kummankin valiokunnan sihteeriltä, melkoinen diplomityö. Täs-
sä mielessä on minusta kohtuutonta sanoa, että on hutiloitu. On tehty erittäin perusteellista
ja huolellista työtä.

Se, että tämä tuli uudelle kierrokselle, oli tietynlainen varmistus siitä, että onhan varmas-
ti kaikki kohdallaan. Haluan todeta, että kun perustuslakivalokunta arvioi sitten nämä va-
liokuntien mietinnöt, ei siinä ollut perustuslainvastaisuutta. Oli muutama huomio, ja mo-
lemmat valiokunnat ottivat käsittääkseni kaikki nämä huomiot huomioon, eli sen mukai-
sesti toimivat. Että nyt pitäisi olla varsin hyvällä pohjalla.

Mitä sitten tulee tähän muuhun valmistelutyöhön, oli varsin mielenkiintoista olla siinä
parlamentaarisessa seurantaryhmässä ja todeta, että sillä ryhmällä oli merkitystä sen pro-
sessin etenemisessä ja sisällössä. Kun työ eteni, monia havaintoja otettiin virkamiestyöryh-
missä sen jälkeen huomioon. Me kokoonnuimme kymmeniä kertoja ja saimme huolellises-
ti valmisteltuja esityksiä ja niistä keskustelimme avoimesti eri näkökulmilta. Se mahdol-
listi sen, että tästä löytyi konsensus. Tätä hiottiin vielä senkin jälkeen yhteisesti muutamas-
ta kohdasta. Kun hallituksen esitykset olivat jo tulleet, täällä jatkettiin seurantaryhmän työ-
tä, ja sillä oli merkitystä. Nyt voi sitten sanoa, että tämä on yhteinen. Tämä ei ole hallituk-
sen ja opposition erikseen, vaan tämä on yhteinen, koska tämän täytyy kestää myös pitkälle
tulevaisuuteen.

Sitten tästä tekee mieli sanoa, mikä merkitys tällä meidän kokonaisturvallisuutemme
kannalta on. Oma havaintoni oli se, että tämän prosessin aikana, voi sanoa, sotilasviran-
omaiset ja siviiliviranomaiset eli sisäisen turvallisuuden ja ulkoisen turvallisuuden tahot
lähentyivät, entistä enemmän puhuivat samaa kieltä. On yhteinen näkemys, ja sillä on oma
merkityksensä. En tarkoita sitä, että olisi ollut vastakkainasettelua, vaan sitä, miten nämä
asiat eivät ole erillisiä vaan liittyvät niin monesti tiiviisti toisiinsa.

Arvoisa puhemies! Sitten on keskusteltu hyvin paljon julkisessa keskustelussa tietolii-
kennetiedustelusta. Monesti se julkinen keskustelu on painottunut siihen. On syytä todeta,
että silloin kun mennään tietoliikennetiedusteluun, johon tarvitaan tuomioistuimen lupa, se
on aina viimesijainen keino. Se ei ole ensisijainen keino, vaan viimesijainen keino. Perus-
tuslakivaliokunnassa kun olen ja siellä monista asioista keskustellaan, yksi termi jää mie-
leen, ja se on oikeasuhtaisuus. Kun me puhumme tähän liittyvistä asioista, on tärkeää, että
me myös puhumme oikeasuhtaisesti.

Arvoisa puhemies! Sitten tähän liittyy vielä hyvin tärkeä asia, ja se on seuranta. Kun me
tavallaan olemme tulleet uuteen maastoon, niin on aivan selvää, että jonkun vuoden kulut-
tua saattaa nousta esille asioita, joita on korjattava. Ollaan niihin korjaustarpeisiin, jos niitä
tulee, avoimia. [Puhemies koputtaa]

Lopuksi, arvoisa puhemies, haluan omasta puolestani kiittää kaikkia tahoja, jotka ovat
olleet tässä mukana, ensinnäkin seurantaryhmän jäseniä, valmistelevia virkamiehiä ja va-
liokuntia varsin mittavasta työstä ja kaikkia tässä mukana olleita. Tässä on voitu puhua
avoimesti. Jokainen on tuonut oman panoksensa, ja lopputulos on silloin tässä mielessä
paljon kestävämpi.

18.27 Simon Elo sin: Arvoisa rouva puhemies! Sinisille tärkeintä on kansan turvallisuus
— sekä arjen turvallisuus että sitten tällainen perinteisempi turvallisuus, kuten tämä tiedus-
telulainsäädäntö nyt on. Niin kuin tässä on tullut esille, kyseessä on ollut pitkäaikainen,
huolellinen valmistelu jo vuodesta 2013: ensin virkamiesvalmisteluna, parlamentaarisena
19



Pöytäkirjan asiakohta PTK 172/2018 vp
seurantaryhmänä, hallituksen lakiesityksinä ja sitten huolellinen eduskuntakäsittely. Yhtä
lailla kuin edustaja Tölli, parlamentaarisen seurantaryhmän puheenjohtaja, tässä ihmette-
lee joitakin kommentteja, joita julkisuudessa on ollut median taholta — että olisi jotenkin
hutiloitu tässä, kun tämä meni vielä eduskunnassa, sanoisinko, toiselle kierrokselle, tarkis-
tuskierrokselle — minäkin pidän sitä erikoisena. Jos tämä on hutiloitua lainsäädäntöä, niin
en tiedä sitten, mikä olisi laadukasta lainsäädäntöä. Tämä on nimenomaan laadukasta lain-
säädäntötyötä, ja kiitän myös omalta osaltani ja sinisten puolesta kaikkia tässä mukana ol-
leita hyvästä työstä.

Yritän, arvoisa puhemies, mahdollisimman kansantajuisesti käydä läpi sitä, mistä tässä
siviilitiedustelussa ja sotilastiedustelussa, tässä lainsäädännössä, nyt on kyse. Päivänsel-
vää on se, että Suomi on ollut 15 vuotta jäljessä keskeisiä vertailumaita. Jo pelkästään tämä
syy kertoo sen, miksi tätä tietoliikennetiedustelulainsäädäntöä täytyy nyt tehdä. Meillä yk-
sinkertaisesti ei ole ollut lainsäädäntöä tähän kysymykseen. Siviilitiedustelulain osalta
suojelupoliisin tiedonhankinnan perusteeksi tulee nimenomaan kansallinen turvallisuus, ja
nämä uudet tiedusteluvaltuudet tämän osalta olisivat vain suojelupoliisin käytössä ja voi-
massa myös ulkomailla. Uuden lainsäädännön myötä tietoa voidaan hankkia paremmin
sellaisista hankkeista tai toiminnoista, jotka uhkaavat Suomen kansallista turvallisuutta va-
kavasti. Ja kun edustaja Tölli sanoi sanan ”oikeasuhtainen”, niin myös sana ”vakavasti” on
tässä oleellinen sana. [Tapani Tölli: Kyllä!] Jatkossa tietoa olisi siis mahdollista hankkia
myös tällaisesta toiminnasta, joka uhkaa kansallista turvallisuutta vakavasti ja joka ei ole
rikos ja joka tapahtuu ulkomailla. Tällainen ei ole tällä hetkellä mahdollista, ja myöskään
tällä hetkellä tiedustelu ei ole mahdollista siltä osin, että taustahenkilö tai -taho ei olisi tie-
dossa. Jatkossa tiedustelu on mahdollista, vaikka tämä taho ei olisi tiedossa.

Mutta tosiaan täytyy korostaa kansalaisille myös sitä, että tällaista tiedusteluvaltuutta on
mahdollista käyttää ainoastaan tietojen hankkimiseen kaikkein vakavimmista kansallisen
turvallisuuden uhista. Nostan joitakin tässä esille: päivänpolttavan kysymyksen terroris-
mista, kysymykset ulkomaisesta tiedustelutoiminnasta, meidän kansanvaltaista yhteiskun-
tajärjestystämme uhkaavasta toiminnasta, suuren ihmismäärän henkeä tai terveyttä uhkaa-
vasta toiminnasta, vieraan valtion toiminnasta, joka voi aiheuttaa vahinkoa Suomen kan-
sainvälisille suhteille, tai yhteiskuntajärjestystä uhkaavasta, kansainvälisestä järjestäyty-
neestä rikollisuudesta. Muitakin tällaisia aihepiirejä ja kysymyksiä on. Hyvin laaja kysy-
mys ja lainsäädäntö on kyseessä.

Täytyy muistaa, että viime kädessä tässä on kyse nimenomaan suomalaisten, tavallisten
kansalaisten turvallisuuden takaamisesta, sillä, arvoisa puhemies, kun huolta herättää se,
miten näitä tiedusteluvaltuuksia käytetään, niin kyse ei ole nimenomaan massavalvonnas-
ta vaan tarkoin kohdennetusta tiedustelusta. Rajatuin hakukriteerein haettaisiin suojelupo-
liisin tehtävien kannalta olennainen viestiliikenne. Ja tietysti tässä lakiesityksessä ehdote-
taan säädettäväksi varsin tarkasti siitä, miten tämä kohdentaminen tapahtuu. Samaan hen-
genvetoon täytyy sanoa, että tietysti tässä tietoliikennetiedustelussa viranomaiselle tulee
tämän viestiliikenteen seassa sellaistakin tietoa, joka ei suoranaisesti liity kansallista tur-
vallisuutta uhkaavaan hankkeeseen. Tällaisessa tapauksessa tieto täytyy hävittää heti.

Mahdollisimman kansantajuisesti kun tätä selittää, täytyy liittää se tähän ajankohtaiseen
tilanteeseen liittyen terroristijärjestö Isisiin ja muihin vastaaviin järjestöihin. Jos henkilö
on lähtenyt Suomesta vierastaistelijaksi Irakiin tai Syyriaan, emme tällä hetkellä ole voi-
neet itse tuottaa siitä mitään tiedustelutietoa. Tämän jälkeen pystymme sen tekemään, ja
sen lisäksi meillä on myös jotain sellaista, mistä me voimme käydä yhteistyötä ja neuvon-
20



Pöytäkirjan asiakohta PTK 172/2018 vp
pitoa myös meidän ystävällismielisten kumppanimaidemme kanssa, heidän tiedusteluvi-
ranomaistensa kanssa. Tieto on valtaa näissä kysymyksissä.

Edustaja Salolainen täällä puheenvuorossaan otti esille myös muita esimerkkejä siitä,
miten tiedustelua nykymaailmassa tehdään. Otan sen esimerkin myös, jonka edustaja Sa-
lolainen toi esille, eli Iranin ydinaseohjelman. On epäilty, että Israelin valtio siihen liittyen
tiedustelumenetelmin myös käytti sitten niin sanottua Stuxnet-matoa siihen, että sai nämä
Iranin ydinvoimalaitokset sekaisin. Tämä kertoo siitä, että nykymaailma on sellainen, että
välttämättä ei — ja itse asiassa se voi olla paljon sofistikoituneempaa — käytetä nimen-
omaan perinteisiä sotilaallisia keinoja, vaan käytetään tiedusteluun liittyviä keinoja ja
myös sitten tähän kyberturvallisuuteen liittyviä keinoja.

Ja myös, arvoisa rouva puhemies, täytyy sanoa ajankohtaiseen keskusteluun, Isisiin ja
näihin muihin terroristijärjestöihin liittyen: päivänselvä viesti sekä sinisiltä että uskoakse-
ni merkittävältä osalta tätä salia on se, että me emme näitä aikuisia henkilöitä, jotka ovat
lähteneet vapaaehtoisesti Isisin riveihin, Suomeen takaisin kaipaa. Mutta on myös todetta-
va, että jos on Suomen kansalaisia, jotka ovat syntyneet esimerkiksi näillä alueilla, niin tot-
ta kai jo meidän lastensuojeluun liittyvien sopimustemme perusteella heihin tulee kohdis-
taa tapauskohtaisesti armollisuutta.

Arvoisa rouva puhemies! Jos minulta olisi tämän kauden jälkeen nyt kysytty yksittäistä
asiaa, joka olisi merkittävin, jonka tämä eduskunta on saanut aikaan, niin todennäköisesti
sanoisin tämän tiedustelulainsäädännön. Tapasimme ulkoasiainvaliokunnan kanssa Kana-
dan tiedusteluvalvontavaliokunnan edustajan, ja siellä oli menty jopa niin pitkälle, että
tämä valvontavaliokunta sai suoranaista operatiivista tietoa. Meillä on esimerkkejä muista
maista, miten tätä on hoidettu heillä muutamia vuosia. Me voimme oppia myös jatkossa —
nyt, kun tämä lainsäädäntö on saatu alulle — heidänkin kokemuksistaan ja katsoa, niin
kuin edustaja Tölli toi esille, onko jotain korjattavaa tai lisättävää. Mutta olen erittäin tyy-
tyväinen siitä, [Puhemies koputtaa] että olemme päässeet tähän pisteeseen, ja kiitän kaik-
kia erittäin hyvästä valmistelusta.

18.35 Jari Ronkainen ps: Arvoisa rouva puhemies! Suomi on vihdoin saamassa tarvitse-
mansa ja ansaitsemansa tiedustelulainsäädännön. Viranomaiset ovat harjoittaneet lakisää-
teisten tehtäviensä edellyttämää tiedustelutoimintaa, mutta tähän asti ilman tarkkaan sää-
dettyjä toimivaltuuksia. Tämä on ollut ongelmallista niin tiedustelua tekevien viranomais-
ten kuin kohteidenkin oikeusturvan kannalta.

Valiokuntamietinnöissä nämä oikeudelliset lähtökohdat ja puitteet tiedustelutoiminnal-
le on seikkaperäisesti kartoitettu. Erityisesti haluan korostaa parlamentaarisen seurantaryh-
män vetäjän, edustaja Töllin, roolia. Hän on ollut keskeisessä asemassa siinä, että tiedus-
telulainsäädännön valmistelu on edennyt tähän pisteeseen.

Arvoisa puhemies! Maailma on muuttunut entistä ennakoimattomampaan suuntaan. Uh-
kakuviin vastaamiseksi ja päätösten tueksi on tilannekuvan oltava muodostettavissa mah-
dollisimman nopeasti ja tarkasti. Viranomaisten tiedustelukeinot, toimivaltuudet sekä tar-
ve niihin ovat mietinnössä laajasti perusteltuja. Käytössä olevien toimenpiteiden on oltava
joustavia, liiallinen rajaaminen tai valvonnan vaatimus tekisivät niistä kyvyttömiä vastaa-
maan nykymaailman haasteisiin.

Itse olisin ollut valmis antamaan viranomaisille vielä mietinnöissäkin kuvattua laajem-
mat valtuudet tiedustelutoiminnalle. Pitää muistaa, että rikolliset ovat aina askeleen viran-
omaisia edellä. Kaikki etumatka, jonka annamme valtiomme sekä kansalaisten tai omai-
21



Pöytäkirjan asiakohta PTK 172/2018 vp
suuden vahingoittamiseksi, on liikaa. Sellaiset teot ja sellaisten tekojen valmistelu, jotka
uhkaavat henkeä, terveyttä tai laillista järjestystä, eivät voi nauttia minkäänlaista lainsuo-
jaa. Tällä lainsäädännöllä pyritään vastaamaan tähän rikollisten saamaan etumatkaan,
vaikkakaan täysin aukotonta ja kaikkia tilanteita huomioon ottavaa lakia on mahdotonta
tehdä.

Arvoisa puhemies! Ihminen vastustaa luontaisesti kaikkea uutta ja tuntematonta. Tie-
dustelun sääntely on kuitenkin uutta vain Suomessa. Kansainvälisesti meitä edellä ollaan
jo pitkällä. Uhkakuvat kansalaisten tarkkailusta ja massavalvonnasta ovat turhaa pelotte-
lua, sillä Suomen viranomaisilla ei ole sellaisia resursseja tai tarvettakaan laajamittaiselle
tiedustelulle, kuten pyhitetyillä tiedusteluorganisaatioilla, joita löytyy esimerkiksi suurval-
loilta.

Myös ammattisuoja edustaa vanhaa maailmaa ja menneitä ihanteita. Esimerkiksi otetta-
koon papin ehdoton vaitiolovelvollisuus. Imaamit ovat islaminuskon pappeja, mutta sellai-
siakin havaintoja on, joissa imaamit ovat olleet suurimpia vihasaarnaajia. Helsingin teolo-
gisen tiedekunnan aloittaessa islamilaisen teologian opetuksen meillä voi tulevaisuudessa
olla edessämme tilanne, jossa imaamit ovat yhteiskunnan tunnustamia, oman uskontonsa
pappeja. Mikään titteli ei kuitenkaan voi oikeuttaa siihen, että uhka yleiselle turvallisuu-
delle nauttisi lainsuojaa. [Mika Kari: Eikä nauti!]

18.39 Ville Niinistö vihr: Arvoisa puhemies, ärade talman! On varmasti mukava paitsi
tässä salissa myös kotikatsomoissa ja toimituksissa niiden, jotka tätä keskustelua seuraa-
vat, välillä huomata, että eduskunta kykenee käymään vuoropuhelua, jossa on laaja yhteis-
ymmärrys ja kaikki yhdessä pohtivat ratkaisuja ongelmiin eivätkä vain löydä eroavaisuuk-
sia, ja tämä prosessi tiedustelulakien säätämisessä on ollut aivan poikkeuksellinen, ja siitä
kaikki eduskuntaryhmät ja asiaa valmistelleet ministeriöt ja valiokunnat ansaitsevat kiitok-
sen.

Jos me pohdimme sitä, mihin tiedustelulakeja tarvitaan ja missä niihin liittyvät ongel-
mat ovat, niin tämä maailma on muuttunut aika paljon jo kymmenessä vuodessa. Kun
Ruotsissa FRA-lakeja säädettiin reilu kymmenen vuotta sitten, oli iso kiista siitä, voiko täl-
laisia lakeja ylipäätään säätää ja miten isoveli näillä voi valvoa tietoliikennettä ja miten
kansalaisten oikeuksia rajoitetaan. Todellisuudessa maailma on mennyt jo niin pitkälle sii-
hen, että erilaista tietoliikenteessä tapahtuvaa valvontaa on jo niin paljon, että Suomi ei voi
olla ainoa maa, joka ei edes tiedä, mitä siellä tapahtuu, eikä pysty itse hankkimaan tietoa,
joten varsinkin kun sotilastiedustelussa tällaista toimintaa jo nyt on ollut, on ollut ilmisel-
vää, että me tarvitsemme tiedustelulait, jotka asettavat selkeät rajat sille, mitä voi tiedus-
tella, ja kun me olemme mukana tietojenvaihdossa, sille, mitä tiedustelutietoa kerätään ja
vaihdetaan, niin että Suomi sitten tietoa myös muilta mailta saa ja että samalla me puolus-
tamme omia kansalaisiamme.

Mutta yhtä tärkeätä kuin se, että on mietitty, mihin tiedustelulakeja tarvitaan, on ollut
miettiä myös sitä, mihin se ei sovellu ja mitä oikeuksia sillä ei voi myöntää, ja tässä laissa
on myös merkittäviä parannuksia siinä, että meille tulee nyt valvojalle valvoja tavalla, jota
Suomessa ei ole aikaisemmin ollut. Elikkä suojelupoliisin toiminta laajasti asetetaan par-
lamentaarisen valvonnan alle, ja sitten tiedusteluvalvontavaltuutetun tehtävä ja toimenku-
va on varsin laaja, ja näin tämän lainsäädännön mukaisia toimia myös tehokkaasti valvo-
taan ja kansalaisten yksilönvapauksia ja oikeuksia suojataan siltä, että perusteetta kukaan
ei joudu valvonnan kohteeksi. Tämän lainsäädännön ehkä ongelmallisimpia ulottuvuuksia
22



Pöytäkirjan asiakohta PTK 172/2018 vp
ovatkin kysymykset siitä, missä määrin Suomen kansalainen voi joutua valvonnan koh-
teeksi tavalla, jossa valvontaa ei ole riittävästi pystytty yksilöimään ja perustelemaan, ja
tämä kysymys massavalvonnasta on ollut perusteltu huoli tämän asian valmistelun yhtey-
dessä, ja se on pitänyt ratkaista, että voidaan varmistua siitä, että kukaan ei joudu perus-
teetta viranomaisten valvonnan kohteeksi.

Tämän lainsäädäntöprosessin aikana näitä menetelmiä — niin teknisiä menetelmiä kuin
periaatteita, millä niitä voi käyttää — on rajattu niin hyvin, että itse perustuslakivaliokun-
nan jäsenenä kun olen vertaillut sitä, minkälaisia erilaisia tiedustelulakeja eri länsimaissa
on, niin kyllä tämä Suomen lainsäädäntö asettuu myös siinäkin ihan kärkimaiden jouk-
koon. Tässä huomioidaan eurooppalaisten tuomioistuinten ja EU-oikeuden käytännöt sii-
tä, mitä oikeuksia valvojalle ei voi myöntää ja miten niitä oikeuksia pitää rajoittaa. Nämä
on huomioitu tässä lainsäädännössä erittäin hyvin, ja selkeästi perustuslakivaliokunnan
lausunnon pohjalta on nostettu tällaisen valvontatoiminnan välttämättömyysvaatimusta
kriteeriksi eri tilanteissa valvonnan käytölle tietoliikenteeseen kohdistuen.

Kaiken kaikkiaan vihreä eduskuntaryhmä — puhun tässä myös koko ryhmäni puolesta
— pitää tätä tiedustelulakiuudistusprosessia onnistuneena ja lopputulosta tarpeellisena
suomalaisille. Se suojaa sekä yksilönvapauksia että tarpeellista, turvallisuuden kannalta
tärkeää tietoa ja sen keräämistä. Mutta se, mitä tässä nyt jatkossa pitää sitten varmistaa, on
se, että valvonnan toimivuutta ja valvonnan tietynlaista riippumatonta kulttuuria varmiste-
taan ja että seurataan, että tämä lainsäädäntö käytännössä myös toimii, niin että sekä edus-
kunnan että näiden muiden viranomaisten toteuttama tiedusteluvalvonta jatkossa toimii
mahdollisimman itsenäisesti ja riippumattomasti niin, ettei tule sellaista ongelmaa kuin
joissain maissa — Yhdysvalloissahan tämä keskustelu on aika tulehtunut — joissa pohdi-
taan sitten sitä, missä määrin valvojasta on tullut osa valvottavan tiedusteluorganisaation
intressipiiriä. Eli tässä on tärkeää korostaa myös sitä, että valvoja on riippumaton suhtees-
sa siihen valvottavaan viranomaiseen, jota hän valvoo, eli ne, jotka asetetaan tässä suoje-
lupoliisia valvomaan, ovat nyt sitten riippumattomia suhteessa suojelupoliisiin. Tämän-
tyyppiset kysymykset ovat tärkeitä, jotta kansalaisten luottamus niihin viranomaisiin, jot-
ka suorittavat varsinaista valvontatoimintaa, elikkä sotilasviranomaisiin ja suojelupolii-
siin, säilyisi vahvana.

Ihan lopuksi haluan puheenvuorossani kiittää erityisesti edustaja Tapani Tölliä, joka täs-
tä salista jo poistui. Sellaista valtiomiesmäistä osaamista ja kokemusta, jota hän on tässä
valmistelutyössä valmistelevan parlamentaarisen ryhmän puheenjohtajana osoittanut,
Suomi tarvitsee. Tämän eduskunnan aikana ei ole ollut kovin paljon kykyä ja halua ylittää
hallitus—oppositio-rajaa, mutta sanoisin, että Töllin panoksella on ollut iso rooli siinä, että
tässä asiassa se on kyetty tekemään niin kuin todella liehuvin lipuin ja ollaan oltu yhdessä
Suomen asialla sellaisella tavalla, joka kertoo hyvää siitä, että Suomessa kyetään vielä
eduskunnassa parlamentaariseen yhteistyöhön. Tämä henki on toteutunut kaikissa valio-
kunnissa ja myös perustuslakivaliokunnassa, jonka jäsen olen, ja olen siitä iloinen, että pe-
rustuslakivaliokunnan huomioista valtaosa on otettu näissä substanssimietinnöissä ja lain-
säädännössä huomioon, niiltäkin osin kuin ne eivät ole olleet valtiosääntöoikeudellisesti
velvoittavia.

Aivan lopuksi yhdyn siihen arvioon, että tämä on hyvin valmisteltu lainsäädäntökoko-
naisuus, mutta en myöskään kritisoisi sitä, että tässä tehtiin tämmöinen ylimääräinen lisä-
tarkistuskierros perustuslakivaliokunnassa, koska jos näin laajassa uudistuksessa, joka
koskee ihmisten yksilönoikeuksia ja ihmisoikeuksia, herää epäilys siitä, että perustuslain-
23



Pöytäkirjan asiakohta PTK 172/2018 vp
mukaisuudessa on vähänkään epäselvyyttä, silloin puhemiehen pitääkin toimia niin kuin
hän toimi, eli asia tarkistettiin vielä kerran perustuslakivaliokunnalta, jotta tällaista epäsel-
vyyttä ei varmasti jää. Sieltä tulikin sellaisia huomioita, joita pidettiin valtiosääntöoikeu-
dellisista syistä, painavista syistä, välttämättöminä korjata, vaikka muodollisesti ne eivät
ylittäneetkään perustuslainmukaisuuden arvioinnin kynnystä. Eli tärkeitä muutosehdotuk-
sia tuli, ja siinä mielessä tämä kierros oli perusteltu, jotta varmistuttiin siitä, että suomalai-
sen yhteiskunnan arvopohja on laajasti tässä nyt hyväksyttävässä lakiesityksessä huomioi-
tu ja perustuslainmukaisuus on asianmukaisesti arvioitu. — Kiitos.

18.47 Mika Kari sd: Arvoisa rouva puhemies! Voin sanoa, että ilmassa on jopa pientä
haikeutta, ainakin allekirjoittaneella. Tämän laajan lakipaketin käsittelyyn on käytetty ai-
kaa kaikkiaan noin vuoden verran eduskunnassa. Saan itse edustaa täällä eduskunnassa
niin puolustusvaliokuntaa varapuheenjohtajana kuin sitten hallintovaliokunnassa jäsenenä
toimin. Ja kun tässä sanotaan, tämänkin keskustelun yhteydessä useamman kerran, että näi-
den valtiopäivien aikana tämä tiedustelulaki on rakennettu, se on varmasti suurimmalta
osaltaan totta, mutta käytännön työ tiedustelulain rakentamiseen alkoi jo viime kaudella,
jolloin toimin hallintovaliokunnassa sen viimeisenä vuotena valiokunnan varapuheenjoh-
tajana, ja muistan kyllä senkin pyrkimyksen ja yrityksen, joka edellisen hallituksen aikana
tiedustelulain osalta tehtiin.

Edustaja Tölli mainitsi puheenvuorossaan, että tässä prosessissa on ollut monta vaihet-
ta, niin kuin on ollutkin, ja haluan tässä yhteydessä myös omalta puoleltani esittää kiitok-
set kaikille niille toimijoille, jotka tässä tiedustelulain valmistelussa niin viime kaudella
kuin tälläkin kaudella ovat olleet: valiokunnan jäsenet, valiokuntaneuvokset, asiantuntijat.
Ja myös haluan korostaa meidän lehdistöä, joka on tätä asiaa seurannut, kommentoinut —
on siitä pidetty tai ei, arvokasta keskustelua kaikki tyynni.

Tämän lain käsittely kiireellisenä osoittaa, niin kuin aikaisemmin sanoin, ainakin itsel-
leni yhä kasvavaa luottamusta parlamentarismin voimaan. Esitys on hallituksen, mutta kyl-
lä ansio tästä tiedustelulaista kuuluu eduskunnalle. Jos samanlaista intoa ja ennen kaikkea
kykyä yhteistyöhön, ei pelkästään kuulemiseen vaan myös ymmärtämiseen, olisi ollut so-
siaali- ja terveydenhuollon lain säätämisessä ja vaikkapa vielä maakuntauudistuksenkin
lain säätämisessä, niin itselläni ei olisi mitään syytä uskoa, etteikö ne lait olisi näillä val-
tiopäivillä hoidettu jo useammankin kerran.

Tiedustelulakiinhan liittyy — vaikka täällä keskustelussa usein tulee esiin, että vaikea
prosessi, mutta hienosti hoidettiin — joka tapauksessa useita hyvinkin vaikeita kysymyk-
siä, jotka on kuitenkin yksituumaisesti pystytty yhdessä ratkaisemaan. Keskeinen osa tätä
tiedustelulakia on muun muassa tiedustelutoiminnan viranomaistoiminnan valvonta. Se on
tämän lainsäädännön keskeisin osa, näin itse asian näen. Äärimmäisen tarpeellinen, välttä-
mätön ja kansalaisten turvallisuuden kannalta tärkeä osa on viranomaisten toimivaltuudet,
mutta ilman viranomaisten lisääntyvien toimivaltuuksien valvontaa ei meillä olisi sellaista
eduskunnan eikä, uskallan sanoa tässä yhteydessä, myöskään kansalaisten luottamusta tä-
hän tiedustelulakiin. Kun me annamme lisää toimivaltuuksia viranomaisille vartioida mei-
dän turvallisuutta — jopa perustuslain 10 §:n viestinnän salaisuuden suojan osalta näillä
valtiopäivillä poikkeuksellisella järjestelmällä tehdyn lainmuutoksen jälkeen — meidän
pitää myös varmistaa se, että viranomaisten lisääntyviä toimivaltuuksia valvotaan asian-
mukaisesti. Ja nyt näin myös tapahtuu.
24



Pöytäkirjan asiakohta PTK 172/2018 vp
Tämän lain valmistelun taustalla on ollut monta eri vaihetta, ja haluan yhden vaiheen
tästä erikseen vielä mainita. Se on tässä syksyn aikana käyty prosessi, jossa rakensimme
tiedusteluvalvontavaliokunnan ja myös viranomaisvalvonnan. Minusta eduskunta ansait-
see kyllä täydet pisteet siitä, millä tavalla eduskunta ratkaisi tämän tiedusteluvalvontava-
liokunnan jäsenten valintaprosessin. Siinä varmistettiin niin edustajan parlamentaarinen
rooli kuin viisaalla tavalla se, että eduskunta pitää myös itsellään käsissä, että näin sensi-
tiiviseen ja herkkään valiokuntaan valittavat jäsenet täyttävät myös äärimmäisen luotta-
mukselliseen tehtävään vaadittavan luottamuksen tason samalla, kun parlamentti säilyttää
oman päätösvaltansa itsellään.

Tässä ministeri ehti jo poistua. Olin jo siinä asennossa, että saan ministeriltä vastauksen,
onko eduskunnan sisällä vielä käsittelyssä olevaan poliisilakiin henkilötiedoista odotetta-
vissa jotain muutosta tähän tiedustelulakipakettiin liittyen. Ministeri ehti kyllä lähteä salis-
ta pois, mutta toivon, ettei sellaista tilannetta enää synny, että joutuisimme vielä jälkikä-
teen rustaamaan tiedustelulakia. Tässä on useamman kerran tämänkin illan aikana tullut
esiin, että tiedustelulakikokonaisuus on niin laaja paketti koostuen ulkomaan tiedustelusta
sotilastiedustelun osalta ja kotimaan tiedustelusta siviilitiedustelun osalta, ja näin ollen
myös tämä eduskunnan käsittelyssä vielä oleva poliisilain henkilötietopuoli tulee saada tä-
hän tiedustelulakiin yhteensopivaksi, ja siitä hallintovaliokunnan puolella olemme käy-
neet keskustelua.

On hyvä, että tämä perustuslakivaihe käytiin läpi. Se oli tarpeellinen prosessi. On myös
hyvä todeta tässä yhteydessä, että niin hallintovaliokunta kuin puolustusvaliokuntakaan ei
saanut perustuslakivaliokunnalta ponsivaateita muutoksilleen vaan lausumia, mutta nämä
lausumatkin otettiin tänne valiokuntien mietintöön, joten täydellisen rikki alkuperäinen
mietintösarja puolustusvaliokunnasta ja hallintovaliokunnasta ei näin ollut, vaan ainoas-
taan siihen tehtiin nyt tarpeellisia hienosäätöjä — näin varmasti voi sanoa. Valiokuntaneu-
vokset ja valiokunnat olivat tehneet jo ensi vaiheessa hyvää ja laadukasta työtä.

Mutta onhan tähän vuoden matkaan tietenkin mahtunut monenlaista muutakin. Palaan
väkisin tässä puheenvuoron loppuosassa vähän vuoden takaiseen. Vuosi sitten helmikuus-
sa, kun aloitimme tiedustelulain käsittelyn, ihan kaikkeen muutokseen, jota silloin pitä-
mässäni sosiaalidemokraattien ryhmäpuheenvuorossa esitin, ei täällä eduskunnassa uskot-
tu, mutta kuitenkin näin vuoden jälkeen meillä on supon parlamentaarinen valvonta koko-
naisuudessaan, massavalvonnan kiellon varmistaminen tarkkarajaisuutta lisäämällä, kah-
den tuomarin kokoonpano käräjäoikeuden käsittelyssä, median toimintavapauden varmis-
taminen raportoinnilla, tiedusteluvaltuutetun vahvempi rooli käräjäoikeudessa ja ennen
kaikkea, mitä pidän arvokkaana, selonteko seuraavalla kaudella. Ensi kaudella on käytävä
läpi tarkkaan tiedustelulain vaikutukset ja toimeenpano ja ennen kaikkea myös uuden,
aloittavan tiedusteluvalvontavaliokunnan työ ja työtehtävät. On hyvä muistaa jo nyt, että
meillä ei ole vielä päivääkään kokemusta, millaista tiedusteluvalvontavaliokunnan työs-
kentely tulee olemaan. Näin ollen on tärkeää rakentaa tiedusteluvalvontavaliokunnalle heti
alussa selkeät työskentelytavat ja varmistaa myös tehtävän äärimmäisen korkea luottamuk-
sellisuuden taso.

Näillä sanoilla [Puhemies koputtaa] kiitoksia tästä vuodesta ja valiokunnille — niin
puolustusvaliokunnalle kuin hallintovaliokunnallekin — hyvästä yhteistyöstä tiedustelu-
lain valmistelussa. — Kiitos.
25



Pöytäkirjan asiakohta PTK 172/2018 vp
18.55 Kari Kulmala sin: Arvoisa rouva puhemies! Pidän tätä esitystä hyvänä, ja kuten
edustaja Kari sanoi, tätä työtä on tehty myös viime vaalikaudella ja tämä on hyvässä yh-
teistyössä mennyt eteenpäin, ja pidän tätä todellakin merkittävänä lakina meidän kokonais-
turvallisuutemme kautta.

Suojelupoliisin tiedonhankinnan perusteeksi tulee kansallinen turvallisuus. Uudet tie-
dusteluvaltuudet olisivat vain suojelupoliisin käytössä ja voimassa myös ulkomailla. Uu-
den lainsäädännön myötä tietoa voidaan hankkia paremmin sellaisista hankkeista tai toi-
minnoista, jotka uhkaavat Suomen kansallista turvallisuutta vakavasti. Nykyisin tietoa voi-
daan hankkia ainoastaan, jos epäillään yksittäistä henkilöä tai yksittäisestä konkreettisesta
rikoksesta Suomessa. Jatkossa tietoa olisi mahdollista hankkia myös kansallista turvalli-
suutta vakavasti uhkaavasta toiminnasta, joka ei ole rikos tai joka tapahtuu ulkomailla, ja
myös kansallista turvallisuutta vakavasti uhkaavasta toiminnasta, jonka taustahenkilö tai -
taho ei ole tiedossa. Nämä ovat merkittäviä uudistuksia. On selvää, että tiedusteluvaltuuk-
sia olisi mahdollista käyttää ainoastaan tietojen hankkimiseen kaikkein vakavimmista kan-
sallisen turvallisuuden uhkista.

On tietysti hyvä miettiä, mitä hyötyä tästä on tavalliselle kansalaiselle. Kansallista tur-
vallisuutta horjuttavat teot vaikuttavat viime kädessä tavallisiin kansalaisiin ja heidän oi-
keuksiinsa. Terroritekojen uhrit voivat olla myös yksilöitä, yksittäisiä kansalaisia. Esimer-
kiksi vakoilulla on kansantaloutta heikentäviä vaikutuksia, jotka saattavat heijastua jopa
työllisyystilanteeseen. Tietoliikennetiedustelun avulla turvataan vakaata ja demokraattista
yhteiskuntaa, mikä on kaikkien suomalaisten edun mukaista.

Onko sitten mahdollista, että tällainen tiedustelu kohdistuisi Matti Meikäläisen sähkö-
posteihin? Kysymyshän ei ole massavalvonnasta vaan kohdennetusta tiedustelusta. Tar-
koituksena on, että rajatuin hakukriteerein haettaisiin suojelupoliisin tehtävien kannalta
olennainen viestiliikenne. Esityksessä ehdotetaan säädettäväksi tarkasti siitä, miten koh-
dentaminen tapahtuisi. Tietoliikennetiedustelussa viranomaisille tulee kuitenkin viestilii-
kenteen seassa myös sellaista tietoa, joka ei liity kansallista turvallisuutta uhkaavaan hank-
keeseen. Tällainen tieto hävitetään.

Arvoisa puhemies! Pidän tätä esitystä tarpeellisena ja ajankohtaisena — ja jopa histo-
riallisena.

18.57 Marisanna Jarva kesk: Arvoisa puhemies! Tässä on käyty hyvää keskustelua ai-
kaisemmin siviilitiedustelusta ja sitten tästä sotilastiedustelusta. Nyt siitä sitten on myös-
kin erillinen pykälä, ja yhdessähän näitä on käyty läpi ja myös puolustusvaliokunnassa
tarkkaan käsittelimme. Tarkoituksena on erityisesti parantaa Suomen omia mahdollisuuk-
sia tarttua tähän tiedusteluun, mitä maahamme kohdistuu, ja saada nämä toimivaltuudet sa-
malle viivalle muitten maitten kanssa, niin että muiden kumppanimaiden ei tarvitse hoitaa
esimerkiksi meidän tietoliikenteen tiedustelua ja sitä valvontaa vaan pystymme itse puut-
tumaan sitten mahdolliseen ulkopuolisten toimijoiden Suomeen kohdistamaan rikolliseen
tiedusteluun. Ennen kaikkea on tärkeää, että nyt sitten voidaan seurata turvallisuusympä-
ristön kehitystä ja tuottaa tietoa ylimmän turvallisuuspoliittisen johdon ja sotilaallisen pää-
töksenteon tueksi. Sotilastiedustelu antaa ennen kaikkea ennakkovaroituksen Suomeen
kohdistuvasta sotilaallisesta uhkasta ja tukee tässä työssä sitten viranomaisten tärkeää työ-
tä.

Mikä tietysti ennen kaikkea on tärkeää ollut tässä julkisessa keskustelussa, on se, että
kyse ei ole massavalvonnasta, johon ei missään nimessä Suomen kaltaisella valtiolla olisi-
26



Pöytäkirjan asiakohta PTK 172/2018 vp
kaan minkäänlaisia resursseja, vaan on kyse kohdennetusta toiminnasta. Tällä ei tulla rik-
komaan ihmisoikeuksia, mistä käytiin myös keskustelua tämän poliittisen valmistelun ai-
kana, vaan tarkasti tullaan valvomaan tätä tiedustelua sitten valtion toimesta, ja tästä teh-
tiin tärkeät pykälät meidän lainsäädäntöön. Olennaista on sitten myöskin, että tässä koko
lainsäädäntöprosessissa tehtiin vahvaa parlamentaarista valmistelua ja lähes yksimielisesti
pystyttiin viemään tätä koko tiedustelulainsäädäntöä eteenpäin. On pakko antaa erityisesti
edustaja Tapani Töllille suuret kiitokset siitä, että tätä valmistelua on voitu tehdä näin hy-
vässä hengessä ja on laajasti ymmärretty tämän tiedustelulainsäädännön tarpeellisuus ja
päästy vihdoinkin tällä kaudella etenemään tämän lain toteutukseen asti. On harmi, että tätä
ei saatu jo aikaisemmin toteutettua, mutta onneksi tällä Sipilän hallituskaudella tämä tar-
peellinen lainsäädäntökokonaisuus vietiin läpi.

19.00 Jani Mäkelä ps: Arvoisa puhemies! Myös minun mielestäni on hyvä, että tämä la-
kiesitys on nyt sitten viimein eduskunnan käsittelyssä ja nimenomaan vielä tällä kaudella
ehtimässä läpi, koska olisihan se varsin luokatonta, jos tämän merkeissä olisi perustuslain
muutos tehty kiireellisenä ja sitten tavallinen lainsäädäntö jäisi laahaamaan vaalikausien
yli ja menisi seuraavalle hallitukselle. Silloin sen perustuslainkaan muuttamisen tarkoitus
ei olisi missään tapauksessa täyttynyt.

Itse olen ollut mukana tässä prosessissa alusta alkaen, tai melko alusta alkaen, parlamen-
taarisessa seurantaryhmässä silloin, kun näitä lakiesityksiä valmisteltiin, ja sitten myöhem-
min näitten eduskuntakäsittelyn seurantaryhmässä myöskin oman puolueeni edustajana.
Tämä prosessi kaikkine aiemmin mainittuine kuvioineen tämän tiedusteluvalvontavalio-
kunnan yksityiskohtien ja muiden suhteen on itselleni varsin tuttu. Hyvä, että tämä on nyt
tänne asti valmistunut.

Kiinnittäisin hieman huomiota tähän viimeisimpään käänteeseen, kun nämä lakiesityk-
set vielä kerran vedettiin pois eduskunnasta. Se prosessi ei mielestäni ollut erityisen tyy-
dyttävä siinä mielessä, että toivottavasti ei jatkossa tule käytännöksi, että eduskunnan pro-
sesseihin ja lainsäädäntöön pystytään puuttumaan ulkopuolisten vaikuttajien toimesta so-
siaalisessa mediassa lähetetyillä viesteillä ja epämääräisillä huuteluilla ja sitten eduskunta
reagoi ja hyppii näiden mainittujen tahojen pillin tahdissa. Näin ei mielestäni saa olla, ja tä-
män lain käsittely ei ollut mikään paras esimerkki eduskunnan arvovallan kannalta tässä
mielessä.

19.02 Sari Essayah kd: Arvoisa puhemies! Tuossa edustaja Jarva totesi, että näitä lakeja
jo edelliselläkin kaudella oltiin valmistelemassa, ja todellakin kristillisdemokraateilla oli
siinä hyvin vahva rooli. Silloin meidän sisäministeri Päivi Räsänen oli niitä ministereitä,
jotka yrittivät tuossa hallituksessa saada tätä lainsäädäntökokonaisuutta eteenpäin, mutta
silloinen hallituspohja ei antanut siihen mahdollisuuksia. Tietenkin sitten jälkeenpäin on
mietitty sitä, miten paljon hyötyä olisi voinut olla siitä, että meillä olisi jo edellisellä kau-
della pystytty ymmärtämään se, että me tarvitsemme tällaista lainsäädäntöä, jotta emme
ole pelkästään niin sanotusti ystävällismielisten valtioitten tiedustelun varassa sen suh-
teen, kun tarvitsemme tällaisen vakavan rikollisuuden ehkäisemiseen tulevaa tiedustelutie-
toa. Jos ajatellaan todellakin vaikkapa Turun tapauksia, tai nyt kun me puhumme näistä
Isis-taistelijoista ja heidän paluustaan, niin juuri sen tyyppistä tietoa meillä olisi ollut mah-
dollisuus saada, jos näitä lakiesityksiä oltaisiin voitu jo silloin viime hallituskaudella viedä
eteenpäin. Mutta onneksi tässä on ymmärretty, että turvallisuusympäristö on vahvalla ta-
27



Pöytäkirjan asiakohta PTK 172/2018 vp
valla muuttunut Suomen ympärillä ja globaalisti tietenkin maailmassa ylipäätänsä ja että
olemme perässä muista verrokkimaista lainsäädännön suhteen.

Sitten kun ajattelee täällä eduskunnassa käytyä käsittelyä, niin täällä on kyllä kiinnitetty
äärimmäisen paljon huomiota siihen, että yksilön, normaalin yksilön, viestin suoja ja sen
salaisuus varmasti säilyy. Ei ole kyse massavalvonnasta. Sitten kun vielä perustettiin tämä
parlamentaarinen valvontavaliokunta, niin uskon, että on otettu kaikki mahdolliset varotoi-
menpiteet sen suhteen, että tätä ikinä voitaisiin millään tavalla mielivaltaisesti käyttää ta-
vallisia kunniallisia kansalaisia kohtaan. Täällä esitettyjä huolia edustaja Mustajärven
suunnalta en kyllä pysty siinä mielessä ymmärtämään. Tietysti täytyy vain toivoa, että
meillä yleisesti tällainen samantyyppinen konsensus, kuin tässä turvallisuusasiassa on, voi-
si monissa muissakin asioissa tulla käytännöksi.

Omassa edellisessä puheenvuorossani muistutinkin siitä, kun tämän lainsäädännön koh-
dalla niin huolellisesti otettiin oppositio mukaan, edustaja Tölli teki aivan erinomaista työ-
tä, ja sitten eri käänteissä varmistettiin, että kaikki ovat mukana. Se ei ollut todellakaan
pelkkä seurantaryhmä, vaan siinä käytiin kaikki mahdolliset näkemykset läpi, ja sitten vie-
lä puolueitten puheenjohtajia käytettiin omassa keskusteluryhmässä, jossa käytiin läpi, että
tiedämme kaikki, missä ollaan menossa. Tämä prosessi on ollut valtavan huolellinen, ja sii-
tä voi antaa hallitukselle ehdottomasti kiitoksen. Tällä tavalla täällä olisi pitänyt ehkä muu-
tamia muitakin lainsäädäntöesityksiä ja isoja paketteja yrittää viedä läpi, niin oltaisiin ehkä
vähän toisenlaisissa lopputulemissa. Mutta tästä voi kyllä antaa koko eduskunnalle kiitok-
sen.

19.05 Timo Heinonen kok: Arvoisa herra puhemies! Edustaja Essayah kuvasi tässä tilan-
netta, joka oli viime vaalikaudella. On totta, kun itsekin mietin sitä, että meillä ehkä Suo-
messa vähän liian paljon on sellaista, että jotain pitää tapahtua, ennen kuin asiat etenevät, ja
tietyllä tavalla tässäkin.

Edustaja Essayah viittasi Turun tapauksiin. En ole aivan varma, olisiko tällä lainsäädän-
nöllä, tällä tiedustelulla pystytty sitä estämään. Oman käsitykseni mukaan ei olisi, mutta on
mahdollista, että joitain signaaleja, joitain merkkejä sieltä olisi esille tullut. Mutta sen takia
oikeastaan tämän puheenvuoron pyysin, että meidän suomalaista päätöksentekoa vähän
liian usein vaivaa se, että toimeen ryhdytään ja tartutaan vasta siinä vaiheessa, kun jotain
on tapahtunut ja sattunut. Näin on tapahtunut monissa eri asioissa, ja usein ne tapahtumat
ovat olleet ikäviä, surullisia ja vakavia. Nyt on korkea aika saada tämä tiedustelulainsää-
däntö kuntoon.

Niin kuin aiemmin totesin, Ruotsissa esimerkiksi on pystytty suunnitteluja, joissa terro-
risti-isku on ollut päämääränä, estämään tällaisen vastaavan tyyppisen lain kautta. Toivo-
taan, että tämä toimii myös Suomessa tulevaisuudessa yhtä hyvin ja tehokkaasti.

19.07 Mika Kari sd: Kunnioitettu herra puhemies! Edustaja Heinonen viittasi FRA-la-
kiin, Ruotsin kokemuksiin. Tuossa aikaisemmin pidin puheenvuoron pöntöstä, ja siinä vä-
hän alkoi aika loppua. Ihan en ehtinyt niin pitkälle sanoa kuin haluaisin vielä aikakirjoihin
jättää. Se on oikeastaan viesti siitä, että kun tiedustelulakipaketti hyväksytään ja peruste-
taan tiedusteluvalvontavaliokunta ja siihen valitaan nyt tiedusteluvalvontavaltuutettu, niin
meidän pitää kyllä eduskunnassa, keitä edustajia täällä silloin onkaan, hyvin tarkkaan ra-
kentaa sen valiokunnan työskentelytapa, työskentelyjärjestys: ei pelkästään tämmöisillä
28



Pöytäkirjan asiakohta PTK 172/2018 vp
teknisillä kysymyksillä, millä tavalla varmistetaan luottamuksellisen tiedon pysyminen va-
liokunnan sisällä, vaan myös millä tavalla asioita käydään läpi.

Yksi asia on muun muassa se, miten jälkikäteisesti arvioidaan tiedustelulain onnistumi-
sia, mihin edustaja Heinonen viittasi FRA:n osalta, ja millä tavalla käydään läpi niitä vi-
ranomaisten valtaoikeuksia, jotka eduskunta tässä säätää, ja sen jälkeen se tärkeä: millä ta-
valla niistä asioista raportoidaan eduskunnalle ja sitä kautta kansalaisille, jotta meillä kai-
killa on käsitys siitä, että me olemme tehneet ja myös onnistuneet tekemään maailman par-
haimman tiedustelulain — niin viranomaisten valtaoikeuksien osalta, joilla varmistetaan
kansallista turvallisuutta ja kansalaisten turvallisuutta, kuin kansalaisten perusoikeuksien
ja ihmisoikeuksien osalta kestävää lainsäädäntöä. Nämä asiat pitää pystyä punnitsemaan
myös täällä eduskunnan puolella, vaikka kyseessä on lainsäädäntö, joka pitää sisällään hy-
vinkin sensitiivistä tietoa, joka niillä tarkkarajaisuuksilla kuuluu sinne tiedusteluvalvonta-
valiokunnan puolelle, ei tänne eduskunnan salin puolelle. Mutta on etsittävä keino, millä
tavalla kuitenkin niitä asioita järkevällä tavalla voidaan kansallisessa julkisessa keskuste-
lussa läpikäydä ja varmistua siitä, että me olemme onnistuneet tämän lain tekemisessä.

Yleiskeskustelu päättyi ja asian käsittely keskeytettiin.
29


