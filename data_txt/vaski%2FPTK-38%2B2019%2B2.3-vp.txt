















































DEM73EC.tmp.xml


Pöytäkirjan asiakohta PTK 38/2019 vp

 Tarkistettu
4.0

Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.3. Suullinen kysymys hallituksen ilmastotoimien edistymisen mittaamisesta (Harry Har-
kimo liik)

Suullinen kysymys SKT 18/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, Liike Nyt, edustaja
Harkimo, olkaa hyvä.

Keskustelu

16.46 Harry Harkimo liik: Arvoisa rouva puhemies! Eilen puhuttiin ilmastonmuutokses-
ta New Yorkissa, ja siitä on keskusteltu paljon. Olisin kysynyt hallitukselta: onko teillä mi-
tään konkreettisia mittareita, millä te tulette tulevaisuudessa katsomaan, miten teidän asiat
ovat edistyneet? Tällä hetkellä ei ole minkäännäköisiä mittareita eikä tiedetä, miten edis-
tytään näissä kaikissa projekteissa, mitä tehdään. Nyt se on semmoista höttöä vain, että pu-
hutaan koko ajan. 

16.47 Pääministeri Antti Rinne (vastauspuheenvuoro): Arvoisa puhemies! Pahoittelen,
edustaja Harkimo, että ympäristö- ja ilmastoministeri ei ole paikan päällä ja tämä vastaus
nyt tähän kysymykseenne on vähän ontuva. 

Meillä on tällä hetkellä valmistelussa eri sektoreilla, kaikissa ministeriöissä, mittaristoa,
jolla voidaan todentaa sitä, mitä tapahtuu ilmaston lämpenemisen torjunnaksi. Ollaan juuri
ministeri Kulmunin — joka nyt ei ole hänkään paikalla — sektorilla lähdetty liikkeelle eri
teollisuuden tuotannonhaarojen kanssa siinä, että läpikäydään sitä, mitä näitten osalta voi-
daan tehdä tässä kysymyksessä. Konkreettisten mittareitten avulla sitten arvioidaan, tulee-
ko lopputulosta. Tällä hetkellä en osaa sanoa teille, miten tämä mittaristo loppujen lopuksi
rakentuu, mutta vahva tavoite meillä on se, että 2035 Suomi on hiilineutraali ja pian sen jäl-
keen hiilinegatiivinen, niitten toimenpiteiden johdosta, jotka tällä vaalikaudella lähtevät
käyntiin. 

Ensimmäinen varapuhemies Tuula Haatainen: Koska vastuuministeri ei ole nyt paikal-
la, tämän kysymyksen käsittely tällä kyselytunnilla päättyy tähän.


	2.3
	16.46
	16.47


