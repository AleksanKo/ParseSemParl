















































DEM4CC8.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

3.4. Suullinen kysymys sotesta ja päivystysuudistuksesta (Thomas Blomqvist r) 
Suullinen kysymys SKT 103/2016 vp

Suullinen kyselytunti

Toinen varapuhemies Arto Satonen: Seuraava kysymys, edustaja Blomqvist.

Keskustelu

16.51 Thomas Blomqvist r: Värderade talman, arvoisa puhemies! Vi vet redan nu att
vårdreformens grundlagsenlighet kan ifrågasättas. Vi vet också att centralisering av vår-
den orsakar oro bland breda medborgarkretsar. 

Hallituksen keskittämisinto herättää huolta ympäri maata. Pohjois-Karjalassa pienten ter-
veyskeskusten kohtalo herättää kysymyksiä jopa keskustalaisten omissa riveissä. Viikon-
loppuna Vaasassa 10 000 pohjalaista osallistui mielenilmaisuun Vaasan keskussairaalan
puolesta. Ihmiset odottavat nyt oikeudenmukaisia esityksiä täyden päivystyksen sairaalois-
ta.

Päivystysuudistus olisi nyt laitettava jäihin odottamaan varsinaista sote-uudistusta. Ky-
seessä on historiallisen suuri uudistus, joka tulisi käsitellä yhtenä kokonaisuutena. Haluan-
kin kysyä ministeri Rehulalta: eikö olisi järkevämpää käsitellä uudistusta kokonaisuutena,
jotta kokonaiskuva olisi mahdollisimman selkeä ja kansalaisten yhdenvertainen kohtelu
voidaan turvata?

16.52 Perhe- ja peruspalveluministeri Juha  Rehula  (vastauspuheenvuoro):  Arvoisa
herra puhemies! Aina on perusteita odottaa, aina on perusteita tehdä ratkaisuja, jotka tulisi
tehdä jonain toisena, parempana aikana. Niiltä osin kuin sosiaali- ja terveydenhuollon
muutosta ollaan rakentamassa niin erikoissairaanhoidon osalta kuin erityistason palvelu-
jen osalta sosiaalihuollossa, nyt lausuntokierroksella oleva sosiaali- ja terveydenhuollon
järjestämislaki voimaanpanolakeineen pitää sisällään sen, että tulee viisi yhteistoiminta-
aluetta, jotka vastaavat nykyisiä viittä erva-aluetta. Tuo yhteisen tekemisen välttämättö-
myys on joka tapauksessa toimeenpantava nimenomaan päivystystoiminnassa erikoissai-
raanhoidon tulevaisuuden osalta. Näiltä osin perusteltua on edetä niin, että me kykenemme
jo ennaltaehkäisemään esimerkiksi epävarmuutta poistamalla. Tällä hetkellähän eri puolil-
ta Suomea tulee viestiä, (Puhemies koputtaa) että tehdään ratkaisuja, kun ei tiedetä, mitä
tulossa on.

Toinen varapuhemies Arto Satonen: Nyt on mahdollisuus pyytää lisäkysymyksiä V-pai-
nikkeella.
 Tarkistettu
4.0



Pöytäkirjan asiakohta PTK 100/2016 vp
16.53 Päivi Räsänen kd (vastauspuheenvuoro): Arvoisa herra puhemies! Alkuviikosta
julkaistiin linjaukset sote-uudistuksen valinnanvapauslainsäädännöstä, ja niiden mukaan
palveluiden tuottajat saisivat listautuneiden asiakkaiden määrään ja mahdollisesti asiakkai-
den hyvinvointiriskiin perustuvan kiinteän korvauksen. Kuntaliiton asiantuntijat ovat nyt
arvioineet tätä esitystä ja pitävät riskinä, että palveluntuottajille syntyisi kannusteita vali-
koida asiakkaita. Lisäksi varsinkin tämä hyvinvointiriski on kyllä erittäin vaikeasti määri-
teltävä käsite. Voisi tapahtua niin, että toteutuisikin aivan nurinkurinen valinnanvapaus, ja
kysyn teiltä, peruspalveluministeri Rehula: miten kommentoitte tätä riskiä, ja miten halli-
tus aikoo viedä eteenpäin tätä valinnanvapauslainsäädäntöä?

16.54 Perhe- ja peruspalveluministeri  Juha Rehula  (vastauspuheenvuoro):  Arvoisa
puhemies! Maanantaina julki tullut työtä tekevän virkamieskoneiston esitys on yksi pohja
sille työlle, jota nyt jatketaan. Yksi olennainen osa — ja vastauksena edustaja Räsäsen ky-
symykseen — on se, millainen tästä rahoitusmallista tulee: millä tavalla järjestämisvas-
tuussa olevat maakunnat jatkossa rahoittavat palveluntuottajia ja mikä on tämä tarpeeseen
perustuva malli, ne eurot ja se, mitä elementtejä siinä kaiken kaikkiaan on. Tämä on työn
alla niin, että noin kolmen viikon sisään ollaan tilanteessa, jossa tästä asiasta tiedetään
enemmän. Mutta me olemme valinneet hallituksessa koko tämän soten muutoksen osalta
avoimuuden lähtökohdan ja kerroimme, mitä kerrottavissa on näiltäkin osin, jotta esimer-
kiksi näitä riskiarviointeja päästään tekemään.

16.56 Ben Zyskowicz kok (vastauspuheenvuoro): Arvoisa herra puhemies! On tärkeätä,
että sosiaali- ja terveysuudistukseen kuuluva valinnanvapaus etenee. Kyseessä on iso muu-
tos, ja on ihan luonnollista, että tätä isoa muutosta pitää valmistella huolellisesti ja perus-
teellisesti, kuten hallitus on tekemässä. Oleellista on tietysti se, että kun valinnanvapaus to-
teutetaan, niin se on sekä potilaan etu että veronmaksajien etu. Eli julkinen valta järjestää
palvelut mutta käyttää hyväkseen markkinoita palvelujen tuottamisessa.

Hallitus on asettanut linjauksissaan tavoitteeksi sen, että varmistetaan, että myös pienet
yrittäjät, pienet ja keskisuuret yritykset, ovat mukana samalta viivalta palveluntarjoajina
sosiaali- ja terveyspalveluissa tulevaisuudessa. Nyt kysyn, ministeri Rehula: millä hallitus
pyrkii osaltaan varmistamaan, että myös pienet ja keskisuuret yrittäjät (Puhemies koput-
taa) pärjäävät tässä tilanteessa?

16.57 Perhe- ja peruspalveluministeri  Juha Rehula  (vastauspuheenvuoro):  Arvoisa
herra puhemies! Käyttöön tullaan ottamaan asiakasseteli — nykytermeillä palveluseteli,
mutta siitä tulee valinnanvapausympäristössä asiakasseteli. Tämä mahdollistaa sen, että
myös yksinyrittäjä, pieni lääkäriasema, fysioterapiapalveluja tarjoavat pk-tason yritykset
pääsevät tähän kokonaisuuteen mukaan.

Toisekseen, erityisesti vammaisille henkilöille ollaan valmistelemassa niin sanottua
henkilökohtaisen budjetin käyttöä, joka tulee myös mahdollistamaan varmuudella sen, että
pienet yritykset ovat mukana.

No, sitten kolmas asia liittyy tähän koko valinnanvapausrahoitusmallin kokonaisuu-
teen. Ensinnäkin edustaja Räsäselle totean, että edelleen pitää pitää huolta siitä, että yhden-
vertaisuus ihmisillä toteutuu. Se tulee olemaan yksi perustuslakiarvioinnin näkökulma,
kun tätä kokonaisuutta arvioidaan. Toisekseen tämän rahoitusmallin pitää mahdollistaa se,
2



Pöytäkirjan asiakohta PTK 100/2016 vp
että tällaiset (Puhemies koputtaa) esimerkiksi muutaman yrityksen konsortiot voivat olla
palvelutuotannossa mukana.

16.58 Anna-Maja Henriksson r (vastauspuheenvuoro): Värderade talman! På Vasa torg
var som sagt tiotusen människor senaste lördag, människor som är oroliga för sin framtid
och framför allt för det att sjukhusets service kommer att försämras. Jag tycker att reger-
ingen ska ta den här signalen på fullaste allvar, och det ska också göras ordentliga språk-
konsekvensutredningar av den här reformen.

Arvoisa puhemies! Viime lauantaina 10 000 pohjalaista oli Vaasan torilla, ja he eivät ol-
leet siellä huvin vuoksi vaan sen takia, että heillä on erityinen ja oikeutettu huoli siitä, mi-
ten palvelut, sairaalapalvelut, akuutti sairaanhoito ja kirurgia, tulevat toimimaan tulevai-
suudessa.

Ja, arvoisa hallitus, nyt olette viemässä eteenpäin esitystä, joka tarkoittaa sitä, että meil-
lä on maassamme 12 sairaalaa, joissa on täyden palvelun päivystystä, mutta samalla sanot-
te, että meillä tulee olemaan 18 maakuntaa. Missä se logiikka on, ettei jokaiseen maakun-
taan pystytä antamaan samoja mahdollisuuksia ja samaa lähtökohtaa?

16.59 Perhe- ja peruspalveluministeri  Juha  Rehula  (vastauspuheenvuoro):  Arvoisa
herra puhemies! Miksi me teemme muutosta sosiaali- ja terveydenhuoltoon? Siksi, että
meidän pitää saada palvelutarpeeseen nähden kustannuksia alemmas siitä ennusteesta,
joka meillä on olemassa.

Asia 2: Meillä on nykytilanne päivystyksen osalta sellainen, että varmistetaan se, että tu-
levaisuudessa riittävä määrä ammattilaisia, naisia ja miehiä, ortopedejä, anestesialääkärei-
tä, naistentautien lääkäreitä ja niin edelleen, on niissä pisteissä päivystämässä, joissa luva-
taan, että näin todella myös tapahtuu.

Sen lisäksi, että on kyse numeroista, joilla on toki merkitystä, me otamme tässä valmis-
telussa huomioon lainsäädännön, jota ei olla muuttamassa: lainsäädännön potilaan oikeuk-
sista, lainsäädännön, joka liittyy kielilainsäädäntöön, ja myöskin perustuslaillisen oikeu-
den yhdenvertaisuuteen palvelujen saamisessa (Puhemies koputtaa) omalla äidinkielellä.

Kysymyksen käsittely päättyi.
3


