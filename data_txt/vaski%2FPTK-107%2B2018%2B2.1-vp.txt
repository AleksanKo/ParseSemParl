















































DEM373B.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

2.1. Suullinen kysymys irtisanomislain työllisyysvaikutuksista (Antti Lindtman sd)
Suullinen kysymys SKT 167/2018 vp

Suullinen kyselytunti

Ensimmäinen varapuhemies Mauri Pekkarinen: Edustaja Lindtman.

Keskustelu

16.05 Antti Lindtman sd: Arvoisa puhemies! Sipilän hallitus ajaa ahkerien suomalaisten
palkansaajien työehtojen heikentämistä. 300 000 palkansaajan irtisanomissuojaa halutaan
heikentää tilanteessa, jossa talous ja työllisyys kasvavat. Näillä toimilla hallitus on aiheut-
tanut työmarkkinoille vastakkainasettelua ja poikkeuksellisen jännitteisen tilanteen.

Kaiken lisäksi tätä esitystä ajetaan erittäin hatarin työllisyysperustein. Tuntuu siltä, että
mistään ei tunnu löytyvän näyttöä sille, että tämä esitys lisäisi työllisyyttä — ei enää mis-
tään muualta kuin ministereiden omista puheista. Hallitus onkin Iltalehden tietojen mu-
kaan kaunistellut tämän oman esityksensä työllisyysvaikutuksia.

Arvoisa puhemies! MTV:n uutisten tietojen mukaan nyt pääministeri on valmis kutsu-
maan, on kutsunut, työmarkkinajärjestöt koolle käsittelemään tätä tilannetta. On todettava,
että se on erittäin hyvä asia, sitä me olemme tässä koko ajan, viisi viikkoa, esittäneet. Nyt
kysymys kuuluu, pääministeri Sipilä: [Puhemies koputtaa] oletteko nyt valmis aitoon kes-
kusteluun tyhjältä pöydältä, kuten puheenjohtaja Rinne on esittänyt?

16.07 Pääministeri Juha Sipilä (vastauspuheenvuoro): Arvoisa puhemies! Sipilän halli-
tus haluaa edistää työllisyyttä. Sipilän hallitus haluaa madaltaa työllistämisen kynnystä.
Arvoisa puhemies, arvoisa edustaja, tästä on myöskin näyttöjä: 72 prosentin työllisyysas-
te, niistä olosuhteista, mistä lähdettiin, 115 000 työtöntä on saanut töitä. Sitten on myöskin
näyttöä siitä, että se, mitä ollaan tehty, toimii.

Mitä tulee siihen, onko keskusteltu ja keskustellaanko: Jatkuvasti ollaan yhteydessä.
Olen tälläkin viikolla itsekin tavannut kymmeniä liittojen edustajia ja yrittänyt ymmärtää,
mikä tässä kyseisessä laissa on kipukohta ja onko joitakin muita kipukohtia, joihin voisim-
me hakea yhdessä ratkaisuja. Niitä haetaan tänäkin iltana ja ollaan haettu koko viikon ajan.

16.08 Antti Lindtman sd (vastauspuheenvuoro): Arvoisa puhemies! Jätitte vastaamatta
siihen, oletteko valmiita aitoon vuoropuheluun, nyt nimenomaan tyhjältä pöydältä, jotta
tämä asia saataisiin ratkaistua.

Mutta, arvoisa pääministeri, mitä tulee näihin työllisyysvaikutuksiin, niin todella, Ilta-
lehti on kertonut, että alkuperäisessä luonnoksessa te totesitte rehellisesti, hallituksen alku-
peräisessä luonnoksessa todettiin rehellisesti, että työllisyysvaikutusten arvio oli lähes nol-
 Tarkistettu
4.0



Pöytäkirjan asiakohta PTK 107/2018 vp
la, mikä käy ilmi teidän omista selvityksistänne, jotka te itse tilasitte kahdelta riippumatto-
malta tutkijalta. Nyt tässä uudessa versiossa todetaan, että nettotyöllisyysreaktio lienee
pieni, ja tämä kaunistelu, tämä muutos on tehty osastolla, josta on vastannut virkamies, jol-
la on vahva tausta Suomen Yrittäjissä, jolla on erittäin vahva intressi tässä asiassa. Päämi-
nisteri Sipilä, miksi hallitus kaunisteli irtisanomisesityksen työllisyysvaikutuksia, ja kuka
antoi määräyksen muuttaa näitä vaikutusarviointeja? Pääministeri vastaa koko hallituksen
lainsäädäntötyöstä, pyydän tähän vastausta pääministeriltä.

16.09 Pääministeri Juha Sipilä (vastauspuheenvuoro): Arvoisa puhemies! Nyt edustaja
kyllä liikkuu oudolla alueella — kun kyseenalaistetaan suomalaisen virkamiehen motiive-
ja tehdä lain perusteluja. Tämä on erittäin vakava asia. Pyydän edustajaa miettimään hyvin
tarkasti sitä, että mikä on tällaisen väitteen taustalla. Silloin kun suomalainen virkamies te-
kee huolellista työtä, siihen ei poliittisesti puututa. Se on selvä asia, että lain perustelut teh-
dään virkamiestyönä huolella, ja itselläni on erittäin korkea kunnioitus suomalaisten virka-
miesten tekemää työtä kohtaan.

16.10 Työministeri Jari Lindström (vastauspuheenvuoro): Arvoisa herra puhemies! Jat-
kan tuosta, mitä pääministeri sanoi, koska itse olen siinä ministeriössä vastuussa näistä
asioista, joihin tässä viitataan.

Virkamies on tehnyt virkavastuulla näitä asioita, ja hallitus on ollut näissä arvioissaan
rehellinen. Se on kertonut, mitkä ne vaikutukset ovat. Me olemme teettäneet tutkimuksia,
emme ole millään lailla koettaneet näyttää, että nämä olisivat parempia. Näissä on myös
esitetty useita arvioita sellaisilta tahoilta julkisuudessa, jotka nyt eivät ole välttämättä ol-
leet niitä, mihin usein vedotaan. Suomen Yrittäjiltä on tullut omia arvioita, hallitus on nii-
täkin kuunnellut, ottanut huomioon ja kertonut rehellisesti, että näyttää siltä, että on mini-
maalisia vaikutuksia. Mutta taas toisaalta on siitäkin viestiä, että yrittäjät kertovat, että he
palkkaisivat ihmisiä, sehän tässä on tarkoitus. Että kehottaisin kyllä edustaja Lindtmania
tässä maltillisuuteen silloin, kun lähdetään tuollaisille vesille.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.11 Antti Lindtman sd (vastauspuheenvuoro): Arvoisa puhemies! Hyvät ministerit, te
jätätte nyt vastaamatta siihen kysymykseen, miksi näitä arvioita matkan varrella muutet-
tiin, vaikka uusia tutkimuksia ei ole tullut tietoon, ainakaan niin, että te olisitte siitä kerto-
neet. Siis muistutan vielä: te olette tilanneet kaksi riippumatonta, ulkopuolista arviota siitä,
parantaako 300 000 ahkeran palkansaajan, isän ja äidin, työsuhdeturvan heikentäminen
yön yli mentäessä työllisyyttä. Toisen mukaan tulos on nolla ja toisen mukaan hyvin pieni.
Elinkeinoelämän keskusliiton pääekonomisti Penna Urrila toteaa yksiselitteisesti: ”Halli-
tuksen itsensä tilaamat laskelmat eivät tue pääministerin väitettä.” Ja siitä huolimatta nyt
tässä uudessa esityksessä on eri käsitys työllisyysvaikutuksista. Minkä takia arviointia
näistä vaikutuksista on muutettu? Pyydän tähän kysymykseen vastausta.

16.12 Työministeri Jari Lindström (vastauspuheenvuoro): Arvoisa herra puhemies!
Näitä on totta kai tässä matkan varrella tarkennettu. Ei niitä vaikutuksia ole millään lailla
pyritty peittelemään. Me olemme rehellisesti kertoneet sen, mitä tutkimuksissa on saatu
2



Pöytäkirjan asiakohta PTK 107/2018 vp
selville. Me olemme myös laajentaneet näitä näkemyksiä ja olemme sanoneet ihan rehel-
lisesti sen, mikä se tulos on, mutta olemme myös tuoneet siihen uusia, muun muassa tämä
työn tuottavuus on nostettu tähän esille. Eli on aika mahdotonta lähteä yksityiskohtaisesti
kertomaan, minkä näköisiä työllisyysvaikutuksia on noin niin kuin tuhansissa tai kymme-
nissätuhansissa, mutta kyllä hallitus uskoo siihen, että näillä toimenpiteillä me saamme
työllistämiskynnystä alas ja sitä kautta työllisyyttä paremmaksi.

16.13 Eero Heinäluoma sd (vastauspuheenvuoro): Arvoisa puhemies! Todellakin tämän
kiistanalaisen ehdotuksen tärkein peruste on ollut se, että se edistäisi työllisyyttä. Ja nyt on
kyllä hämmentävää todeta, että kun hallituksen omat selvitykset kertovat, että näin ei ole,
että tällä ei ole työllisyysmerkitystä, ja kun sama informaatio tulee työmarkkinajärjestöil-
tä, niin tätä kuitenkin jostain käsittämättömästä syystä viedään eteenpäin väkisten. Siitä ei
uskalleta eikä haluta luopua. Työministeri Lindström sanoi tammikuussa itse, ettei ole tar-
vetta irtisanomissuojan heikentämiseen. Te sanoitte tammikuussa tänä vuonna, ettei ole
tarvetta irtisanomissuojan heikentämiseen. Sitten tultiin huhtikuuhun ja hallituksen kehys-
riiheen, ja yhtäkkiä olikin tarve ryhtyä heikentämään sekä nuorten osalta nuorten työehtoja
että sitten pienissä yrityksissä olevien työsuhdeturvaa. Mitä tapahtui, ministeri Lindström,
tammikuun ja huhtikuun välillä? Mistä tämä tarve yhtäkkiä tuli?

16.14 Työministeri Jari Lindström (vastauspuheenvuoro): Herra puhemies! Se tarve
tuli siitä, että alun perin hallitus keskusteli paikallisen sopimisen edistämisestä ja kun siinä
ei päästy yksimielisyyteen, niin piti tuoda uusia keinoja pöytään, koska hallituksen vas-
tuulla on työllisyyden hoito. Ja pöytään tulivat nämä kaksi keinoa, joista toinen on nyt sit-
ten pois ja enää jäljellä on tämä yksi, josta on sitten tullut tämä riita. Tämä on se tausta, ja
tämän olen rehellisesti kertonut julkisuuteen millään lailla peittelemättä.

16.14 Paavo Arhinmäki vas (vastauspuheenvuoro): Arvoisa herra puhemies! Te, minis-
teri Lindström, sanotte nyt, että piti vain keksiä jotain, ja toisaalta te kerroitte aikaisemmin,
että tällä teidän keksimällänne keinolla on minimaaliset vaikutukset — minimaaliset vai-
kutukset, sanoitte äsken — ja näiden minimaalisten vaikutusten vuoksi te olette ajamassa
meidän työmarkkinat sekaisin. Teidän omat selvityksenne, niin kuin on kuultu, sanovat,
että tällä ei ole työllisyysvaikutuksia. Siitä huolimatta, pääministeri Sipilä, te puhuitte vii-
meksi tiistaina tämän työllisyysvaikutuksista, vaikka teidän omat selvityksenne kertovat
toista.

Nyt minun kysymykseni, vakava kysymykseni, on se, että kun pääministerin tehtävä oli-
si ohjata kansakuntaa kohti tyyntä eikä viedä paattia kohtia myrskyä, pahempaa myrskyä,
niin eikö nyt olisi pääministerin tehtävä sanoa ruoria nyt pyörittävälle yrittäjien edustajalle
Pentikäiselle, että siirtykää sivuun, minä vien tämän nyt tyynelle, vedetään pois tämä tei-
dän yrittäjäesityksenne, jolla ei ole työllisyysvaikutuksia [Puhemies koputtaa] ja joka pa-
nee koko kansakunnan sekaisin.

16.16 Pääministeri Juha Sipilä (vastauspuheenvuoro): Arvoisa puhemies! Ensinnäkään
ei ole mitään yrittäjien ehdotuksia, vaan on vain hallituksen esityksiä, jotka ovat tällä het-
kellä arviointineuvostossa.

Työllisyysvaikutusten arviointi silloin, kun tehdään pieniä työmarkkinamuutoksia, niin
kuin tämäkin on, on erittäin vaikeaa. Tässäkin tapauksessa on arvioitu, että pitkäaikaistyöt-
3



Pöytäkirjan asiakohta PTK 107/2018 vp
tömyyteen tällä on positiivinen vaikutus ja samoin tuottavuuteen ja sitä kautta pitkän aika-
välin työllisyyteen ja työllistämiskynnysten alentamiseen. Näin on sanottu melkein jokai-
sesta hallituksen kymmenistä toimista, että tällä ei ole vaikutusta, tällä ei ole vaikutusta,
tällä ei ole vaikutusta. Mutta nyt kun on tutkittu, mikä vaikutus näillä hallituksen toimilla
on ollut, niin 33 000—42 000 työpaikkaa on syntynyt näitten pienten toimien ansiosta, joi-
ta on tehty muutama kymmenen, ja sen lisäksi tämän kiky-sopimuksen, jota arvosteltiin
myöskin, on arvioitu [Puhemies koputtaa] tuoneen 30 000—40 000 työpaikkaa.

16.17 Leena Meri ps (vastauspuheenvuoro): Arvoisa puhemies! Sanotaan, että merellä
myrskyjä nousee, mutta ne myös aina laskevat. Nyt voisimme tietysti vauhdittaa sitä myrs-
kyä ja ajaa Suomen taloutta ja työllisyyttä rauhaisaan satamaan.

Oikeastaan kysyisin pääministeriltä ja koko eduskunnalta: voisimmeko me antaa täältä
yhteisen viestin ja kehottaa osapuolia nyt yhteiseen sopimuspöytään? Itse kiitän pääminis-
teriä. Viime viikolla A-studiossa esititte puheenjohtaja Rinteelle ehdotuksen ja pyysitte
kättä päälle, että otettaisiin vähän rauhallisemmin ja lähdettäisiin alkulähteille. Itse oikeas-
taan yllätyin siitä, että isoin oppositiopuolue ei tarttunut tähän, koska itse olisin tarttunut ja
sanonut teille, että jos saatte Suomen Yrittäjät mukaan siihen, että saadaan luottamusmies-
järjestelmä sinne, niin eiköhän lähdetä hommiin. Tämä olisi merkittävä signaali, jos koko
eduskunta nyt lopettaisi tämän kinaamisen ja annettaisiin yhdessä viesti, [Puhemies koput-
taa] että sopikaa asioista.

Ensimmäinen varapuhemies Mauri Pekkarinen: Jaaha, kukahan tähän vastaisi? Tuli
pääministerin nimi ja Rinteen nimi, mutta pääministeri kaiketi vastaa. [Naurua — Jukka
Gustafsson: Niin kauan kuin ne ovat eri asioita!]

16.18 Pääministeri Juha Sipilä (vastauspuheenvuoro): Arvoisa puhemies! En oikein
löytänyt kysymystä, mutta koetan jotakin tähän vastata.

Ensinnäkin tämä kyseinen lakiehdotushan lähti sen perään, kun me neuvottelimme työ-
markkinajärjestöjen kanssa kolmikannassa puolitoista vuotta siitä, voisiko työehtosopi-
musten työaikalaissa olevia joustoja käyttää myöskin niissä yrityksissä, jotka eivät ole jär-
jestäytyneitä, ja niitten työntekijöiden toimesta, jotka eivät ole järjestäytyneitä eivätkä
kuulu liittoon, ja työnantajien, jotka eivät kuulu työnantajaliittoon. Mielestäni myöskin täs-
sä järjestäytymättömässä kentässä pitäisi esimerkiksi työaikapankkeja pystyä soveltamaan
ihan samalla tavalla kuin niissä yrityksissä, jotka kuuluvat Elinkeinoelämän keskusliit-
toon, ja tästä tässä oli alun perin kysymys. Tämä on pienempi asia, mistä nyt puhutaan,
mutta senkin työllisyysvaikutukset ovat positiiviset, ainakin pitkällä tähtäimellä.

16.19 Pekka Haavisto vihr (vastauspuheenvuoro): Arvoisa puhemies! Tilanne työmark-
kinoilla on kyllä huolestuttava, ja olisin pääministeriltä kysynyt oikeastaan kahta asiaa:

Puhutaan paljon lobbarien vallasta ja siitä, miten lobbarit vaikuttavat meihin poliitikkoi-
hin ja ehkä hallitukseenkin. Tässä yhteydessä on tietysti noussut Suomen Yrittäjien rooli
esille. Haluaisitteko kuvata jollain tavalla hallituksen suhdetta nyt Suomen Yrittäjiin ja
näihin ehdotuksiin? Siitä on syntynyt mielikuva, että se on hyvin läheinen, ehkä jopa liian
läheinen tässä kysymyksessä — syntyy kansalaisille mielikuva, että ajetaan jonkun järjes-
tön etuja, ei kansakunnan etuja.
4



Pöytäkirjan asiakohta PTK 107/2018 vp
Toinen kysymys, joka minulla on, liittyy tähän uusien ratkaisujen torjumiseen. Kun työ-
markkinajärjestöjen piirissä käytiin neuvotteluja mahdollisista uusista ratkaisuista, te, pää-
ministeri, ennen kuin niitä oli syntynyt, torjuitte tällaisen ajatuksen. Miksi näin?

16.20 Pääministeri Juha Sipilä (vastauspuheenvuoro): Arvoisa puhemies! Täytyy sa-
noa, että tässä pääministerin tehtävässä ehkä eniten on yllättänyt se edunvalvonnan määrä
Suomessa, kuinka voimakkaasti etuja Suomessa valvotaan. Mutta kyllä minun täytyy sa-
noa, että näitten kysymysten yhteydessä olen paljon paljon enemmän tavannut palkansaa-
jien edustajia kuin työnantajien edustajia, paljon enemmän, esimerkiksi tällä viikolla kym-
meniä palkansaajien liittojen edustajia — yrittäjien edustajia en ole tavannut kertaakaan
tällä viikolla.

Mutta sitten näihin uusiin ratkaisuihin. Keskustelin erään liittojohtajan kanssa maanan-
taina tästä kysymyksestä elikkä määräaikaisten työsopimusten käytön laajentamisesta il-
man perusteita. Silloin jo sanoin, että minulla on epäilyni tämän laajentamisen suhteen, ja
erityisesti tämä nuorten naisten työmarkkina-aseman heikentäminen [Puhemies koputtaa]
huolettaa siinä. Mutta kun esitys tulee, niin toivottavasti nämä asiat ovat muuttuneet siitä,
[Puhemies koputtaa] kun itse kuulin esityksestä.

16.21 Antti Kaikkonen kesk (vastauspuheenvuoro): Arvoisa puhemies! 115 000 työllis-
tä lisää — 115 000. Siinä on aika monen sukulaismies, -nainen tai naapurin Arska päässyt
työn syrjään kiinni. Eli kyllä tässä hallituspolitiikassa työllisyyden suhteen jotain on tehty
oikeinkin, ehkä aika paljonkin.

Mutta tällä hetkellä kuitenkin työmarkkinoilla on kieltämättä jännitteinen tilanne ja lak-
kojakin. Lakko-oikeus, arvoisa puhemies, on tietenkin perusteltu, mutta toivottavaa olisi,
että sitä vain hyvin harkiten käytettäisiin. Lakoista nimittäin kärsivät hyvin usein täysin
viattomat ja sivulliset. Niin on käynyt tälläkin viikolla, ja se taitaa olla tilanne aivan tällä-
kin hetkellä.

Arvoisa puhemies! Suurta lakkoaaltoa emme kyllä tähän maahan kaipaa, se pitää vält-
tää. [Paavo Arhinmäki: Se on pääministerin käsissä!] Siksi kysynkin pääministeriltä: onko
hallitus omalta osaltaan hakemassa aktiivisesti ratkaisua, jolla lakkoilu loppuu, sopu syn-
tyy ja työrauha maahan palaa?

16.22 Pääministeri Juha Sipilä (vastauspuheenvuoro): Arvoisa puhemies! Niin kuin
edustaja Kaikkonen totesi, työllisyys on kasvanut Suomessa noin 115 000 työllisellä siitä,
kun aloitimme. Työllisyysaste, joka on tietenkin pelkkä numero, on noussut 4 prosenttiyk-
siköllä: kun aloitimme kesäkuussa 2015, se oli 67,7, nyt on 71,7. Ja 1 prosenttiyksikkö on
noin 35 000 kotia, joissa elämä on muuttunut ja tulotaso noussut noin 1 000 euroa kuukau-
dessa, 1 prosenttiyksikkö. Eli eteenpäin on päästy.

Mutta se on selvä asia, että kaikissa tilanteissa minulla pääministerinä ja meillä koko
hallituksena on velvollisuus tehdä kaikkemme, että yhteiskuntarauha säilyy, ja hakea sii-
hen ratkaisua aktiivisesti, vaikka varsinaisia neuvotteluja ei ole haluttu käynnistää. Halli-
tus on ollut aktiivinen ja tapaa osapuolia aktiivisesti. Ja kaikkiin kutsuihin, [Puhemies ko-
puttaa] mitä minulle on tullut, olen vastannut positiivisesti.

16.23 Lauri Ihalainen sd (vastauspuheenvuoro): Arvoisa puhemies! Olen tässä salissa
aikaisemminkin sanonut, että jos tässä yhteiskunnan päätöksenteossa puuttuu toistemme
5



Pöytäkirjan asiakohta PTK 107/2018 vp
arvostus, kyky yhteistyöhön ja ymmärtäminen ja kyky tehdä yhteistyötä, niin puuttuvat
kaikki keskeiset päätöksenteon perusteet. Me elämme nyt vähän sellaista vaihetta, että me
olemme rapauttaneet näitä meidän vahvuuksiamme. Kun on käynyt ilmi, että tämä irtisa-
nomislainsäädännön heikentäminen palkansaajien kannalta ei johda toivottuihin työlli-
syysvaikutuksiin, niin on tietysti tärkeätä, että etsitään uusia vaihtoehtoja. Toivon, että sii-
hen vaihtoehtojen etsimiseen kaikki suhtautuvat kaikella asiallisuudella, ja jos palkansaa-
jajärjestöjen, työnantajajärjestöjen, varsinaisten sopijapuolien, kesken tulee rakentavia eh-
dotuksia, niin toivon, että niitä ei etukäteen tyrmätä vain sen takia, että halutaan tyrmätä.

Muistuttaisin myös siitä, että kun kiky-sopimus tehtiin, niin silloin käsiteltiin myös pai-
kallisen sopimisen pelisääntöjä. Ja silloin, vuoden 2016 kesäkuussa, pääministeri, te itse
totesitte, että se malli, joka silloin rakennettiin, [Puhemies koputtaa] on hyvä yrittäjien kan-
nalta, yrittäjien pitäisi siihen tarttua, ja vähän moititte, [Puhemies koputtaa] että miksi ei
tartuttu. Jos työaikalaki tulisi nyt käsittelyyn, [Puhemies koputtaa] niin olisitteko te valmiit
sen saman pelisäännön rakentamaan sinne uuteen työaikalakiin?

16.25 Pääministeri Juha Sipilä (vastauspuheenvuoro): Arvoisa puhemies! Olen edusta-
jan kanssa täsmälleen samaa mieltä tästä arvostuksesta ja yhteistyökyvystä. Sitä haluam-
me kaikin tavoin rakentaa. Ja haluamme yhdessä valmistella asioita. Mutta silloin, kun val-
mistellaan asioita, pitää myöskin hakea tulosta. Koska lähdimme niin syvältä tässä Suo-
men työllisyystilanteessa, niin edellytyksemme on se — koska hallitus ja eduskunta vas-
taavat perustuslain mukaan siitä, että Suomen työllisyysaste on riittävän korkea, pystym-
me pitämään hyvinvointiyhteiskunnan pystyssä — että silloin pitää päästä myöskin näissä
neuvotteluissa aina tuloksiin. Näin ei ole kaikin osin tapahtunut, ja silloin tarvitaan myös-
kin sitä hallituksen määrätietoisuutta ja myöskin eduskunnan määrätietoisuutta, että tulok-
sia syntyy. Se on selvä asia. Olen kyllä moittinut monessakin yhteydessä myöskin työnan-
tajia [Puhemies koputtaa] joustamattomuudesta.

16.26 Harri Jaskari kok (vastauspuheenvuoro): Arvoisa herra puhemies! Nyt on kovasti
syytetty ja kritisoitu, että tutkimukset eivät tue tätä, että olisi lisää työllisyyttä. Jos kuiten-
kin katsoo niitä tutkimuksia vähän tarkemmin, niin voi löytää myöskin aika monenlaisia tai
erilaisiakin tulkintoja. On sanottu, että tämä lisää rekrytointia, uusia työpaikkoja. Tämä li-
sää myöskin todennäköisesti irtisanomisia, mutta kun ihmiset menevät oikeisiin työpaik-
koihin, se lisää tuottavuutta, se lisää kannattavuutta, se lisää kasvua. Ja sitten tulee se ky-
symys siitä — juttelin esimerkiksi Etlan tutkijoiden kanssa siitä — että se voi todennäköi-
sesti lisätä työllisyyttä tai nostaa palkkoja ratkaisuna. Todennäköistä on, että se lisää työl-
lisyyttä sen seurauksena, kun meillä on kannattavampia yrityksiä, kasvuhalukkaampia yri-
tyksiä, niillä on varaa rekrytoida ja ottaa riskejä. Meidän pitäisi nähdä tämä vähän pidem-
mältä näkökulmalta.

Ja pääministerille: Nyt kun myöskin Bengt Holmström sanoi, että meidän täytyisi siir-
tyä näihin uusiin työmarkkinoihin, nyt täytyisi katsoa niitä maita, jotka ovat kenties siirty-
neet [Puhemies koputtaa] vähän vapaammille työmarkkinoille, että mitä hyviä esimerkke-
jä me löytäisimme vaikka Tanskasta.

16.27 Pääministeri Juha Sipilä (vastauspuheenvuoro): Arvoisa puhemies! Olen itsekin
keskustellut Etlan edustajien kanssa tästä lausunnosta, ja siellä nimenomaan todetaan, että
tämä kyseinen kiistelty laki lisää tuottavuutta ja myöskin todennäköisesti parantaa pitkäai-
6



Pöytäkirjan asiakohta PTK 107/2018 vp
kaistyöttömyyttä pitkässä juoksussa. Kaikkien näitten muutosten tavoitteena on se, että me
Suomessa olisimme työntekijöiden kannalta siinä tilanteessa, että työnantajat kilpailevat
työntekijöistä ja syntyy työntekijöiden markkinat. Tällä hetkellä olemme jo hyvin lähellä
sitä tilannetta. Monin paikoin Suomessa on työvoimapula, ja sillä tavalla on silloin niiden
markkinat, jotka ovat työtä hakemassa. Ja tähän me pyrimme — niin kuin täällä edustajat
totesivat edellisessä keskustelussa, kun keskusteltiin juuri tästä laista — että tavoitteena on
täystyöllisyys. Tämä on hallituksen tavoitteena, täystyöllisyys Suomessa, ja sitä kautta
myöskin [Puhemies koputtaa] työntekijöiden markkinat.

16.28 Jari Myllykoski vas (vastauspuheenvuoro): Arvoisa herra puhemies! Pääministeri
kuvasi tuossa juuri, että nyt meillä on työvoimapula. Jään pohtimaan, mikä ratkaisu tämä
on siihen työvoimapulaan, siihen että me selviämme tästä eteenpäin. Suomi elää tällä het-
kellä nousussa, hallitus on tehnyt omia toimiaan, työllisyys on parantunut, kansainvälinen
vienti vetää. Mutta mitä tekee hallitus? Pääministeri totesi täällä, että neuvotteluja ei ole
aloitettu. Olisiko nyt se hetki, että me saamme rakennettua vientiteollisuudelle luotettavan
huomisen, eikä niin, että oli luotettava huominen, mutta hallitus omalla jääräpäisyydellään
ajoi laivan karille?

16.29 Valtiovarainministeri Petteri Orpo (vastauspuheenvuoro): Arvoisa puhemies!
Voisin tarttua tähän, kun sanoitte tästä talouden tilasta, miten vienti vetää ja työllisyys ke-
hittyy. Siitä iso kiitos tietenkin kuuluu talouspolitiikalle ja hyvälle suhdanteelle maailman-
laajuisesti, oikeille toimille, mitä on tehty — muun muassa kilpailukykysopimus, joka nos-
ti meidän elinkeinoelämän kilpailukyvyn siihen luokkaan, että vienti lähti vetämään.

Mutta nyt pitää katsoa vakavasti tämän päivän lukuja. Viimeiset työllisyystilastot kerto-
vat sen, että meidän työllisyyden parantuminen on hidastunut — tilanteessa, jossa meillä
on 270  000 työtöntä maassa, tilanteessa, jossa meillä on kymmeniätuhansia avoimia paik-
koja. Meillä on erittäin pahoja ongelmia kohtaannon kanssa. Meille tulee samaan aikaan
viestejä siitä, että yrityksillä on osaajapula; samaan aikaan tulee viestejä yrityksiltä, että he
haluaisivat palkata mutta työllistämisen kynnys on liian korkea. Hallituksen velvollisuus
on pitää huolta siitä, että hyvä työllisyyskehitys jatkuu, jotta ne 270 000 vielä työttömänä
olevaa ihmistä saavat töitä. Meidän on tehtävä näitä tekoja, yksi kerrallaan, yksi kerrallaan
[Puhemies koputtaa] vietävä Suomea eteenpäin, jotta Suomi pärjää ja hyvinvointi säilyy.

16.30 Anna-Maja Henriksson r (vastauspuheenvuoro): Värderade talman, arvoisa puhe-
mies! Det är en mycket olycklig situation Finland nu befinner sig i. När jag har rört mig
runt på företagsfältet så är budskapet man får höra det att det är brist på kunnig arbetskraft. 

Vi borde nu satsa allt på att göra vad vi kan för att åtgärda det problemet istället för att nu
hela landet blir upp och ner på grund av en fråga som inte är värd den här storleken av —
kan man säga till och med — kaos i vårt samhälle.

Arvoisa puhemies! Kun olen liikkunut kentällä, niin yrittäjiltä tulee suoraa palautetta. He
tarvitsevat osaavaa työvoimaa, ja siihen pitäisi meidän nyt panostaa. Nyt tämä kysymys va-
litettavasti vie aikaa ja energiaa sekä hallitukselta että työmarkkinajärjestöiltä. Eikö, halli-
tus, olisi nyt parasta yrittää löytää se ratkaisu, yrittää sillä tavalla, että ei suljeta mitään
vaihtoehtoja pois vaan avoimella mielellä mennään neuvottelupöytiin — ja tämä koskee
7



Pöytäkirjan asiakohta PTK 107/2018 vp
myös toista osapuolta? Eikö ole niin, että joskus laiha sopu on parempi kuin lihava riita?
[Leena Meri: Se oli perussuomalaisten puheenvuoro!]

16.32 Työministeri Jari Lindström (vastauspuheenvuoro): Arvoisa herra puhemies!
Erittäin hyvä kysymys edustaja Henrikssonilta. On ihan totta se, mitä sanoitte. Minulla on
itselläni semmoinen lähestymistapa nyt näihin ongelmiin, että minä en halua käydä julki-
suudessa mitään neuvotteluja ja keskusteluja, mutta mitään vaihtoehtoa, mitä edustaja Iha-
lainenkin tässä esitti, ei etukäteen tietenkään pidä tyrmätä — kaikki täytyy katsoa maltilla
sen suhteen, mikä niitten vaikutus ehkä olisi, eikä pidä etukäteen tyrmätä. Minä ainakin
olen tähän valmis, ja niin on hallitus koko ajan nyt pyrkinyt viestittämään, että tuokaa esi-
tyksiä. Eiväthän meille nyt keinot ole tässä se pääasia, vaan pääasia on se, että saadaan sel-
laisia vaikuttavia toimia eteenpäin.

Minun mielestäni tämä huoli on ihan aiheellinen. Meillä jäi toisella neljänneksellä
62 000 työpaikkaa täyttämättä näitten rekrytointiongelmien takia. Voi voi, kun nekin oli-
sivat käytettävissä, niin nämä tilastot näyttäisivät ihan toisenlaisilta kuin tällä hetkellä.

Ensimmäinen varapuhemies Mauri Pekkarinen: Ja vielä viimeinen lisäkysymys.

16.33 Antti Rinne sd (vastauspuheenvuoro): Arvoisa puhemies! Pääministeri Sipilä, kyl-
lä minä ymmärrän, että teidän näkökulmastanne tämä tuntuu pieneltä. Kun kuuntelee mi-
nistereitten puheita, niin eihän tämä lisää työllisyyttä, tai jos lisää, niin minimaalisesti, niin
kuin täällä on työministeri todennut.

Minä haluaisin kuitenkin tuoda toisen näkökulman tähän. Yli 300 000 ihmistä kokee täl-
lä hetkellä epävarmuutta, turvattomuutta sen takia, että teidän esityksenne on pöydässä, ja
samaan aikaan täytyy todeta se, että eihän tämä helpota niitten yrittäjienkään asemaa. Edel-
leenkin on uusi laki sovellettavana työpaikalla, edelleenkin oikeudenkäyntejä tulee, jos ei
olla samaa mieltä, ja tämä johtaa vielä siihen, että korkeimmasta oikeudesta asti haetaan
tulkintaa, kun on uutta lainsäädäntöä. Kallista, älyttömän kallista, tehotonta toimintaa.

Pääministeri Sipilä, kysyn teiltä nyt, kun te sanoitte epävirallisista keskusteluista ja niin
edelleen: oletteko te valmis tänä iltana puhtaalta pöydältä käynnistämään neuvottelut työ-
markkinajärjestöjen kanssa tästä asiasta?

16.34 Pääministeri Juha Sipilä (vastauspuheenvuoro): Arvoisa puhemies! Tänä iltana
on tarkoitus keskustella Kesärannan puhtaalla pöydällä [Naurua] asioista hyvin avoimesti,
ja näin on tehty tähänkin saakka. Eli joka ikisessä tapaamisessa olen hyvin tarkkaavaisesti
yrittänyt kuunnella ja ymmärtää, mikä tässä on se kipukohta ja onko aikaisemmissa toimis-
sa jotakin sellaista, joka olisi kipua aiheuttanut, ja näistä asioista ruvetaan sitten sorvaa-
maan sopua. Toivottavasti tänä iltana päästään siihen vaiheeseen, että sopua päästään sor-
vaamaan. Ei tässä ole kysymys mistään muusta kuin siitä, että henkilöperusteisessa irtisa-
nomistilanteessa jollakin tavalla otettaisiin se yrityksen koko huomioon. Pelkästään siitä
on tässä asiassa kysymys.

Kysymyksen käsittely päättyi.
8


