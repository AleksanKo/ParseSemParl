















































DEM3725.tmpSave.xml


Pöytäkirjan asiakohta PTK 136/2016 vp
Pöytäkirjan asiakohta 

PTK 136/2016 vp

Täysistunto

Perjantai 16.12.2016 klo 9.59—17.13

5. Hallituksen esitys eduskunnalle laeiksi perustulokokeilusta sekä tuloverolain 92 §:n ja 
ennakkoperintälain 17 §:n väliaikaisesta muuttamisesta

Hallituksen esitys HE 215/2016 vp
Lakialoite LA 103/2016 vp
Toimenpidealoite TPA 56/2016 vp
Valiokunnan mietintö StVM 42/2016 vp

Toinen käsittely, ainoa käsittely

Puhemies Maria Lohela: Toiseen käsittelyyn ja ainoaan käsittelyyn esitellään päiväjär-
jestyksen 5. asia. Nyt voidaan toisessa käsittelyssä hyväksyä tai hylätä lakiehdotukset, joi-
den sisällöstä päätettiin ensimmäisessä käsittelyssä. Lopuksi päätetään ainoassa käsittelys-
sä toimenpidealoitteesta.

Keskustelu

16.19 Sari Tanus kd: Arvoisa rouva puhemies! Esityksessä ehdotetaan säädettäväksi uusi
laki perustulokokeilusta sekä muutettavaksi tuloverolakia ja ennakkoperintölakia. Perustu-
lokokeilu toteutettaisiin vuosina 2017 ja 2018, ja kokeiluun valituille Kansaneläkelaitos
maksaisi kokeilun aikana perustuloa 560 euroa kuukaudessa. Perustulo olisi saajalleen ve-
rovapaata tuloa, eivätkä sen määrää vähentäisi perustulon saajan muut tulot.

Lähtökohtaisesti kannatan perustulokokeilun suorittamista sekä sosiaaliturvan muutta-
mista osallistavaksi ja työhön kannustavaksi, kuten myös byrokratian vähentämistä ja
etuusjärjestelmän yksinkertaistamista. Näitä tavoitteita ei kuitenkaan pystytä nyt esitetyllä
mallilla saavuttamaan. Sipilän hallituksen perustulokokeeseen otettaisiin mukaan 2 000
satunnaisesti valittua työtöntä, ja se maksaisi valtiolle 20 miljoonaa euroa. Laajasti toteu-
tettuna valittu epärealistinen malli toisi 11 miljardin euron alijäämän. Lähtöasetelman
vuoksi katson, ettei mallilla voida kunnolla selvittää perustulon työllisyysvaikutuksia eikä
koeasetelmaa voida myöskään kutsua kunnolla edes perustulokokeiluksi. Malli on ongel-
mallinen myös siitä syystä, ettei se pura kannustinloukkoja ja se johtaisi korkeisiin tasave-
roprosentteihin, jotka puolestaan hyydyttäisivät palkansaajien ostovoiman. Tehdyn selvi-
tyksenkään perusteella esitettävää mallia ei voida pitää kokonaisarvion perusteella toteut-
tamiskelpoisimpana.

Nyt esitettävään kokeiluun suhtauduttiin kriittisesti myös monissa valiokuntaan tulleis-
sa lausunnoissa. Kuultavina olleet asiantuntijat eivät kannattaneet ehdotettua perustuloko-
keilumallia. Asiantuntijalausunnoissa tuotiin esille esimerkiksi ongelmat, jotka nousevat
koeasetelmasta, kohdejoukon luonteesta ja sen koosta, kiireellisestä aikataulusta sekä bud-
jetista. Tärkeimpänä kommenttina kuitenkin nostaisin näkökulman siitä, ettei perustulon
käyttöönoton kustannusvaikutuksista, tosiasiallisista käyttäytymisvaikutuksista ja sosiaa-
 Tarkistettu
4.0



Pöytäkirjan asiakohta PTK 136/2016 vp
liturvajärjestelmän kehittämisestä ole todennäköisesti juurikaan saatavissa yleistettävissä
olevaa arviointitietoa. Ongelmana nostettiin myös se seikka, ettei valittu malli ole realisti-
sesti siirrettävissä koko väestön tasolle ja että ehdotettu kokeilu voi antaa epärealistisia tu-
loksia, jotka voivat ohjata keskustelua Suomen sosiaaliturvajärjestelmän tulevaisuudesta
väärään suuntaan.

Kokeilun todettiin jättävän näin ollen auki sen kysymyksen, olisiko perustulosta realis-
tiseksi vaihtoehdoksi nykyisen sosiaaliturvan hankaluuksien korjaajaksi ja millainen pe-
rustuloveroyhdistelmä voisi edes teoriassa olla toteuttamiskelpoinen. Katsonkin, että
asiantuntijalausunnoista tullut viesti osoittaa selkeästi sen, ettei nyt ehdotetulla kokeilulla
saada selville niitä asioita taikka saada vastauksia niihin kysymyksiin, jotka ovat välttämä-
töntä tietoa perustulon laajemmalle toteuttamiselle. Miksi näin ollen toteuttaa koe, jonka
lähtöasetelmien perusteella voidaan jo todeta, että kokeen käytännön hyöty on pieni eikä se
pysty edes teoriassakaan lähtökohtaisestikaan vastaamaan asetettuihin tavoitteisiin?

Näin ollen esitän, että hallituksen esittämä perustulokokeilumalli hylätään ja että halli-
tus kiirehtii kansallisen tulorekisterin toteuttamista, jotta perustulokokeilu voidaan tehdä
niin, että mukana ovat kehittyneemmät kannustinloukkoja vähentävät mallit eli negatiivi-
sen verotulon malli sekä kristillisdemokraattien kannustavan perusturvan malli. Ja tämä
esitys perustulokokeilun siirtämisestä sisältyy myös kristillisdemokraattien vaihtoehto-
budjettiin.

Tämän perusteella esitän, että tämä lakiehdotus hylätään, ja esitän myös eriävään mieli-
piteeseen lausumaehdotusta seuraavasti: "Eduskunta edellyttää, että hallitus kiirehtii kan-
sallisen tulorekisterin valmistumista ja siirtää perustulokokeilun toteuttamisen ajankoh-
taan, jolloin kokeiluun voidaan ottaa mukaan negatiivisen tuloveron sekä kannustavan pe-
rusturvan mallit."

16.24 Antero Laukkanen kd: Arvoisa rouva puhemies! Kannatan edustaja Tanuksen te-
kemää hylkäysesitystä ja kannatan myös eriävän mielipiteen lausumaehdotusta.

16.24 Anne Louhelainen ps: Arvoisa rouva puhemies! Suomen nykyinen sosiaaliturva-
järjestelmä koostuu lukuisista rinnakkain maksettavista etuuksista. Niihin sovellettavasta
tarveharkinnasta johtuen sosiaaliturvajärjestelmä voi aiheuttaa edunsaajalle sekä taloudel-
lisia että byrokratiasta aiheutuvia kannustinloukkuja vastaanottaa osa- tai lyhytaikaista
työtä. Tässä esityksessä ehdotetaan säädettäväksi laki perustulokokeilusta. Suomen sosiaa-
liturvalainsäädännössä ei ole säännöksiä perustulosta, eikä ehdotettavan kaltaista kokeilua
ole aiemmin toteutettu. Kokeilu toteutetaan vuosina 2017 ja 2018. Se liittyy hallituksen ter-
veyden ja hyvinvoinnin palveluiden kärkihankkeisiin, joissa korostetaan asiakaslähtöi-
syyttä. Kokeilun ensisijainen tavoite liittyy työllisyyteen, ja sen kautta haetaan vastausta
siihen, kuinka monella henkilöllä vastikkeeton ja verovapaa perustulo kasvattaa tai alentaa
työllisyyttä. Sen kautta on tarkoitus selvittää, voidaanko työllisyysastetta selkeästi nostaa
nykyisestä ja alentaa työn vastaanottamiseen liittyviä kannustinloukkuja ja lyhentää työt-
tömyysjaksoja.

Arvoisa puhemies! Kokeilu tarkoittaa sitä, että perustuloa ei ryhdytä välittömästi mak-
samaan koko väestölle. Kohdejoukosta poimitaan satunnaistamalla 2 000 hengen kokeilu-
ryhmä, jolle Kela maksaa 560 euron suuruista vastikkeetonta ja verotonta perustuloa, joka
vastaa työmarkkinatuen nettomäärää. Kohderyhmäksi valitaan Kelan työttömyysturva-
etuuksia eli työmarkkinatukea tai peruspäivärahaa saavat henkilöt tietyin rajauksin. Kokei-
2



Pöytäkirjan asiakohta PTK 136/2016 vp
luun eivät voi osallistua vanhuuseläkkeellä olevat tai esimerkiksi opiskelijat, joiden ensi-
sijainen tavoite on tutkinnon suorittaminen. Vastaavalla otannalla kokeilussa oleville vali-
taan kohdejoukkoon kuuluvista verrokkiryhmä, johon kuuluville ei makseta perustuloa ja
johon kohderyhmää verrataan. Perustulo vapauttaa kokeiluun valitun työttömille kuuluvis-
ta velvoitteista, kuten työnhausta. Jos hän ei pysy työvoimahallinnon asiakkaana, hän ei ole
työvoimapoliittisten palveluiden piirissä eikä hänelle tarjota palveluita tai työtä. Toisaalta
hän ei tässäkään tapauksessa saa sanktioita, joita seuraa työttömän kieltäydyttyä hänelle
tarjotusta työstä tai toimenpiteestä. Etuutta ei siis keskeytetä tai leikata siten kuin työttö-
myysturvaetuus keskeytetään tai leikataan rikkomusten vuoksi. Kokeiluun osallistuvien
yksilöiden käytettävissä olevat tulot kasvavat, jos he työllistyvät perustulokokeilun aika-
na, koska perustuloa maksetaan koko kokeilun ajan eivätkä ansiotulot leikkaa sen määrää
kuten nykyisissä työttömyysturvaetuuksissa.

Arvoisa puhemies! Valiokuntakäsittelyn aikana korostin kokeiluun osallistuvien henki-
löiden informoinnin tärkeyttä, jotta heidän taloudellinen tilanteensa ei heikkenisi. Valio-
kunnan mietinnössä todetaankin, että välttämätöntä on, että kokeilussa mukana oleville tie-
dotetaan selkeästi perustulon mahdollisista vaikutuksista kokeiluun osallistuvien sosiaali-
turvaan. Erityisen tärkeää on tiedottaa vaikutuksista toimeentulotukeen. Nyt perustuloko-
keilulle valittu kohdejoukko on merkittävässä määrin päällekkäinen toimeentulotuen haki-
joiden ja saajien kanssa. Toimeentulotuen hakemisen yleisin syy on työttömyys ja siihen
liittyvä pääosin asumiskustannuksista johtuva perusturvan täydentäminen. Kuten todettu,
toimeentulotuen määrää voidaan alentaa, jos henkilö ei hae työtä tai toteuta hakijan vel-
voitteita. Kokeilussa mukana olevien on siis syytä olla tietoisia oikeuksistaan mutta myös
velvoitteistaan.

Arvoisa puhemies! Aikataulu ja kokeiluun varattu määräraha ovat rajalliset, ja ne ovat
saaneet osakseen myös kritiikkiä. On kuitenkin myönteistä, että tällainen kokeilu on nyt
nytkähtänyt liikkeelle.

16.28 Katri Kulmuni kesk: Arvoisa puhemies! Tämä perustulokokeilu, joka on yksi osa
hallituksen kärkihanketta, on kyllä erittäin historiallinen. Se on herättänyt myös kansain-
välisen median kiinnostusta ja myös erittäin suurta poliittista tukea: poliittisen spektrin lai-
dasta laitaan on ollut tähän perustulokokeiluun suurta kannustusta ja mielenkiintoa. On ai-
van selvää, että jollain tavalla meidän sosiaaliturvajärjestelmäämme täytyy pystyä muok-
kaamaan. Tämä kokeilu ei ole täydellinen, senkin hallitus on tunnustanut, mutta se on kui-
tenkin historiallinen siinä mittakaavassa, jossa se nyt tehdään, ja sen pohjalta saadaan val-
tavasti uutta informaatiota siitä, miten me voisimme meidän sosiaaliturvajärjestelmääm-
me kehittää ja ennen kaikkea kuinka me voisimme parantaa ihmisten työllistymistä.

Arvoisa puhemies! Vaikka tämä hanke on saanut osakseen myös kritiikkiä, se on saanut
myös erittäin vahvoja ja asiantuntevia tukijoita. Tähän on käytetty valtava määrä parhai-
den huippututkijoiden ja asiantuntijoiden työpanosta THL:stä, Kelasta, ja kyllä tämä mi-
nun mielestäni jatkaa sitä linjaa, mikä itse asiassa periytyy jo edellisen hallituksen ajalta.
Silloin keskustakin osaltaan oli tukemassa esimerkiksi sitä 300 euron suojaosaa, joka oli
erittäin tärkeä saavutus sen osalta, että ihmiset pystyisivät paremmin yhdistämään osa-ai-
katyötä ja pätkittäisiä työsuhteita.

On arvioitu, että kaiken kaikkiaan jopa 10 miljardin euron edestä Suomessa olisi teke-
mätöntä työtä, joka on osa-aikaista, sesonkiluontoista, kausittaista. Jos me saisimme edes
3



Pöytäkirjan asiakohta PTK 136/2016 vp
osan tästä tehtyä, niin sehän olisi valtava lisäys meidän työllisyyteemme, ja valtion vel-
kaantuminenkin olisi silloin varmasti aivan erilaisissa luvuissa.

Perustulokokeilu on historiallinen, ja kiitän kyllä hallitusta siitä, että se vihdoin saatiin
aikaiseksi.

16.30 Ilmari Nurminen sd: Arvoisa rouva puhemies! Perustulokokeilun ajatus on sinäl-
lään erittäin hyvä ja kannatettava, mutta kuten täälläkin on tuotu esille, tämä toteutus on
hyvin riittämätön ja sitä kautta se jäänee aika huonoksi. Ehkä perustulokokeilun sijaan voi-
simmekin puhua tässä enemmän työmarkkinakokeilusta. Senpä takia mielestäni kokeilun
olisi pitänyt koskea laajemmin erilaisia ihmisiä, opiskelijoita ja pätkätyöntekijöitä, että oli-
simme voineet puhua tästä perustulokokeilusta.

Mutta kiinnittäisin kahteen asiaan huomiota, jotka täälläkin keskustelussa ovat tulleet
esille:

Ensinnäkin nämä perustulon saajan velvollisuudet ja mahdolliset sanktiot. Monet, jotka
kokevat, että he ovat nyt päässeet tämän perustulon piiriin, ehkä ajattelevat, että heidän ei
tarvitse olla näitten sanktioiden ja aktiivisen työnhaun piirissä, vaan he olettavat, että he
saavat tämän perustulon automaattisesti. Ja näinhän se on tämän perustulon ajanjakson ai-
kana, mutta monille saattaa tulla yllätyksenä, että tämän jälkeen, jos he ovat laiminlyöneet
näitä ja perustulo loppuu, heille saattaa tulla sanktioita ja karensseja yllättäen. Eli tähän
asiaan olisi pitänyt vielä ehkä enemmän perehtyä.

Toinen huomio tähän kokeilujoukkoon, mikä on tämä 2 000 ihmistä. Kuitenkin työelä-
mä- ja tasa-arvovaliokunnassakin kiinnitettiin huomiota siihen, että tämä on jäämässä noin
1 200:aan, koska lapsiperheet rajautuvat tästä pois, koska tämä perustulo on ilman lapsiko-
rotusta niin epäedullinen suhteessa työttömyysetuuteen.

Kuitenkin on minun mielestäni lähtökohtaisesti hyvä, että kehitetään meidän sosiaalitur-
vajärjestelmää siihen suuntaan, että se ehkäisee ihmisten köyhyyttä mutta kannustaa kui-
tenkin työntekoon.

16.32 Hannu Hoskonen kesk: Arvoisa rouva puhemies! Tämä perustulokokeilu on pit-
kään puhuttu asia, ja hallitusohjelman mukaisesti sitä nyt kokeillaan. Kokeilua sinällään
kyllä kannatan, mutta sinänsä sitä ajatusta, että maksettaisiin jotakin perustuloa kaikille ih-
misille sillä perusteella, että voisi esimerkiksi käyttää sitä "oleiluun", kuten joku on käyt-
tänyt tätä termiä, sitä en missään nimessä kannata. Suomessa on tekemätöntä työtä vaikka
kuinka paljon, ja moni niistä töistä liittyy esimerkiksi lähimmäisen, sairaiden, vanhempien
auttamiseen ja yleensä tällaiseen hoivatyöhön. Sitä työtä on vaikka kuinka paljon. Jos sit-
ten mennään johonkin laajempaan perustulomalliin, niin se johtaa helposti siihen, että syn-
tyy sellainen joukko, joka voi olla hyvinkin merkittävä kooltaan, jolle silloin ei se työnteko
enää kovin paljoa maistu. Toivon, että tällaiseen järjestelmään ei koskaan mentäisi, koska
minun mielestäni vastikkeetonta etuutta ei pidä olla.

Tuleva Kansaneläkelaitoksen pääjohtaja Elli Aaltonen on hyvin sanonut, että hän ihmet-
telee, että miksi pitää maksaa oleilusta. Samaa olen itsekin ihmetellyt. Minun mielestäni
työtä pitää tehdä, siitä pitää maksaa palkka ja siitä pitää maksaa verot. Se pitää tämän mei-
dän yhteiskuntamme pyörimässä, ja nimenomaan niin, että jokainen työssä käyvä ihminen
tuntee oman ihmisarvonsa aika pitkälti sen työn kautta. Työpaikalla muodostuvat ne tär-
keät sosiaaliset suhteet ja syntyy myös se tunnelma ihmiselle, että "minä olen hyödyllinen
tässä yhteiskunnassa", ja sitä kautta hän voi vaikuttaa oman ympäristönsä kehittämiseen ja
4



Pöytäkirjan asiakohta PTK 136/2016 vp
parantamiseen. Tämän takia itse perustuloa en kannata kyllä, mutta tehtäköön siitä kokeilu
ja siitä saatujen kokemusten perusteella lopullinen päätös.

16.34 Sari Tanus kd: Arvoisa rouva puhemies! Edustaja Hoskosen sanoja ja lauseita on
helppo alleviivata ja yhtyä niihin kyllä täysin. Samoin edustaja Nurminen esitti hyviä nä-
kökohtia nimenomaan tämän kokeilun heikoista puolista, ja myös edustaja Kulmuni sa-
noessaan, että tämä on historiallinen ja kansainvälistä mielenkiintoa herättänyt kokeilu.
Sitä se todellakin on, ja todellakin on myös niin, että valtava työmäärä, eri asiantuntijoiden
ja eri järjestöjen edustajien työmäärä, tähän on käytetty. Mutta niin kuin sanottu, valiokun-
nassa kuultavina olleet suhtautuivat tähän erittäin kriittisesti, ainakin sosiaali- ja terveys-
valiokunnassa, jossa paljolti viime viikkoina olen istunut. Kyllä siellä kuultavina olleet asi-
antuntijat eivät vain erittäin kriittisesti suhtautuneet vaan suoraan sanoivat, että he eivät
millään muotoa kannata tätä kokeilua, koska siitä ei saada irti niitä asioita, mitä siitä ole-
vinaan halutaan.

Kristillisdemokraatithan ovat aiemmin esittäneet kannustinloukkujen purkamiseksi tar-
jolla olevaa parasta mallia eli sitä kannustavaa perusturvan mallia. Sehän on sovellutus
Isossa-Britanniassa käytössä olleesta kokeilusta ja siellä laajennetusta universal credit -mal-
lista. Eli se malli todellisuudessa edistää työllisyyttä, koska se sovittaa yhteen sosiaalitur-
van ja palkan ja tekee työn vastaanottamisen kannustavaksi. Malli purkaa viiveet maksa-
tuksissa ja tekee matalapalkkaisenkin työn vastaanottamisen kannattavaksi. Verotus, sosi-
aaliturva, palkka ja muut tulot sovitetaan mallissa yhteen reaaliaikaisesti kansallisessa tu-
lorekisterissä.

Eli edelleenkin kyllä toivomme, että tätä perustulokokeilua siirrettäisiin niin, että kan-
sallinen tulorekisteri saataisiin aikaiseksi ja voitaisiin ottaa käyttöön ja kokeiluun tämä
malli.

16.36 Wille Rydman kok: Arvoisa rouva puhemies! On aivan totta, että Suomessa on
edelleenkin lukuisia ongelmia sen suhteen, että kun katsotaan matalapalkkatyön ja sosiaa-
liturvan välistä rajapintaa, työn vastaanottaminen ei läheskään aina ole kannattavaa. Tässä
on paljon töitä tehtävänä, ja hallitus on nähdäkseni lukuisia sellaisia esityksiä tehnytkin,
joilla tätä ongelmaa jonkin verran puretaan, mutta edelleenkin kannustinloukkuja kyllä
varmasti jää, ja siinä mielessä sosiaaliturvan uudistaminen on aivan paikallaan.

Kuitenkin perustulo on konseptina sellainen, että se kuulostaa houkuttelevalta ja siltä,
että se ratkaisisi likipitäen kaikki ongelmat, mutta niin kuin maailmassa yleensäkin, niin
jos joku kuulostaa liian hyvältä ollakseen totta, usein on niin, että se ei todellakaan ole tot-
ta. Tämä pätee myöskin perustulon kohdalla. Jos perustulosta haluttaisiin tehdä aidosti
kannustava — että se todella kannustaisi vastaanottamaan töitä — sen pitäisi olla suuruu-
deltaan niin matala, että se ei käytännössä riittäisi sellaisiin tarpeisiin, joita kuitenkin koh-
tuudella voisimme olettaa tiettyjen henkilöiden yhteiskunnassa tarvitsevan. Ja vastaavasti
jos siitä tehtäisiin niin kattava ja niin suuri, että sen lisäksi ei enää mitään muita harkinnan-
varaisia tukia yhteiskunnassa tarvittaisi, niin tämä taas johtaisi siihen, että järjestelmästä
tulisi erittäin kallis eikä se enää oikeastaan työntekoon kannustaisi.

Ja vaikka meillä löytyisi joku sellainen tilastonikkari, joka onnistuisi mahdollisesti ke-
hittämään jonkun täydellisen perustulomallin, joka olisi niin kannustava ja kattava, että se
todellakin ratkaisisi kaikki kannustinongelmat ja yksinkertaistaisi sosiaaliturvan, niin en
nyt jaksa uskoa hetkeäkään, etteivätkö poliitikot osaisi sitä seuraavassa hetkessä jo pilata,
5



Pöytäkirjan asiakohta PTK 136/2016 vp
koska sen jälkeen tulisivat vaalit ja vaaleissa kumminkin käytäisiin keskustelua, että mei-
dän puolue nostaisi perustuloa ainakin näin paljon, joo, mutta meidän puolue nostaisi vielä
paljon enemmän. Sen jälkeen se nerokaskin systeemi aika nopeasti kyllä meille poliitikoil-
le tyypillisellä sosiaalipopulismilla todennäköisesti onnistuttaisiin tärvelemään perusteel-
lisesti.

16.38 Anne Louhelainen ps: Arvoisa puhemies! Niin kuin täällä nyt on huomattu, tämä
esitys saa myös osakseen kritiikkiä, ja yhdyn mielelläni kyllä edustaja Hoskosen ajatuksiin
siitä, että työn pitäisi olla aina se ensisijainen tavoite meille kaikille.

Tämä kokeilu nyt kuitenkin lähtee käyntiin, ja tänään on Kelan tutkimusryhmän johtaja
Olli Kangas todennutkin, että ensi vuonna kokeiluun tuleva malli on nähtävä ensimmäise-
nä askeleena kokeilujen sarjalle, jossa testataan erityyppisiä perustuloratkaisuja. Itse olen
saanut sellaisen kotikasvatuksen, että joka päivä pitäisi tehdä jotakin merkittävää, siis työ-
tä, oli se sitten kotityötä tai mitä muuta tahansa. 93-vuotias isäni kun ei muuten pysy enää
pystyssä, niin hän suunnittelee laittavansa lehtipuhaltimen rollaattoriin ja tekevänsä sillä
tavalla niitä merkittäviä töitä omalla pihallaan.

Arvoisa puhemies! Olen siitä iloinen, että tämän perustulokokeilun selvityksen käynnis-
tymisen jälkeen tutkimusryhmän jäsenet ja myös monet kansanedustajat ovat saaneet kiin-
nostuneita yhteydenottoja niin Pohjoismaista, Euroopasta, Kanadasta, USA:sta, Valko-
Venäjältä, Meksikosta, Taiwanista, Japanista kuin jopa Australiasta saakka, eli tämä on he-
rättänyt maailmalla myönteistä Suomi-brändiä. Suomi on jälleen nähty innovatiivisena
maana, joka uskaltaa kokeilla erilaisia asioita. Siitä olen iloinen, että Suomi on tässäkin
asiassa tullut kartalle, mutta varmasti tämä perustulokokeilu vaatii vielä paljon selvitystä
näyttääkseen sen, onnistuuko se. Itsekään en siihen ihan näillä perusteluilla ja näillä selvi-
tyksillä vielä ole valmis menemään, mutta mitään asioita ei saada eteenpäin, jos ei niitä ko-
keilla ja katsota. Jos tämä kokeilu ei tuota semmoisia tuloksia kuin sille on asetettu, niin sit-
ten tehdään toisenlaisia vaihtoehtoja.

16.40 Antero Laukkanen kd: Arvoisa rouva puhemies! Täytyy tätä hallituksen kokeilu-
kulttuuria sen verran tässä tukea, että kokeiluhan tarkoittaa sitä, että etsitään jotain tulosta
jonkun asian pohjalta tai sen hyväksi. Koko tämän perustulokokeilun ajatus ei ole ollut
alun pitäenkään se, että se todistaa, että perustulo on toimiva malli ja vastaus kaikkien so-
siaalitukien yhdistämiseksi yhdeksi tueksi. Tämän kokeilun tarkoitus on saada tietoa siitä,
miten käytännössä tämmöinen mahdollinen perustulo tai perustuki voisi toimia. Siinä mie-
lessä kannustan ja rohkaisen, että saadaan tästä hyviä tai huonoja tuloksia, ei se ole este täl-
le kokeilulle vaan hallitus on lähtenyt rohkeasti kokeilemaan ja saadaan tulos, onko hyvää
tai huonoa opittavaa tästä, ja vasta sitten tehdään niitä oikeita ratkaisuja. Tosin tämän olisi
voinut tehdä vähän myöhemminkin, mutta olen kyllä tyytyväinen siitä, että se tehdään juu-
ri nyt ja kohta saadaan ne tulokset.

16.41 Anna Kontula vas: Arvoisa puhemies! Muutama sana vastikkeellisesta sosiaalitur-
vasta.

Minun mielestäni "miksi maksaa oleilusta" on todella huono kysymys ensinnäkin sen ta-
kia, että meidän perustuslaki jo velvoittaa meiltä tietynlaista minimitoimeentulon turvaa-
mista muodossa tai toisessa toimeentulotukena, joka on vastikkeeton, jonka saaminen ei
riipu siitä, miten sinä täytät tietyt ehdot. Mutta ennen kaikkea se on huono kysymys sen ta-
6



Pöytäkirjan asiakohta PTK 136/2016 vp
kia, että se olettaa jotenkin lähtökohtaisesti, että virallisen työelämän ulkopuolella vain
oleillaan. Tämähän on suorastaan väite, joka ei pidä paikkaansa.

Me tiedämme, että pelkästään kotitalouksissa ja järjestöissä nyky-Suomessakin 60 pro-
senttia arvosta bkt:n päälle synnytetään työllä, joka ei ole virallista työtä. Tämä on just sitä
ihmisten oleilua. Me tiedämme myös, että myös virallisen talouden arvosta yhä enemmän
syntyy sellaisissa kulttuurisissa prosesseissa, jotka eivät ole jäljitettävissä palkka- tai yrit-
täjätyöhön. Myös tämä arvo on se, mitä tehdään siellä silloin, kun niin sanotusti oleillaan.

On hyvä muistaa, että lähes kaikissa maissa lähes kaikkina aikoina läpi ihmiskunnan his-
torian suurin osa väestöstä on oleillut siellä virallisen työelämän ulkopuolella, ja näin on
myöskin nyky-Suomessa. Ei se tarkoita, että nämä ihmiset olisivat jotenkin yhteiskunnan
kannalta turhia, merkityksettömiä tai että heille ei kuuluisi toimeentuloa niin kuin muille-
kin. Nämä ihmiset osallistuvat tähän yhteiskuntaan. Useimmat heistä antavat kykynsä mu-
kaan panoksen tähän yhteiskuntaan ja tekevät parhaansa oman ja lähipiirinsä olosuhteiden
parantamiseksi niillä ehdoilla, jotka heillä on käytettävissään.

16.43 Katri Kulmuni kesk: Arvoisa puhemies! Ehkä tässä on hyvä palauttaa mieliin se
lähtökohta, miksi tämä kokeilu tehdään: sen takia, että meillä on tällä hetkellä sosiaalitur-
vajärjestelmässämme yhteiskunnassamme paitsi kannustinloukkuja myös byrokratialouk-
kuja. Se on erittäin monimutkainen järjestelmä, ja samanaikaisesti me tiedämme, että ny-
kytila on jo johtanut siihen, että ei ole suinkaan aina järkevää ottaa esimerkiksi työtä vas-
taan, vaikka työtä varmasti olisi olemassa. Siihen varmasti liittyy myös se, että työn luon-
ne on toki muuttunut. Kuten sanoin aikaisemmassa puheenvuorossani, on paljon olemassa
osa-aikatyötä, on paljon olemassa sesonkiluontoista, kausittaista työtä. On myös ehkä ha-
lukkuutta, että haluaisi tehdä töitä ainoastaan silloin tällöin muun elämäntilanteen ohessa.
Tämä kaikki kuitenkin pitäisi pystyä mahdollistamaan meidänkin järjestelmään.

Tavallaanhan voi ajatella, että myös se 300 euron suojaosa, mikä nyt on ja mistä on tul-
lut erittäin positiivisia tuloksia, on tietynlainen askel perustulon kaltaiseen suuntaan. Suo-
jaosan pitäisi varmaan olla suurempi, mutta se olisi kohtuuttoman kallis ratkaisu, eikä se
tietenkään sitä koko ydinkuvaa niistä kannustin- ja byrokratialoukuista ratkaisisi.

Me emme tiedä vielä, miten tämä tulee toimimaan, koska ei tällaisia suuremman luokan
kokeiluja ole juuri missään päin tehty. Täytyy muistaa, että niissä hallituksen pohjapape-
reissa, mitä tässä hallituksen esityksessä on olemassa, puhutaan myös erilaisista malleista.
Nyt on valittu yksi tie tämän kokeilun toteuttamiseksi ja katsotaan, minkälaisia tuloksia se
antaa. Pääkysymys on se, edistääkö tämä perustulokokeilu työllisyyttä. Miksi eivät opis-
kelijat ole mukana? Sen takia, että opiskelijoiden täytyisi suorittaa tutkinto ja se työllisyys-
kysymys on tässä se tärkein asia. Minä uskon kyllä, että tämän seurauksena me tulemme
näkemään paremman työllisyystilanteen Suomessa pitkällä tähtäimellä.

16.45 Wille Rydman kok: Arvoisa rouva puhemies! Edustaja Kulmuni toi aivan oikein
esille sen seikan, että hallitushan on itse asiassa tehnyt lukuisia reformeja, jotka ovat omi-
aan johtamaan siihen, että matalapalkkaisenkin työn vastaanottaminen on kannattavaa,
vaikka olisi aiemmin ollut erilaisten taloudellisten tukien varassa. Ja sinänsä pidän kyllä ar-
vokkaana sitä, että tällä hallituksella on ollut rohkeutta tehdä erilaisia kokeiluita, testejä sen
suhteen, saammeko jotain yhteiskunnallista hyötyä irti, jos testaamme jotakin tietynlaista
mallia, ja tavallaan tämä on siinä sarjassa. Joskin sinänsä täytyy kyllä todeta se, että se kri-
tiikki, jota on esitetty juuri tämän perustulokokeilun relevanssin ja sen itse tutkimusasetel-
7



Pöytäkirjan asiakohta PTK 136/2016 vp
man tai kysymyksenasettelun kannalta, on kyllä aivan relevanttia. Välttämättä tämän kal-
tainen koe, mitä tässä nyt tämän kokeilun muodossa tehdään, ei tuota erityisen relevanttia
tulosta sen suhteen, kannattaisiko jonkinnäköistä perustuloa kokeilla tai laajentaa tätä ko-
keilua laajemmalle.

Mutta sinänsä kyllä näkisin mielelläni sellaisen tilanteen, että jossakin maailmassa to-
della tehtäisiin kattava perustulokokeilu. Se ei ole missään nimessä tämä kokeilu, jota tällä
hetkellä tehdään. Tässä on aivan liian pieni mittakaava ja ehkä vähän väärä toteutustapa-
kin. Mutta jos jossakin päin maailmaa joskus aidosti kokeiltaisiin isossa mittakaavassa kat-
tavaa perustuloa, niin uskon, että se kokeilu tulisi epäonnistumaan edellisessä puheenvuo-
rossa mainitsemistani syistä totaalisesti, ja se ehkä vähentäisi sellaista perustulonaivismia,
jota paljon yhteiskunnallisessa keskustelussa esiintyy. Toivon kyllä kovasti, että tämänkal-
taista perustulokokeilua, jota tässä kuvailin, ei ainakaan Suomessa toteutettaisi vaan jossa-
kin ihan muualla, jotta voisimme sitten ulkopuolelta kauhistella sitä. Suomalaisille en täl-
laista kohtelua kyllä toivoisi.

16.47 Sari Tanus kd: Arvoisa rouva puhemies! Edustaja Kontula nosti esiin tärkeän nä-
kökulman myös monenlaisesta tärkeästä yhteiskunnan toimintaan osallistumisesta. Itse
olen monta kertaa sanonut, että tosiasiahan on, että Suomessa on kaikille työtä, todella jo-
kaiselle kansalaiselle, kaikille, Suomessa löytyy työtä. Eri asia sitten on, onko tahoa, joka
maksaa siitä palkkaa. Mutta näkisin kyllä, että aktiivinen toiminta on varmasti eduksi kai-
kille. Mitä aktiviteetti kenenkin kohdalla sitten tarkoittaa, se on eri asia, mutta lähipiiriä ja
yhteiskuntaa monella tavalla hyödyttävää toimintaa voi olla todella monenlaista.

Mielestäni aivan erinomainen esimerkki oli tässä aiemmin, edustaja kun kertoi isästään,
että rullatuoliin voisi kiinnittää lehtipuhaltimen. (Anna Kontula: Ja isä on kansalaispalkal-
la, koska saa eläkettä!) — Joo. — Mutta ajatelkaa vain ikäihmisiä, jotka ovat ehkä jo rul-
latuoliin sidottuja, ja siihen laitettaisiin tämmöinen lehtipuhallin, ja syksyllä, kun värik-
käät lehdet lähtevät lentämään, he saavat kerättyä isoja lehtipinoja. Eli tässä vain yksi täl-
lainen esimerkki toiminnasta, mikä varmasti virkistää, ja ulkoilma parantaa ja niin edel-
leen, ja tulee vielä ihan tämmöistä hyödyllistä jälkeäkin. Kyllä voi olla monenlaista toimin-
taa, joka piristää, joka terveyttä ja hyvinvointia edistää ja josta voi olla ihan sitten hyödyl-
listä tulostakin. Eli jokaisen aivonystyrät vain miettimään lähipiiriin ja laajemminkin, mitä
voisimme tehdä.

16.49 Hannu Hoskonen kesk: Arvoisa rouva puhemies! En tarkoittanut missään nimessä
pahaa — en keksinyt siihen parempaa termiä, mikä se olisi voinut olla, mutta tarkoitin ter-
millä "oleilu" sitä, että yhteiskunnan ei pidä luoda minun mielestäni sellaista järjestelmää,
joka mahdollistaa niin sanotusti, että mennään niin matalalla olevan riman yli kuin ikinä
mahdollista. Valitettavasti yhteiskunnassamme sitäkin ilmiötä on. Sitä ei ole vain meillä
Suomessa, sitä on yleisesti myös Euroopassa ja myös muissa maissa. Elikkä tällaista jär-
jestelmää ei mielestäni pidä lähteä luomaan tietoisesti.

Esimerkiksi meillä on paljon ihmisiä tällä hetkellä, jotka aidosti haluaisivat tehdä töitä,
mutta sitä ei ole tarjolla. Nythän me olemme kehittämässä työttömyysturvaa muun muassa
siihen suuntaan, että sitä pottia, minkä valtio maksaa työttömyysturvasta, voitaisiin käyt-
tää erilaisiin aktivointitoimenpiteisiin. Tähän suuntaan pitää edetä ja nimenomaan niin,
että valtio kantaa vastuuta, ihmisille tarjotaan jotakin hyödyllistä tekemistä. Väitän, että se
sosiaalinen ympäristö, minkä ihminen saa työpaikalta, pienentää hänen henkisiä vaikeuk-
8



Pöytäkirjan asiakohta PTK 136/2016 vp
siaan, auttaa häntä sosiaalisessa kanssakäymisessä, luo niitä tärkeitä ihmissuhteita, joita il-
man kukaan ei voi pärjätä.

Elikkä minun mielestäni tämä kokeilu on hyvä, ja sitä lämpimästi kannatan, mutta itse
systeemiä, jossa luotaisiin järjestelmä, joka sellaisen palkanmaksun aiheuttaisi, jossa ei mi-
tään vastinetta tarvitse tehdä, en kyllä kannata. Tekemätöntä työtä on vaikka kuinka pal-
jon. Kysymys on vain siitä, halutaanko tämä mahdollisuus käyttää.

Keskustelu päättyi ja asian käsittely keskeytettiin.
9


