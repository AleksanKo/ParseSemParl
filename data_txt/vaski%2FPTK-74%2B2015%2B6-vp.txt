















































DEMCB3.tmp.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

6. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain muuttamisesta ja vapaasta sivistystyöstä annetun lain muuttamisesta

Hallituksen esitys HE 79/2015 vp
Valiokunnan mietintö SiVM 9/2015 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on sivistysvaliokunnan mietintö SiVM 9/
2015 vp. Nyt päätetään lakiehdotusten sisällöstä.

Keskustelu

16.53 Jukka Gustafsson sd: Arvoisa puhemies! Sipilän hallitus on päättänyt indeksiko-
rotusten jäädyttämisestä opetus- ja kulttuuritoimen hallinnonalalla vuosina 2016—2019
osana valtioneuvoston päättämiä valtiontalouden sopeutustoimia. Kaikki indeksijäädytyk-
set ja indeksikorotuksia vastaavat säästöt esitetään tehtäväksi pysyviksi. Museoille, teatte-
reille ja orkestereille kohdistetut vuosien 2012 ja 2015 säästöt sekä vuoden 2014 indeksi-
jäädytys muutettaisiin pysyviksi. Vapaasta sivistystyöstä annettua lakia ehdotetaan muu-
tettavaksi siten, että vapaan sivistystyön oppilaitosten yksikköhintoihin määrättäviin ja
kansalaisopistojen osalta säädettäviin keskimääräisiin yksikköhintoihin tehtäisiin vuoden
2016 indeksikorotusta vastaavat vähennykset.

Arvoisa puhemies! Indeksien jäädytys murentaa osaltaan suomalaisen koulutuksen, si-
vistyksen ja kulttuurin — korostan nyt tässä yhteydessä tämän kulttuurinkin merkitystä,
kun se tahtoo jäädä liian vähälle — perustusta. Esityksen vaikutukset kohdistuvat kuntien
ja muiden koulutuksen järjestäjien rahoitukseen ja toimintaan tavalla, jonka edellyttämien
sopeutustoimien ja vaikutusten laajempi analysointi edesauttaisi koulutuksen järjestäjien
varautumista muutokseen. Esimerkiksi Opetushallitus on kiinnittänyt huomiota näitten toi-
menpiteitten ja aikaisempien säästöpäätösten kumulatiiviseen vaikutukseen sekä heijastu-
miseen koulutuksen laatuun ja kehittämisen pitkäjänteisyyteen.

Myös ammatillisen koulutuksen rahoitus vähenee merkittävästi. Ammatillisen koulu-
tuksen järjestäjät joutuvat muuttamaan toimintatapojaan ja saneeraamaan koulutukseen
tarkoitettujen kiinteistöjen verkkoa. Lisäksi takuukorotuksen päättyminen heikentää am-
matillisen koulutuksen järjestäjien mahdollisuuksia kiinteistöjen korjauksiin. No, koulu-
tuksen järjestäjiä on vaadittu säästämään seinistä, ja rahoituksen leikkaukset pakottavatkin
koulutuksen järjestäjiä keskittämään toimintaansa harvempiin yksiköihin. Muuttuneessa
tilanteessa palautusvelvollisuus on kohtuuton. Koulutuksen järjestäjien on voitava luopua
näistä kiinteistöistä myymällä, vuokraamalla tai purkamalla ilman luovutetun arvon takai-
sinperintää. Valtio voi helpottaa — ja pitäisi helpottaa — tilannetta siten, että ammatillisen
 Tarkistettu
4.0



Pöytäkirjan asiakohta PTK 74/2015 vp
koulutuksen järjestäjät voisivat realisoida näitä kiinteistöjä ilman valtionosuuksien takai-
sinpalautusvelvollisuutta. Tästä ei syntyisi valtiolle kuluja.

Arvoisa puhemies! Museoille, teattereille ja orkestereille kohdistetut aikaisemmat sääs-
töt ja indeksijäädytys esitetään muutettavaksi pysyviksi. Tämän lisäksi hallitus aikoo to-
teuttaa vuosien 2016—2019 kehyspäätösten mukaisen säästön vuodelle 2016 ja vuoden
2016 indeksitarkistusta vastaavat säästöt. Taidelaitosten osalta indeksin jäädytys sekä
muut vähennykset tulevat näkymään taidelaitosten toiminnassa negatiivisesti, ja eivät nyt
kunnatkaan pysty tällä hetkellä kompensoimaan vajetta. Minun on pakko tässä yhteydessä
todeta tamperelaisena kansanedustajana esimerkkinä Tampereen Työväen Teatterin ongel-
mat — samat ongelmat ovat myöskin Tampereen Teatterissa. Valtionosuutta vähennetään
merkittävästi, samaan aikaan johtuen kansalaisten ostovoiman heikentämisestä lippujen
myynti takkuilee, ja niinpä näissäkin taidelaitoksissa joudutaan käymään henkilöstön yt-
neuvottelut.

Säästöjen kumuloituminen vaikeuttaa myös vapaan sivistystyön oppilaitosten ylläpitä-
jien toimintaa. Pidempään jatkuvana vapaan sivistystyön aleneva määrärahakehitys voi
heijastua toimintamahdollisuuksiin sekä koulutuksen saavutettavuuteen kielteisesti.

Vastustamme indeksijäädytyksiä. Sivistysvaliokunnan oppositio on näihin vahvasti tart-
tunut kiinni, koska nämä nakertavat tärkeiden peruspalveluiden rahoittamista ja jättävät
pysyvän aukon näiden toimintojen rahoittamiseen. Monet leikkaukset kohdistuvat myös
syrjäytymisuhan alla oleviin nuoriin.

Tulemme kakkoskäsittelyssä esittämään ykkös- ja kakkoslakiehdotusten hylkäämistä
näillä perusteilla, mitkä kävin äsken vähän nopeastikin lävitse.

16.58 Li Andersson vas: Arvoisa puhemies! Tämä on valitettavasti toinen tänään käsitte-
lyssä oleva säästölaki, joka vaikuttaa suoraan heikentävästi kasvatuksen ja opetuksen laa-
tuun ja saavutettavuuteen tässä maassa. Tämä esitys tarkoittaa, että indeksit jäädytetään
koko opetus- ja kulttuuritoimen hallinnonalalla. Se vaikuttaa heikentävästi niin perusope-
tukseen, lukiokoulutukseen, ammatilliseen koulutukseen, taiteen perusopetukseen kuin va-
paaseen sivistystyöhön ja orkestereiden, museoiden ja teattereiden toimintaan.

Mitä tämä sitten käytännössä tarkoittaa? Tämä tarkoittaa lomautuksia, sijaiskieltoja, yt-
menettelyjä, suurempia ryhmäkokoja, opetuksen määrän vähentämistä ja valinnaisuuden
heikentymistä. Kulttuuripuolella tämä tarkoittaa henkilöstövähennyksiä ja sitä, että orkes-
terit joutuvat supistamaan ohjelmistoaan ja jotkut teatterit joutuvat ehkä jopa lopettamaan
toimintansa kokonaan.

Koulutuksen ja opetuksen resurssien vähentäminen ei ole osaamiseen panostamista.
Taidelaitosten resurssien vähentäminen ei ole taiteen saavutettavuuden parantamista.
Nämä säästöpäätökset ovat siis suoraan ristiriidassa hallitusohjelman kauniiden tavoittei-
den kanssa, ja sen lisäksi ne lisäävät suoraan työttömyyttä niin kulttuuri- kuin opetusalalla. 

Arvoisa puhemies! Erityisen huolestuttavia ovat ammatilliseen koulutukseen kohdistu-
vat säästöt, jotka uhkaavat eriarvoistaa ammattiin opiskelevia entuudestaan. Jo edellisellä
kaudella tehtiin isoja leikkauksia ammatilliseen koulutukseen, ja tälläkin kaudella hallitus
on indeksijäädytysten lisäksi kohdistamassa todella merkittäviä lisäleikkauksia, 248 mil-
joonan edestä, juuri ammatilliselle puolelle. OAJ:n mukaan tämä vastaa 3 900 ammatilli-
sen opettajan keskiarvoista vuosipalkkaa.

Ammatilliseen koulutukseen tehdyt säästöt näkyvät jo nyt siinä, että lähiopetusta on vä-
hennetty merkittävästi, mikä heikentää opetuksen laatua ja vaikuttaa opiskelijoiden moti-
2



Pöytäkirjan asiakohta PTK 74/2015 vp
vaatioon. Ammattiin opiskelevilla pitäisi olla tasavertaiset oikeudet laadukkaaseen koulu-
tukseen ja lähiopetukseen. Nämä jatkuvat säästöt tulevat — eivät ehkä niin pitkällä vaan
nopeallakin tähtäimellä — näkymään suomalaisten nuorten osaamistason laskuna.

Arvoisa puhemies! Minua hiukan surettaa ja paljon myös turhauttaa seisoa tässä taas
kerran puhumassa siitä, kuinka haitallisia nämä osaamiseen ja kulttuuriin kohdistuvat leik-
kaukset ovat. Leikkaamalla koulutuksesta heikennetään koulutuksellista tasa-arvoa ja vie-
dään edellytykset uudelta talouskasvulta. Tämän lisäksi sivistyksellä ja taiteella on itseis-
arvo ja äärimmäisen tärkeä yhteiskunnallinen tehtävä. Tämä maa ja sen kansalaiset tarvit-
sevat sivistystä, taidetta ja kulttuuria. Ei leikata siitä tämän enempää.

17.02 Eeva-Johanna Eloranta sd: Arvoisa puhemies! Keskeistä tässä nimenomaisessa
säästölaissa on se, että indeksijäädytykset ja muut valtionosuussäästöt säädetään nyt mää-
räaikaisuuden sijasta pysyviksi. Hallituksen esityksen taloudellisten vaikutusten arvio on
kuitenkin tehty vain vuoden 2016 tasolla, ja tämä on se suuri ongelma, mikä tässä esityk-
sessä piilee, erityisen suuri ongelma. Jopa Opetushallituksen mukaan esityksen vaikutuk-
set kohdistuvat kuntien ja muiden koulutuksen järjestäjien rahoitukseen ja toimintaan ta-
valla, jonka edellyttämien sopeuttamistoimien ja vaikutusten laajempi analysointi edesaut-
taisi koulutuksen järjestäjien varautumista muutokseen.

Indeksien jäädytys murentaa osaltaan suomalaisen koulutuksen ja sivistyksen perustus-
ta, kun se otetaan huomioon yhdessä koulutukseen, tutkimukseen ja sivistykseen kohdis-
tettujen miljardiluokan säästöjen kanssa. Esityksen vaikutukset kohdistuvat kuntien ja
muiden koulutuksen järjestäjien rahoitukseen ja toimintaan tavalla, jonka edellyttämien
sopeuttamistoimien ja vaikutusten laajempi analysointi edesauttaisi koulutuksen järjestäji-
en varautumista muutokseen. Muun muassa Opetushallitus kiinnittää huomiota tämän
säästötoimenpiteen ja aikaisempien säästöpäätösten kumulatiiviseen vaikutukseen sekä
heijastumiseen koulutuksen laatuun ja kehittämisen pitkäjännitteisyyteen.

OAJ:n mukaan perusopetukseen kaavailtu 4,5 miljoonan euron säästö on kestämätön,
kun valtakunnallinen tarve muun muassa lisäopetukselle ja maahanmuuttajien valmista-
valle opetukselle ja niiden kehittämiselle on ilmeinen. Lisäksi ammatillisesta koulutukses-
ta kaavailtu säästö vastaa 3 900 ammatillisen opettajan keskiarvoista vuosipalkkaa. Näi-
den opettajien menettäminen on suuri menetys oppilaille, jotka tarvitsevat lähiopetusta.
Ammatillisen koulutuksen keskeyttää jo nyt 8,5 prosenttia opiskelijoista eli 10 000 nuorta,
ja tämä tilasto tulee nyt nousemaan leikkausten seurauksena.

Lukiot ovat jo viime hallituskaudella joutuneet vähentämään pakollisia kursseja, mikä
hidastaa opiskelijoiden valmistumista, ja ylioppilaskirjoitusten sähköistäminen vaatii se-
kin ylimääräisiä resursseja. Me kaikki tiedämme, kuinka tärkeää vähintäänkin toisen as-
teen tutkinnon suorittaminen on, ja se on ihan paras takuu työpaikan saamiselle nuoren tu-
levaisuuden suhteen.

Ammatillisen koulutuksen rahoitus vähenee merkittävästi sekä edellisen että nykyisen
hallituksen tekemien säästöpäätösten johdosta. Ammatillisen koulutuksen järjestäjät jou-
tuvat muuttamaan toimintatapojaan ja saneeraamaan koulutukseen tarkoitettujen kiinteis-
töjen verkkoa. Lisäksi takuukorotuksen päättyminen heikentää ammatillisen koulutuksen
järjestäjien mahdollisuuksia kiinteistöjen korjauksiin.

Museoille, teattereille ja orkestereille kohdistetut aikaisemmat säästöt ja indeksijäädy-
tys esitetään nyt muutettavaksi pysyviksi. Tämän lisäksi hallitus aikoo toteuttaa vuosien
16—19 kehyspäätöksen mukaisen säästön vuodelle 2016 ja vuoden 2016 indeksitarkistus-
3



Pöytäkirjan asiakohta PTK 74/2015 vp
ta vastaavat säästöt. Taidelaitosten osalta indeksijäädytys sekä muut vähennykset tulevat
näkymään taidelaitosten toiminnassa negatiivisesti, eivätkä kunnat pysty kompensoimaan
tätä vajetta. Taiteen ala on erittäin pienissä budjeteissa. Nämä leikkaukset ovat erittäin la-
mauttavia.

Säästöjen kumuloituminen vaikeuttaa vapaan sivistystyön oppilaitosten ylläpitäjien toi-
mintaa pitkällä tähtäimellä. Pidempään jatkuvana vapaan sivistystyön aleneva määräraha-
kehitys voi heijastua toimintamahdollisuuksiin sekä koulutuksen saavutettavuuteen kiel-
teisesti.

Indeksien jäädyttämisen kautta koulutustarjonnan hinnoitteluun syntyvät korotuspai-
neet ovat ristiriidassa väestörakenteen monipuolistumisen ja erilaistumisen kanssa etenkin
maahanmuutto- ja kasvualueilla sekä kohdistuvat kielteisesti aliedustettujen väestöryhmi-
en koulutusmahdollisuuksiin koko maassa. Indeksijäädytyksiä ei tule tehdä, sillä ne naker-
tavat tärkeiden peruspalveluiden rahoittamista ja jättävät pysyvän aukon näiden toiminto-
jen rahoittamiseen.

Hallituksen esityksellä on suora kielteinen vaikutus koulutuksen laatuun, ja sen ainoana
tavoitteena on vähentää koulutuksen resursseja perusopetuksessa, vapaassa sivistystyössä,
lukioissa ja ammatillisessa koulutuksessa. Käytännössä toiminnan sopeuttaminen yhdistet-
tynä muihin suoraan koulutukseen kohdistettuihin leikkauksiin tarkoittaa lomautuksia, si-
jaiskieltoja, yt-menettelyjä, suurempia ryhmäkokoja, pienempää valinnaisuutta ja opetuk-
sen määrän vähentämistä. Kaikkein pahimmin leikkaukset kohdistuvat syrjäytymisuhan
alla oleviin nuoriin.

17.06 Ritva Elomaa ps: Arvoisa puhemies! Tässä hallituksen esityksessä 79 on kysymys
myös indeksin jäädytyksestä. Olin sivistysvaliokunnan jäsen viime kaudella ja olen myös
tällä kaudella, ja täytyy sanoa, kuten edustaja Zyskowicz aikaisemmin tänään jo puhui, että
ei ole kovin helppoa olla leikkausten kannalla varsinkaan koulutuksen kohdalla, kun olen
vielä sivistysvaliokunnassakin jäsenenä, mutta olen hänen kanssaan siinäkin samaa miel-
tä, että oppositiopuolueiden edustajat täällä eivät ole esittäneet mitään sellaista, millä he
kompensoisivat tämän leikkauksen. Heidän varjobudjeteistaankaan ei löydy asioita ja toi-
menpiteitä, mitkä pelastaisivat tämän tilanteen. Hallitus ei missään nimessä haluaisi tehdä
leikkauksia, mutta niitä on kuitenkin toimitettava, koska taloustilanne on todella kurja.
Kukkarossa ei ole valtiolla rahaa, eikä ole paljon tulossakaan. Palvelut eivät silloin voi pe-
lata joka suhteessa täysipainoisesti, ja tästä tilanteesta pitää päästä eteenpäin ja katsoa tu-
levaisuuteen. Tämän vuoksi näitä pakollisia leikkauksia tehdään, jotta tilanne parantuisi.

Kaikki indeksijäädytykset ja indeksikorotuksia vastaavat säästöt on esitetty pysyviksi.
Esitys ehdottaa, että museoihin, teattereihin ja orkestereihin kohdistetut säästöt ja vuoden
2014 indeksijäädytys muutetaan pysyviksi. Vapaan sivistystyön osalta yksikköhintoihin
tehtäisiin vuoden 2016 indeksikorotusta vastaavat vähennykset. Nämä ikävät säästöehdo-
tukset osoittavat osaltaan maamme taloudellisen tilanteen vakavuuden. Museoille, teatte-
reille ja orkestereille maksettavat valtionosuudet alenevat yhteensä 18 miljoonaa euroa.
Erityisenä huolena on nykyisten säästöjen ja jo edellisellä hallituskaudella tehtyjen säästö-
jen yhteisvaikutus. Opetus- ja kulttuuritoimeen liittyvien perusoikeuksien toteutumiseksi
eduskunta onkin jo vuonna 2014 hyväksynyt lausuman, joka edellyttää, että hallitus seuraa
tarkoin säästöpäätösten tosiasiallisia vaikutuksia.

Ammatillisen koulutuksen säästötoimenpiteiden vaikutukset riippuvat pitkälti ammatil-
lisen opetuksen kokonaisreformin onnistumisesta. Tarkoitus on uudistaa, ei vain säästää.
4



Pöytäkirjan asiakohta PTK 74/2015 vp
Reformin toteuttamista helpottaisi huomattavasti se, että valtio luopuisi pikaisesti eräistä
oppilaskiinteistöihin liittyvistä sitovista velvoitteista ja edesauttaisi luopumista epätarkoi-
tuksenmukaisista oppilaskiinteistöistä. Tämä olisi tärkeää sisällyttää normienpurkutalkoi-
siin. Sivistysvaliokunnan lausumaehdotus painottaakin, että hallitus selvittää mahdollisuu-
den poistaa ammatillisen koulutuksen ja ammattikorkeakoulutuksen järjestäjien valtiolta
saatujen kiinteistöjen luovutusrajoitukset ja valmistelee tarvittavat säädösmuutokset.

Arvoisa puhemies! Säästötoimenpiteet vapaan sivistystyön kentällä ovat harmillisia, sil-
lä kansalaisopistojen kysyntä on kasvanut kantaväestön taholta ja turvapaikanhakijoiden
määrien lisääntyessä. Säästöt kohottavat myös kurssimaksuja, jolloin osa kansalaisista voi
joutua jättäytymään koulutuksen ulkopuolelle. Olisi tärkeää, että vapaa sivistystyö pystyi-
si edelleen tarjoamaan koulutusmahdollisuuksia kaikille kansalaisille.

Kulttuuritoimijoihin kohdistuvien säästöjen osalta on valitettavaa, että etenkin pienet
toimijat ja kaupunkien ulkopuolella sijaitsevat teatterit ja museot joutuvat vaikeuksiin. On-
kin olennaista, että alueellisesti ja paikallisesti korostetaan keinoja kulttuurilaitosten toi-
minnan varmistamiseksi. Niiden merkitys paikkakunnan vireyteen, identiteettiin ja veto-
voimaisuuteen on keskeinen. Pienten teattereiden toiminta on tällä hetkellä kipurajoilla.
Ne ovat arvokkaita työllistäjiä, mitä ei aina huomioida. Kulttuurin merkitys taloudellisesti
huonoina aikoina korostuu, se on historiassa nähty jo moneen kertaan.

Tosiaan nämä säästöt ja leikkaukset ovat kipeitä, mutta toivon, että myös oppositio osal-
listuu rakentavaan keskusteluun. Laitetaan mietintämyssy päähän, hyvät ehdotukset ote-
taan vastaan. Hallitus tekee kaiken mahdollisen, mitä näillä resursseilla tällä hetkellä voi-
daan. — Kiitos.

17.11 Krista Kiuru sd: Arvoisa puhemies! Minusta tuo edustaja Elomaan esitys oli ihan
hyvä, ja omalta osaltani ajattelinkin heti tuoda korteni kekoon. Nyt kun tätä koko kuntata-
louden tilaa tarkastellaan ja siellähän opetuksen järjestäminen on yksi iso rahakysymys,
niin tältä osin kyllä se haaste on se, miten seuraavat vuodet selvitään, varsinkin kun tämä
maahanmuuttajapaine kasvaa ja samaan aikaan kuitenkin resurssit ovat pikemminkin vä-
henemään päin.

Perusopetuksen puolella haastetta tulee myös siitä, että perusopetuksen opiskelijoiden
koulua kohtaan tunnetut asenteet sekä motivaatio ovat nyt hukassa ja peruskoulun parissa
yhdessä tehty parlamentaarinen työhän ei ota ollenkaan tulta alleen, eli siltä osin on sääli,
että meillä on paljon ratkaistavia asioita, joita ei edes perusopetuksen laaturahoilla tai ryh-
mäkokorahoilla tueta. Siltä osin uskon, että meillä on paljon vielä ratkaistavaa, miten tämä
peruspalveluiden osuus koulutuksen puolella voidaan saada tulevina vuosina kuntoon. Sik-
si minä kyllä ajattelen, että voisivatko hallituspuolueet vielä harkita yhteisöverotuoton
osalta korotuksen määräaikaista jatkamista, joka oli viime hallituskaudella käytössä. 5 pro-
sentin korotuksen jatko ei ehkä ole realismia tänä aikana, mutta voisiko pienempi olla?
Olemme itse sitä myöskin esittäneet kuntatalouden tasapainottamiseksi, 2:ta prosenttia, jos
voisi hallitus ainakin harkita, jos ei jopa 2,5:tä prosenttiakin. Tämä olisi varmasti yksi ihan
käytännön avaus, miten sitä kuntataloutta voisi helpottaa omalta osaltaan.

Sitten, arvoisa puhemies, minä vielä kiinnittäisin huomiota ammatillisen koulutuksen
asemaan. Nythän ammatillinen koulutus on paljon säästänyt, ja tämä takuukorotus, joka
tälle tulevalle vuodelle on osan näitä säästöjä tuonut, aiheuttaa entistä tiukemman tilanteen
siellä, ennen kuin tämä suurremontti tulee sitä seuraavana vuonna. Kyllä tämän takuuko-
rotuksen olisi pitänyt mennä samalla tavalla kuin meni ammattikorkeakoulujenkin takuu-
5



Pöytäkirjan asiakohta PTK 74/2015 vp
korotus, mistä päätettiin, (Puhemies koputtaa) että se raha säilytetään ammattikorkea-
kouluilla. (Puhemies koputtaa) Tässä tapauksessa sitä ei nyt säilytetä ammatillisessa kou-
lutuksessa, kun hallitus teki tällaisen valinnan.

17.13 Hanna Halmeenpää vihr: Arvoisa puhemies! Tämä hallituksen esitys indeksijää-
dytysten muodossa tapahtuviksi, koko koulutuskenttään — perusopetukseen, toisen asteen
koulutukseen ja vapaaseen sivistystyöhön — kohdistuviksi leikkauksiksi on niin käsittä-
mätön sitä taustaa vasten, että vielä kuluvan vuoden keväällä kaikki hallituspuolueet yksis-
sä tuumin vakuuttivat suomalaisille, että tästä me emme leikkaa. Lähes sanattomaksi vetää. 

Opetusalan ammattilaisille, opiskelijoille, oppilaille, heidän vanhemmilleen, kuntien si-
vistystoimen johtajille on kyllä lähes mahdotonta selittää, miten tässä näin kävi. Kun hal-
litus kirkkain silmin kehuu koulutuskenttäämme, ovat hallituksen leikkausesitykset samas-
sa yhteydessä kovin kelvoton kiitos tästä maamme menestyksen avaimia käsissään pitä-
västä arvokkaasta, hyvin tehdystä työstä, mitä opetus- ja kulttuuritoimessa tehdään. Ope-
tustoimelta edellytetään uudistumista — sehän on aivan oikein — mutta miten ihmeessä se
tapahtuu, jos samaan aikaan viedään resurssit? Halutaan digiloikkaa, uuden valtakunnalli-
sen opetussuunnitelman innovatiivista jalkauttamista, eteenpäin katsovaa otetta, uusia ope-
tusmenetelmiä.

Arvoisa puhemies! Minä totean edelleen kuten vihreä eduskuntaryhmä totesi ennen vaa-
leja: koulu on rakennus, jossa on neljä seinää ja sisällä tulevaisuus. Tämä hallituksen esitys
ei kyllä tuota tulevaisuutta kannattele kohti menestystä, päinvastoin.

Yleiskeskustelu päättyi.

Eduskunta hyväksyi hallituksen esitykseen HE 79/2015 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


