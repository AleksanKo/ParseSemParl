















































DEMCE54.tmp.xml


Pöytäkirjan asiakohta PTK 20/2018 vp
Pöytäkirjan asiakohta 

PTK 20/2018 vp

Täysistunto

Perjantai 9.3.2018 klo 13.01—13.28

7. Hallituksen esitys eduskunnalle lentoliikenteestä Kuuban kanssa tehdyn sopimuksen hy-
väksymiseksi ja voimaansaattamiseksi

Hallituksen esitys HE 187/2017 vp
Valiokunnan mietintö LiVM 2/2018 vp

Osittain ainoa, osittain toinen käsittely

Puhemies Paula Risikko: Osittain ainoaan, osittain toiseen käsittelyyn esitellään päivä-
järjestyksen 7. asia. Ensin päätetään liikenne- ja viestintävaliokunnan mietinnön LiVM 2/
2018 vp pohjalta ainoassa käsittelyssä sopimuksesta ja sitten toisessa käsittelyssä lakieh-
dotuksesta.

Keskustelu

13.17 Ben Zyskowicz kok:  Arvoisa rouva puhemies! Edustaja Kari kyseli, milläköhän
kulmalla edustaja Heinonen osallistuu tähän Kuuban kanssa tehtävästä sopimuksesta käy-
tävään keskusteluun. Mutta edustaja Heinosen sijaan minä osallistun, koska meidän keski-
näisessä työnjaossa Kuuba kuuluu minulle ja Bahrain kuuluu edustaja Heinoselle. [Nau-
rua]

Suomi kaupallisista syistä ja monista muista hyvistä syistä tekee yhteistyötä mitä erilai-
simpien maiden kanssa maailmassa. Näin ollen on luonnollista, että myös Kuuban kanssa,
vaikka se on kommunistinen diktatuuri, Suomi kehittää erilaisia suhteita, ja jopa Euroopan
unioni on pyrkinyt lisäämään dialogia Kuuban kanssa. Se, että nyt pyritään tällä sopimuk-
sella parantamaan edellytyksiä myös lentoliikenteelle maidemme välillä, on positiivinen
asia. Koska Kuuba tänä päivänä on eräänlainen sosialismin ulkomuseo ja jokainen suoma-
lainen voi — myös sellaiset, jotka nuoruutensa parhaat vuodet ovat käyttäneet ihailemalla
Che Guevaraa, Fidel Castroa ja muita murhamiehiä, nämäkin suomalaiset voivat — nyt
omin silmin mennä katsomaan, miten maa, joka aikaisemmin on ollut esimerkiksi elintar-
viketuotannossa, sokerijuurikkaassa ja muussa, hyvin kilpailukykyinen maa, on onnistuttu
sosialismin tunnusten alla ja kommunistien toimesta raunioittamaan taloudellisesti todella
surkeaksi maaksi, siis taloudelliselta tilanteeltaan, muutenhan Kuuba on aivan erinomai-
nen maa ja sillä on erinomainen kansa. En itsekään ole sitä mieltä, että Kuuba pitäisi pa-
lauttaa Yhdysvaltain gangstereiden leikkikentäksi, mutta kyllä toivon, että tällainen avau-
tuminen muun muassa lentoliikenteen muodossa tarjoaisi kuubalaisille entistä enemmän
vapautta ja mahdollisuutta vapaasti päättää omista asioistaan.

13.19 Eero Heinäluoma sd: Arvoisa puhemies! Pyysin puheenvuoron, koska huomattua-
ni edustaja Zyskowiczin ottavan aiheesta puheenvuoron ajattelin, että hän ryhtyy vastusta-
maan tätä sopimusta. Huojentuneena totean, että on kerrankin asia, josta olen edustaja Zys-
 Tarkistettu
4.1



Pöytäkirjan asiakohta PTK 20/2018 vp
kowiczin kanssa samaa mieltä, sekä tästä hänen virallisesta osastaan — siitä, että nämä len-
toyhteydet ja ylipäänsä kanssakäyminen eri maiden välillä ovat hyödyllisiä ja tarpeellisia
— että myös siitä osasta, että kommunismissa on tapahtunut hirveitä rikoksia ihmisyyttä
vastaan ja myös taloudellisessa mielessä se on osoittautunut hyvin epäonnistuneeksi järjes-
telmäksi.

Kiinnitän kuitenkin huomiota siihen, että tämä peruslinja, jonka valiokunta on hyväksy-
nyt, on oikea. Sehän oikeastaan lähti jo tästä Etyj-kokouksesta vuonna 75, jolloin havainto
oli, että tarvitaan kanssakäymistä ajatuksiltaan hyvin erilaistenkin maiden välillä. Loppu-
jen lopuksi, kun ihmiset tapaavat toisiansa, ajatukset kulkevat, viime kädessä demokratia
on se suuri voittaja.

13.20 Mikko Alatalo kesk:  Arvoisa puhemies! Tosiaankin tätä käsiteltiin liikennevalio-
kunnassa, ja ei tämä ole ihan pelkästään leima päälle -asia. Tällä on hyvin tärkeä symboli-
nen arvo ja myös kaupallinen arvo. Kuubahan oli pitkään Yhdysvaltain kauppasaarron
alaisena, ja olen itse käynyt siinä maassa silloin kun vielä esimerkiksi amerikkalaiset eivät
päässeet suoraan lentämään Yhdysvalloista sinne vaan joutuivat Meksikon tai Kanadan
kautta lentämään, ja minusta kaikki tämmöinen maailman avautuminen myös lentoliiken-
teen myötä on juuri sitä parasta, mistä edustaja Heinäluomakin puhui. Kun ihmiset voivat
olla kanssakäymisessä, niin vain näin me voimme avata tällaisia suljettuja yhteiskuntia ja
nimenomaan toimia ystävällisessä hengessä. Ehkäpä Pohjois-Koreankin suhteen voitaisiin
näin toimia. Mutta joka tapauksessa liikenteellä on hyvin iso merkitys kaiken kaikkiaan
tällaisten yhteiskuntien ja meidän, eurooppalaisten yhteiskuntien, välisessä yhteistyössä.

13.21 Mika Kari sd: Arvoisa rouva puhemies! Olen saanut itsekin kunnian vierailla Kuu-
bassa, ja siellä lentokentällä huomasin, että Finnairin vuoron lisäksi siellä aamukoneina oli
tulossa useita lentoyhtiöitä Yhdysvalloista ja Yhdysvallatkin lentoliikennettä Kuubaan yl-
läpitää. Ihan samalla kulmalla kuin edustajakollegat aikaisemminkin olisin itse sanonut,
että turismi on yksi tärkeä keino viedä myös demokratiaa kehittyviin maihin ja luoda täl-
laista laajempaa kansainvälistä yhteyttä myös ihan paikallisten kansalaisten kanssa, ja toi-
von, että tämäkin asia tässä edistyy.

Mutta myös lentoliikenteen kehitys on voimakasta ja yhä suorituskykyisempiä lentoko-
neita valmistetaan, ja myös Finnair operoi uusilla pitkänmatkankoneilla. Myös tämä yh-
teistyö Kuuban kanssa voi omalta osaltaan mahdollistaa pidempien lentoyhteyksien synty-
misen Suomen ja vaikkapa tässä tapauksessa Väli-Amerikan tai jopa Etelä-Amerikan vä-
lillä.

13.22 Jaana Pelkonen kok:  Arvoisa rouva puhemies! Edustaja Zyskowicz nosti omassa
puheenvuorossaan esiin ihmiset, jotka ovat oman nuoruutensa parhaat vuodet käyttäneet
ihailemalla Kuuban toimintaa. Itse olen oman nuoruuteni parhaimmat vuodet viettänyt juu-
ri Kuubassa, ja on ollut ilo seurata näitä suuria muutoksia, mitä Kuubassa on kuluneiden
vuosien aikana tapahtunut. Aikoinaan Kuubaan pääsy lentäen ei täältä Suomesta eikä Eu-
roopasta ollut niin helppoa, mutta nyt tämä on tärkeä sopimus. Täällä on puhuttu monen-
laista tähänkin liittyen, mutta kyse on oikeasti erittäin merkittävästä sopimuksesta. Suo-
mella ei kahdenvälistä sopimusta Kuuban kanssa aikaisemmin ole ollut, eli on hieno edis-
tysaskel tämäkin.
2



Pöytäkirjan asiakohta PTK 20/2018 vp
13.23 Paavo Arhinmäki vas: Arvoisa rouva puhemies! On tärkeää, että pyrimme edistä-
mään demokratiaa, sananvapautta, ihmisoikeuksia kaikkialla maailmassa, ja Kuuba on
yksi niistä maista, joissa näitä ongelmia on edelleen. Meidän ei pidä lähteä siitä, että sulki-
simme yhden silmän, vaan meidän pitää pitää aina kaikki silmämme auki.

Edustaja Zyskowicz kuvasi niitä ongelmia, mitä Kuubassa on, mutta hän unohti mainita
yhden aika merkittävän syyn, miksi näitä taloudellisia ongelmia Kuubassa on. Se on kaup-
pasaarto, jota naapurimaa Yhdysvallat on Kuuban ympärillä pitänyt siitä lähtien, kun kuu-
balaiset häätivät yhdysvaltalaiset gangsterit, roistot, saarelta pois. YK:han on ottanut use-
asti kantaa yleiskokouksissa kauppasaartoon. Tämä on todella ongelmallista ollut, koska se
on vaikuttanut lääkkeidensaantiin, ruoansaantiin, kaupankäyntiin, ja tällaiset nimenomaan
ovat vaikeuttaneet sitä Kuuban avautumista. On tärkeää, että juuri tämäntyyppiset, niin
kuin esimerkiksi tämä lentosopimus, suorat lentoyhteydet ja se, että entistä enemmän käy
ihmisiä ja entistä enemmän tulee kauppasuhteita, edistävät asioita. Kuubassahan esimer-
kiksi lukutaito ja lääkärit ja tämäntyyppiset asiat ovat sellaisia, joissa on erittäin hyviä tu-
loksia saatu aikaan.

Ja jos ajatellaan Kuubaa, niin ehkä ne kaikkein suurimmat ihmisoikeusrikkomukset ei-
vät niinkään liity itse asiassa Kuuban valtioon vaan Kuuban saarella olevaan Guantana-
mon vankileiriin, jota ei lupauksista huolimatta ole vieläkään suljettu — itse asiassa vai-
kuttaa siltä, että ollaan pikemminkin mietitty, että sinne tuotaisiin lisää vankeja. Kyllä Gu-
antanamon vankileiri on kyseenalainen kansainvälisen oikeudenkin näkökulmasta, ja sii-
hen pitäisi puuttua.

Keskustelu päättyi.

Eduskunta hyväksyi hallituksen esityksessä HE 187/2017 vp tarkoitetun sopimuksen.
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 187/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
3


	7
	13.17
	13.19
	13.20
	13.21
	13.22
	13.23


