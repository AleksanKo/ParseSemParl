















































DEM2E18.tmp.xml


Pöytäkirjan asiakohta PTK 47/2017 vp
Pöytäkirjan asiakohta 

PTK 47/2017 vp

Täysistunto

Keskiviikko 3.5.2017 klo 13.59—19.00

3. Valtioneuvoston selonteko julkisen talouden suunnitelmasta vuosille 2018—2021
Valtioneuvoston selonteko VNS 4/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään valtiovarainvaliokuntaan, jolle muut va-
liokunnat voivat antaa lausunnon viimeistään 24.5.2017.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena siten, että ryhmäpuheenvuorojen pituus on enin-
tään 7 minuuttia. Muut ennakolta varatut puheenvuorot käytetään ryhmäpuheenvuorojär-
jestyksessä, ja niiden pituus on enintään 5 minuuttia. Puhemiesneuvosto suosittaa, että
myös nopeatahtisen keskusteluosuuden jälkeen pidettävät puheenvuorot kestävät enintään
5 minuuttia. Lisäksi myönnän harkitsemassani järjestyksessä vastauspuheenvuoroja.

Keskustelu

14.01 Valtiovarainministeri Petteri Orpo (esittelypuheenvuoro):  Arvoisa rouva puhe-
mies! 100-vuotias Suomi on kansakuntien joukossa menestystarina vailla vertaa. Me nou-
simme Euroopan rajamaasta maailman elintason kärkeen historiallisesti katsottuna todella
nopeasti. Avaimet tuohon olivat ahkeruus, yhtenäisyys ja koulutus. Mennyt menestys ei
kuitenkaan ole tae tulevasta. Viimeisen vuosikymmenen aikana kansantaloutemme on
kaikkea muuta kuin menestynyt. Reaalinen bruttokansantuote asukasta kohden ei ole vie-
läkään vuoden 2008 tai edes vuoden 2007 tasolla. Ilman todella nopeaa julkista velkaantu-
mista olisi elintason kehitys ollut vielä huonompaa. Olemme eläneet velaksi kymmenen
vuotta. Tämä rujo totuus on pidettävä mielessä nykytilaa arvioidessa ja päätöksiä tehdessä.
Nyt talous kasvaa ja työllisyys paranee, ja siitä me tietysti olemme kaikki iloisia. Iso ko-
konaisuus on kuitenkin pidettävä koko ajan mielessä päätöksiä tehdessä.

Arvoisa puhemies! Käyn ensin läpi julkisen talouden suunnitelman kokonaiskuvaa ja
sen jälkeen siirryn puolivälitarkastelun päätöksiin.

Suomen julkisen talouden tila on ollut heikko jo lähes vuosikymmenen, kuten tiedäm-
me. Hidas talouskasvu, teollisuuden rakennemuutos ja väestön ikääntyminen ovat heiken-
täneet julkista taloutta. Nyt kuitenkin taloudessa on tapahtunut selkeä muutos. Me voimme
sanoa, että taantuma on takana ja taloutemme on pysyvästi kasvu-uralla. Valtiovarainmi-
nisteriön kansantalousosasto ennustaa tälle vuodelle 1,2 prosenttiyksikön kasvua ja tulevil-
le vuosille noin 1 prosentin kasvua. Kasvuluvuista on puhuttu viime aikoina enemmän kuin
aikoihin, mikä sekin on hyvä asia. Taloudessa ja tunnelmassa on paljonkin positiivisia
merkkejä. Viimeisten kuukausien kasvu on ollut jopa yli 3 prosenttiyksikön luokkaa. Mut-
ta taloutta ei voi ennustaa, eikä talouden suunnittelua voi tehdä valitettavasti muutaman
 Tarkistettu
4.2



Pöytäkirjan asiakohta PTK 47/2017 vp
kuukauden kasvun perusteella. Ennusteen lukua painavat kansantalousosaston käytössä ol-
leet lopulliset luvut viime vuodelta. Ne kertoivat, että loppuvuoden kasvu oli heikkoa. En-
nusteeseen on kuitenkin otettu mukaan myös viimeisten kuukausien positiivinen vire. Syk-
syllä budjettiriihessä hallituksella tulee olemaan käytössään uusi ennuste. Sen myötä
näemme, onko alkuvuoden vahva kasvu jatkunut, ja tietenkin tämän eteen teemme töitä ja
tätä toivomme.

Me olemme ikään kuin vedenjakajalla. Meillä on mahdollisuus päästä pysyvän kasvun
aikaan, saada yhä useampi suomalainen työn syrjään kiinni, taittaa velkaantuminen, turva-
ta suomalainen hyvinvointi ja rakentaa parempaa Suomea. Vedenjakajan toisella puolella
on valuminen takaisin nollakasvun aikaan, jossa työttömyys on korkealla ja julkiset menot
ylittävät jatkuvasti tulot. Tämä johtaa vääjäämättömästi hyvinvointiyhteiskunnan heikke-
nemiseen ja suomalaisten kannalta huonoon kehitykseen. Meidän tehtävämme on estää
ajautuminen vedenjakajan väärälle puolelle. Siksi tarvitaan määrätietoista politiikkaa.

Julkisen talouden epätasapainon taustalla olevat syyt ovat pääosin rakenteellisia. Ta-
louspolitiikan linjan tulee siksi nojautua julkista taloutta välittömästi kohentavien toimien
ohella talouden kasvumahdollisuuksia ja julkisen talouden kestävyyttä vahvistaviin uudis-
tuksiin. Tämä tarkoittaa hallitusohjelmassa suunniteltujen toimien määrätietoista toimeen-
panoa ja myös jatkuvasti uusia päätöksiä.

Yhtä totta kuin talouden positiivinen käänne on se, että nyt tapahtunut taantuman väis-
tyminen ja suhdannetilanteen normalisoituminen eivät riitä parantamaan julkisen talouden
tilaa olennaisesti, sillä väestön ikääntyminen jatkuu ja rakenteellinen työttömyys on edel-
leen korkeaa. Meidän on varauduttava siihen, että Suomen talouskasvu ei palaudu finans-
sikriisiä edeltävien vuosien ja vuosikymmenten vauhtiin. Talouden kasvupotentiaalin arvi-
oidaan asettuvan 1—1,5 prosenttiyksikön tietämille ensi vuosikymmenellä. Talouskasvun
mahdollisuuksia rajoittavat korkea rakenteellinen työttömyys sekä työikäisen väestön
määrän supistuminen. Työmarkkinoilta poistuu koko ajan enemmän ihmisiä kuin sinne tu-
lee, ja myös tuottavuuskehitys näyttäisi olevan heikompaa kuin on odotettu. Julkisten me-
nojen kasvu on kuitenkin jatkumassa nopeana 2030-luvulle asti. Eläkemenojen kasvu al-
kaa vähitellen tasaantua suurten ikäluokkien jäätyä eläkkeelle, mutta hoito- ja hoivameno-
jen nopein kasvuvaihe on vielä edessä. Lisäksi hävittäjähankintojen uusiminen ja muut in-
vestointitarpeet luovat merkittäviä paineita julkiseen talouteen 20-luvulla.

Saavutettu talouskasvu ei anna tilaa finanssipolitiikan löysäämiselle. Velkaantuminen
alkaa olla Emun ja luottoluokittajien sietokykyjen rajoilla, ja se on saatava taittumaan. Sii-
näkin olemme oikealla uralla mutta huomattavasti omia tavoitteitamme hitaammassa tah-
dissa. Velkaelvyttäminen ei valitettavasti ole Suomen tilanteessa mahdollista. Liian pit-
kään olemme elvyttäneet talouttamme elämällä velaksi.

Hallitusohjelman 10 miljardin euron toimenpidekokonaisuuden mittaluokasta tai toi-
meenpanosta ei ole syytä tinkiä. Kehysriihessä varmistettiin, että 4 miljardin euron suorat
säästöt julkiseen talouteen pitävät. Vaikka joidenkin päätösten osalta ei ole saavutettu sääs-
tötavoitetta tai keinoista on luovuttu tarkemman arvion perusteella, on näiden tilalle haettu
korvaavia toimia. Säästötavoitteen toteutumista seurataan jatkuvasti, ja tarvittaessa halli-
tus tekee lisää päätöksiä.

Hallituksen mielestä finanssipolitiikan linja on tällä hetkellä oikea. Myös esimerkiksi
riippumaton talouspolitiikan arviointineuvosto sekä lukuisat itsenäiset ekonomistit, muun
muassa Nobel-voittaja Bengt Holmström, ovat ilmaisseet olevansa samaa mieltä finanssi-
politiikan virityksestä.
2



Pöytäkirjan asiakohta PTK 47/2017 vp
Julkisten palvelujen rahoituksen turvaaminen pitkällä aikavälillä edellyttää sote- ja maa-
kuntauudistuksen toimeenpanoa siten, että uudistuksella tavoitellut säästöt varmistetaan.
Hallitus on myös laatinut suunnitelman, miten julkista taloutta tehostetaan miljardilla eu-
rolla tulevien kymmenen vuoden aikana.

Haastavin osuus 10 miljardin euron kokonaisuudessa on talouskasvun ja työllisyyden
vahvistaminen. Työllisyyden ja talouden kasvun edellytyksiä hallitus pyrkii vahvistamaan
verotuksen keinoin sekä talouden kilpailukykyä ja tuottavuuden kasvua tukevin toimin.
Vuonna 2016 sovittu kilpailukykysopimus osaltaan tukee tavoitteen saavuttamista. Palk-
kamaltille ja Suomen kansainvälisen kilpailukyvyn huomioimiselle on kuitenkin edelleen
selkeä tarve. Hallitus toivoo syksyn työmarkkinapöydistä työllisyyttä ja kilpailukykyä
vahvistavia, työrauhan takaavia ratkaisuja.

Arvoisa rouva puhemies! Työttömyys on yhteiskuntamme pahin ongelma. Se on inhi-
millisesti raastavaa. Enkö minä kelpaa? Miten rakennan oman tai perheeni tulevaisuuden?
Työttömyys aiheuttaa monia ongelmia ihmisille ja yhteiskunnalle. Se johtaa pahimmillaan
syrjäytymiseen, yksinäisyyteen ja terveydellisiin ongelmiin. Yhteiskunnassa työttömyys
lisää eriarvoisuutta ja luo maaperää vastakkainasettelulle ja jopa ääriajattelulle. Myös ta-
louden kannalta työttömyys on suuri haaste. Me käytämme yli 6 miljardia euroa julkisia
varoja vuodessa työttömyydestä aiheutuviin kuluihin. Siis paras tapa rakentaa Suomesta
ihmisille parempi ja hoitaa taloutta on auttaa työttömät töihin ja antaa nuorille mahdolli-
suus siihen ensimmäiseen omaan työpaikkaan. Työllisyysasteen nostamiseksi tarvitaankin
tehokkaita toimia sekä työn kysynnän että tarjonnan lisäämiseksi. Keskeistä on työttömyy-
den pitkittymisen ehkäiseminen, sillä rakenteelliseksi muututtuaan työttömyys ei välttä-
mättä alene suhdannetilanteen parantuessakaan.

Taantuman väistyminen ja vakaa talouskasvu luovat hyvät puitteet kasvun edellytyksiä
ja julkista taloutta kohentaville toimille. Hallituskauden toinen puolisko on siten otollista
aikaa varmistaa hallitusohjelmassa kaavaillun toimenpidekokonaisuuden toteutuminen ja
tehdä jatkuvasti uusia päätöksiä. Muissa Pohjoismaissa työllisyysaste on yli 75 prosenttia.
Tässä viitekehyksessä Suomen 72 prosentin tavoite on matala, ja tuohon tavoitteeseen
meillä on vielä matkaa, mutta emme ole siitä ole valmiita tinkimään.

Arvoisa puhemies! Julkisen talouden suunnitelma sisältää niin sanotun menokehyksen.
Se asettaa raamit ministeriöiden budjeteille tulevina vuosina. Pääasiassa kehys ohjaa hal-
lituskauden aikaista rahankäyttöä. Koko menokehyksen tasosta on sovittu jo aikoinaan hal-
litusohjelmassa. Kehyksen tarkoitus on suojata veronmaksajia maksettavaksi tulevien ko-
konaismenojen määrä lukitsemalla. Tälläkin kertaa hallitus pysyi kehyksessä, kuten suo-
malaiseen vastuulliseen talouspolitiikkaan kuuluu. Kaikki lisäpanostukset tehtiin tämän
kehyksen sisällä. Liikkumatilaa löytyi muun muassa siksi, että maahanmuuttoon liittyviä
menoja arvioidaan syntyvän aiemmin sovittua huomattavasti vähemmän. Lisäksi hallitus
teki viisaan linjauksen, jolla panostuksia keskitetään muutamiin keskeisiin avainkysymyk-
siin, eikä vähää liikkumavaraa ripoteltu käytettäväksi laajasti hyviin asioihin. Näin pystyt-
tiin osoittamaan osaamiseen, turvallisuuteen, työllisyyteen sekä välittämiseen aidosti vai-
kuttavia lisäpanoksia.

Arvoisa puhemies! Siirryn seuraavaksi hallituksen puolivälitarkastelun päätöksiin. Nii-
tä tehtiin paljon, enkä tässä käy niitä kaikkia läpi vaan teen muutamia poimintoja.

Hallitus reagoi voimakkaasti muuttuneen turvallisuusympäristön haasteisiin. Turvalli-
suuteen lisätään 98 miljoonaa euroa vuodesta 18 alkaen. Tästä 52 miljoonaa on puolustus-
ministeriön ja 46 miljoonaa euroa sisäministeriön hallinnonaloille suunnattuja varoja.
3



Pöytäkirjan asiakohta PTK 47/2017 vp
Poliisimiesten ja -naisten määrä voidaan säilyttää tämän vuoden tasolla, mutta myös
suojelupoliisi ja Rajavartiolaitos saavat lisäresursseja. Teimme myös täydentäviä linjauk-
sia harmaan talouden torjumiseksi.

Puolustuspoliittisen selonteon linjausten mukaisesti valmiuden ylläpitoon suunnataan
50 miljoonan euron vuotuinen lisärahoitus, niin sanotun Kanervan ryhmän 150 miljoonan
euron vuotuinen tasokorotus jatkuu kehyskauden loppupuolella, ja Hornetien korvaushan-
kinnan ensimmäiset rahat on osoitettu vuodelle 21.

Kuten aiemmin kävin läpi, työllisyyden parantaminen on kansakuntamme kohtalonky-
symys. Koska yhtä ihmelääkettä työllisyyden parantamiseksi ei ole, hallitus tekee jatku-
vasti uusia päätöksiä. Viimeksi päätöksiä tehtiin syksyllä riihessä, vuodenvaihteessa tuli
monta työllisyyttä edistävää uudistusta voimaan, ja taas saimme tehtyä joukon lisätoimia
työllisyyden parantamiseksi. Nostan tässä muutaman esimerkin:

Viime syksynä päätetty työttömyysturvan aktiivimalli etenee, ja se vahvistettiin. Malli
kannustaa olemaan aktiivinen. Hallituksen esitys lähtee lausunnoille lähiaikoina, ja edus-
kuntaan laki lähtee vielä ennen kesää. Työvoimapalveluja vahvistetaan 35 miljoonan eu-
ron lisäpanoksilla. Yhteensä aktiivimallin työllisyysvaikutukseksi arvioidaan jopa 8 000
työllistä.

Päivähoitomaksuja alennettiin noin 90 miljoonalla eurolla. Päätös purkaa kannustin-
loukkuja erityisesti pieni- ja keskituloisilta. 6 700 perhettä pääsee maksuttoman varhais-
kasvatuksen piiriin. Tämä on erinomaista myös mahdollisuuksien tasa-arvolle, koska var-
haiskasvatus on tutkimusten mukaan vaikuttavin osa meidän koulutusjärjestelmäämme.
Maksujen tämänhetkisen alentamisen työllisyysvaikutus on arviolta yli 4 000 työllistä li-
sää.

Edelleen päätimme uudistaa myös ulosottoa ja konkurssilainsäädäntöä. Ulosottosään-
nöstöä muutetaan siten, että ulosottomiehen tulee lähtökohtaisesti myöntää pitkän työttö-
myyden jälkeen työllistyneelle velalliselle lykkäystä ulosmittauksen alkamiseen, jos velal-
linen sitä pyytää. Tämä antaa lisätilaa monille yritteliäille ihmisille, jotka tahtoisivat tehdä
töitä. Työllisyysvaikutus on muutamia satoja, mutta kyseessä on merkittävä asenteen muu-
tos: ei tuomita epäonnistumisesta vaan annetaan uusi mahdollisuus. Jos ei yritä, ei voi on-
nistuakaan. Suomi tarvitsee riskinottoa ja epäonnistumisten sietämistä. Myös konkurssi-
lainsäädännön uudistaminen aloitetaan siten, että henkilökohtainen konkurssi on jatkossa
mahdollinen. Näille kahdelle toimenpiteelle voidaan arvioida jopa tuhannen henkilön työl-
listävä vaikutus. Mutta myös konkurssilainsäädäntö voi tuoda merkittävän buustauksen
meidän yrittäjäpolitiikkaan ja yrittäjien toimintaan.

Lisäksi edistimme alueellista liikkuvuutta muun muassa verovapaiden päivärahojen ai-
karajaa pidentämällä ja liikkuvuusavustusta laajentamalla.

Arvoisa puhemies! Hallitus päätti riihessä tehdä myös asumistukeen muutoksia. Tämä
on tarpeen. Menot ovat paisuneet kestämättömällä tavalla lähes 2 miljardin luokkaan. [Vä-
lihuutoja vasemmalta] Asumistuelle asetetaan neliövuokrakatto ja tuki sidotaan jatkossa
vuokraindeksin sijaan elinkustannusindeksiin. Näillä päätöksillä rajoitetaan asumistuki-
menojen kasvua, pysäytetään asumistuen kannustinongelmien pahentuminen sekä hidaste-
taan vuokrien nousupaineita. Nämä kaksi päätöstä eivät poista kaikkia asumisen tukemi-
sen ongelmia [Paavo Arhinmäki: Vaan lisäävät niitä!] mutta pienentävät niitä. Kannustin-
loukut ovat taloutemme suurimpia ongelmia, ja asumistuki on yksi pahimmista kannustin-
loukkujen aiheuttajista. Muun muassa Kelan entinen pääjohtaja Liisa Hyssälä tämän taas
taannoin totesi. 
4



Pöytäkirjan asiakohta PTK 47/2017 vp
Pystyimme tekemään siis konkreettisia päätöksiä kannustinloukkujen purkamiseksi ja
työn kohtaannon parantamiseksi. Varhaiskasvatusmaksujen alentaminen, asumistuen
muutokset ja velkaantuneiden aseman parantaminen ovat vaikuttavia päätöksiä. Nämä
ovat tärkeitä toimia tilanteessa, jossa talous kasvaa ja uusia työpaikkoja syntyy. Työttömät
ja työpaikat pitää saada kohtaamaan.

Arvoisa puhemies! Mahdollisuuksien tasa-arvo on suomalaisen tasa-arvoisen yhteis-
kunnan perusta. Tämän vuoksi hallitus käynnistää uusia toimia lasten ja nuorten hyvin-
voinnin edistämiseksi, syrjäytymisen ehkäisemiseksi sekä koulutuksen ja työn ulkopuolel-
la olevien nuorten määrän vähentämiseksi. Toimia rahoitetaan ministeriöiden omien hal-
linnonalojen budjeteista sekä käynnissä olevina kärkihankkeina. Uutta rahaa näihin toi-
miin kohdistetaan 45 miljoonaa euroa vuosina 18—19.

Varhaiskasvatuksen henkilöstörakennetta kehitetään. Tavoitteena on vahvistaa varhais-
kasvatuksen laatua ja pedagogiikkaa sekä lisätä lasten ja perheiden saamaa moniammatil-
lista tukea.

Peruskoulun tasa-arvon vahvistamiseen kohdistetaan 15 miljoonan euron lisärahoitus.
Tukea kohdennetaan haasteellisempien alueiden kouluille esimerkiksi erityisopetukseen ja
opetusryhmien pienentämiseen.

Ammatillisen koulutuksen reformin toimeenpanon tukeen kohdistetaan 15 miljoonan
euron vuotuinen tuki 18 ja 19. Rahoituksella vahvistetaan ammatillisen koulutuksen digi-
talisaatiota, ehkäistään koulutuksen keskeyttämistä ja syrjäytymistä sekä rakennetaan yh-
dessä työelämän kanssa polku koulutukseen ja työelämään.

Alle 30-vuotiaille matalan kynnyksen palveluja tarjoavan Ohjaamo-toiminnan rahoitus
vakiinnutetaan. 

Kohdennamme myös 3 miljoonan euron lisärahoituksen päihdeäitien hoitoon.
Arvoisa puhemies! Olen erityisen iloinen siitä, että pystyimme suuntaamaan tiukassa ti-

lanteessa lisärahoitusta osaamisen kehittämiseen. Pärjäämme maailman kovassa kilpailus-
sa vain, mikäli taloutemme uudistuu ja kehittyy osaamisperusteisesti. Osana tätä kokonai-
suutta hallitus panostaa yritysten tuotekehitykseen, uudistumiseen, huippututkimukseen ja
tutkimuksen vaikuttavuuteen osoittamalla Tekesille määrärahoja yhteensä 70 miljoonaa
vuosina 18 ja 19.

Rahoitusta suunnataan kasvua vauhdittaviin yritysten, tutkimuslaitosten ja valtion yh-
teishankkeisiin. Suomen Akatemiaa rahoitetaan 50 miljoonalla eurolla. Kaiken kaikkiaan
opetus- ja kulttuuriministeriö sai riihessä 70 miljoonan lisäpanostukset vuodelle 18 sekä
osaaminen kokonaisuudessaan 200 miljoonan euron pääomituksen. Tämä yhdessä koulu-
tusjärjestelmän historiallisen suurten reformien kanssa antaa toivoa ja luo hyvää pohjaa tu-
levaisuudelle. [Jukka Gustafsson: Mihin unohtuivat yliopistot ja Savonlinna?] — Savon-
linna päätetään lisätalousarvion yhteydessä.

Arvoisa puhemies! Aivan lopuksi muutama huomio: Iloitsen suuresti siitä, että pystyim-
me suuntaamaan Metso-ohjelman laajentamiseen 5 miljoonan vuotuisen lisämäärärahan.
Aikana, jolloin metsiemme käyttö biotaloudessa kasvaa, on entistä tärkeämpää huolehtia
vanhoista metsistä ja luonnon monimuotoisuudesta. [Välihuutoja]

Hyvät kollegat, maailma ei tule valmiiksi näilläkään päätöksillä, mutta olemme ottaneet
aimo askeleita eteenpäin. Riihessä tulemme päättämään veroista, tulemme linjaamaan lu-
kiokoulutuksen uudistusta ja monia uusia tärkeitä päätöksiä. Ehkä yksi kauaskantoisimpia
päätöksiä, jota lähdemme valmistelemaan, on sosiaaliturvajärjestelmän kokonaisuudistus.
5



Pöytäkirjan asiakohta PTK 47/2017 vp
Muun muassa kannustinloukkutyö, kohtaanto-ongelmat ovat osoittaneet sen, että meidän
on aloitettava merkittävän suuri uudistus meidän sosiaaliturvajärjestelmän uudistamiseksi.

Arvoisa puhemies! Aivan lopuksi: Me olemme vedenjakajalla. Meidän talous on sel-
keästi lähtenyt kasvuun viimeisten kuukausien aikana. Onnistumalla vahvistamaan sitä ja
työllisyyskehitystä me voimme saavuttaa ne tavoitteet, jotka olemme asettaneet, ja turvata
suomalaisen hyvinvointiyhteiskunnan ja sen erinomaiset palvelut.

Toivon hyvää keskustelua julkisen talouden suunnitelmasta.

Puhemies Maria Lohela: Sitten ryhmäpuheenvuorokierrokseen.

14.21 Annika Saarikko kesk (ryhmäpuheenvuoro): Arvoisa puhemies! Oppositiopuolue
SDP:n viesti vappua juhliville suomalaisille oli: pääministeri ja hallitus, erotkaa. [Välihuu-
toja] Se ei yllättänyt. Valitettavasti. Se oli tuttu väite teiltä, vailla omaa vaihtoehtoa. Te väi-
titte, että tuloksia ei ole saatu aikaan.

Onneksi oikea elämä eri puolilta maata kertoo kuitenkin päinvastaista. Vihdoin Suomen
talous kasvaa, vihdoin työllisyys paranee. Käänne on, hyvä oppositio, tapahtunut kaikilla
toimialoilla. [Välihuutoja] Maaliskuun lopussa työ- ja elinkeinotoimistoissa oli yhteensä
lähes 34 000 työtöntä vähemmän kuin vuotta aikaisemmin. Talous kasvaa, veroja kertyy
enemmän, ja konkurssit ovat vähentyneet huomattavasti. Käänne ei ole tapahtunut itses-
tään. Sen aikaansaamiseen on tarvittu sekä päättäväistä uudistuspolitiikkaa että poikkeuk-
sellista yhteistyötä kilpailukykysopimuksesta alkaen. Etenkään pääministerin itsensä li-
koon laittaminen ei ole mennyt hukkaan. Kiitos kuuluu myös työmarkkinajärjestöille ja
tietysti koko hallitukselle.

Arvoisa puhemies! On myönteistä, että saamme täällä tänään kertoa, mitä viime vuosi-
na on tehty. Vielä myönteisempää on, että voimme toivottavasti yhdessä katsoa kauemmas
ja arvioida Suomen tulevaisuutta. Mitä seuraavaksi, miten tästä eteenpäin?

Moni taho ennustaa talouteen merkittävää kasvua. Valtiovarainministeriön ennuste on
itse asiassa huomattavasti varovaisempi kuin vaikka esimerkiksi vakuutusyhtiö Ilmarisen
tuorein ennuste. Nämä merkittävät erot kertonevat siitä, että elämme hetkeä, jolloin talous-
ja työllisyyskäänne on jo tapahtunut, ja se voi olla parhaimmillaan vaikutuksiltaan todella
merkittävä. Heikompikin ennuste tarkoittaa vuosien alamäen vaihtumista kasvuksi.

Arvoisa eduskunta! Myös taloudessa luottamus on kaiken perusta. Kun ihmiset ja yri-
tykset luottavat tulevaisuuteen, ne uskaltavat kuluttaa ja investoida. Tuoreen kotitalouk-
sien suhdannekyselyn mukaan suomalaiset uskovat nyt omaan taloudelliseen turvallisuu-
teensa merkittävästi enemmän kuin vuosi sitten. Hallituksen tärkeä viesti tukee tätä kotita-
louksien kokemaa: säästöpäätökset on nyt tehty. Myöskään kokonaisveroaste ei nouse.
Meidän on eduskuntana kyettävä vahvistamaan luottamusta talouden elpymiseen ja uskoa
tulevaisuuteen. Toivottavasti myönteistä kehitystä pystytään vahvistamaan myös työmark-
kinoilla syksyn neuvotteluissa. Oppositioltakin kysytään, jatkuuko vappupuheiden kaltai-
nen meno vai pystyykö se tukemaan osaltaan myönteisen kehityksen voimistamista itse-
näisyytemme 100-vuotisjuhlavuoden Yhdessä-teeman mukaisesti.

Arvoisa eduskunta! Suomen suunta on muutettu, mutta ongelmia on edelleen ratkaista-
vana. Vakavin ongelmista on pitkäaikaistyöttömyyden suuri määrä ja eriarvoistumisen
kasvu, pysyvä köyhyys joidenkin elämässä. Suomi on kunnossa vasta silloin, kun jokainen
on saatu mukaan ja jokainen ihminen tässä maassa kokee elämänsä merkitykselliseksi. Että
ei olisi vain meitä ja heitä — vaan vain meitä. Sipilän hallitus teki puoliväliriihessä monia
6



Pöytäkirjan asiakohta PTK 47/2017 vp
päätöksiä työllisyyden parantamiseksi, osallisuuden vahvistamiseksi ja eriarvoisuuden tor-
jumiseksi. Osaamiseen ja koulutukseen tehtiin panostuksia ja työn tekemistä tehtiin kan-
nattavammaksi.

Arvoisa puhemies! Keskusta on tyytyväinen, että etenkin perheitä tuetaan. Merkittävin
yksittäinen työllisyyttä parantava ja samalla ennen muuta pieni- ja keskituloisten perhei-
den toimeentuloa helpottava päätös oli varhaiskasvatusmaksujen alentaminen. Kuten val-
tiovarainministeri totesi, noin 6 700 pienituloista perhettä vapautuu päivähoitomaksuista ja
monen muunkin perheen maksut alenevat, osalla jopa pitkälti toista sataa euroa kuussa.
[Jukka Gustafsson: Tervetuloa demarien linjoille!] Arjessa se tarkoittaa aika montaa vaip-
papakettia, talvihaalaria ja ruokakassia. Tämä on arvovalinta, joka kohtelee eri hoitomuo-
toja käyttäviä perheitä tasapuolisesti, se ei ole pois keneltäkään — suurin osa lapsista kun
on sekä koti- että päivähoidon piirissä kasvaessaan. Keskustalle oli myös tärkeää, että var-
haiskasvatuksen laatuun halutaan panostaa. Eriarvoistumista torjutaan myös esimerkiksi
keskustan pitkään ajamalla opintotuen huoltajakorotuksella, joka helpottaa perheellisten
opiskelijoiden toimeentuloa. Lisäksi päihdeäitien kuntoutus saa vihdoin rahoituksen val-
tion budjetista ja turvakotien toimintaa tuetaan.

Puoliväliriihessä puututtiin myös ylivelkaantuneiden tilanteeseen: ulosottoon tulee hel-
potuksia, velkaneuvontaan ja sosiaaliseen luototukseen tullaan panostamaan. Lisäksi sää-
dämme lain yksityishenkilön konkurssista, joka mahdollistaa vakavasti ylivelkaantuneille
uuden alun elämässä. Ne ovat tärkeitä päätöksiä.

Myös nuorten asia on vahvasti keskustan ja hallituksen sydämessä. Peruskoulun tasa-ar-
vorahat, Ohjaamo-toiminnan tukeminen ja raha ammatillisen koulutuksen reformin tueksi
tulevat tarpeeseen.

Arvoisa puhemies! Huolenpitoa heikoimmista on myös se, että sosiaali- ja terveyspal-
velu- sekä maakuntauudistus viedään yhdessä sovitun mukaisesti maaliin. Perusterveyden-
huoltoa on parannettava: perusterveydenhuoltoa tarvitsevat etenkin heikompiosaiset. On
myös erittäin tärkeää, että Suomessa pystytään toteuttamaan jo lähivuosina sosiaaliturvan
kokonaisuudistus, sille on vahva tilaus. Perusturvasta on tehtävä kannustavampi ja yksin-
kertaisempi. Onneksi puoliväliriihessä sovittiin tämän työn aloittamisesta.

Arvoisa puhemies! Turvallisuus huolettaa monia. Hallitus osoittaa tässä tilanteessa tun-
tuvasti lisää rahaa maanpuolustukseen, poliisille, Rajavartiolaitokselle sekä suojelupolii-
sille. Se on oikea ratkaisu kansainvälisesti levottomana aikana.

Arvoisa puhemies! Keskustan eduskuntaryhmä antaa tukensa julkisen talouden suunni-
telmalle ja tuleville vuosille. Puoliväliriihi osoitti, että hallitus pitää osaltaan Suomea pys-
tyssä ja työntää vauhtia. Suunta on eteenpäin, rohkeasti eteenpäin. Ongelmat on tehty rat-
kottaviksi. Tunnelmassa on sarastusta paremmasta. Keskustajohtoisen hallituksen politii-
kalla on onnistuttu luomaan toivoa ja tulevaisuudenuskoa. Hyvät kollegat, mikä voisi olla
työssämme tärkeämpää?

14.28 Ville Vähämäki ps (ryhmäpuheenvuoro):  Kunnioitettu puhemies! Julkisen talou-
den suunnitelma on keskeisin Suomen valtion taloudenhoidon työkalu. Samalla, kun olem-
me tehneet hallituksen talouslinjauksen vuosille 2018—2021, olemme tehneet myös va-
kausohjelman, joka puolestaan toimitetaan komissiolle. Talous on lähtenyt kasvuun.

Oppositio tullee esittämään väitteen, että hallituksen toimilla ei mukamas saada talou-
den käännettä aikaan. Tämä ei luonnollisesti pidä paikkaansa, koska taloutemme on jo läh-
tenyt kasvuun. Tämä käänne on tapahtunut jo noin vuosi sitten. Kasvuennusteita on alku-
7



Pöytäkirjan asiakohta PTK 47/2017 vp
vuodesta nostettu. Suomen Pankin bkt-ennuste on jo noin 1,6. Muutkin ennustelaitokset ja
pankit kohentavat näkymiään Suomen taloudesta. Maailmantalouden kasvuvauhtiin me
emme ihan yllä, mutta tämä hyvä hallitus tekee töitä, että saisimme tämänkin etumatkan
kiinni.

Kasvua tukevia tekijöitä on paljon. Vienti vetää useilla toimialoilla hyvin. Oikeastaan
viennin kasvua on tasaisesti kaikkialla. Mutta mikä on positiivista, Suomen taloudelle on
syntymässä myös uusia tukijalkoja. Jos otetaan vaikka lääketieteen teknologia, niin sen
vienti on lähes tuplaantunut muutaman viime vuoden aikana. Matkailuala puolestaan työl-
listää yhä useampaa. Matkailualasta saatava tulo on aivan vastaavaa kuin viennistä saatava
tulo.

Kilpailukykysopimus on puolestaan kohentanut Suomen kustannuskilpailukykyä. Tämä
näkyy vientiluvuissa sekä työpaikkojen synnyssä. Tilauksia syntyy helpommin ja tilaus-
kannat kasvavat. Investointihalukkuus on puolestaan kasvanut huomattavasti. Jos katso-
taan vaikkapa Metsäteollisuuden jättimäisiä investointeja, ne heijastuvat laajalle alueelle,
samaten kuten Uudenkaupungin autotehtaan imu sekä telakkatilaukset tuovat työtä paitsi
Etelä-Suomeen myös koko Suomeen.

Kuluttajien luottamus on puolestaan ennätystasolla. Koskaan ei ole mitattu tällaisia lu-
kemia aikaisemmin. Ennen kaikkea tässä on huomattavaa se, että luotetaan Suomen talou-
den, siis kansantalouden, nousuun ja sen kohentumiseen. Mutta kotitaloudet ovat viime ai-
koina luottaneet myös omaan talouteensa. Tämä taas puolestaan johtaa siihen, että kotita-
loudet ovat lähteneet investoimaan asuntoihin tai vaikkapa auton vaihtoon. Tämä lisää
kaikkinensa hyvinvointia, työpaikkoja. Me olemme päässeet sellaisesta hankalasta noidan-
kehästä hyvään, positiiviseen talouskehään. Kuluttajien ostovoima on puolestaan kohentu-
nut hieman. Me teemme edelleen töitä, että saisimme pieni- ja keskituloisten ostovoimaa
nostettua lisää.

Matkailusta vielä. Ulkomailta Suomeen suuntautuva matkailu pelkästään aasialaisten
osalta on kasvanut 50 000 yöpymisestä 250 000 yöpymiseen. Jos me pystymme tuplaa-
maan tämän elikkä päästään sinne puoleen miljoonaan yöpymiseen, niin se tuo 19 000 uut-
ta työpaikkaa palvelualalle, ja ne työpaikat syntyvät monestikin sellaisiin kuntiin, missä on
pulaa palvelualan työpaikoista, eli Pohjois-Suomeen ja Itä-Suomeen. Hallitus panostaa
matkailuun ja viennin edistämiseen 50 miljoonaa. Matkailu 4.0 -hanketta pidämme todella
hyvänä päätöksenä.

Julkisen talouden näkymät ovat kohentuneet huomattavasti. Menoaste on alentunut eli
julkisten menojen suhde bkt:hen on laskenut, ja tämä on taas johtanut siihen, että kuntata-
lous on tasapainottunut. Tästä tietenkin kiitos myöskin kuntapäättäjille.

Työllisyyden iso kuva on positiivinen: työttömyys laskee, ennen kaikkea pitkäaikais-
työttömyys on vähentynyt. Myöskin työttömyysjaksojen kesto on lyhentynyt. Me olemme
tässä hallituskauden puolivälissä pystyneet luomaan edellytykset 45 000 työpaikan synty-
miselle. Tasaisen vauhdin taulukolla se tahtoo sanoa sitä, että me pääsemme noin 90 000
työpaikkaan, mutta kun talouden vauhti näyttäisi kiihtyvän, se 100 000:kin on mahdolli-
nen, täysin mahdollinen. Ja jos suhteutetaan edellisen hallituksen aikaansaannoksiin, sil-
loin saatiin 100 000 työtöntä.

Kehysneuvotteluissa päätettiin lisäpanostuksista osaamiseen, välittämiseen, kasvuun,
työllisyyteen ja uudistumiseen. Lippulaivainstituuteille 60 miljoonaa, Tekes 60 miljoonaa,
ammatillisen osaamisen osaamiskeskukset 80 miljoonaa, Suomen Akatemia 50 miljoonaa,
poliiseille 46 miljoonaa, Puolustusvoimat 52 miljoonaa. Supo sai 3,5 miljoonaa.
8



Pöytäkirjan asiakohta PTK 47/2017 vp
Nyt sitten siihen, mitä julkisen talouden suunnitelma antaa pienituloisille. Päivähoito-
maksujen alennus — tämä tuli käsiteltyä jo aikaisemmin kahdessa puheessa. Kymmenillä-
tuhansilla nämä maksut alenevat. Ne ovat niitä säästettyjä satasia, jotka lähtevät heti kulu-
tukseen. Yle-maksu puolestaan poistuu 200 000 hengeltä, eli tämän hallituskauden aikana
noin 500 000 hengeltä on Yle-maksu poistunut. Käytännössä siis tämä tahtoo sanoa sitä,
että tonnin voi tienata kuussa niin, että se tulee puhtaana käteen.

Nyt jos katsotaan sitä, miten ylivelkaantuneitten asemaa kohennetaan, tähän työhön pa-
nostetaan aluksi 8 miljoonaa, jatkossa 13 miljoonaa. Asumismenojen kasvua hillitään te-
kemällä indeksimuutos asumistukeen. Työvoimapalveluihin lisättiin huomattava panos-
tus. Minun lukuni on 25 miljoonaa, tässä aikaisemmin tuli esille, että 35 miljoonaa — täy-
tyy vielä katsoa, kumpi on oikeampi, huomattava kuitenkin. Opintotukeen tuli edellä mai-
nittu huoltajalisä. Ulosottolainsäädäntöä uudistetaan eli pitkän työttömyyskauden jälkeen
työllistyneelle velalliselle myönnetään lykkäystä ulosmittauksen alkamiseen. Päihdeäi-
deille annettiin tukea. Sitten tämä NEET-toimenpidekokonaisuus: 19 toimenpidettä, todel-
la hyvä.

No, mistä sitten säästettiin? Maahanmuuton kustannukset ovat laskeneet, koska Suo-
meen on saapunut noin 3 000 henkeä ennakoitua vähemmän. Eli kuntien kotouttamiskou-
lutuksesta 38 miljoonaa pois ja kuntien kotouttamistuesta 511 miljoonaa. 

Nyt mennään kohti uutta budjettia, ensi vuoden budjettia. Tätä valmistellaan jo nyt. Tu-
levien päätösten tulee olla edelleen pieni- ja keskituloisten ostovoimaa lisääviä, kasvua tu-
kevia, työllisyyttä ja hyvinvointia edistäviä. Alueellista kehitystä tulee tukea. 

Yhdyn siihen toiveeseen, että käydään Suomen taloudesta ja tulevaisuudesta hyvä kes-
kustelu toisiamme kunnioittaen. Suomi nousee vain yhteistyöllä. Yhdessä — Tillsammans.

14.36 Jukka Kopra kok (ryhmäpuheenvuoro):  Arvoisa puhemies! Lähes vuosikymme-
nen kooman jälkeen taloutemme on viimein palaamassa kasvu-uralle. Valtiovarainminis-
teriö arvioi kasvuksi tänä vuonna 1,2 prosenttia. Luku, jota vielä 2000-luvulla olisi pidetty
huolestuttavan alhaisena, otetaan tässä ajassa vastaan ilolla.

Suomen taloushistoria on ollut kasvun historiaa. Lähes 150 vuoden ajan talouskasvum-
me on ollut maailman toiseksi nopeinta. Pienen kansakunnan tervan viennistä alkanut kas-
vutarina on ainutlaatuinen. Valitettavasti finanssikriisin ja teollisuuden rakennemuutoksen
seurauksena tämän tarinan kirjoitus on ollut jäähyllä lähes kymmenen vuotta — saavutuk-
sia, joita kirjata taloutemme historiaan, ei juuri ole.

Markkinatalous kasvaa, ja suomalaisille tuotteille ja osaamiselle olisi jälleen kysyntää
globaaleilla markkinoilla. Taloushistoriamme seuraavan luvun kirjoittaminen on tämän
hallituksen, eduskunnan ja työmarkkinajärjestöjen käsissä. Suomi ei enää kestä toista me-
netettyä vuosikymmentä. Siksi meidän on toimittava nyt, kun asiat vielä ovat omissa kä-
sissämme.

Arvoisa puhemies! Alkuvuoden kasvulukujen lisäksi yrityksien ja kuluttajien vahvistu-
nut luottamus talouteen on tervetullut uutinen. Positiiviset tulevaisuuden odotukset ja ko-
hentunut taloustilanne osoittavat hallituksen olevan oikealla tiellä. Työn verotuksen ke-
vennykset, norminpurkutoimet ja kilpailun lisääminen, sote-palveluiden uudistaminen,
vastuullinen finanssipolitiikka sekä kilpailukykysopimus ovat kaikki vahvistaneet suoma-
laisten toivoa paremmasta huomisesta.

Meidän poliitikkojen tärkeä tehtävä on tuoda ihmisten arkeen toivoa — realistinen nä-
kemys siitä, että huominen päivä on tätä päivää parempi. Olisi houkuttelevaa maalailla pil-
9



Pöytäkirjan asiakohta PTK 47/2017 vp
vilinnoja pastellivärein, mutta halkeilevaa ja rapistuvaa seinää ei voi vain peitellä maalilla.
Hallitus ei rakenna tulevaisuudenuskoa tyhjien lupausten varaan, vaan olemme joutuneet
tekemään myös vaikeita päätöksiä — tinkimään tämän päivän hyvinvoinnista, jotta myös
huomisen hoiva ja sivistys voidaan turvata kestävästi.

Arvoisa puhemies! Maamme nuorisossa on valtava potentiaali. Joka viides 18—24-vuo-
tias suomalainen miettii yrittäjyyttä vaihtoehtona itselleen lähitulevaisuudessa. Vielä
2000-luvun alussa samaa mieltä oli vain noin pari prosenttia nuorisosta. Yrittäjäinnon kas-
vu on erityisen arvokasta, kun huomioimme, että uudet työpaikat syntyvät lähinnä pieniin
ja keskisuuriin yrityksiin.

Kokoomukselle on tärkeää, että puoliväliriihen päätöksillä vahvistetaan juuri nuorten
uskoa tulevaisuuteen. Kasvukehitystä tuetaan huippututkimuksen sekä innovointitoimin-
nan panostuksilla. Suomen Akatemiaa ja Tekesiä päätettiin rahoittaa ja pääomittaa yhteen-
sä 240 miljoonalla eurolla. Osaamista vahvistetaan käynnistämällä lukiokoulutuksen mo-
dernisointi, panostamalla lisää ammatillisen koulutuksen uudistukseen ja laajentamalla
työnantajan tarjoaman koulutuksen verovapautta. Yhteensä hallitus toteuttaa yli 400 mil-
joonan euron panostukset koulutukseen ja tutkimukseen.

Mahdollisuuksien tasa-arvoa eli jokaisen lapsen ja nuoren oikeutta tavoitella unelmiaan
vahvistetaan. Haasteellisilla alueilla toimivien koulujen tuki tuplattiin ja koulutuksen ja
työelämän ulkopuolella olevien nuorten tukea lisätään. Riihessä otettiin tärkeä askel kohti
maksutonta osa-aikaista varhaiskasvatusta alentamalla varhaiskasvatusmaksuja pieni- ja
keskituloisilta sekä puolittamalla sisarmaksu kaikilta perheiltä. Myös perheellisten opiske-
lijoiden toimeentuloa helpotettiin 75 euron opintotuen huoltajakorotuksella.

Kokoomus haluaa pitää huolta kaikista ja varmistaa, että talouskasvun synnyttämä hy-
vinvointi jakautuu oikeudenmukaisesti. Digitalisaation ja robotisaation kiihtyminen kas-
vattavat hyvinvointiamme, mutta kääntöpuolena ovat perinteisten työpaikkojen vähenemi-
nen ja työmarkkinoiden polarisaatio. Siksi nyt aloitettava sosiaaliturvan kokonaisuudistus
on välttämätön keino vastata muutokseen ja hyvä tilaisuus viedä sosiaaliturvaa osallista-
vampaan suuntaan, jossa työn ja turvan yhdistäminen on joustavampaa.

Arvoisa rouva puhemies! Lisäpanostukset rahoitettiin tiukan menokehyksen sisältä ja
myymällä valtion omaisuutta. Kokoomus pitää tärkeänä hallituksen tavoitetta taltuttaa jul-
kisen talouden velkaantuminen ja kestävyysvaje. Valtiovarainministeriön tuorein ennuste
kuitenkin karusti osoittaa, ettei nykyinen kasvu riitä poistamaan julkisen talouden alijää-
mää tai nostamaan työllisyysastetta tavoitellulle 72 prosentin tasolle. Prosenttikasvu läm-
mittää, mutta on muistettava, että koko hyvinvointiyhteiskuntamme rahoitus on laskettu
huomattavasti nopeamman kasvuoletuksen varaan. Todettakoon siis suoraan, etteivät hal-
lituksen nykytoimet vielä riitä.

Työsarkaa on siis riittävästi. Kahdessa vuodessa ehditään tehdä vielä paljon, jos tahtoa
ja rohkeutta on. Kokoomuksen eduskuntaryhmän mielestä jo ensi syksyn budjettiriihessä
olisi veroratkaisujen lisäksi tehtävä uusia työllisyyttä parantavia ratkaisuja. Yhtään kiveä
ei voida jättää kääntämättä kasvun ja työllisyyden tieltä. Siksi katsomme, että perhevapai-
den uudistaminen, työpaikkakohtaisen sopimisen lisääminen ja yritystukien uudelleenar-
viointi on pidettävä harkittavien keinojen valikoimassa.

Arvoisa puhemies! Julkisen talouden suunnitelman huolestuttavin viesti on, että vaati-
maton kasvumme on itse asiassa lähellä pitkän aikavälin kasvupotentiaaliamme. Korkea
rakenteellinen työttömyys yhdistettynä työikäisen väestön absoluuttiseen vähenemiseen
ovat ajaneet meidät vaikeaan nurkkaan. Tämä tarkoittaa, että kotimaista kysyntää vahvis-
10



Pöytäkirjan asiakohta PTK 47/2017 vp
tavilla toimenpiteillä on vain inflaatiota kasvattava vaikutus. Oppositionkin toivoisi pitä-
vän tämän mielessä tässä suhdannetilanteessa, että elvytyskortti voidaan pitää visusti tas-
kun pohjalla. Olemme suhdannekuopan sijaan rakenteellisessa kuopassa, josta voimme
nousta vain työn tarjontaa kasvattavien ja työmarkkinoiden joustavuutta lisäävien muutos-
ten avulla. Poppakonsteja ei tarvitse etsiä, vaan on vietävä loppuun Juha Sipilän hallitus-
ohjelman toimenpiteet.

Jotta tavoitteisiin päästään, vetoan hallituskumppaneiden lisäksi myös työmarkkinajär-
jestöihin. Uskon vahvasti, että tavoitteet kaikilla ovat yhteneväiset — saada Suomeen lisää
työtä ja hyvinvointia. Hallitus ei yksin voi tehdä tätä kaikkea, ja siksi on löydettävä tie, jos-
sa yhdessä sopien reilusti ja vastuullisesti saamme joustavoitettua työmarkkinoitamme.
Esitän tämän toiveen työmarkkinajärjestöille erityisesti yli 300 000 työttömämme ja hei-
dän perheidensä toimeentulon ja hyvinvoinnin vuoksi. Hallitus ja työmarkkinajärjestöt
voivat yhdessä kukistaa yhteiskuntamme suurimman eriarvoisuutta aiheuttavan tekijän,
työttömyyden, ja näin kirjoittaa taloushistoriaamme uuden menestystarinan.

14.43 Antti Rinne sd (ryhmäpuheenvuoro):  Arvoisa puhemies! Piti tulla työllisyysriihi,
tuli tussahdus. [Hälinää] Hallitus kokoontui puolivälitarkasteluun tilanteessa, jossa oli sel-
vää, että se ei tule saavuttamaan talouspolitiikan tavoitteitaan. Riihen päätökset eivät anna
aihetta tältä osin uudelleenarvioon. Politiikan suunta pysyi entisenä, uudet toimet jäivät nä-
pertelyksi, eikä talouden suuri kuva muuttunut. Työpaikkoja odottavat ihmiset joutuivat
jälleen pettymään.

Hallitus tavoittelee työllisyyden vahvistamista 110 000 ihmisellä tämän hallituskauden
aikana. Tähän tavoitteeseen ei tulla pääsemään edes puoliväliin. Myös 72 prosentin työlli-
syystavoitteesta ollaan jäämässä kauas: valtiovarainministeriön ennusteen mukaan työlli-
syysaste jää 70 prosenttiin vuonna 2019. Myös velkaantumistavoitteet jäävät saavuttamat-
ta. Velaksi eläminen ei lopu vuonna 2021. Hallitus on joutunut luopumaan omasta velka-
tavoitteestaan, koska se ei kykene tekemään työllisyyttä parantavia päätöksiä.

Hallituksen päätöksentekokyky osoittautui heikoksi. Se nosti kädet pystyyn eikä tehnyt
odotettuja uudistuksia, jotka se olisi vielä voinut tehdä.

Työllisyyden kannalta myönteinen päätös oli varhaiskasvatusmaksujen alentaminen. Se
tukee työssäkäyntiä ja helpottaa monien lapsiperheiden arkea.

Panostukset tutkimukseen, tuotekehitykseen, viennin edistämiseen ja elinkeinopolitiik-
kaan ovat tärkeitä ja tarpeellisia. Suurin osa näistä panostuksista on kuitenkin kertaluontoi-
sia ja aivan eri mittaluokkaa kuin hallituksen aiemmin tekemät pysyvät leikkaukset. Kyse
on laastarin laittamisesta itse aiheutetun märkivän haavan päälle.

Tämä sitaatti vuodelta 2014 sopii hyvin tähän: "Tällaisia paketteja on helppo tehdä: en-
sin leikataan, sitten palautetaan ja palautusta mainostetaan kasvupakettina." Tämä oli teiltä
silloin hyvin sanottu, pääministeri Sipilä. Siis tällaisia paketteja on helppo tehdä: ensin lei-
kataan, sitten palautetaan ja palautusta mainostetaan kasvupakettina. [Paavo Arhinmäki:
Ohhoh, kuka näin on sanonut?]

Arvoisa puhemies! Tälläkään kertaa uusilta leikkauksilta ei vältytty. Hallitus markkinoi
asumistuen heikennyksiä kannustintoimena, mutta todellisuudessa kyse on jälleen yhdestä
iskusta pienituloisten ihmisten toimeentuloon. Juuri kukaan asiantuntija ei tunnu uskovan,
että tällä leikkauksella pystyttäisiin hillitsemään vuokrien nousua.

Hallitus on yhä toteuttamassa työttömyysturvan aktiivimallia ja siihen liittyviä leik-
kauksia. Tämä aktiivimalli tarkoittaa 5 prosentin leikkausta työttömien ihmisten toimeen-
11



Pöytäkirjan asiakohta PTK 47/2017 vp
tuloon. Leikkaukset johtavat toimeentulotukiriippuvuuden kasvuun, ja se taas tarkoittaa
kannustinongelmien pahenemista. Tätäkään kokonaisuutta ei ole mietitty aivan loppuun
asti.

Maakunnilta hallitus päätyi leikkaamaan rahoitusta ennen kuin niitä on edes perustettu.
Maakuntaindeksin puolitus vuonna 2020 tarkoittaa 166 miljoonan euron lovea palvelui-
den rahoitukseen. Jo nyt on selvää, että monilla maakunnilla tulee olemaan suuria talou-
dellisia vaikeuksia selvitä tehtävistään. On kummallista, että hallitus päätti tietoisesti kas-
vattaa näitä riskejä. Sotkut jäävät seuraavan hallituksen selvitettäviksi.

Arvoisa puhemies! Mitä sitten pitäisi tehdä? Tarvitaan todellisia rakenneuudistuksia
työllisyyden vahvistamiseksi — sellaisia, mihin hallitus ei ole kyennyt.

Perhevapaita pitää uudistaa. Tarvitaan malli, joka tukee pienten lasten vanhempien työs-
säkäyntiä, jakaa vastuuta lasten hoidosta nykyistä tasaisemmin ja lisää perheiden valinnan-
mahdollisuuksia. Tällaisen uudistuksen tarpeen tunnustavat kaikki — paitsi Sipilän halli-
tus. Useita hyviä malleja on esitetty, SDP on esittänyt omansa, ja nyt tarvitaan vain päätös
uudistuksen toteuttamisesta.

Arvoisa puhemies! Aivan liian moni nuori on tällä hetkellä ilman koulutus- tai työpaik-
kaa. Meidän on huolehdittava siitä, että kaikki nuoret pysyvät mukana ja että kaikkien tu-
levaisuus näyttää valoisalta ja turvatulta. SDP on esittänyt oman, uuden nuorisotakuumal-
lin. Oppivelvollisuuden pidennys olisi tehokkain keino korjata ilman koulutusta jäämisen
ongelmaa.

Arvoisa puhemies! Retuperälle jätetyn työllisyyspolitiikan kehittämiseen on otettava
uusi ote. Suomi on kaukana muista Pohjoismaista. Tarvitsemme lisää panostuksia aktiivi-
seen työvoimapolitiikkaan, kuten koulutukseen ja ihmisten työllistämiseen yrityksiin, jär-
jestöihin ja kuntiin. SDP on jo pitkään esittänyt omaa malliaan, jossa työttömyysturvaa
voisi käyttää laajemmin työllistämiseen. Näin voisimme parantaa monien ihmisten mah-
dollisuuksia löytää työpaikka tai mielekästä tekemistä esimerkiksi järjestöistä tai työpa-
joista.

Lopuksi, arvoisa puhemies: Tarvitsemme yhä tulevaisuusinvestointeja ja talouskasvun
edellytysten vahvistamista. Homekoulut on saatava kuntoon, ja asumisen ja liikenteen pul-
lonkauloja on purettava. Tällaisilla investoinneilla luomme työpaikkoja tässä ja nyt ja
luomme pohjaa tulevalle kasvulle.

Arvoisa puhemies! Ikävä kyllä hallituksen kehyspäätös ei tuo muutosta talouden tilan-
nekuvaan. Jos talouspolitiikkaan ei saada uutta otetta, tavoitteista jäädään kauaksi. Uuden
otteen ottaminen on jäänyt nyt eduskunnan tehtäväksi. Sosiaalidemokraatit ovat valmiita
yhteistyöhön, jonka tavoitteena on korkeampi työllisyys, korkea osaaminen ja kaikkien
mukana pitäminen. [Kimmo Kivelä: Olipa tussahdus!]

14.50 Touko Aalto vihr (ryhmäpuheenvuoro): Arvoisa puhemies! Vihreät antaa hallituk-
selle kiitoksen niistä puoliväliriihessä tehdyistä päätöksistä, joilla paikattiin jo tehtyjä leik-
kauksia etenkin koulutukseen ja osaamiseen. On kuitenkin harhaanjohtavaa puhua isoista
satsauksista, kun ensin leikataan valtavasti ja sitten paikataan vähän. 20 000 lasta huolta-
vaa opiskelijaa ovat helpottuneita, kun hallitus päätti opintotuen huoltajakorotuksesta. Täs-
tä huolimatta yhteenlaskettu tuloskin on pienempi kuin tilanne ennen leikkauksia. Amma-
tillisesta koulutuksesta on leikattu 190 miljoonaa. [Eduskunnasta: Ei riitä!] Nyt ammatilli-
sen koulutuksen reformiin osoitettiin 15 miljoonaa kahdelle seuraavalle vuodelle. Se ei tuo
takaisin menetettyjä aloituspaikkoja, irtisanottuja opettajia eikä poistettuja lähiopetustun-
12



Pöytäkirjan asiakohta PTK 47/2017 vp
teja. Vaikka pääomittamisen osalta puhutaan isoista summista, itse tutkimukseen ja koulu-
tukseen sen kautta kanavoituu lisärahaa alle 10 miljoonaa euroa vuodessa.

Arvoisa puhemies! Vihreät on tyytyväinen jokaisesta myönteisestä uutisesta, joka liit-
tyy talous- ja työllisyyskehitykseen. Suomi pystyy kuitenkin parempaan, niin rakenteiden
uudistamisen kuin konkreettisten, ihmisten arkea helpottavien ja työllisyyttä lisäävien toi-
mien osalta. Vihreät sitoutuu sote-uudistuksen toteuttamiseen yhdessä hallituksen kanssa,
kunhan hallitus sitoutuu uudistuksen alkuperäisten tavoitteiden toteuttamiseen. On ennen-
aikaista sanoa, että sote-uudistuksella saavutetaan 3 miljardin euron kustannuskehityssääs-
töt, jos kaikkia sote-esityksiä ei ole annettu, valinnanvapauslaki joutuu vielä perustuslaki-
valiokunnan syyniin, tietojärjestelmäratkaisua ei ole olemassa ja maakuntia ei ole perustet-
tu. Hallituksen valinnanvapausmallin toteutuessa säästöjen sijaan riskinä on kokonaiskus-
tannusten nouseminen. Hyville ehdotuksille on nyt tarvetta, sillä hallituksen itse itselleen
asettamat talous- ja työllisyystavoitteet ovat jäämässä vajaiksi. Kun tämänkaltaisessa tilan-
teessa linjataan, että lisää leikkauksia ei tule, kokonaisveroaste ei saa nousta ja perhevapai-
den tai yritysverotuksen uudistaminen ei käy, keinot talous- ja työllisyyskäänteen aikaan-
saamiseksi ovat rajallisia. Hallitus jättääkin siis paljon odotusarvoa perussuomalaisten
puoluekokouksen jälkeiseen aikaan sekä syksyn budjettiriiheen. Ilman uusia ja vaikuttavia
työllisyystoimia ja rakenneuudistusten toimeenpanoa on vaikea saada aikaan kestävää
käännettä parempaan. 

Arvoisa puhemies! Yksi isoimpia haasteitamme on pitkäaikaistyöttömien suuri määrä,
samoin sen muuntuminen rakenteelliseksi työttömyydeksi. Pitkäaikaistyöttömät eivät ole
mikään yhtenäinen ihmisjoukko, ja sen vuoksi tarvitaan erityisiä toimia nuorten tilantee-
seen, moniongelmaisten ihmisten tukemiseksi sekä niille, joiden työttömyys on alkanut
toimialarakenteen muutoksesta. Elinkeinoelämän valtuuskunnan tekemän tuoreen selvi-
tyksen mukaan Suomessa on jo nyt 79 000 parhaassa työiässä olevaa miestä, jotka eivät tee
tai eivät edes hae töitä. Puoliväliriihen työllistämistoimissa oli paljon hyviä pieniä toimia,
joilla helpotetaan ja huomioidaan niin työttömien työnhakijoiden asemaa, itsensätyöllistä-
jien tilannetta kuin yrittäjien asemaa ja luodaan esimerkiksi sääntöjä nollatuntisopimusten
käyttämiseen. Hallituksen on kuitenkin syytä arvioida aikaisempien työllisyystoimiensa
vaikutukset pitkäaikaistyöttömyyteen, kuten kiky-sopimus, vuosiloma- ja työttömyystur-
valain muutokset sekä julkisten työvoima- ja yrityspalveluiden uudistaminen.

Arvoisa puhemies! Kuntavaalien aikana väitettiin, että perhevapaiden uudistaminen vei-
si perheiltä itsemääräämisoikeuden tai romuttaisi kotihoidon tuen täysin. Tämänkaltaiset
puheet ovat tietämättömyyttä esitetyistä vaihtoehdoista ja siitä, miksi niitä esitetään. Per-
hevapaajärjestelmä vaikuttaa yhteiskuntaan monella tapaa. Kyse on perheiden hyvinvoin-
nista, taloudesta, työllisyydestä, tasa-arvosta sekä sosiaalipolitiikasta. Nykyisen perheva-
paajärjestelmän ongelmat ovat hyvin tiedossa, ja lähes kaikki eduskuntapuolueet ja useat
eri järjestöt ovat esittäneet omia vaihtoehtojaan siitä, miten perheiden hyvinvointia voitai-
siin lisätä, työllisten määrää kasvattaa ja sukupuolten välistä tasa-arvoa edistää. Tästä huo-
limatta hallitus jätti perhevapaat uudistamatta. Vihreiden vaihtoehdossa molemmille van-
hemmille korvamerkitään 5 kuukautta ansiosidonnaista perhevapaata ja yhden 5 kuukau-
den jakson vanhemmat voivat jakaa keskenään parhaalla mahdollisella tavalla. Kotihoi-
don tuki muuttuisi joustavammaksi hoitorahaksi. Vihreät haluaa antaa mahdollisuuden tu-
kien käyttämiseen myös pätkissä ja osa-aikaisesti. Tämä olisi sitä kauan puhuttua joustoa
sekä valinnanvapautta.
13



Pöytäkirjan asiakohta PTK 47/2017 vp
Vihreät antaa vilpittömän kiitoksensa hallitukselle varhaiskasvatusmaksujen alentami-
sesta ja muutokseen satsatuista euroista. Tästä on hyvä kulkea kohti osa-aikaista maksu-
tonta varhaiskasvatusta. Yhä useamman lapsen saaminen laadukkaan varhaiskasvatuksen
pariin on tehokasta syrjäytymisen ehkäisyä. Samalla se edistää erityisesti naisten työlli-
syyttä.

Arvoisa puhemies! Hallituksen ilmasto- ja energiastrategian toteuttamiseen varataan li-
särahaa 25 miljoonaa euroa, ja kohteet ovat pääosin hyviä. Enemmän on kuitenkin tehtävä.
Hyvä uutinen on se, että monet ilmastonmuutoksen vastaiset toimet eivät tuota lisäkustan-
nuksia, päinvastoin. Kannustamme hallitusta ensimmäisenä karsimaan niitä yritystukia,
jotka ovat selvästi haitallisia ympäristölle eivätkä uudista taloutta. Tällaisia ovat esimer-
kiksi uusi päästökauppakompensaatio sekä teollisuuden energiaveroleikkuri. Kumpikaan
tuki ei ole ollut perusteltu myöskään tukea saaneiden yhtiöiden talouden kannalta. Koros-
tamme kokonaisuudessaan, että talouden osoittaessa toipumisen merkkejä olisi hyvä aika
laatia pitkän aikavälin suunnitelma tehottomien tukien karsimiseksi ja tukien uudelleen-
suuntaamiseksi. [Matti Vanhanen: Siis verojen kiristämiseksi!] 

Koulutus, tutkimus, innovaatiot ja osaaminen ovat suurimmat voimavaramme ja ilmas-
tonmuutos suurin uhkamme. Tämän pitää näkyä päätöksenteossa jo tänään, jotta voimme
vastata muuttuvaan maailmaan huomenna. Vihreät sitoutuu tuomaan jatkossakin omia
vaihtoehtojaan tulevaisuuden puolesta, mutta korostamme, että tässä työssä tarvitaan teis-
tä kansanedustajista jokaista, puoluekannasta riippumatta. Kunnioitetaan siis toisiamme ja
toimitaan yhdessä.

14.57 Li Andersson vas (ryhmäpuheenvuoro): Arvoisa puhemies! Pitkän taantuman jäl-
keen Suomeen on nyt luvassa maltillista kasvua ja myös investoinnit ovat nousussa. Kään-
ne kohti kasvu-uraa on ehdottoman tervetullut. Se oli myös vääjäämättä edessä jossain vai-
heessa, vaikka kaikki nyt yrittävät ottaa siitä kunnian itselleen. Vaikka Suomi nyt saa ve-
toapua maailmanmarkkinoilta, on kasvua valtiovarainministeriön ennusteen mukaan lu-
vassa tulevien vuosien aikana vain noin reilun prosentin edestä. Matalan kasvun olosuh-
teissa on entistä keskeisempää, että talouspolitiikassa tähdätään työllisyysvaikutusten
maksimoimiseen samalla, kun huolehditaan sosiaalisesta oikeudenmukaisuudesta ja tu-
loerojen kaventamisesta. Tämä hallitus on epäonnistunut molemmissa. Hallituksen työlli-
syystavoitteeseen pääseminen edellyttäisi paljon rohkeampia toimenpiteitä vanhempain-
vapaajärjestelmän uudistamiseksi, työttömyysturvan ja ulosoton byrokratialoukkujen pur-
kamiseksi, työllisyysmäärärahojen lisäämiseksi sekä mittavia panostuksia liikenneinfra-
struktuuriin ja korjausrakentamiseen. Hallitus on sen sijaan rapauttanut osaamista ja sosi-
aaliturvaa 4 miljardin säästöin, kasvattanut tuloeroja veronalennuksin. Sote-uudistuksen
myötä se on takaamassa 10 miljardin euron markkinat isoille yrityskonserneille.

Arvoisa puhemies! Julkisen talouden suunnitelmasta käy ilmi, että kilpailukykysopi-
muksen hinta valtiontaloudelle on 800 miljoonaa. Arvoisat ministerit, tästä on järkevä ta-
loudenpito ja järkevä työmarkkinapolitiikka kaukana. Suomalaiset duunarit saivat työajan
palkattoman pidennyksen, pienennetyt nettoansiot ja monet heistä lomarahojen leikkauk-
sen melkein kolmanneksella, ja sen lisäksi me saamme kaikki veronmaksajina paikata tä-
män sopimuksen jättämää lähes miljardin kokoista reikää valtion budjettiin. Koulutukseen
ette löydä rahaa, sosiaaliturvaan ette löydä rahaa, mutta palkanalennusten kustantamiseksi
löysitte melkein miljardin verran. Myös hävittäjähankintoihin löytyy rahaa, ja kaiken li-
säksi sitä paljon parjattua velkarahaa. Työllistäviin investointeihin valtio ei hallituksen
14



Pöytäkirjan asiakohta PTK 47/2017 vp
mielestä missään nimessä saa ottaa lainaa, mutta hävittäjäostoihin se sitten kelpaa. Päämi-
nisteri Sipilän mukaan tätä velkaa ei huomioida velaksi elämisen lopettamisessa. Velaksi
eläminen lopetetaan siis siten, että vain päätetään olla huomioimatta tietty osa julkisesta
velasta. [Mauri Pekkarinen: Pitäiskö?] Eikö tätä samaa periaatetta sitten voida soveltaa
työpaikkoja luovaan asunto- ja liikenneinvestointiohjelmaan?

Arvoisa puhemies! Kiitosta saa päätös alentaa varhaiskasvatusmaksuja, mutta muuten
hallituksen linja ei juurikaan muuttunut puoliväliriihessä. [Eduskunnasta: Entä turvallisuu-
desta?] Panostukset olivat pieniä määrärahalisäyksiä samoille kohteille, joista aikaisem-
min on leikattu paljon. Ammatilliselle koulutukselle annettiin 15 miljoonaa, kun puoli
vuotta aikaisemmin hallitus leikkasi 190 miljoonaa. Opiskelijat saavat nyt 10 miljoonaa,
kun opintotuesta leikataan yhteensä 112. Suunta ei muuttunut myöskään, mitä tulee pieni-
tuloisten huomioimiseen:

Puoliväliriihessä hallitus päätti niin sanotun aktiivimallin käyttöönotosta. Se on työttö-
myysturvan leikkuri, joka kohtelee työttömiä eriarvoisesti. Mallin järjettömyyttä kuvastaa
se, että työtön voi säilyttää oikeutensa täyteen työttömyysturvaan käymällä töissä.

Hallitus päätti myös uusista heikennyksistä asumistukeen. Tuen leikkausta on perustel-
tu sillä, että asumistuki toimisi vuokrankorotusautomaattina. Todellisuudessa vuokrat ovat
nousseet nopeammin kuin asumistuki. Myös sellaisina vuosina, kun asumistuen vuokra-
normeja ei ole korotettu, ovat vuokrat nousseet kuluttajahintoja nopeammin. Opintotuen
asumislisään on tehty parannuksia viimeksi vuonna 2005, tästä huolimatta vuokrat ovat
nousseet. Välillä kuuluu jopa ministereitä myöten väitteitä siitä, että asumistuki kattaisi
vuokran kokonaan. Tämä ei pidä paikkaansa. Viime vuonna 70 prosentilla vuokralla asu-
vista yleisen asumistuen saajista todellinen vuokra ylitti normivuokran, jonka perusteella
asumistuki lasketaan. Asumistuessa on sekä perusomavastuu että yläraja hyväksytyille
asumismenoille. Vaikka olisit niin pienituloinen, että omavastuuta ei ole, on asumistuki
enintään 80 prosenttia hyväksytyistä asumismenoista, jotka siis usein ovat pienemmät kuin
todellinen vuokra. Tuen heikennykset tulevat nyt kohdistumaan pienituloisiin vuokralla
asuviin eivätkä vuokranantajiin. Inhimillisempi keino puuttua ylikorkeisiin vuokriin on
kohtuuhintaisen asumisen merkittävä lisääminen sekä vuokrankorotuksia hillitsevien toi-
menpiteiden selvittäminen.

Arvoisa puhemies! Pienituloisetkin suomalaiset kaipaavat hyviä uutisia. Tässä puolivä-
liriihessä hallituksella olisi ollut mahdollisuus keskittyä inhimillisten uudistusten eteen-
päinviemiseen. Kestävä työllisyyspolitiikka luodaan panostamalla koulutukseen, tutki-
mukseen ja innovaatioihin. Tuen heikentämisen sijaan työllisyyttä voi edistää myös purka-
malla erityisesti työttömiin kohdistuvia byrokratialoukkuja, helpottamalla opiskelua työt-
tömyysturvalla, nostamalla työttömyysturvan suojaosaa sekä nostamalla ulosoton suo-
jaosuuden esimerkiksi 800 euroon kuussa.

Me haluamme vasemmistossa Suomeen kestävän rakennemuutoksen, joka turvaa suo-
malaisen huippuosaamisen, teollisen kilpailukyvyn ja korkean työllisyyden sosiaalisesti ja
ekologisesti kestävällä tavalla. [Eero Heinäluoma: Selkeä linja!]

15.04 Mats Nylund r (ryhmäpuheenvuoro):  Värderade fru talman, arvoisa rouva puhe-
mies! Sipilän hallitus on pitänyt hallitusohjelmansa puolivälitarkastelun ja päivittänyt jul-
kisen talouden suunnitelman. Lopputulos on lievästi positiivinen mutta melko vaatimaton.
On selvästi nähtävissä, että perussuomalaisten surkea ja keskustan kovin heikko tulos kun-
nallisvaaleissa on saanut hallituksen hyvin varovaiseksi. 
15



Pöytäkirjan asiakohta PTK 47/2017 vp
Hallituksen tärkein tavoite, työpaikkojen lisääminen ja työllisyysasteen nostaminen 72
prosenttiin, jää saavuttamatta siitä huolimatta, että suhdanteet ovat kääntyneet parempaan
suuntaan. Useimpia merkittäviä päätöksiä, joita asiantuntijoiden mukaan tarvittaisiin ta-
voitteeseen pääsemiseksi, on lykätty tai pantu kokonaan jäihin. Työmarkkinoiden uudista-
misesta ja paremmista mahdollisuuksista paikalliseen sopimiseen ei tullut mitään. Perhe-
politiikan uudistamisesta ei tullut mitään, vaikka on olemassa hyviä malleja, jotka sekä pa-
rantaisivat naisten asemaa työmarkkinoilla että lisäisivät miesten mahdollisuuksia olla pi-
dempään lastensa kanssa kotona niiden ollessa pieniä. 

Rohkeista veropäätöksistä, jotka pienentäisivät Suomessa työn verotukseen kohdistu-
vaa äärimmäisen korkeaa veropainetta, ei tullut niistäkään mitään. Tässä onkin kysyttävä
hallitukselta: miksi ette tartu tilaisuuteen, joka nyt tarjoutuu? Asiantuntijat ovat yksimieli-
siä siitä, että sote- ja maakuntauudistus merkitsee verojärjestelmän perinpohjaista muutos-
ta. Eikö pitäisi tarttua tilaisuuteen ja tehdä samanaikaisesti tämän muutoksen kanssa muita
veropäätöksiä, jotka ovat järkeviä ja pienentävät meillä työhön kohdistuvaa ankaraa vero-
tusta?

Värderade talman! De åtgärder som regeringen ska ha beröm för är de sänkta dagvårdsav-
gifterna som minskar på flitfällorna. Bra är även att man styr resurser för att förbättra kva-
liteten på småbarnspedagogiken och stärker jämlikheten i landets grundskolor. Liksom
ungdomssatsningarna. Även försörjartillägget i studiestödet är välkommet, även om det
inte räcker till för att kompensera tidigare nedskärningar. Detsamma kan man säga om sats-
ningarna på Tekes och Finlands Akademi, de är helt nödvändiga, men de kompenserar inte
de tidigare kraftiga nedskärningarna av utbildningsresurserna.

Fastän vi alla vet att regeringens handlingsprogram är otillräckligt så har regeringen pa-
keterat åtgärderna så det ser bra ut. Man talar vackert om olika korgar för kompetens, för
tillväxt, för sysselsättning, omsorg, förnyelse och säkerhet. Frågan är om innehållet i kor-
garna räcker till.

Arvoisa puhemies! Ruotsalainen eduskuntaryhmä olisi toivonut selkeämpiä linjauksia työ-
markkinoiden uudistamisesta ja pienyrittäjyyteen kannustamisesta. Meidän pitäisi välittö-
mästi poistaa ulkomaista työvoimaa koskeva tarveharkinta. Erityisesti uudet startup-yri-
tykset ovat vaatineet tätä. Sen sijaan hallitus laatii laskelmiaan, jotka lähtevät maahanmuu-
ton vähenemisestä. On surullista ja täydellinen harhaluulo kuvitella, että suljetumpi Suomi
voisi tarjota enemmän hyvinvointia ja turvaa.

Arvoisa puhemies! Hallituksella on ollut kunnianhimoiset tavoitteet työllisyysasteen
noususta ja sote-uudistuksen tuomista säästöistä. Nyt puoliväliriihessä ei tullut merkittäviä
toimenpiteitä työllisyyttä ajatellen, ja soten tietojärjestelmiin tullaan laittamaan neljän
vuoden aikana miljardi euroa rahaa. Soteen satsattava raha on välttämätön, mutta samalla
puhutaan, että soten säästövaikutus tulee olemaan 3 miljardia. En varmasti ole yksin, kun
sanon, että tämä kaikki tuntuu vähän oudolta. Sanotaan, että työllisyys kasvaa ja saamme
miljardiluokan säästöt, mutta asiantuntijat sanovat, että tämä on lähinnä utopiaa. Hyvä hal-
litus, miten te olette laskeneet, että tämä yhtälö oikein toimii?

Kun hallitus, sikäli kuin oikein ymmärrän, ensi viikolla antaa ehdotuksensa valinnanva-
pausmallista, myös pienten ja keskisuurten yritysten rooli on turvattava. Sosiaali- ja ter-
veydenhuollostamme ei saa tulla suurten terveysjättien temmellyskenttää. Tässä hallituk-
sen on otettava vastuunsa eikä oltava naiivi.
16



Pöytäkirjan asiakohta PTK 47/2017 vp
Värderade fru talman! Statsministern sade efter halvtidsöversynen att regeringen når sina
mål om ekonomin växer med två procent. Det är bra med en optimistisk grundton, men vi
vet att finansministeriet förutspår en klart lägre tillväxt. Om Finland ska överträffa prog-
noserna måste vi ha en klar strategi i väsentliga framtidsfrågor. EU:s avfallsdirektiv och
materialåtervinningsindustrin kan ge tusentals nya jobb. Delningsekonomin är också fram-
tidens melodi. Populariteten med delningsekonomi ökar ständigt, men lagstiftningen häng-
er inte med. Finland borde vara mer proaktiv i att förnya lagstiftningen så att spelreglerna
blir klara.

Vi bör också satsa på nya branscher. Finlands ekonomiska utveckling beror i hög grad på
hur företagen kan ta till vara innovationer och ny forskning. Bland annat energisektorns
kraftiga förändring, Paris klimatavtal skapar stor potential inom miljöteknologi och clean-
tech, och det bör vi kunna utnyttja bättre än i dag.

Puhemies Maria Lohela:  Kristillisdemokraattinen eduskuntaryhmä, edustaja Östman,
olkaa hyvä. Edustaja Östmanin puheenvuoron jälkeen puheenvuorot ensin ministeri Orpol-
le ja sitten pääministeri Sipilälle, kummallekin 5 minuuttia, ja sitten debatti.

15.11 Peter Östman kd (ryhmäpuheenvuoro):  Arvoisa rouva puhemies, värderade tal-
man! Suomen talous on pikkuhiljaa kääntymässä nousuun, ja tämähän on hyvä uutinen.

Den finländska ekonomin har svängt i en positiv riktning, och det är en god nyhet. Förvänt-
ningarna inför regeringens halvtidsöversyn innehöll stora förväntningar. Trots att regering-
ens beslut inte svarade mot dessa förväntningar, framför allt gällande arbetslivsreformerna
och flitfällorna, finns en del goda beslut också i halvtidsrian. Försörjartillägget för stude-
rande med barn var ett nödvändigt beslut, likaså tilläggsresurserna för polisen och gräns-
bevakningen.

Arvoisa puhemies! Hallituksen puheet ennen puolivälitarkastelua antoivat aiheen odottaa
suuria. Hallituksen ministerit olivat jo pitkään viitanneet puoliväliriiheen puheissaan ja an-
taneet ymmärtää, että silloin tuodaan uusia ratkaisuja talouden ja työllisyyden haasteisiin.
Kehysriihen ajankohtaa jopa siirrettiin yli kuntavaalien, jotta hallitus pystyisi valmistele-
maan esityksensä huolella.

Mitä sitten jäi käteen? No, mielestämme liian vähän. Työllisyysreformeja ei nähty, pai-
kallista sopimista ei haluttu edistää eikä huonosti kohdennettuihin yritystukiin puututtu.
Kristillisdemokraattinen eduskuntaryhmä odotti ja odottaa hallitukselta enemmän. Puoli-
väliriihen yhtenä mottona oli uudistaminen. "Turvallisuuden, työllisyyden, huolenpidon ja
uudistamisen riihi", kuten hallitus sen itse ilmaisi.

Pienet lisäpanostukset työvoimapalveluihin ovat toki tervetulleita mutta eivät riittäviä.
Suomen tukijärjestelmä ei edelleenkään kannusta tarpeeksi ottamaan työtä vastaan. Työl-
lisyyttä lisäävistä selkeistä toimista olisi pitänyt päättää puoliväliriihessä, ja ne olisi pitä-
nyt saada voimaan ripeästi. Hallitus päätti kylläkin joistakin toimenpiteistä, mutta liian
moni näistä on edelleen selvitettävien asioiden listalla. Ei voi olla niin, että ne tulisivat voi-
maan vasta ensi vaalikaudella. Velka juoksee koko ajan ja kustannukset kasvavat, kun ih-
miset ovat työttöminä.

Arvoisa puhemies! Julkisen talouden suunnitelmassa on toki myös hyvää. Kristillisde-
mokraattinen eduskuntaryhmä pitää perheellisille opiskelijoille palautettua huoltajakoro-
17



Pöytäkirjan asiakohta PTK 47/2017 vp
tusta erittäin tervetulleena. Olemme esittäneet huoltajakorotuksen käyttöönottoa vaalikau-
den alusta lähtien. Valitettavasti lapsiperheille kohdistettu korotus jäi kovin pieneksi, se ei
riitä korvaamaan edes aiemmin tehtyä leikkausta opintotukeen. Vaihtoehtobudjetissamme
esitimme 200 euron huoltajakorotusta.

Kannustinloukkujen purkamiseksi tehdyt toimet ovat myös oikeansuuntaisia, tosin ne-
kin jäivät kovin vaatimattomiksi. Varhaiskasvatusmaksujen alentaminen perheen toisesta
lapsesta on tervetullut uudistus monen keskituloisen perheen osalta. Kristillisdemokraatti-
nen eduskuntaryhmä olisi kuitenkin toivonut hallitukselta rohkeampaa otetta perhevapai-
den ja päivähoidon kehittämisessä. Tarjosimme jopa hopeisella tarjottimella valmista mal-
lia. Taaperobonukseksi nimetty KD:n malli olisi tuonut joustavuutta, selkeyttä ja valinnan-
vapautta lapsiperheille. Nyt hallitus meni sieltä, missä aita oli matalin.

Arvoisa puhemies! Asumistukiuudistus on sekin oikeansuuntainen. Asumistukijärjes-
telmää tulee uudistaa, sillä alati kasvavat asumistuet valuvat vuokranantajille ja nostavat
yleistä vuokratasoa. Hätäisesti valmisteltu asumistuen leikkaus aiheuttaa kuitenkin suuria
ongelmia monille. Ihmiset tulevat ajautumaan toimeentuloluukuille. Uudistus olisi pitänyt
kytkeä yhteen sosiaaliturvan kokonaisuudistuksen kanssa ja toteuttaa niin, ettei kukaan tu-
esta riippuvainen ajaudu kohtuuttomaan tilanteeseen. Kristillisdemokraattien kannustava
perusturva -mallissa tämä asia on huomioitu. Toivomme todella, että mallimme huomioi-
daan käynnistettävässä sosiaaliturvan kokonaisuudistushankkeessa.

Arvoisa puhemies! Lisäykset tutkimukseen, kehitykseen, viennin edistämiseen ja kou-
lutukseen ovat ilman muuta tervetulleita. Nämäkin panostukset jäävät kuitenkin verrattain
pieniksi. Esimerkiksi hallitus palauttaa teknologian tutkimukseen vain kolmasosan siltä
viemistään rahoista ja ammatillisen koulutuksen reformiin kohdennettu 15 miljoonaa eu-
roa kahdelle vuodelle on mahdottoman pieni summa verrattuna 190 miljoonan euron leik-
kauksiin.

Arvoisa puhemies! Kristillisdemokraattinen eduskuntaryhmä pitää turvallisuuteen teh-
täviä panostuksia erittäin tärkeinä ja kannatettavina. Määrärahalisäykset Puolustusvoimil-
le, Rajavartiolaitokselle ja poliisille tulevat todella tarpeeseen. Ilman lisämäärärahoja esi-
merkiksi poliisien määrä olisi laskenut reippaasti alle 7 000:n, millä olisi ollut katastrofaa-
liset seuraukset. Ryhmämme haluaa muistuttaa siitä, että mikäli hallitus toteuttaa kaavail-
lut muutokset maamme alkoholipolitiikkaan, tarkoittaa se samalla poliisin työmäärän li-
sääntymistä merkittävästi. Silloin nämäkään määrärahalisäykset eivät riitä, vaan poliisi tu-
lee tarvitsemaan huomattavasti lisää resursseja.

Arvoisa puhemies! Kristillisdemokraattinen eduskuntaryhmä pitää hallituksen toimia
osittain oikeansuuntaisina vaikkakin riittämättöminä. Mutta vaalikausihan on vasta puoles-
savälissä. Vielä on aikaa tarttua toimeen ja tehdä kunnollisia ratkaisuja ja todellisia uudis-
tuksia. Niitä Suomi tarvitsee nyt.

Puhemies Maria Lohela: Ja ministeri Orpo, 5 minuuttia, olkaa hyvä.

15.18 Valtiovarainministeri Petteri Orpo: Arvoisa puhemies! Kiitoksia eduskuntaryh-
mille hyvistä, valmistelluista puheenvuoroista.

Ehkä se perusasetelma, mikä tässä nyt on: Näen tämän niin, että jos katsotaan, mitä kah-
den vuoden aikana on tapahtunut, niin kiistatta talous on lähtenyt kasvuun, kiistatta työlli-
syyskehitys on positiivista, kiistatta mennään oikeaan suuntaan. Se on iso muutos, ja jos
siinä on jotain entisen hallituksen pohjalle tekemää hyvää, niin kaikki kiitos siitä, mutta
18



Pöytäkirjan asiakohta PTK 47/2017 vp
tämä hallitus tekee määrätietoista talous- ja työllisyyspolitiikkaa, joka tulee varmasti joh-
tamaan siihen, että me menemme kohti parempaa koko ajan. Mutta koska meidän raken-
teelliset ongelmat yhteiskunnassa ja taloudessa ovat sen verran suuria plus että maailman-
talous ei ole antanut meille vetoapua, niin tämä vauhti ei ole ollut talouden kasvussa vielä
niin nopeaa kuin me itse olemme toivoneet.

Mutta me olemme siis menossa tällä hetkellä vauhdilla 70 prosentin työllisyysastee-
seen. Se, mikä tekee siitä tavoitteesta kovan, on se, että suuret ikäluokat jäävät vuosittain
eläkkeelle, ja se, että työllisten määrä nousee, vaatii todella kovaa työtä. Mutta mennään
oikeaan suuntaan. Me tarvitsemme jatkuvia toimenpiteitä. Niitä on hallitusohjelmassa.
Niitä tehtiin viime syksynä riihessä, kymmenen kohdan ohjelma. Vuodenvaihteessa pan-
tiin toimeen työllisyystoimia, nyt tehtiin taas uusia työllisyystoimia, ja me teemme niitä
koko ajan — ja ajatuksella, että viimeisellä viikolla ennen vaaleja tehdään viimeiset refor-
mit, jotka luovat työtä ja työpaikkoja. Ei ole yksittäistä ratkaisua, ja kun kuuntelin opposi-
tion puheenvuoroja, niin kyllä kovin tussauksiksi jäivät ne teidän keinonne, millä työlli-
syyttä saadaan nousuun, esimerkiksi SDP:llä oli työttömyyskorvausten uudistaminen sii-
hen suuntaan, että sen voi käyttää työnhakuun. Tähänhän suuntaan me olemme kehittämäs-
sä työttömyysturvaa: voi käyttää starttirahana, koulutukseensa, itsensä kehittämiseen.

Lisäksi teillä nousivat esille homekoulut ja liikennehankkeet. Liikennehankkeisiin hal-
litus jo ohjelmassaan on panostanut merkittävällä tavalla. [Anne Kalmari: Se on hyvä!]
Homekouluongelma on asia, johon pitää puuttua yhteiskunnassa, mutta rakennusalahan on
itse asiassa itsessään niitä aloja, joilla tällä hetkellä menee kaikkein vahvimmin Suomessa.
Suomessa rakennetaan paljon ja pidetään siitä suhdanteesta kiinni.

Mutta kaiken kaikkiaan tuli kyllä sellainen olo, että mikään ei riitä. Edustaja Östman
käytti tätä termiä ainakin viidesti puheensa aikana, "kun mikään ei riitä": panostamme työ-
voimapalveluihin, mutta ei riittävästi; koulutukseen, mutta ei riittävästi; peruskoulujen
tasa-arvon parantamiseen, mutta ei riittävästi; [Jukka Gustafsson: Mutta jos se pitää paik-
kansa, jos se on totta! — Välihuutoja] teemme työllisyystoimia, lukuisia työllisyystoimia,
tulee tuhansia työllisiä vaikutusarvioiden mukaan — ei riitä. Mutta näistä päätöksistä yksi
kerrallaan kasataan se kokonaisuus, joka vie Suomea eteenpäin ja joka luo mahdollisuu-
den ihmisille, jotka ovat työttöminä, päästä töihin. Saatikka se, että me loimme näillä pää-
töksillä pohjaa tulevaisuuden menestykselle: panostukset huippututkimukseen, huipputuo-
tekehitykseen, innovaatioihin, Suomen Akatemian lippulaivahankkeisiin pääomittamisen
kautta 60 miljoonaa, Tekesin kasvumoottoreihin pääomittamisen kautta 60 miljoonaa. [Pia
Viitanen: Sieltä leikattiin aikaisemmin!] — Annetaan se huippututkimukseen, siihen, mitä
tehdään yhdessä yritysten kanssa, jotka tuovat konkreettisesti nopealla tähtäimellä hyvää
meille viennissä ja uusia tuotteita.

Silloin kun rahaa on vähän, niin se pitää käyttää viisaasti, ja mielestäni se oli tämän ke-
hysriihen yksi keskeisiä sanomia. Käytetään vähä liikkumavara viisaasti: turvallisuuteen,
työllisyystoimiin, koulutukseen, osaamiseen ja uudistumiseen. Minusta tämä on nyt ihan
järkevää, määrätietoista politikkaa. Minä olen aivan varma siitä, että kun me jatkamme hal-
litusohjelman viitoittamalla linjalla, nämä uudistukset alkavat purra kovemmin ja kovem-
min. Me kannattelemme, viemme eteenpäin sitä talouskasvua, luomme edellytyksiä uu-
sien työpaikkojen syntymiselle — emme me niitä synnytä, ne syntyvät yrityksiin. Nyt yri-
tyksillä muun muassa — kiitos kilpailukykysopimuksen, jota sitäkin on täällä arvosteltu —
on kilpailukykyä. Selkeästi vientikin on lähdössä parempaan suuntaan. Meillä on merite-
19



Pöytäkirjan asiakohta PTK 47/2017 vp
ollisuutta, autoteollisuutta, monia muita aloja, joilla nyt näyttää paremmalta. Sitä pitää tu-
kea. [Li Andersson: Ja velkaantua!]

Vielä viimeisenä asiana edustaja Anderssonille totean vielä kerran tästä kilpailukykyso-
pimuksesta. Työmarkkinajärjestöt, eli työntekijäjärjestötkin yhdessä työnantajajärjestöjen
kanssa, sopivat sen rakenteen, sen sisällön, millä sitä kilpailukykyä parannetaan. [Paavo
Arhinmäki: Te siihen pakotitte!] Hallitus ei tehnyt niitä sisällöllisiä päätöksiä, tämä on tär-
keää muistaa, ja veronkevennykset ovat oleellinen osa sitä. Työn veron keventäminen on
hallituksen näkökulmasta työllisyyttä, kasvua tukeva toimenpide, ihmisten ostovoimaa pa-
rantava toimenpide, ja se suuri ero ehkä vasemmistoliittolaiseen ajatteluun on se, että kun
teillä menot ja veronkevennykset menevät autuaasti sekaisin, [Paavo Arhinmäki: Miten
niin?] ihan niin kuin ne rahat olisivat valtion rahoja, niin eivät ne ole, vaan ne ovat ihmis-
ten rahoja, ja me haluamme ottaa niistä mahdollisimman vähän, jotta heidän kannattaa teh-
dä töitä.

Puhemies Maria Lohela: Pääministeri Sipilä, 5 minuuttia. Sen jälkeen debatti.

15.24 Pääministeri Juha Sipilä: Arvoisa puhemies! Hallituksen puoliväliriihessä kävim-
me ensin läpi hallitusohjelman toteutumisen tilanteen. Talouden puolella tehtävämme on
ollut löytää ratkaisut noin 10 miljardin euron kestävyysvajeeseen. Tästä urakasta on nyt
tehty linjaukset noin 80-prosenttisesti jo kahden ensimmäisen toimintavuoden aikana. Hal-
lituksen ohjelmassa sovittu 4 miljardin raskas säästötavoite on nyt kasassa. SDP:n puoli
vuotta pelottelema 2 miljardin lisäleikkaus ei ole toteutunut, pidimme lupauksemme siitä.
Suuret uudistukset etenevät aikataulussa. Sote- ja maakuntauudistuksen arvioidaan kuro-
van kestävyysvajetta vajaan 3 miljardin euron edestä. Sovimme myös julkisen talouden
toimintauudistuksen sisällöstä. Sillä saavutetaan noin miljardin euron kustannussäästö kes-
tävyysvajetarkastelussa. Lisäksi olemme toteuttaneet viime kaudella kesken jääneen elä-
keuudistuksen.

Soten valinnanvapauslait ovat tiistaina valtioneuvostossa ja ensi viikolla täällä eduskun-
nassa. Kustannussäästöjen kannalta oleellisen sote-ict:n kehittämiseen osoitimme kehys-
riihessä peräti noin miljardi euroa.

Talouden saralta kuuluu hyviä uutisia päivittäin. Talous kasvaa, työllisyysaste nousee,
ja työttömyys vähenee. Parantunut tilanne näkyy myös pitkäaikaistyöttömyydessä. Huo-
mio on edelleen kasvua ja työllisyyttä edistävissä toimissa. Niiden onnistumisesta riippu-
vat loput 20 prosenttia kestävyysvajeurakastamme. Meillä on nyt kaksi vuotta aikaa tehdä
täysillä töitä myös talous- ja työllisyystavoitteisiin pääsemiseksi. Talouden realiteetit ovat
selvät, eikä työllisyysaste nouse itsestään. Pitkässä juoksussa edes tuo 72 prosentin työlli-
syysaste ei tule riittämään. Vaikka eteenpäin on menty, tehtävää riittää. Uudistaminen jat-
kuu.

Arvoisa puhemies! Tilanneanalyysin jälkeen päätimme keskittyä puoliväliriihessä nel-
jään kokonaisuuteen: osaaminen, kasvu ja työllisyys; välittäminen; uudistaminen; turvalli-
suus. Me kaikki tiedämme, että talouden liikkumavara on todella pieni. Pystyimme silti hy-
vin suuntaamaan käytettävissä olevat eurot näihin neljään kokonaisuuteen.

Osaamisen ja työllisyyden vauhdittamiseksi panostamme yritysten tuotekehitykseen,
uudistumiseen, huippututkimukseen ja tutkimuksen vaikuttavuuteen. Innovaatiorahoitus-
keskus Tekesille osoitetaan lisää valtuuksia yhteensä 70 miljoonaa ja Suomen Akatemialle
50 miljoonaa euroa vuosille 2018—2019. Lisäksi lippulaivahankkeita ja Tekesiä varaudu-
20



Pöytäkirjan asiakohta PTK 47/2017 vp
taan pääomittamaan kumpaakin 60 miljoonalla eurolla. Uskon tämän vauhdittavan talou-
den käännettä ja luovan uusia korkean arvonlisän työpaikkoja. Valtio myös varautuu pää-
omittamaan ammatillisen koulutuksen osaamiskeskuksia yhteensä 80 miljoonalla eurolla.

Työvoiman kysyntä on kasvanut. Nyt pitää saada työntekijä ja työpaikka kohtaamaan.
Tätä varten osoitetaan 25 miljoonaa euroa vuodessa lisäresursseja työvoimapalveluihin ja
alueellista liikkumista työn perässä tuetaan. Pieni- ja keskituloisten varhaiskasvatusmak-
suja alennetaan.

Arvoisa puhemies! Teimme myös tärkeitä panostuksia erityisesti nuorten syrjäytymisen
ehkäisemiseksi lähes 60 miljoonalla eurolla vuodessa. Esimerkiksi peruskoulun tasa-ar-
voa vahvistetaan, päihdeäitien hoitoon satsataan, opintotukeen tulee huoltajakorotus.

Työllisyys- ja yrittäjätoimissa palkkatuen käyttöä tehostetaan, ylivelkaantuneiden työl-
listymistä helpotetaan, yrittäjän sairauspäivärahan omavastuuaikaa lyhennetään sekä itsen-
sätyöllistäjien työttömyysturvaa parannetaan. Päivähoitomaksuja alennetaan pieni- ja kes-
kituloisilta.

Koko Suomen ja kaikkien suomalaisten turvallisuudesta huolehditaan. Teemme vahvan
panostuksen maanpuolustukseen, poliisille, Rajavartiolaitokselle ja suojelupoliisille: yh-
teensä vajaan 100 miljoonan vuotuinen korotus.

Hallituksen energia- ja ilmastostrategiassa Suomi on päättänyt luopua kivihiilen ener-
giakäytöstä, puolittaa tuontiöljyn käytön ja nostaa uusiutuvan energian osuuden yli 50 pro-
senttiin. Näillä toimilla Suomi täyttää sitoumuksensa Pariisin ilmastosopimukseen. Tähän
tarkoitukseen lisätään 25 miljoonaa euroa jokaiselle kehyskauden vuodelle.

Palaan — ajan nyt loppuessa — SDP:n erikoiseen puheiden ja tekojen ristiriitaan tässä
keskustelussa. [Paavo Arhinmäki: Olisit voinut siitä aloittaa!]

Puhemies Maria Lohela: Nyt voidaan aloittaa debatti. Pyydän siihen osallistuvia ilmoit-
tautumaan.

15.29 Annika Saarikko kesk (vastauspuheenvuoro): Arvoisa puhemies! Täällä kuulluis-
ta puheenvuoroista mieleeni jäi erityisesti valtiovarainministerin viisas toteamus siitä, että
silloin, kun on rahaa vähän, käytetään se viisaasti. Hyvä, että näin viime viikon neuvotte-
luissa hallitus toimi.

Pääministeri Sipilä puolestaan totesi: tehdään täysillä töitä seuraavat kaksi vuotta. On ai-
van oikein ja välttämätöntä, että hallitus katsoo yhtä uutterasti tulevaa kahta vuotta. Uudis-
tukset ovat kesken, työ on kesken.

Sen sijaan oppositiojohtaja Rinteen puheenvuoro, joka alkoi syyttelyllä tussahduksesta,
jäi itse kyllä vaihtoehdon osalta pelkästään tussahdukseksi. Olen pannut merkille, kun ko-
vasti arvostelette työllisyysastevajetta hallituksen toimissa, että teidän oma näyttönne val-
tiovarainministerikaudelta ei ole kyllä erityisen hääppöinen. Käsitykseni mukaan työlli-
syysaste nimittäin laski teidän kaudellanne 0,5 prosenttia ja pitkäaikaistyöttömiä tuli
17 000 lisää. En pidä tuota erityisen ansiokkaana, jos täällä arvostelee muita.

15.31 Ville Vähämäki ps (vastauspuheenvuoro): Puhemies! Ihan muutama huomio:
Edustaja Aalto nosti hyvin esille nämä 75 000 kadonnutta työmiestä. Hallituksella on

tämä 19 kohdan NEET-toimenpidekokonaisuus, jolla näitä henkilöitä koetetaan saada kou-
lutuspolun alkuun ja edelleen sitten työpaikkaan.
21



Pöytäkirjan asiakohta PTK 47/2017 vp
Edustaja Östman pohti työpaikkojen luontia. Kilpailukykysopimus toimii tällä hetkellä
meidän eduksemme: pelkästään teknologiateollisuuden alalla 11 000 työpaikkaa kolmen
ensimmäisen tämän vuoden alkukuukauden aikana. Kustannuskilpailukyvyssä saavute-
taan Saksaa vauhdilla.

SDP:llä oli maininta homekouluista. Meidän täytyy kehittää sinne puolelle uusia han-
kintamalleja. Tällä hetkellä kun me hankimme seiniä, niin jatkossa meidän täytyy hankkia
sitä, että meillä ei ole lapsille sisäilmaongelmia siellä. Eli näihin yli tuhanteen kouluun
meidän täytyy keksiä jotain uusia keinoja. Ei voi olla siten, että meidän lapset käyvät ho-
meongelmaisissa kouluissa.

15.32 Jukka Kopra kok (vastauspuheenvuoro):  Arvoisa rouva puhemies! Suomen ta-
lous kasvaa, työllisyys paranee, velkaantuminen hidastuu, kansalaisten, kotitalouksien ja
yritysten usko tulevaisuuteen on paljon parempi. Voidaan sanoa, että hallituksen toimet al-
kavat purra ja Suomen talouden käänne on tapahtunut, suunta on oikea.

Kuitenkin kun kuuntelee esimerkiksi vasemmistopuolueiden ja opposition vappupuhei-
ta, siellä vaaditaan suunnanmuutosta ja puhutaan, että väärin mennään. On pakko kysyä
kyllä arvoisan opposition edustajilta, mihin suuntaan te haluaisitte nyt tämän talouden
kääntää, kun se vihdoinkin menee positiiviseen suuntaan, kun Suomen talous kohenee —
takaisinko sinne puutteen ja kurjuuden alhoon, josta juuri nyt ollaan noustu?

15.33 Antti Rinne sd (vastauspuheenvuoro):  Arvoisa puhemies! Kansalaisten kannalta,
hyvinvointipalveluiden ja turvaverkkojen kannalta tärkein asia on se, mitä tapahtuu työlli-
syydessä, pitkäaikaistyöttömyydessä ja nuorten työttömyydessä. Tämän hallituksen tavoit-
teet 72 prosentin työllisyysasteesta ja 110 000 uudesta työpaikasta ovat jäämässä saavutta-
mattomiin, niin kuin hallitus itsekin toteaa.

Valtiosihteeri Martti Hetemäki totesi, että tarvitaan jopa 80 prosentin työllisyysaste, jot-
ta hyvinvointivaltio voidaan turvata tulevaisuudessa. Nyt kysymys kuuluu, millä tavalla
tämä hallitus meinaa korjata tämän tilanteen. Nyt puoliväliriihen jälkeen ei ole olemassa
vastauksia siihen, miten työllisyysastetta nostetaan vahvalla tavalla, miten vahvistetaan
työttömien asemaa työpaikoilla uusia työpaikkoja synnyttämällä. Täytyy muistaa se, että
sosiaalidemokraattien ollessa hallituksessa oltiin erittäin vaikeassa globaalissa taloustilan-
teessa, oltiin vastatuulessa. Nyt te olette myötätuulessa ja teidän tavoitteenne eivät toteudu.

15.34 Touko Aalto vihr (vastauspuheenvuoro):  Arvoisa rouva puhemies! Tiedustelisin
arvoisalta valtiovarainministeriltä: jos kerta kaikki eduskuntapuolueet ja useat järjestöt
ovat todenneet, että meidän nykyinen perhevapaajärjestelmämme kaipaa uudistusta — ja
iso osa toimijoista on esittänyt omia ratkaisujaan, joista on varmaan helppo valita tosiaan
sellainen, minkä pystyisi myös hallitus ottamaan omiin nimiinsä — niin minkä takia per-
hevapaajärjestelmä jäi täysin uudistamatta?

Toinen kysymys pääministeri Sipilän suuntaan. — Arvoisa pääministeri, kuuntelisitte-
ko? Saisinko huomionne? [Naurua — Puhemies koputtaa] — Niin, arvoisa pääministeri,
hieman flunssa pitää ääntä matalana, mutta koetan puhua kovempaa, jos sallitte: [Sampo
Terho: Ja nopeammin! — Naurua] Eikö olekin hieman ennenaikaista laskea kestävyysva-
jelaskelmiin tuota 3:a miljardia euroa sisään soten osalta, jos kerta valinnanvapauslaki
puuttuu vielä eduskuntakäsittelystä eikä se ole käynyt perustuslakivaliokuntaakaan läpi,
ict-ratkaisu puuttuu eikä maakuntiakaan perustettu? Kuka on laskenut, että tämä 3 miljar-
22



Pöytäkirjan asiakohta PTK 47/2017 vp
din kustannuskehityssäästö toteutuu? [Puhemies koputtaa] Ehkä valtion menojen osalta
kyllä, mutta julkisen talouden osalta?

15.35 Li Andersson vas (vastauspuheenvuoro): Arvoisa puhemies! Arvoisa valtiovarain-
ministeri Orpo, te tiedätte yhtä hyvin kuin me tässä salissa, että tämä kilpailukykysopimus
ei olisi syntynyt ilman hallituksen toimia. Hallitus löi heti vaalikauden alussa lukkoon ta-
voitteen työvoimakustannusten alentamisesta ja oli valmis edistämään tätä myöskin pak-
kolakien kautta eli suoraan leikkaamalla palkkoja lainsäädännön kautta. Tämä oli se tilan-
ne, jossa pakotettiin työmarkkinajärjestöt tästä kokonaisuudesta sopimaan. Kysymys on:
miksi hallitus, joka sanoo olevansa huolissaan valtiontalouden tasapainosta, on valmis
maksamaan näin kovan hinnan näistä palkanalennuksista, erityisesti ottaen huomioon, että
tämä väitetty puute kustannuskilpailukyvyssä olisi korjaantunut myös maltillisella palkka-
linjalla, ja ottaen huomioon, että Suomen kilpailijamaissa tehdään huomattavan paljon ko-
vemmat palkankorotukset kuin täällä?

15.36 Mats Nylund r (vastauspuheenvuoro):  Arvoisa rouva puhemies! I det sysselsätt-
ningsprogram som svenska riksdagsgruppen för ett par veckor sedan presenterade för stats-
minister Sipilä betonades det att det behövs åtgärder på makroplanet, men att det även är
väsentligt med små mikroåtgärder som gör det lättare att vara företagare.

RKP on pääministerille ja hallitukselle ennen puolivälitarkastusta esittänyt omat ehdotuk-
sensa työllisyyden parantamiseksi. Me haluamme panostaa työntekijöihin ja helpottaa yrit-
täjyyttä. Meillä on myös pienempiä konkreettisia ehdotuksia, miten yrittäjyyttä helpote-
taan: tarjotaan palkkahallintoa pienyrittäjille, kohdennetaan työnvälitys paremmin ja luo-
daan uutta, keskustelevampaa kulttuuria työpaikoilla. Yksi oiva ja tehokas keino parantaa
työllisyyttä ja samalla ehkäistä harmaata taloutta on kotitalousvähennys. Onko hallituksel-
la valmiutta korottaa kotitalousvähennystä nyt syksyllä?

15.37 Peter Östman kd (vastauspuheenvuoro): Arvoisa puhemies! Ministeri Orpo väitti,
että olisin sanonut puheessani viisi kertaa, että mikään ei riitä. Tarkistin puheeni ja olen oi-
keasti huolissani. Joko tämä oli työtapaturma ministeriltä, tai sitten valtiovarainministeri ei
osaa laskea, koska en löytänyt yhdestäkään kohdasta. Yhdessä lauseessa löytyi sellainen
lause, että hallituksen tekemät päätökset ovat osittain oikeansuuntaisia mutta eivät riittä-
viä, eli yksi kerta. [Naurua]

Mutta me kehuimme hallitusta neljä kertaa ja kyseenalaistimme ja kritisoimme neljä
kertaa. Tämä on se oikea luku. Miksi... [Välihuutoja — Naurua — Paavo Arhinmäki: Val-
tiovarainministerillä on ennenkin ollut vaikeuksia lukujen kanssa!] — Anteeksi, saanko
puhua loppuun? — Miksi me olemme kriittisiä? Valtiovarainministeriön alkuvuoden ra-
portista voimme lukea, että julkisen talouden tehtäviä ja velvoitteita karsimalla tavoiteltu 1
miljardin säästö ei ole vielä puoliksikaan koossa. Siksi tarvitaan lisää varmuudella taloutta
vahvistavia toimia. Kyllä tekemistä riittää. Nämä asiat halusimme nostaa omassa ryhmä-
puheenvuorossamme. Mutta sanon edelleen: katsokaa pöytäkirjasta. En kertaakaan sano-
nut, että ei riitä.

15.38 Antti Lindtman sd (vastauspuheenvuoro):  Arvoisa puhemies! Ehkä on hyvä kat-
soa, kuka asetti kaikkein kovimmat tavoitteet tälle kehysriihelle. Se oli hallitus itse, joka
23



Pöytäkirjan asiakohta PTK 47/2017 vp
totesi, että nyt on viimeinen hetki tehdä niitä päätöksiä, joilla hallitus saavuttaa omat ta-
voitteensa. Pääministeri vielä maaliskuussa totesi työllisyydestä, että päätösten aika on ke-
hysriihessä, ja nyt katsotaan, mitä päätöksiä on tehty.

Perhevapaauudistus jäi tekemättä, laittamatta käyntiin. Nuorten miesten tilanteeseen,
oppivelvollisuudelle ei tapahtunut mitään. Pienyrittäjiä ei tuettu esimerkiksi arvonlisäve-
rovapaan toiminnan alarajaa nostamalla. Päivähoitomaksuista voi plussan antaa, mutta
muuten tästä kyllä tulee mieleen se vanha sanonta, kun hallituksen puheita kuulee, että on
kamalan työlästä olla tekemättä mitään.

Ja jos ette meitä usko, niin uskotaan hallituksen omaa asiakirjaa, miten on käymässä niil-
le tavoitteille. Valtion alijäämä tulee olemaan kolminkertaisesti se, minkä olette hallitus-
ohjelmassa tavoitteeksi asettaneet. Työllisyystavoite on jäämässä alle puoleen. Tästä ei voi
vetää johtopäätöksenä [Puhemies koputtaa] kuin sen, että hallitus on nostanut kätensä pys-
tyyn. Velkaongelma jää tuleville hallituksille.

15.39 Krista Kiuru sd (vastauspuheenvuoro): Arvoisa puhemies! Kyllä olen myös huo-
lissani siitä, että teillä on nyt hallituksessa kädet jostakin syystä pystyssä. Valtiovarainmi-
nisteriö itse arvioi, että hallituksen omat tavoitteet eivät toteudu. [Välihuutoja] Minusta on
aika erikoista, että valtiovarainministeriön virkamiehet itse arvioivat, että hallituksen omat
tavoitteet eivät toteudu. Ja kun, pääministeri Sipilä, te otitte aika kovat tavoitteet tälle hal-
lituskaudelle ja olette niitä myös itse puolustaneet tähän asti, niin jostakin syystä näitä ta-
voitteita ei sitten enää laitetakaan käytäntöön.

Kuitenkin vielä te, arvoisa pääministeri Sipilä, itse viime hallituskaudella silloisen hal-
lituksen puolivälitarkastelussa totesitte kyselytunnilla pääministeri Kataiselle: "Arvoisa
pääministeri, teidän tilanteessanne en kitkuttelisi vaan eroaisin." Näin totesitte siis silloi-
selle pääministerille samassa tilanteessa, kun oli hänen puoliväliriihensä. Nyt me olemme
tilanteessa, jossa ihmettelemme, riittävätkö nämä toimet, ja aivan asiallisesti kysymme,
että riittävätkö. [Juha Sipilä: Ei se ollut kyselytunti!] Minusta nyt olisi, pääministeri, sel-
lainen paikka, että puolustaisitte näitä tavoitteitanne ja näyttäisitte toteen, että olette myös
valmiita [Puhemies koputtaa] tekemään toimia näiden tavoitteitten saavuttamiseksi.

15.41 Elsi Katainen kesk (vastauspuheenvuoro): Arvoisa puhemies! Enää ei todellakaan
tarvitse pitää kynttilää vakan alla. Suomen vienti vetää, talous kasvaa ja työllisyys kohe-
nee. Tämä käänne ei ole kuitenkaan tapahtunut itsekseen. Edellisen vaalikauden jälkeen
tuo käänteen aikaansaaminen on edellyttänyt päämäärätietoisuutta ja myöskin erityistä yh-
teistyökykyä ja yhteistyöhakuisuutta aina kilpailukykysopimuksesta alkaen.

Kuntatalousohjelma vuosille 2018—21 kertoo kuntatalouden voivan pääosin melko hy-
vin. Vielä viime vaalikaudella kunnille ennustettiin katastrofia, eikä ihme. Silloinen suur-
kuntahanke keskeytti kuntien kehitystyön. Kuntapalveluista leikattiin miljardeja ja kunnil-
le lykättiin uusia tehtäviä mutta ei resursseja hoitaa niitä. Nyt on kuitenkin tehty suunnan-
muutos. 

Arvoisa ministeri Vehviläinen, kuntien ottama lisävelka on käytetty pääosin lisäinves-
tointeihin ja nimenomaan niihin, [Puhemies koputtaa] ja kannustimia tehokkaaseen talou-
teen kunnille suunnitellaan. Millaisia nuo kannustimet ovat?

15.42 Heli Järvinen vihr (vastauspuheenvuoro): Arvoisa rouva puhemies! Kehysriihes-
sä oli monia hyviä, monia hieman huonompia ratkaisuja, mutta on ilman muuta selvää, että
24



Pöytäkirjan asiakohta PTK 47/2017 vp
kaikkein kylmintä kyyti on meille savonlinnalaisille. Meiltä Savonlinnasta päätettiin lak-
kauttaa vuosi sitten opettajankoulutuslaitos hallituksen avustuksella. Se tarkoittaa sitä, että
meiltä lähtee 900 opiskelijapaikkaa, 300 työpaikkaa ja 14 miljoonaa kaupunkilaisten osto-
voimasta. Tätä voi, hyvät kollegat, suhteuttaa sillä, että tämä tarkoittaa samaa kuin helsin-
kiläisille se, että Helsingin yliopistosta lakkautettaisiin 32 000 opiskelupaikasta puolet —
puolet. Te voitte ymmärtää, että tämä päätös on kauhea. [Oikealta: Kyllä!] Pääministeri Si-
pilä, te kuitenkin lupasitte, että hallitus on valmis sellaisen ratkaisun synnyttämiseen, joka
pitkässä juoksussa olisi myöskin alueen elinvoimaa nykyisestä kasvattava ratkaisu. Takkia
lähdettiin tekemään, tuluskukkaro tuli, siinäkin on reikä pohjalla. Nyt kysyn, mitä olette
valmis tekemään, jotta Savonlinna saa ansaitsemansa [Puhemies koputtaa] kompensaatio-
paketin kokonaisena.

15.43 Paavo Arhinmäki vas (vastauspuheenvuoro): Arvoisa rouva puhemies! Täällä val-
tiovarainministeri Orpo on ihmetellyt sitä, kun oppositio on kritisoinut riittämättömiksi toi-
menpiteitä. No, katsotaan hivenen. Hallitus leikkasi opintotuesta 112 miljoonaa euroa ja
nyt antaa takaisin 10 miljoonaa. Ammatillisesta opetuksesta hallitus leikkasi 190 miljoo-
naa ja antaa nyt takaisin 15 miljoonaa. Jos minulla olisi taikurin takki päällä ja kaivaisin
sieltä 20 euron setelin esille, [Puhuja näyttää kädessään 20 euron seteliä] panisin sen nyrk-
kiin, puhaltaisin ja laittaisin sen takaisin, niin se tulisi sieltä 200 euron setelinä takaisin.
Mutta se tuleekin sieltä vain 20 euron setelinä takaisin. Kysymykseni kuuluukin, valtiova-
rainministeri Orpo: oletteko te taikuri, joka 20 euron setelin muuttaa 200 euron seteliksi?
Nimittäin näihin teidän lukuihinne, kun sanotte, että mikään ei riitä, te olette tehnyt sellai-
sen lisäyksen, jossa 20 euron seteli on muuttunut yhtäkkiä — hokkuspokkus — 200 euron
seteliksi. [Jukka Gustafsson: Tämä oli parempi kuin se ravintolajuttu! — Naurua]

15.44 Sampo Terho ps (vastauspuheenvuoro): Arvoisa puhemies! Kiitokset ministereille
ja kiitokset ryhmäpuhujille. Täällä huumori ja taikuusnumerot jatkuvat, mutta jatkaakseni
itse aiheesta:

Pääministeri toi hyvin esiin tärkeimpiä kohtia. Säästötavoite hallituksella on kasassa,
lisäleikkauksia ei tullut eikä tule. Eläkeuudistus on tehty, sote-uudistus etenee, kilpailuky-
kysopimus tehty, talouskasvu saavutettu, työllisyys paranee. Kyllä tämän hallituksen an-
sioluettelo jo puolessavälissä on huomattavasti komeampi kuin niiden tahojen, jotka meitä
täällä edelleen arvostelevat. Nyt sitten arvostelun kohde on muuttunut siihen, että tavoit-
teet ovat kovat. No, tulokset ovat kaikkein tärkeimmät, ja tavoitteistakin pidetään kiinni.
[Paavo Arhinmäki: Hallintarekisteristä!] Mutta tulokset ovat jo nyt hyviä, ja tulokset tule-
vat paranemaan vaalikauden loppua kohti yhä vahvemmiksi.

Jos katsotaan sitten näitä viimeisimpiä päätöksiä vielä: Työvoimapalveluihin lisää ra-
haa, päivähoitomaksuja alas, ulosottoon helpotuksia ja uusi alku, uusi mahdollisuus kon-
kurssilainsäädäntöön ja ulosottoon. Me teemme koko ajan vielä lisää päätöksiä, jotka vah-
vistavat hyvää kehitystä. Tämä tulee päättymään entistä paremmin.

15.46 Anna-Maja Henriksson r (vastauspuheenvuoro): Värderade fru talman! Det är ju
så att när man tittar på regeringens förslag till budgetramar för framtiden så är åtminstone
jag bekymrad över den stora ekonomiska bilden. På vilken bas bygger man den ekonomis-
ka framtiden? Vi vet att vi måste höja sysselsättningen, vi kommer inte att nå upp till re-
geringens mål på 72 procents sysselsättningsgrad, och vi måste också stävja låntagningen.
25



Pöytäkirjan asiakohta PTK 47/2017 vp
Vi måste helt enkelt sluta leva på lån i framtiden om vi ska ha en välfärdsstat att ge över till
våra ungdomar. Därför är jag bekymrad över att man när det gäller vårdreformen räknar
med att den fortsättningsvis ska spara tre miljarder, trots att ett stort antal av dem som har
gett utlåtanden inte tror att så ska vara fallet, och att det inte kommer att ske.

Arvoisa puhemies! Tässä julkisen talouden suunnitelmassa sanotaan näin, että "sote- ja
maakuntauudistuksella tavoitellun 3 miljardin euron säästötavoitteen saavuttamiseen liit-
tyy edelleen monia riskejä, jotka tulee huomioida jatkovalmistelussa". Millä tavalla tämä
tullaan huomioimaan? Nyt vaikuttaa siltä, että hallitus edelleen [Puhemies koputtaa] on vä-
hän pilvilinnojen varassa, mitä sote-uudistuksen taloudelliseen tulokseen tulee.

15.47 Sari Essayah kd (vastauspuheenvuoro):  Arvoisa rouva puhemies! Hallitus lupasi
ennen puoliväliriihtä, että kansalaisiin kohdistuvat etuusleikkaukset ovat ohi. Kuitenkin
tämä hätäisesti valmisteltu asumistuen muutos aiheuttaa kyllä suuria ongelmia monille pie-
nituloisille ihmisille ja ajaa heitä toimeentulotukiluukulle. Uudistus olisi pitänyt kytkeä yh-
teen sosiaaliturvan kokonaisuudistuksen kanssa ja varmistaa sitä kautta, että kukaan ei jou-
du kohtuuttomaan tilanteeseen. Tänä aamuna lisäksi kuulimme, että sinällänsä ihan tärkeä
päivähoitomaksujen alennus aiotaan olla kompensoimassa kiinteistöveron nostolla. Pitää-
kö tämä paikkansa, valtiovarainministeri? Onko niin, että erityisesti pienituloisten eläke-
läisten kohdalla, joilla tällä hetkellä jo asumismenot saattavat olla noin 40 prosenttia tulois-
ta, tämä kiinteistöveron korotus entisestään tulee nostamaan asumisen kuluja? [Puhemies
koputtaa]

Arvoisa puhemies! Millä tavalla te aiotte varmistaa, että tämä asumiskulujen hillitön
kasvu ei aja ihmisiä ahdinkoon [Puhemies koputtaa] erityisesti pienituloisten ja erityisesti
eläkeläisten kohdalla?

15.48 Kalle Jokinen kok (vastauspuheenvuoro):  Arvoisa rouva puhemies! On todella
erinomainen asia, että Suomen talous on nyt noussut taantumasta ja selvä käänne on tapah-
tunut: investointeja tehdään, työpaikkoja aukeaa, ja yhä useampi ihminen pääsee töihin.
Tässä tilanteessa hallitus on nyt tehnyt vastuullisia päätöksiä kehysriihessään, pysynyt ke-
hyksessä, varmistanut talouden sopeutuksen 4 miljardin pohjan kestävyyden, mutta edel-
leen elämme yli varojemme ja velkaannumme.

Velkaantuminen ei ole paha, jos on velanmaksukykyä. Mutta onko meillä sitä tulevai-
suudessa? Työllisyysasteemme on edelleen liian alhainen, 13 vuoden päästä meillä on
300 000 yli 75-vuotiasta enemmän, ennätysmäärä koulutettua työikäistä väkeä muuttaa
ulos maasta, työperäinen maahanmuutto ei vedä, ja syntyvyys on ennätyksellisen alhainen.
Tämän takia velkaelvytys, jota vasemmalta ehdotetaan, ei ole vaihtoehto. Työllisyyden ko-
hentaminen on vaihtoehto, ja sen takia hallitus jatkaa työn linjaa ja näitä toimenpiteitä jat-
ketaan budjettiriihessä ja mennään eteenpäin. Tämä puolivälinkrouvin tulos on hallituksel-
ta hyvä, mutta tämä ei meille riitä. Me jatkamme edelleen työskentelyä näiden asioiden pa-
rissa.

15.49 Pia Viitanen sd (vastauspuheenvuoro): Arvoisa puhemies! Kyllä se niin on, että se,
mikä tässä kehyspäätöksessä on hyvää, on peruuttaminen. Se on peruuttaminen. Se on sitä,
että hallitus peruuttaa aiemmista leikkauksista. Tämä siitäkin huolimatta, että eräs puolue
— taisi olla kokoomus — on joskus käynyt suurta vaalikampanjaakin teemalla "peruutta-
26



Pöytäkirjan asiakohta PTK 47/2017 vp
malla ei pääse eteenpäin". No, hyvä, että nyt onneksi peruutatte huonoja, pähkähulluja
leikkauspäätöksiänne, vaikka tietenkin ylpeilette sillä suurena saavutuksena.

Mutta mitä tämä tarkoittaa tosiasiassa? Se tarkoittaa sitä, että ensin te leikkaatte perus-
kouluilta 40 miljoonaa ja annatte 15 takaisin. Te markkinoitte opiskelijoille suurta paran-
nusta: ensin te leikkaatte 86 euroa ja annatte 75 osalle opiskelijoista takaisin, eli te leikkaat-
te vain 11 euroa. Tässä on se totuus. Onneksi tässä tapauksessa peruutetaan kokoomuksen
vaalikampanjoista huolimatta. Mutta nähkää myös totuus, että näillä päätöksillänne te li-
säätte epätasa-arvoa ettekä jälleen kerran huolehdi työllisyydestä. Ja siksi me peruutamme
tosi vahvasti Suomessa taaksepäin, jos tämä linja jatkuu.

15.51 Sari Sarkomaa kok (vastauspuheenvuoro): Arvoisa puhemies! On ilahduttavaa, on
hyvä uutinen, että hallituksen työlinja tuottaa tulosta: talous kasvaa, työpaikkoja tulee li-
sää, yrittäjyyttä edistetään. Oli erittäin hyvä kuulla se, kun korkeasti kunnioittamani valtio-
varainministeri Orpo totesi, että työ jatkuu, tavoitteet ovat kunnianhimoiset, työtä ei lope-
teta, työtä tehdään sitkeästi kohti budjettiriihtä. Monta asiaa jäi tekemättä vielä. Maailma ei
ole valmis. Perhevapaauudistus on yksi asia, jossa täytyy edetä.

Toivoa antavaa on hallituksen politiikka, mutta näköalattomia olivat opposition puheen-
vuorot. Mitä puheenvuoroissa oli? Vähättelitte kaikkea. Mikään ei ole mitään. [Eduskun-
nasta: Kuuntele!] Montako vaihtoehtoa tuli opposition puheenvuoroissa? [Eduskunnasta:
Nolla!] Itse en kuullut yhtään. Arvoisa edustaja Rinne, sanoitte, että hallituksen työ oli tus-
sahdus, mutta mikä oli teidän puheenvuoronne? En kuullut edes sitä tussahdusta. Toivon,
että kerrotte nyt muutaman vaihtoehdon rakenteellisista uudistuksista, joita peräänkuulu-
titte. Ja huomasitteko, että hallitus esimerkiksi aloitti sosiaaliturvan uudistamisen? Sote-
uudistus etenee. Monta asiaa menee eteenpäin. [Välihuutoja SDP:n ryhmästä] Toivon, että
esitätte vaihtoehtoja.

15.52 Antti Lindtman sd (vastauspuheenvuoro):  Arvoisa puhemies! Perhevapaauudis-
tus, joka tukee työllisyyttä ja luo perheille joustavammat mahdollisuudet jakaa vapaita, op-
pivelvollisuusiän pidentäminen, jota esimerkiksi talouspolitiikan arviointineuvoston pu-
heenjohtaja Roope Uusitalo on suositellut, pienyritysten arvonlisäverovapaan toiminnan
alarajan nostaminen 30 000 euroon, ensimmäisen työntekijän palkkaamisen tukeminen —
kyllä täältä löytyy. Mutta valitettavasti on niin, että nämä eivät löydy hallituksen listalta.
Nyt olisi hyvä tietää, mikä on kokoomuksen linja: kun ryhmäpuheenvuorossa sanottiin,
että hallitus ei päässyt näihin tavoitteisiin, että vielä jäi tekemistä, niin täällä Sarkomaa sa-
noo, että kaikki on tehty. [Sari Sarkomaa: Sanoin, että työ jatkuu!]

Totuus on se, että tämä hallitus peri käänteen. Arvoisa puhemies, hallitus peri käänteen,
työllisyys kääntyi 2015, talous kääntyi syksyllä 2015. Meidän on turha kiistellä, kenen an-
siota se on, mutta fakta on se, että kun täällä hehkutetaan, että talous on kääntynyt — ja
hyvä niin — niin siitä huolimatta teidän tavoitteenne karkaavat yhä kauemmaksi. Arvoisa
pääministeri, ovatko hallituksen taloustavoitteet vielä voimassa?

Puhemies Maria Lohela: Pääministeri Sipilä, 2 minuuttia.

15.53 Pääministeri Juha Sipilä (vastauspuheenvuoro): Arvoisa puhemies! Edustaja Rin-
ne, te sanoitte, että globaalitalous, maailmantalous, oli syynä edellisen hallituksen lukui-
hin. Globaalitalouden kasvu oli 3,9 prosenttia vuonna 2011, kun SDP aloitti hallituksessa.
27



Pöytäkirjan asiakohta PTK 47/2017 vp
Seuraavana vuonna se oli 3,2. Kun tämä hallitus aloitti, se oli 3,3 ja tipahti siitä 3,1:een.
Täältä emme löydä sille selitystä. [Välihuutoja] Hallitusohjelmassanne oli työllisyysas-
teen tavoitteena 72. Kun te aloititte, se oli 68,9, kun te lopetitte, se oli 67,9. [Leena Meri:
Alaspäin!] 1 prosenttiyksikkö alaspäin. Työttömiä tuli 100 000 lisää, pitkäaikaistyöttömiä
melkein 50 000 lisää. Rakennepoliittiset uudistukset ovat kokonaan tekemättä.

Voin kokemuksesta sanoa sen, että kokoomuksesta se ei ole kiinni. Me pystymme nyt
toimimaan. Tavoitteet ovat kaikki voimassa, täällä on sitä kysytty. Uskallamme todella mi-
tata itseämme myöskin työllisyystavoitteella. Ja sen voisi kiteyttää sillä tavalla, että jos
kasvu tästä eteenpäin on 1 prosentti, bkt:n kasvu, niin työllisyysaste tulee olemaan noin 70.
Jos se on 2, niin kuin Ilmarinen ennusti eilen, niin se on noin 72. Eli kaikki on nyt siitä tu-
levasta kasvusta kiinni.

Te olette tyrmänneet kaikki ehdotuksemme siitä, millä tätä kasvua rakennetaan. [Paavo
Arhinmäki: Mitä ne ovat?] Joka ikisen ehdotuksen olette tyrmänneet kiky-sopimuksesta
lähtien. [Välihuutoja vasemmalta] Juuri tänä päivänä saimme EK:lta suhdannebarometrin
teollisuudesta, joka on paras kymmeneen vuoteen. Siellä sanotaan, että yksi keskeisistä te-
kijöistä on se, että Suomeen on saatu historiallinen kiky-sopimus aikaiseksi. [Välihuutoja]

15.55 Antti Rinne sd (vastauspuheenvuoro): Arvoisa puhemies! Tässä on turha kiistellä
siitä, kenen ansiosta tämä talouskasvu lähti liikkeelle. [Naurua — Välihuutoja oikealta]
Haluan todeta sen kuitenkin, että Stubbin hallituksen aikana tehtiin 850 miljoonaa euroa
ylimääräisiä infrainvestointipäätöksiä, Äänekoski laitettiin liikkeelle silloin, laitettiin 128
miljoonaa euroa alemman asteiseen tieverkkoon ja rautateihin, pistettiin Kehärata liikkeel-
le. Näillä päätöksillä on sitä talouskasvua lähdetty rakentamaan, ja ne sitten vaikuttavat tei-
dän aikananne. Mutta hyvä näin, että sataa teille, koska tärkeintä suomalaisten kannalta on
se, että talous kasvaa.

Arvoisa pääministeri, silloin kun SDP tuli hallitukseen 2009, [Vasemmalta: 2011!] —
2011 — oli todellakin vahva vastatuuli eurooppalaisessa taloudessa. 60 prosenttia meidän
viennistä meni Euroopan unionin alueelle. Siellä oli erittäin heikko talouskasvu. Tämä pi-
tää muistaa. Te olette nyt myötätuulessa rakentamassa talouskasvun ja työllisyyden eväitä
ja ette pääse kuin puolivälin tavoitteeseen, jos siihenkään.

15.56 Markku Rossi kesk (vastauspuheenvuoro):  Arvoisa rouva puhemies! Edustaja
Rinne puhui liikenneinvestoinneista. Kyllä se tilanne oli juuri näin, kuten korjausvelkatyö-
ryhmässä todettiin, että silloin liikennepolitiikka oli päässyt rapautumaan. Tämän hallituk-
sen aikaan siihen panostetaan, voi sanoa, pyöreästi liki miljardin euron verran, ja se on to-
della uutta rahaa, jolla kunnostetaan tiestöä, rakennetaan uutta ja viedään eteenpäin. [Vä-
lihuutoja]

Arvoisa puhemies! Kaiken kaikkiaan voi todeta, että kyllä hallitus ansaitsee tunnustuk-
sen eikä moittimista siitä, että se tekee parhaansa. Saavutetaanko tavoitteet? Sen aika näyt-
tää. Mutta nimenomaan esimerkiksi biotalouden kannalta on erittäin suuria mahdollisuuk-
sia saada uusia työtilaisuuksia. Ne näkyvät Äänekoskella, ne tulevat näkymään Kuopiossa
Finnpulpin puitteissa. Samalla lailla kiky-sopimus on vaikuttanut selkeästi myös esimer-
kiksi laivanrakennusteollisuuden ja autoteollisuuden kehitykseen Suomessa. Nämä ovat
suuria signaaleja, jotka kyllä on laskettava, kun puhutaan, että kenenkä ansiota sitten mi-
käkin on, minkä väittelyn eteenpäinvieminen minusta on kyllä aika tylsää. Mutta silti Si-
28



Pöytäkirjan asiakohta PTK 47/2017 vp
pilän hallitus ansaitsee näistä kyllä parhaan tunnustuksen siitä vastustuksesta huolimatta,
[Puhemies koputtaa] mitä erityisesti SDP:ltä opposition taholta on tullut.

15.57 Suna Kymäläinen sd (vastauspuheenvuoro): Arvoisa rouva puhemies! Kyllä tässä
salissa rehellinen saa olla. Ja kyllähän tosiasia on, että varmasti hallituksen täytyy se tun-
nustaa, että on hyvä, että perusväylänpitoon, sen korjaamiseen ja siihen korjausvelkaan pa-
nostetaan, mutta ne rahat otettiin sieltä kehittämishankkeista, ja kehitysvelkaa syntyy koko
ajan. Samalla tavalla käy päivähoitomaksujen alentamisen osalta, joka on erittäin positii-
vinen ja hyvä asia, mutta rahoitatte sen kiinteistöverojen korotuksella. Tämän hallituskau-
den aikana Kuntaliiton arvioiden mukaan te olette korottaneet 20 prosenttia kiinteistövero-
ja, ja kun perheillä köyhyyttä tai taloudellisia huolia aiheuttavat nimenomaan korkeat
asuinkustannukset, niin samalla te aiheutatte näitä taloudellisia ongelmia myös eläkeläisil-
le, kuten täällä on jo aiemmin sanottu.

Rehellinen saa olla, jokainen haluaa Suomelle varmasti puolueesta riippumatta hyvää,
mutta keinoista olemme kovin eri mieltä.

15.59 Toimi Kankaanniemi ps (vastauspuheenvuoro): Arvoisa rouva puhemies! Nyt op-
positionkin kannattaisi lukea tämä käsittelyssä oleva julkisen talouden suunnitelma, erityi-
sesti sivun 14 alareunassa on valtionvelan kehitys ja kuntien velan kehitys viime vaalikau-
delta tai oikeastaan 2010 lähtien. Ne ovat synkkää luettavaa, ja se oli lähtökohta, josta tämä
hallitus aloitti. Nyt hallitus on puolivälissä. Aina hallitukselta menee yksi vuosi alussa sii-
hen, että rakennetaan perusta, saadaan säädösvalmistelut vauhtiin ja talouden suunnitel-
mat kuntoon. Sen jälkeen menee puoli vuotta, että ne päätökset alkavat vaikuttaa. Nyt
olemme siinä vaiheessa, että ne näkyvät, ja näin kirkkaasti kuin mitä esimerkiksi edustaja
Terho ja moni muu tuossa luetteli: eli näkyy todella reipas muutos Suomen taloudessa ja
työllisyydessä, ja se on valtaosin nykyisen hallituksen ansiota. Tästä eteenpäin on syytä jat-
kaa samalla linjalla, [Puhemies koputtaa] ja tuloksia tulee.

16.00 Anna Kontula vas (vastauspuheenvuoro): Arvoisa puhemies! Tuntuu, että mikään
byrokratia ei ole hallitukselle liikaa silloin, kun kysymys on työttömistä. Viime vuosina on
tehty työttömyysturvan ehtoihin kymmeniä muutoksia, joista suurin osa on ollut paitsi ki-
ristäviä myös monimutkaistavia. Tämä on johtanut paitsi siihen, että tulottomien kotita-
louksien määrä on lisääntynyt, myös ennen muuta siihen, että järjestelmä on työttömän
kannalta mielivaltaisempi ja vaikeammin hallittavissa, mikä ehkäisee kaikkea oma-aloit-
teisuutta ja nakertaa luottamusta tähän systeemiin.

No, nyt hallitus on päättänyt uudistuksesta, jossa paitsi leikataan monen työttömän toi-
meentuloa myös lisätään monimutkaisuutta entisestään. Hyötyjä tälle uudistukselle on vai-
kea dokumentoida, eikä hallituskaan ole niitä pystynyt esittämään, mutta haitat ovat kyllä
valitettavan hyvin jo tiedossa.

16.01 Päivi Räsänen kd (vastauspuheenvuoro): Arvoisa herra puhemies! On tunnustetta-
va, että eduskuntaryhmillä on aivan eri suuntiin toisistaan poikkeavia näkemyksiä perhe-
vapaiden uudistamisesta. Ne ryhmät, jotka vaativat lisää kiintiöitä isille ja äideille, samalla
tosiasiallisesti haluavat rajoittaa perheiden valinnanvapautta itse päättää, kuka perheestä
kulloinkin lasta hoitaa. Äiti ja isä ovat parhaita lapsensa ja oman elämänsä asiantuntijoita.
29



Pöytäkirjan asiakohta PTK 47/2017 vp
Päätös alentaa päivähoitomaksuja on tervetullut, mutta mielestäni, jos liikkumavaraa on,
olisi kuitenkin viisainta kohdentaa se yli 3-vuotiaisiin lapsiin, niin että esimerkiksi maksu-
ton esiopetus voitaisiin asteittain ulottaa 5-vuotiaille ja mahdollisesti, toivon mukaan myös
4-vuotiaille lapsille.

Toinen varapuhemies Arto Satonen:  Myönnän vielä vastauspuheenvuorot edustajille
Karimäki ja Ihalainen, ja sen jälkeen ministerien vastauspuheenvuorot.

16.02 Johanna Karimäki vihr (vastauspuheenvuoro): Arvoisa puhemies! Useiden ryh-
mäpuheiden punainen lanka on se, ettei hallituksen toimissa ole mitään työllisyyttä edistä-
viä rakenteellisia uudistuksia, kuten perhevapaauudistus tai pienyrittäjyyttä parantavat toi-
met.

Mutta haluan nostaa esiin tässä yhden kansallisen hätätilan: lastemme ja nuortemme ter-
veyden, hometalkoot. On todella valitettavaa, ettei hallituksella ole mitään toimenpiteitä
saati määrärahaesityksiä hometalkoiden helpottamiseen. Ministeri Orpo, sanoitte, että ra-
kennusalalla menee nyt lujaa, mutta kunnilla ei todellakaan mene lujaa, ja myös Ihmisoi-
keusliitto on ottanut kantaa tähän kansalliseen hätätilaan ja vaatinut vahvempia toimia kun-
tien tueksi. Nostan yhden tärkeän työkalun esiin: THL:n oirekyselyt. Ne olisivat todella
tärkeä lisä, sillä homeongelmat eivät riittävän ajoissa löydy ja liian monen nuoren ja lap-
sen terveys pilataan lopullisesti, kun oireita ei oteta todesta ja vakavasti. [Puhemies koput-
taa] Kysynkin, mitä hallitus tekee asian eteen.

16.03 Lauri Ihalainen sd (vastauspuheenvuoro): Arvoisa puhemies! Ministeri Orpo esi-
tellessään asiaa täällä salissa totesi, että kasvun ja työllisyyden kannalta olemme nyt ve-
denjakajapaikassa. Olen samaa mieltä siitä, että jos nämä kasvuluvut ovat niinkin heikkoja
kuin ne ovat nyt tulevina vuosina, niin se on erittäin iso haaste hoitaa meidän työllisyyttä.
Tämän vuoksi me tarvitsemme vientivetoista kasvua, osaamisperusteista kasvua enem-
män, jotta syntyy työtä ja investointeja, ja tässä mielessä huolemme on se, että korkean tek-
nologian jalostusarvon osuus meidän viennistä on laskenut kymmenessä vuodessa 18 pro-
sentista 7 prosenttiin. Me olemme jäämässä tässä kansainvälisessä, globaalissa arvoketjus-
sa vähän sivuraiteille. Tämän vuoksi tarvitaan uuden ajan kasvua ja työllisyyttä edistävä
elinkeino- ja teknologiapoliittinen strategia. Me olemme sellaisen valmistaneet. Me toivoi-
simme, että hallitus ottaisi tällaisen laajan vientiä tukevan, kasvua tukevan, [Puhemies ko-
puttaa] työllisyyttä tukevan strategian omaan ohjelmaansa, ja kysyisin: oletteko te valmii-
ta edistämään?

Sitten lopuksi sanoisin: olisiko mahdollista työntekijöitten ja työpaikkojen kohtaamisen
eteen, että hallituksen ja työmarkkinajärjestöjen kesken asetettaisiin työryhmä, joka ottaisi
tämän kysymyksen vakavaan harkintaan, koska tämä on tulevien vuosien kannalta [Puhe-
mies koputtaa] erittäin iso haaste?

Toinen varapuhemies Arto Satonen: Ministeri Orpo, 2 minuuttia.

16.04 Valtiovarainministeri Petteri Orpo (vastauspuheenvuoro):  Arvoisa puhemies!
Ensinkin edustaja Ihalaiselle kiitos rakentavasta puheenvuorosta. Kyllä se juuri niin on,
että me tarvitsemme meidän vientiä kipeämmin kuin varmaan koskaan. Se on ollut meidän
hyvinvointimme turva, ja niin se on tulevaisuudessakin. Nimenomaan siksi, kun vähän on
30



Pöytäkirjan asiakohta PTK 47/2017 vp
panoksia, niitä nyt suunnattiin Suomen Akatemiaan lippulaivahankkeiden kautta ja Teke-
sille, jossa haetaan nimenomaan tähän huippuvientiin, korkean teknologian vientiin vauh-
tia mutta sitten myöskin uusia innovaatioita, ja sitten siihen päälle vielä se 200 miljoonan
panostus. Tämä on täsmätoimi juuri siihen suuntaan. Kilpailukykysopimus tuo myöskin
tätä hintakilpailukykyä, mikä on äärettömän tärkeää, ja toivottavasti nyt syksyn liittokier-
roksella tosiaan löytyy työllisyyttä tukevia ratkaisuja.

Mutta sitten muihin puheenvuoroihin, erityisesti SDP:n suuntaan: Minusta se on mahta-
vaa, että nyt suuri kiistan aihe tuntuu olevan se, onko kasvun saanut aikaan SDP ollessaan
hallituksessa vai nykyinen hallitus. Siinä ei vielä paljon työllisyystoimia ole silloin pöy-
tään pistetty. On totta, että perhevapaauudistuksessa ei löytynyt ratkaisua, millä edetään,
mutta ette te voi täysin pistää kai sentään maton alle esimerkiksi varhaiskasvatusmaksujen
alentamista? [Välihuutoja] Edustaja Lindtman sanoi monta kertaa, että ei tehty mitään ja
hallitus ei tee mitään, mutta me parannamme ylivelkaantuneitten asemaa, me teemme lu-
kuisia yksittäisiä toimia, jotka muodostavat vahvan kokonaisuuden, ja kun ne pistetään ai-
kajanalle, missä hallitus toimii, se on looginen kokonaisuus. 

Hallituksen perustalous- ja -työllisyyspolitiikka lähtee tiukasta finanssipolitiikan linjas-
ta, joka tähtää velkaantumisen taittamiseen. Olemme rehellisiä ja sanomme, että vielä ny-
kyinen talouskasvu ja työllisyyskehitys eivät riitä sen vahvistamiseen riittävän nopeasti,
[Puhemies koputtaa] ja teemme lisää. Mitä tehdään sen lisäksi, on työllisyyden ja kasvun
vahvistaminen kaikin keinoin, ja siinä ollaan oikealla polulla. Taas sanomme rehellisesti,
itsellemme piiskaa antaen, että lisää pitää tehdä — ja teimme taas lisää toimia. [Puhemies
koputtaa] Minusta tämä hallituksen työn linja on hyvin looginen, ja sitä me jatkamme. Kii-
tos kannustuksesta.

Toinen varapuhemies Arto Satonen: Ministeri Vehviläinen, 2 minuuttia.

16.07 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Ensinnäkin täällä edustaja Katainen kysyi näistä kannustimista kunnille, että
mitä aiotaan tehdä. Olemme tosiaankin linjanneet kolmesta eri kokonaisuudesta kannusti-
mien osalta.

Ehkä näistä keskeisin kuntien kannalta on se, että kun tiedetään, että kuntien palveluit-
ten tuottaminen maksaa kunnissa hyvin eri tavalla, keskimäärin 2 600, kalleimmillaan
3 600 ja halvimmillaan 1 500, niin tarkoitus on kuntakentän kanssa etsiä yhdessä ne kritee-
rit, joilla voitaisiin kannustaa kaikkia kuntia löytämään hyvä tasapaino ja tehdä edullisem-
min omia palveluitaan. 

Toinen kokonaisuus liittyy digitalisaatioon. Meillä on ollut viime vuodesta lähtien käyn-
nissä kuntadigihanke, ja siinä on arvioitu myös sitä, miten nopealla ja vähän pidemmällä
aikavälillä pystyttäisiin löytämään digitalisaation paremmalla hyödyntämisellä kunnissa
säästöjä ja saamaan aikaiseksi parempia palveluita. 

Kolmas asia liittyy tilaohjelmiin. Valtion puolella meillä on ollut Senaatin toimesta tila-
ohjelma, jolla on saatu aika paljonkin tilatehokkuutta ja säästöjä aikaiseksi, ja nyt jos kat-
sotaan, niin vaikka kunnilla on todellakin oma itsehallinto omista tiloistaan, lienee viisaut-
ta, että me yhdessä teemme tämmöisen julkisten tilojen tilaohjelman, jolla pystytään —
edustaja Rinne — myös tähän homekouluasiaankin ehkä paremmin vastaamaan eli löytä-
mään parempia, ammattimaisempia keinoja rakentamiseen. Tähän ovat kiinnittäneet huo-
miota Kuntaliitto, monet asiantuntijat ja tutkijat, ja meillä on tietynlainen polku siitä, mitä
31



Pöytäkirjan asiakohta PTK 47/2017 vp
me voisimme kuntien kanssa yhdessä tehdä. Mutta tässäkin salissa sanon, että jos julkisten
rakennusten korjausvelka on 1,6 miljardia, niin ei ole rehellistä sanoa, että kehyskaudelle
voitaisiin valtion budjettiin löytää 1,6 miljardia, jolla voitaisiin kuntia yhtäkkiä avustaa.
Toisaalta omistajina kuntien on toimittava heti. Ei voi jäädä odottamaan, että sieltä parin
vuoden päästä tulee rahoitusta. Mutta uskon, että me voimme kuntien kanssa löytää yhtei-
sen hyvän tien tästä eteenpäin. 

Toinen varapuhemies Arto Satonen: Sitten vielä ministeri Grahn-Laasonen, 2 minuut-
tia, ja sen jälkeen jatkamme debattia. 

16.09 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Ymmärrän, että tunnustuksen antaminen on vaikeaa, emmekä tääl-
lä kehujen perässä ole, mutta sen haluan kuitenkin tietoonne tuoda, että hallitus teki viime
viikolla yli 400 miljoonan euron panostukset koulutukseen, osaamiseen ja tutkimukseen.
[Välihuutoja] Osa näistä panostuksista on kertaluonteisia, osa on pysyviä.

Perheille sieltä riihestä tuli erityisesti hyviä uutisia varhaiskasvatuksen muodossa. Eli
varhaiskasvatuksen laatua vahvistetaan henkilöstön osaamista ja henkilöstörakennetta ke-
hittämällä. Varhaiskasvatusmaksuihin tehdään ihan historialliset alennukset, mikä tuo en-
tistä enemmän lapsia varhaiskasvatuksen piiriin, mikä on hyvä asia, koska varhaiskasva-
tuksella on monia positiivisia vaikutuksia myös esimerkiksi myöhemmin oppimisen ja syr-
jäytymisen ehkäisyn näkökulmasta. 6 700 perheen lapset siellä pääsevät maksuttoman var-
haiskasvatuksen piiriin, mikä on erittäin hyvä uutinen sekin.

Samoin sitten koulutusjärjestelmän puolella muuten koulutuksen tasa-arvoa vahviste-
taan. Eli hallitus lähes kaksinkertaisti tasa-arvoavustukset [Välihuutoja] haasteellisempien
alueiden kouluille. Ammatillisen koulutuksen reformi vietiin läpi viime viikolla [Välihuu-
toja] hallituksen esityksenä eduskunnalle, ja se on erittäin hyvä ja tärkeä rakenteellinen uu-
distus. Sen toimeenpanon tukemiseksi hallitus päätti kahdelle vuodelle 15 miljoonan eu-
ron panostuksesta, jolla pystymme huolehtimaan siitä, että ammatillisen koulutuksen re-
formi saa hyvän alun ja ammatillinen koulutus Suomessa kehittyy eteenpäin. Samoin lu-
kiouudistuksen käynnistämisestä päätettiin. 

Huippututkimukseen panostetaan sekä Akatemian että Tekesin kautta ja pääomituskin
tuli, [Välihuutoja] elikkä näiltä osin voimme rakentaa Suomen tulevaisuutta nimenomaan
osaamiseen perustuvan kasvun varaan. Näistä voimme olla erittäin myönteisillä, hyvillä
mielillä. 

Positiiviseen rakennemuutokseen liittyen meillä on osaamistarpeita, ja niihin liittyviä
päätöksiä olemme tekemässä lähiaikoina. Huoltajakorotus opintotukeen on erittäin hyvä
päätös. Sen lisäksi tuon vielä tietoonne [Puhemies koputtaa] 19 kohdan ohjelman, jolla py-
ritään nuorten syrjäytymisen ehkäisyyn jo varhaisessa vaiheessa, ja olemme tietysti todella
iloisia siitä, että tämä ohjelma saatiin vietyä eteenpäin, koska se teema on mitä tärkein. 

Toinen varapuhemies Arto Satonen: Jatkamme debattia.

16.11 Antti Rantakangas kesk (vastauspuheenvuoro):  Arvoisa puhemies! Kyllähän
tämä SDP:n selitys viime vaalikauden 100 000 uudesta työttömästä oli aika onneton. Tääl-
lä puheenjohtaja Rinne sanoi, että pantiinhan me pari infrahanketta liikkeelle. Kyllähän
tämä nykyinen myönteinen kehitys on tulosta siitä, että Sipilän hallitus on tehnyt määrätie-
32



Pöytäkirjan asiakohta PTK 47/2017 vp
toista politiikkaa. Siinä on menosopeutusten lisäksi ollut rakenneuudistuksia, kasvupanos-
tuksia sekä luottamus työmarkkinajärjestöjen kanssa. Aivan kuten puheenjohtaja Anders-
son sanoi, tätä kiky-sopimusta ei olisi syntynyt ilman, että hallituksella oli hyvä luottamus
työmarkkinajärjestöihin. Se oli hyvä asia Suomen talouden kilpailukyvyn kannalta, ja näin
pitää ollakin. Pitää olla hyvä yhteistyö myöskin tulevana syksynä, kun liittokohtaiset rat-
kaisut tehdään. Nyt me voimme pilata tämän hyvän, myönteisen kehityksen, joka on halli-
tuksen yhteistyön ansiosta saatu aikaan, sillä, että tulee vääriä ratkaisuja työmarkkinoilta.
Sen takia pitää toivoa, että se hyvä yhteistyö, mitä hallituksella on työmarkkinajärjestöjen
kanssa, johtaa tuloksiin, ja järkeä myöskin työmarkkinaratkaisuissa. Mutta se SDP:n seli-
tys, että ne pari infrahanketta, jotka te laitoitte liikkeelle, panivat talouden kasvun liikkeel-
le — sehän on aivan hohhoijaa. 

16.12 Jukka Gustafsson sd (vastauspuheenvuoro): Arvoisa puhemies! Palaan tälle tus-
sahdusten tielle. Ministeri Grahn-Laasonen puhui kauniisti näistä yksittäisistä lisäyksistä.
Annamme arvoa esimerkiksi Tekesin ja myöskin Suomen Akatemian lisäyksille, mutta te
puhuitte vielä vuosi sitten yliopistoille kohdennettavasta merkittävästä pääomittamisesta,
miljardiluokasta. Sitä ei näy missään. Se oli tussahdus.

Toinen tussahdusten äiti on se... Pääministeri Sipilä, minä olen oikeasti pettynyt. Kun
Savonlinnasta vietiin opettajakoulutus, te lupailitte mannaa taivaalta, että korvataan nämä
aloituspaikat, koulutuspaikat. Savonlinnan kaupunki esitti korvattavaksi 420 aloituspaik-
kaa. Mihin hallitus päätyi? 30 aloituspaikkaan! [Puhemies koputtaa] Siis minusta tämä, mi-
hin päädyitte, on varsinainen tussahdusten äiti! [Naurua] Ihan vakavasti hei, tämä pitää
korjata vielä, ja olkaa sanojenne mittainen, [Puhemies koputtaa] herra pääministeri.

Toinen varapuhemies Arto Satonen: No niin ja pidetäänpäs kiinni tästä minuutin ajasta,
että mahdollisimman moni pääsee puhumaan.

16.14 Kaj Turunen ps (vastauspuheenvuoro): Arvoisa puhemies! Täytyy nyt kuitenkin
edustaja Gustafssonin jälkeen sanoa, että pääministerin lupaus arvioidaan muutaman vuo-
den päästä. [Välihuutoja] Savonlinnan opiskelupaikkoja ei täysmääräisesti ole voinut kor-
vata, mutta se ei ole niinkään pääministeristä ollut kiinni. Savonlinnassahan on myöskin,
ihan totta, sellainen ongelma, että siellä on tietyille aloille ja tiettyihin paikkoihin vähän
vaikea saadakin opiskelijoita, [Välihuutoja] mutta näitten opiskelijapaikkojen saaminen
Savonlinnaan on äärimmäisen tärkeätä. Tosiasia on, että savonlinnalaiset tarvitsevat pää-
ministeriä, nykyistä ja seuraaviakin pääministereitä, siinä, että Savonlinnan talousalueen
kasvu saadaan nousemaan sieltä. On aivan selvää, että tässä tulee notkahdus.

Mutta nyt haluan sanoa sen, että rähjäämällä ja huutamisella ei saa mitään, ja siitä näyt-
tää olevan esimerkkiäkin. Että pikkusen diplomatiaa peliin mukaan.

16.15 Li Andersson vas (vastauspuheenvuoro): Arvoisa puhemies! Ministeri Grahn-Laa-
soselle, joka ei ole enää paikalla, olisin sanonut, miksi ei tule kehuja. Kehuja ei tule sen ta-
kia, että jos ensin leikataan 190 miljoonaa ja sitten annetaan 15, niin tämä kokonaisuutena
ei ole panostus. Se on kokonaisuutena edelleen leikkaus, se on vain hivenen pienempi leik-
kaus kuin mitä se oli ennen.

Arvoisa puhemies! Mitä tulee kilpailukykysopimukseen, niin uskon itse, että jos sillä
positiivisia vaikutuksia on, niin ne ovat ennen kaikkea psykologisia ja johtuvat siitä, että
33



Pöytäkirjan asiakohta PTK 47/2017 vp
Suomeen saatiin ylipäätään työmarkkinasopimus aikaiseksi, koska se luo ennakoitavuutta
työmarkkinoille, joka silloin myöskin on työnantajien ja yritysten tiedossa. Sen sijaan tä-
män kiky-sopimuksen sisältöä en anna koskaan anteeksi hallitukselle. Hallitus on syylli-
nen juuri siihen, että siinä jouduttiin tekemään suomalaisten työntekijöiden kannalta erit-
täin vaikeita palkanalennuksia, jotka kaiken lisäksi ovat haitallisia valtiontaloudelle ja val-
tiontalouden tasapainolle. [Puhemies koputtaa] Liian kova hinta.

16.16 Juhana Vartiainen kok (vastauspuheenvuoro): Arvoisa puhemies! Viimeisen kah-
den vuoden aikana tässä salissa on käyty kiivasta suhdannepoliittista keskustelua vedoten
myös Keynesin ajatuksiin siitä, että taantuman aikana on syytä lisätä julkista alijäämää. Ja
se on hyvä, Keyneshän oli viime vuosisadan epäilemättä suurin taloustieteilijä.

Mutta nähdään tämän asian toinen puoli: Nythän viimeisten ennusteiden valossa ollaan
selvästi siirtymässä trendikasvua nopeampaan kasvuun, ja silloin on tietysti aika etsiä bud-
jettia vahvistavia säästötoimia, jotta voidaan taas varautua seuraavaan taantumaan. Tällai-
sia kannattaa koko tämän salin miettiä, ja minä olen varma, että ne otetaan valtiovarainmi-
nisteriössä uteliaasti ja myönteisesti vastaan.

Ärade talman! Vi har under de två gångna åren fört en livlig konjunkturpolitisk debatt.
Man har hänvisat till Keynes för att föra en mer stimulerande finanspolitik. Och nu ska vi
beakta att enligt de senaste prognoserna överskrider tillväxten nu och snart trendtillväxten,
och då är det dags att komma med nya åtgärder för att förstärka budgeten, sparåtgärder och
sådana. Och jag vädjar till hela salen att vi kommer med sådana förslag. — Tack.

16.17 Ozan Yanar vihr (vastauspuheenvuoro): Arvoisa puhemies! On suorastaan huoles-
tuttavaa, että hallitus ei käytä tilaisuuttaan Suomen talouden uudistamiseksi.

1) Tehottomille yritystuille ette ole tehneet yhtään mitään. Miten on mahdollista, että
meillä on varaa löysään julkiseen rahaan näinä aikoina?

2) Perhevapaauudistus. Tällekään asialle te ette ole tehneet mitään. Miten on mahdollis-
ta, että tätä ei korjata? Tämä olisi uudistus, joka saisi työllisyysastetta ylöspäin.

Arvoisa hallitus, miksi te ette hoida näitä asiantuntijoiden kannattamia, suhteellisen it-
sestäänselviä ratkaisuja Suomen talouden kohentamiseksi?

16.18 Anders Adlercreutz r (vastauspuheenvuoro):  Värderade talman! Soten myötä
näyttää siltä, että sote-kiinteistöt jäävät kuntiin lainoineen. Samalla ei ole minkäänlaista
varmuutta siitä, että maakunta vuokraa kiinteistöt enää 3—5 vuoden päästä. Soten myötä
kuntien luottokelpoisuus uhkaa heikentyä veropohjien hupenemisen myötä. Kannattaako
tässä tilanteessa raskaasti velkaantuneen kunnan laittaa rahaa sote-kiinteistön ylläpitoon,
jos samalla viivalla saattaa olla päivähoidosta leikkaaminen? Kannattaako kunnan tänään
käynnistää peruskorjaushanke vai lykätä sitä viiden vuoden päähän? Sote-kiinteistöratkai-
suista uhkaa tulla seuraava homepommi, koska hyvin erityiseen käyttöön rakennetut sote-
kiinteistöt jäävät lainoineen kuntiin tilanteessa, jossa vuokralaisesta ei voi olla varma. Ky-
syn ministeriltä: Eikö olisi paitsi talouden myös terveyden kannalta syytä siirtää myös kiin-
teistöt maakuntiin, jolloin syntyisi aito insentiivi myös ylläpitää niitä? Vai voisitteko har-
kita Kuntaliiton ehdottamaa mallia, jossa kunnat ja maakunnat muodostaisivat yhteisen
kiinteistöyhtiön?
34



Pöytäkirjan asiakohta PTK 47/2017 vp
16.19 Peter Östman kd (vastauspuheenvuoro): Arvoisa puhemies! Näissä debateissa tah-
too aina käydä niin, että tullaan siihen vastakkainasettelutilanteeseen, että joko liioitellaan
negatiiviseen suuntaan tai sitten toisaalta positiiviseen suuntaan.

Mutta vielä olen hiukan huolissani siitä aikaisemmasta tilanteesta, kun ministeri Orpo
sanoi, että olisin käyttänyt "ei riitä" -sanaa viisi kertaa, ja huomasin sitten, että eräs lehti,
joka siteerasi meikäläisen puheenvuoroa, muisti vain kirjoittaa, että me kyseenalaistimme
hallituksen tekemiä päätöksiä neljä kertaa. Kehuimme neljä kertaa. Sanon ne vielä kerran:
Julkisen talouden suunnitelmassa on myös hyvää. Eduskuntaryhmämme pitää perheellisil-
le opiskelijoille palautettua huoltajakorotusta hyvänä. [Hälinää] — Kestättekö kuunnella
näitä hyviä päätöksiä? — [Eduskunnasta: Mielellään!] Siinä oli todella hyviä asioita, mitä
myöskin tehtiin väliriihessä. Se, että lisättiin resursseja tutkimukseen, kehitykseen ja vien-
nin edistämiseen, oli hyvä asia. Se, että lisättiin poliisien määrärahaa, oli myöskin hyvä
asia. [Puhemies koputtaa] Toivottavasti nämä positiiviset asiatkin saisivat joskus tulla esil-
le debatissa.

16.21 Tytti Tuppurainen sd (vastauspuheenvuoro): Arvoisa puhemies! Tässä puoliväli-
riihen kohdalla on syytä kuitenkin hahmottaa talouden iso kuva. Täytyy muistaa, että hal-
litus asetti itse omaksi tavoitteekseen kuroa umpeen 10 miljardin euron kestävyysvaje.
Tämä piti tehdä 4 miljardia säästöillä, 3 miljardia sote-uudistuksella tehokkuutta lisäten, 2
miljardia työllisyyttä parantaen ja miljardi piti karsia kuntien menoja.

No, mitä tästä kaikesta nyt jää käteen, kun puolivälissä ollaan? Näyttää siltä, että toteu-
tuu vain nämä 4 miljardin säästöt. Työllisyys ei parane odotetusti, ja nämä sote-säästöt ovat
kyllä niin synkkien epäilysten varassa, että niihin ei taida uskoa oikein kukaan, joten näyt-
tää siltä, että julkisen talouden rahoitusasema ei parannu ja uusia toimia tarvitaan, aivan
kuten te, hallitus, olette sanoneet. Tulee kysyneeksi, miksi te ette tehneet niitä päätöksiä
nyt, kun tilaisuus oli. Miksi te ette nyt käyttäneet tätä puoliväliriihtä niitten päätösten teke-
miseen, joita te, valtiovarainministeri Orpo, olette peräänkuuluttanut? Ja vielä tärkeäm-
pää: miksi ette tehneet niitä rakenteellisia uudistuksia, [Puhemies koputtaa] joilla parannet-
taisiin työllisyyttä, kuten perhevapaauudistus?

16.22 Olavi Ala-Nissilä kesk (vastauspuheenvuoro): Arvoisa herra puhemies! Suuri ku-
vahan tässä on se, että viime vaalikaudella Suomi oli vielä näivettymiskierteessä ja menos-
sa taloudessa kuilun partaalle. Sen takia on erittäin hyvä, että on tapahtunut käänne. Läh-
den nimenomaan siitä, että tämä hallituksen strateginen ohjelma, kilpailukykysopimus ja
toimet luovat sitä vakautta ja ennustettavuutta, millä Suomi nyt nousee yllättävänkin hy-
vin.

Puhemies! Jäin ihmettelemään, kun suuri oppositiopuolue, sosiaalidemokraattinen puo-
lue, ei pysty tämän parempaa esittämään kuin puhumaan tussahduksista ja hallituksen eros-
ta. Ei se, hyvät ystävät, kyllä isänmaan 100-vuotisjuhlavuonna riitä suurelle oppositiopuo-
lueelle.

Toinen, mitä ihmettelen: kun Suomi on ottanut 100 000 euroa velkaa jokaista syntyvää
lasta kohden, niin vihreä puolue jatkuvasti esittää tämmöistä yli varojen elämistä. Ennen
vanhaan, kun Soininvaara oli täällä, puhuttiin kestävästä kehityksestä ja ylisukupolvisuu-
desta. Missä menee vihreä puolue tänä päivänä? Tulkaa nyt tänne rakentavalle linjalle te-
kin.
35



Pöytäkirjan asiakohta PTK 47/2017 vp
16.23 Touko Aalto vihr (vastauspuheenvuoro):  Arvoisa puheenjohtaja! Edustaja Ala-
Nissilä ei ilmeisesti kuunnellut ryhmäpuheenvuoroani, jossa toin monta kertaa esiin niitä
hyviä ajatuksia ja esityksiä, mitä puoliväliriiheen myös sisältyy, joissa ehdotettiin raken-
teellisia uudistuksia, perhevapaita, monia muita asioita. Vuosien 2016 ja 2017 vaihtoehto-
budjetit ovat fiskaalisesti lähes samansuuruisia kuin hallituksen ehdotukset. Budjetin sisäl-
lä olemme tehneet erilaisia painopisteitä, mutta fiskaalisesti puhutaan suurin piirtein sa-
moista summista. Yksittäisiä investointeja voi olla siihen päälle sitten. En oikein ymmärrä,
mihin edustaja Ala-Nissilän puhe viittaa. Ehkä voimme kahden kesken käydä nämä vaih-
toehtobudjetit läpi ja sitten voitte todeta toisin.

16.24 Jari Myllykoski vas (vastauspuheenvuoro):  Arvoisa herra puheenjohtaja! Täytyy
sanoa, kun tässä on viitattu teknologiateollisuuteen ja sinne syntyneisiin työpaikkoihin:
Teknologiateollisuuden Turunen ilmoittaa, että Suomi ei pärjää ilman tutkimusinvestoin-
tia ja kehitysrahoja, ja tuo esille sen, että nyt kun me olemme jääneet investointien osalta
Ruotsista 22 prosenttia viimeisen kymmenen vuoden aikana, t&k-rahoituksessa 27 pro-
senttia, tarvittaisiin ehdottomasti joitakin välineitä. Eloranta esitti, että muodostettaisiin
pyöreä pöytä, joka mahdollistaisi työmarkkinajärjestöjen ja hallituksen yhteisen tahtotilan
ja koordinoinnin, mitä voitaisiin tehdä. Kysynkin aivan kuten Ihalainen: oletteko valmiita
kääntymään enemmän Hakaniemenrannan suuntaan vai tähän kielteisesti suhtautuvaan
Etelärantaan ja Häkämiehen suuntaan? Toivoisin rakentavaa keskustelua ja yhdessä niitä
ratkaisuja, millä voimme [Puhemies koputtaa] turvata investointia tähän maahan.

16.25 Sanna Lauslahti kok (vastauspuheenvuoro): Arvoisa puhemies! Edustaja Tuppu-
raiselle: Talous kasvaa, työllisyys kohenee. Hallitus tekee täsmäkohdennuksia päämäärä-
tietoisesti valikoituihin kohteisiin. Toisaalta voi kysyä, miksi oppositio sanoo, että tämä ei
kelpaa. Tässä kohdin voi sanoa, että on tehty selkeä panostus: 400 miljoonaa euroa osaa-
miseen, 240 miljoonaa euroa tutkimukseen ja innovaatiotoimintaan, jolla rakennetaan tu-
levaisuuden kasvua, niitä työpaikkoja, joilla meidän hyvinvointivaltio ylläpidetään. Miksi
oppositiosta ei löydy rakentavia ajatuksia, millä tehdään uutta tulevaisuutta, kuten hallituk-
sesta on tullut systemaattisesti näiden vuosien aikana ja on lisää tulossa?

16.26 Timo Harakka sd (vastauspuheenvuoro): Voi voi voi. Toissa viikolla kyselytunnil-
la ministeri Lintilä lupasi julkaista virkamiesraportin, jossa käytiin läpi puoliväliriihessä
supistettavia yritystukia. Kun Ylen toimittaja on nyt sitä kysellyt, niin sitä ei olekaan saatu.
Höpläyttikö ministeri Lintilä Suomen kansaa, kysyisin, jos hän olisi paikalla. Isompi
höpläytys taitaa olla vielä tämä: kun kysyin, mitä yritystukia olette leikkaamassa, kun oli
luvattu 200 miljoonan euron tehostaminen, niin hän ei kertonut, ja se suuri yllätys olikin se,
että hallitus ei pystynyt leikkaamaan yhtä ainoatakaan yritystukea — sen sijaan, edustaja
Lauslahti, Tekesin innovaatiomäärärahoista hallituskaudella yhteensä puoli miljardia, siis
tämän riihen lumepäätökset mukaan lukien puoli miljardia.

No, nyt te olette jakaneet vaalikarkkeja sadoilla miljoonilla, mutta ette ole kertoneet, mi-
ten ne rahoitetaan. Ilmeisesti myymällä valtion tuottavaa omaisuutta, mikä on lyhytnäköis-
tä. Miksi yhteenkään yritystukeen ei uskallettu puuttua? Kun Lintilä ei ole vastaamassa,
niin, edustajat Vartiainen, Wallinheimo, Vähämäki, [Puhemies koputtaa] mikä teidät hal-
vaannutti? Miksi mitään ei tehty?
36



Pöytäkirjan asiakohta PTK 47/2017 vp
16.27 Anna-Maja Henriksson r (vastauspuheenvuoro): Arvoisa puhemies! Minulle jäi
nyt vähän epäselväksi se, mikä on pääministerin lähtökohta talouskasvulle. Kysyisin ehkä
näin, kun tässä julkisen talouden suunnitelmassa lukee: "Lähivuosikymmeninä on varau-
duttava siihen, että Suomen talouskasvu ei palaudu finanssikriisiä edeltävien vuosien ja
vuosikymmenten vauhtiin. Talouden kasvupotentiaalin arvioidaan asettuvan noin 1—1,5
prosenttiin ensi vuosikymmenellä." Oletteko, pääministeri, samaa mieltä valtiovarainmi-
nisteriön kanssa tästä vai oletteko enemmän samaa mieltä Ilmarisen kanssa? Se olisi hyvä
tietää nyt, kun keskustellaan tästä eteenpäin, mikä on tavallaan se asiantuntija, johon nyt
luotetaan. Ja sitten olisi myös hyvä saada vastaus siihen, kun myös tässä VM:n ansiokkaas-
sa paperissa sanotaan, että edelleen on riskejä, ettei tavoitteeseen elikkä 3 miljardin [Puhe-
mies koputtaa] säästötavoitteeseen päästä soten osalta, miten te aiotte näitten riskien kans-
sa nyt käytännössä toimia.

16.28 Antti Kurvinen kesk (vastauspuheenvuoro):  Arvoisa puhemies! Kyllähän tämän
puoliväliriihen jälkeinen aika näyttää siltä, että Suomi on nyt päässyt pieneen nousuun. Nyt
on tärkeää, että näillä puoliväliriihen linjauksilla saadaan koko Suomi mukaan siihen nou-
suun ja kaikki suomalaiset mukaan tähän samaan nousuun. Jos me katsomme työeläkeva-
kuuttaja Ilmarisen viimeisimpiä arvioita, Elinkeinoelämän keskusliiton arvioita, niin vauh-
ti näyttää varsin hyvältä.

Pidän erittäin myönteisenä asiana sitä, että hallitus toteutti vihdoin ja viimein keskustan
pitkäaikaisen tavoitteen opiskelijoitten huoltajakorotuksesta perheellisille opiskelijoille.
Pidän erittäin hyvänä sitä, että ylivelkaantuneitten tilanteeseen on myös tartuttu. Tulee uu-
dentyyppinen yksityishenkilön konkurssi, ulosottoa helpotetaan. Olisi ehkä mukava kuul-
la vähän hallitukselta tarkemmin näistä toimista, joilla velallisen asemaa parannetaan.

Mutta kun SDP on täällä haukkunut meitä melkein pari tuntia, on pakko kysyä: mitkä-
hän asiat taloudessa kasvoivat silloin teidän hallituskaudellanne? [Puhemies koputtaa]
Työttömyys ja velka, työttömyys ja velka kasvoivat. Edustaja Rinteellä oli rakennepoliit-
tinen ohjelma, oli Remontti Oy, mutta taisivat remontit jäädä tekemättä viime kaudella.

16.30 Antti Lindtman sd (vastauspuheenvuoro): Arvoisa puhemies! Palaan, pääministe-
ri, siihen kysymykseen, jonka esitin, mihin te ette vastannut. Katsotaan ensiksi tämä teidän
työllisyystavoitteenne. Asetitte 110 000 uutta työpaikkaa, ja missä ollaan nyt? Tilastokes-
kuksen lukujen mukaan 30 000, joista niistäkin leijonanosa tuli syksyn 2015 aikana, kun se
käänne tapahtui ennen kuin yksikään tämän hallituksen päätöksistä oli voimassa.

Arvoisa puhemies! Pääministeri, te sanotte, että 2 prosentin talouskasvulla kaikki tavoit-
teet saavutetaan. Jotta tämä työllisyystavoite tulisi täyteen, se tarkoittaisi 40 000 työpaik-
kaa kahden vuoden aikana per vuosi. [Toimi Kankaanniemi: Ihan mahdollista!] Sellaisia
lukuja ei ole nähty sitten 90-luvun lopun. Onko tämä todella mahdollista 2 prosentin ta-
louskasvulla? Pystyttekö sanomaan jonkun talousasiantuntijan, joka sanoo, että 2 prosen-
tin talouskasvulla tulee 40 000 työpaikkaa per vuosi?

Vielä tämä alijäämätavoite: [Puhemies koputtaa] Pääministeri Sipilä, onko hallituksen
valtiontalouden alijäämätavoite voimassa, koska nyt teidän omien papereidenne mukaan
se on kolminkertainen siihen tavoitteeseen nähden, minkä te olette asettaneet? Onko halli-
tuksen valtiontalouden alijäämätavoite voimassa?
37



Pöytäkirjan asiakohta PTK 47/2017 vp
16.31 Paavo Arhinmäki vas (vastauspuheenvuoro): Arvoisa herra puhemies! Täällä mi-
nisteri Grahn-Laasonen luetteli sitä samaa litaniaa kuin aikaisemmin valtiovarainministeri
Petteri Orpo näistä lisäpanostuksista koulutukseen. Kun silloin kyselin sitä, mikä taikurin
takki Orpolla on päällä, niin hän ei ainakaan toistaiseksi ole taskujaan kääntänyt, mutta il-
meisesti sama takki on myös Grahn-Laasosella päällä. Kerta kaikkiaan on minusta pöyris-
tyttävää, että kun esimerkiksi yliopistoja pääomitetaan 46 miljoonalla eurolla, niin sitä ke-
hutaan valtavan hienona, upeana panostuksena, jolla parannetaan yliopistojen asemaa, kun
arvio oli se, että vaadittaisiin, niin kuin Grahn-Laasonen itse asiassa vielä aikaisemmin pu-
hui, miljardin euron pääomitusta, jotta pelkät kiky-leikkaukset saataisiin toimimaan. Tämä
on tätä kummallista taikurin takki -politiikkaa. Takeista täällä on puhuttu ennenkin, mutta
silloin puhuttiin ministeri Soinin takista, ja sehän nyt ei ole enää ehjänä ollut aikoihin, kun
saumat ovat revenneet jo aikoja sitten.

16.32 Antero Vartia vihr (vastauspuheenvuoro): Arvoisa herra puhemies! Viime kysely-
tunnilla esitin kysymyksen, kun ministeriön mukaan haitallisia tukia maksetaan 850 mil-
joonalla vuosittain, missä tämän tiedon pitäisi olla, jotta me poliitikot onnistuisimme teke-
mään vastuullisia päätöksiä. Tähän ministeri Lintilä vastasi, että hän ei ole vielä tavannut
yritystä, joka pitää saamaansa tukea haitallisena, mutta jos kysytään niiltä yrityksiltä, jotka
eivät sitä tukea saa, niin löydetäänkin niitä haittoja paljon enemmän, tai jos kysytään niiltä,
jotka rahoittavat nämä tuet elikkä maksavat veroja enemmän kuin on tarpeen, niin on vielä
ilmeisempää, että tämä on kallis ja tarpeeton järjestelmä, 850 miljoonaa euroa vuodessa.
Jos katsotaan, kuinka paljon rahaa siitä menee esimerkiksi UPM-Kymmenelle, niin en tie-
dä tarkkoja lukuja mutta uskallan väittää, että sillä ei kovin isoa joukkoa johtajiakaan kus-
tanneta. Onko todella niin, että näiden yritysten kilpailukyky on näistä lahjusrahoista kiin-
ni? Tässä on oiva kohta säästää valtiontaloudessa ja kohdentaa näitä rahoja paremmin.

Toinen varapuhemies Arto Satonen: Tässä vaiheessa otamme sitten ministereiden vas-
tauspuheenvuoroja. Pääministeri Sipilä, 2 minuuttia.

16.33 Pääministeri Juha Sipilä (vastauspuheenvuoro): Arvoisa herra puhemies! Kaikki
hallituksen taloustavoitteet ovat voimassa: velkaantumisen tavoite, uudistusohjelman 4
miljardin tavoite, työllisyysasteen tavoite. Kaikki tavoitteet ovat voimassa, me teemme vii-
meiseen päivään saakka töitä niiden eteen. Ja niin on tehty tähänkin saakka. Olemme teh-
neet töitä yrittäjyyden edistämiseksi, työn vastaanottamisen kynnyksen madaltamiseksi,
työn tarjoamisen kynnyksen madaltamiseksi ja niin edelleen. Lukematon joukko toimen-
piteitä.

No, sitten tähän kiky-sopimukseen. Hallitusneuvotteluissa todettiin, että olemme Sak-
saa, Ruotsia, tärkeimpiä kilpailijamaita kustannuskilpailukyvyssä vajaa 15 prosenttia jäl-
jessä. Lähdimme tätä taklaamaan kolmella keinolla.

Ensimmäinen on kertahyppy, kilpailukykysopimus, joka sai lopulta tämän muotonsa.
Me lähdimme tavoittelemaan työajan lisäystä ja sillä pelkästään sitä alun perin taklaa-
maan. Mutta hyvä sopimus, se täyttää siitä noin 4 prosenttia, vähän yli.

Sitten maltilliset palkkaratkaisut. Siinä uralla ollaan hyvin pysytty, toivottavasti pysy-
tään myöskin syksyllä.

Ja se kolmas keino on sitten tuottavuuden kasvattaminen. Se on pääasiassa yritysten vas-
tuulla. Me totesimme, että tässä korissa, niin kuin edustaja Ihalainen totesi, meillä on suuri
38



Pöytäkirjan asiakohta PTK 47/2017 vp
huoli korkean tuottavuuden viennin työpaikkojen kehityksestä, ja sen vuoksi tässä suunta-
simme Tekesille, lippulaivahankkeisiin, Suomen Akatemialle ja myöskin ammattikoulu-
tukseen niin paljon kuin tämä pieni talouden liikkumavara mahdollisti.

Eli näiden toimenpiteiden kokonaisuus johtaa suurin piirtein siihen, mitä tavoittelimme
hallitusneuvotteluissa kilpailukyvyn parantamiseksi. Tämä näkyy nyt luottamuksen palau-
tumisessa, tämä näkyy talouden käänteessä, ja tämä näkyy myöskin siinä, että ensimmäi-
set jo ennustavat sitä talouskasvua, [Puhemies koputtaa] mikä johtaisi tuohon.

Ja vielä vastaus siihen, olemmeko antaneet periksi siitä, että meidän talouskasvumme
olisi 1—1,5 prosentin luokkaa: Emme takuulla anna tässä periksi. Kyllä Suomessa pitää ta-
voitella yli 2 prosentin talouskasvua.

Toinen varapuhemies Arto Satonen: Ministeri Lindström, 2 minuuttia.

16.36 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Pariin asiaan vastaan.

Ensinnäkin näihin yritystukiin, koska olin meidän puoleltamme niistä asioista neuvotte-
lemassa Kesärannassa. Useampi taho sanoi, että leikatkaa rohkeasti, tehkää rohkeita leik-
kauksia mutta älkää nyt, hyvänen aika, täältä leikatko, mikä koskee meitä. Äärettömän vai-
kea prosessi. Pitää muistaa, että siellä on myös työpaikkoja kiinni näissä tuissa. Jos men-
nään johonkin koskemaan, niin siellä voi käydä niin, että me hävitämme työpaikkoja. Sen
takia tämä ei ole mitään sellaista... Kun joku sanoo, että tämä on helppoa hommaa, niin ter-
vetuloa vain, se on haastavaa puuhaa. Me olemme tehneet päätöksen, että me näihin asioi-
hin palaamme, ei niihin suoriin tukiin, vaan näihin verotukiin syksyn riiheen mennessä. Se
on se lupaus, minkä me olemme antaneet. Mitä sitten tullaan tekemään, niin se on sen ajan
murhe, mutta erittäin vaikea rasti.

Toinen kysymys, mikä liittyy ulosottoon. Siis meillä ulosottoon liittyvien työllistymi-
sen kannustinloukkujen purkaminen oli agendalla, ja se tarkoittaa sitä, että keskusteluissa
oli paitsi tämä suojaosan korottaminen myös muut ratkaisut. Ja päädyttiin muuhun ratkai-
suun, koska minullekin tuli yllätyksenä, että kategorinen suojaosan nostaminen vaikka esi-
merkiksi nykyisestä vajaasta 700 eurosta 900 euroon olisi tarkoittanut sitä, että se olisi hyö-
dyttänyt hyvin matalatuloisia ja hyvin korkeatuloisia, mutta tuloluokassa 2 200—4 000 eu-
roa kuukaudessa siinä olisi käynyt huonosti. Se olisi tehnyt semmoisen ongelman, että se
olisi aiheuttanut noin 17 000 velalliselle varattomuusesteen, josta seurauksena olisi tullut
maksuhäiriömerkintä, ja se olisi haitannut heidän elämäänsä. Sen takia päädyttiin ratkai-
suun, jossa lykkäystä myönnetään tarkkaan toivottuun kohderyhmään, eli voidaan tarkasti
katsoa, mihin kohderyhmään tämä kohdennetaan: pitkään työttömänä olleisiin ulosottove-
lallisiin. Tämä on nopea toimenpide, tämä ei aiheuta järjestelmäkustannuksia, [Puhemies
koputtaa] ja tämän lisäksi tämä on myös riittävä toimenpide työllistymiseen kannustami-
seksi. Siksi mentiin tähän.

Toinen varapuhemies Arto Satonen: 1 minuutin vastauspuheenvuoro, ministeri Rehula.

16.38 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Joka ainoa hallituksen laskelma sosiaali- ja terveydenhuollon muutoksen
osalta ensi vuosikymmenen loppuun lähtee siitä, että sosiaali- ja terveydenhuollon menot
kasvavat tässä maassa. Tavoitteena muutoksella — jonka lakiesityksen yksi elementti, va-
39



Pöytäkirjan asiakohta PTK 47/2017 vp
linnanvapauslaki, on eduskunnan käsittelyssä ensi viikon keskiviikkona — on päästä tuo-
hon 3 miljardiin. Siihen pyritään ict:llä, pyritään digitalisaatiolla, pyritään aivan olennai-
selta osaltaan toimintakäytäntöjen muutoksella. Aivan keskeistä on se, mitä tapahtuu alu-
eellisen maakunnallisen valmistelun osalta.

Edustaja Henriksson kysyi, onko riskejä. Kyllä tässä on riskejä. Tullaan näkemään ja ko-
kemaan se päivä, että muutamissa maakunnissa tulee olemaan toimeenpanossa ongelmia
johtuen siitä, että toimeenpanoon ei ehkä ole sitä riittävää aikaa, mitä tarvittaisiin. Yksi
muutoksen elementti, jotta 3 miljardia voidaan täyttää, jotta riskejä voidaan vähentää, on
se, että hallituksen esitys valinnanvapauslaista [Puhemies koputtaa] saadaan eduskunnan
käsittelyyn, jotta usko muutoksen toteutumiseen vahvistuu.

Toinen varapuhemies Arto Satonen: Ministeri Tiilikainen, 1 minuutti.

16.39 Maatalous-  ja ympäristöministeri  Kimmo  Tiilikainen (vastauspuheenvuo-
ro): Arvoisa puhemies! Hallituksen asuntoasioista vastaavana ministerinä: Monet edusta-
jat täällä kiinnittivät huomiota asumisen hintaan. Asumisen hinta saadaan pidettyä kurissa,
jos asuntotuotantoa saadaan lisää, ja näinä arkeologian luvattuina aikoina edustaja Kiuru
muisteli omia tavoitteitaan ja menneitä. Kun te aloititte asuntoministerinä, uskalsitte aset-
taa tavoitteen, että asuntotuotantoa lisätään. Kuinka kävi? Asuntotuotanto oli 33 000 asun-
toa vuodessa teidän aloittaessanne. Kun te lopetitte, se oli tullut alas 25 prosenttia
26 000:een. Kun me aloitimme, lähdimme tuosta sitä nostamaan hallituksen kärkihank-
keen mukaisesti, ja kahdessa vuodessa tuotannon taso on noussut 50 prosenttia: 37 000
asuntoa. [Välihuutoja]

Tässä vaiheessa oppositio huutaa, että entä kohtuuhintainen asuntotuotanto. Kun te olit-
te hallituksessa, valtion tukemaa Ara-tuotantoa oli suunnilleen tasaisesti noin 6 000 asun-
toa vuodessa. Nyt olemme nostaneet senkin jo 8 000:een ja tänä vuonna tavoittelemme
9 000 tuetun asunnon rakentamista. Teidän parjaamanne tuettu asunto [Pia Viitasen väli-
huuto] — tuettu asunto, kuten entinen ministeri Viitanen tietää — on sitä valtion tukemaa
asuntoa, millä saadaan kohtuuhintaista tuotantoa.

Te kritisoitte uutta, lyhyttä korkotukimallia. Sille on ollut käyttöä, esimerkiksi kun Uu-
teenkaupunkiin ja Raumalle rakennetaan tuiki tarpeellisia asuntoja siellä olevan työvoima-
tarpeen kattamiseksi.

Tässä tuloksia.

Toinen varapuhemies Arto Satonen: Sitten vielä pääministeri Sipilä, 1 minuutti, ja sen
jälkeen jatkamme debattia.

16.41 Pääministeri Juha Sipilä (vastauspuheenvuoro):  Arvoisa puhemies! Hyvin ly-
hyesti. 

Riittääkö 2 prosentin talouskasvu tästä eteenpäin kauden loppuun saakka nostamaan
työllisyysasteen 72 prosenttiin? Se riittää, jos työvoiman saatavuus ei aseta sille rajoituk-
sia. Tämmöinen laskelma on tehty, ja tämä on juuri se seikka, mistä meidän pitää käydä tii-
vistä yhteistyötä ja esimerkiksi neuvotteluja työmarkkinajärjestöjen kanssa, niin että sii-
hen pystytään. On ihan mahdotonta arvioida, mistä se kasvu tulee, mutta tämmöinen yleis-
huomio, että jos työvoiman saatavuus ei aseta rajoituksia, niin 2 prosentin kasvu riittää 72
prosentin työllisyysastetavoitteen saavuttamiseksi vuonna 2019.
40



Pöytäkirjan asiakohta PTK 47/2017 vp
Toinen varapuhemies Arto Satonen: Nyt jatkamme debattia.

16.42 Krista Kiuru sd (vastauspuheenvuoro): Arvoisa puhemies! Minusta oli hyvä, että
ministeri Tiilikainen kiinnitti huomion siihen, että viime hallituskaudella todella tehtiin ai-
dosti kohtuuhintaisia vuokra-asuntoja lisää, koska nyt te mittaatte ne tulokset ulos, ja on
hienoa, että te annatte sille arvoa, koska yhden sellaisen kohtuuhintaisen kohteen rakenta-
minen kestää 2—3 vuotta. Olen iloinen siitä, että nyt todella näkyy se, että viime hallitus-
kaudella satsattiin pelkästään minun aikanani 150 miljoonaa euroa asuntopolitiikkaan yk-
sittäisillä toimilla. Jään odottamaan samanlaista pakettia ministeri Tiilikaiselta nyt, kun eh-
ditte keskittyä näihin asumisasioihin.

Arvoisa puhemies! Sitten minä kiinnitän huomiota tähän koko tilanteeseen. Minä en tie-
dä, mihin pääministeri nyt lähti, mutta täällä ollaan ehdottomasti sitä mieltä, että nämä hal-
lituksen tavoitteet ovat oikeansuuntaisia, mutta ihmettelemme, miksi te itse ette niihin us-
ko. Tämä ei kerta kaikkiaan käy niin, että nyt velkaantuminen jatkuu. Alijäämätavoitteet
tulevat olemaan kolme kertaa suurempia kuin te olette yhdessä linjanneet. Te luotte tällä
ohjelmalla, jonka esititte alkuviikosta [Puhemies koputtaa] viime viikolla, 4 000 työpaik-
kaa. 65 000 työpaikkaa uupuu tavoitteesta. Miksi näin?

16.43 Pauli Kiuru kok (vastauspuheenvuoro): Arvoisa herra puhemies! Olemme varmas-
ti ainakin edustaja Kiurun kanssa samaa mieltä siitä, että turvallisuus on tärkeä asia.

Puolustusministeri ei ole paikalla, mutta ehkä jompikumpi paikalla olevista ministereis-
tä osaa vastata. Puolustusvoimien valmiuteen lisätään vuosittain 50 miljoonaa euroa. Puo-
lustusvoimien rooli on muuttunut koulutusorganisaatiosta ehkä hitusen valmiuden suun-
taan muuttuneitten tilanteiden takia, ja sen takia lisärahoitusta tulee, mikä on erinomaisen
hyvä asia. Kysyn ministeriltä, ehkä Orpo osaa vastata: onko teillä käsitystä, minkälainen
vaikutus näillä lisäpanostuksilla on kertausharjoitusvuorokausien määrään? Asia on ajan-
kohtainen siinäkin mielessä, että tällä hetkellä on juuri alkamassa Arrow 17 -harjoitus Nii-
nisalossa, jossa on kansainvälinen kokonaisuus koolla.

16.44 Markus Lohi kesk (vastauspuheenvuoro): Arvoisa puhemies! Jos kysyn täällä hal-
lituspuolueiden tai oppositiopuolueiden edustajilta, pitääkö tehottomia yritystukia leikata,
niin varmasti kaikki sanovat, että pitää. Mutta sitten kun kysytään, että no, mitä ne tehot-
tomat tuet ovat, niin tuleekin erilaisia vastauksia. Tämän takia minusta on erittäin tärkeätä,
että hallitus maltilla selvittää vaikutukset ja valmistelee maltilla sen, minkälaisia muutok-
sia ja mahdollisia leikkauksia yritystukiin tehdään.

Sitten palaan ryhmäpuheenvuoroihin. Minusta keskustan ryhmäpuheessa edustaja Saa-
rikko totesi aivan erinomaisesti, että meidän on yhdessä katsottava nyt eteenpäin, tulevai-
suuteen ja hallituksen lisäksi myös eduskunnan on kyettävä vahvistamaan ihmisten luotta-
musta. Minusta on harmi, että kun menee tämän talon ulkopuolelle, niin se tunnelma ja, voi
sanoa, todellisuus, missä eletään, on hieman erilainen. Siellä talous kasvaa, työllisyys pa-
ranee, tehdään investointeja ja on hyvä luottamus talouteen ihmisillä, mutta kun tulee tän-
ne sisälle ja kuuntelee opposition puheenvuoroja, niin aivan liikaa on sitä vanhaa narinaa,
että kaikki menee huonosti ja on pielessä.

16.46 Sami Savio ps (vastauspuheenvuoro): Arvoisa puhemies! Haluan kiittää hallitusta
toimista työllisyyden edistämiseksi ja erityisesti työministeri Lindströmiä päättäväisistä
41



Pöytäkirjan asiakohta PTK 47/2017 vp
toimenpiteistä vaikeassa työtilanteessa olevien henkilöiden aseman helpottamiseksi. Vii-
me vuonna säädettiin täällä eduskunnassa Lex Lindström, jolla päästetään kertaluontoises-
ti vähintään 5 vuotta pitkäaikaistyöttömänä olleet yli 60-vuotiaat eläkkeelle. Tämä nyt ke-
säkuun alussa voimaan astuva eläketuki on moraalinen kädenojennus näitä henkilöitä koh-
taan, joiden työllistymismahdollisuudet ovat olleet erittäin heikot.

Jatkossa hallitus ja työministeri Lindström tulevat turvaamaan lakisääteisin keinoin rei-
lut pelisäännöt nollatuntisopimuksilla työskenteleville henkilöille. Käsittääkseni lakiin ai-
otaan kirjata pykälät muun muassa sairausajan palkasta ja työajan vakiintumisesta, mikä on
tärkeää suurelle joukolle nollatuntisopimuksilla työskenteleviä palkansaajia.

Arvoisa puhemies! Ministeri Lindströmin toiminta on ollut erittäin rohkaisevaa [Puhe-
mies koputtaa] ja kannustavaa.

16.47 Riitta Myller sd (vastauspuheenvuoro): Arvoisa puhemies! Täällä on keskusteltu
hieman siitä, kenen ansiota on, että pieni myönteinen vire taloudessa on. Kaikki olemme
siitä äärimmäisen tyytyväisiä, mutta täällä pääkaupunkiseudulla on varmasti aivan selvää,
että ne ratainvestoinnit, jotka on edellisten hallitusten toimesta päätetty, ovat luoneet ni-
menomaan sitä asuntopohjaa, josta nytkin on puhuttu. Eli se määrä tulee sieltä.

Mutta entä sitten tuolla pääkaupunkiseudun ulkopuolella? Meillä on hallituksen toimes-
ta biotalousohjelma kärkihankkeena: Pohjois-Karjalassa on kolme eri hanketta odottamas-
sa rahoitusta, tätä rahoitusta ei ole tullut. Pohjois-Karjalan työttömyysprosentti on yli 18.
Eikö ole juuri näin, että maakuntien omia vahvuuksia täytyy käyttää silloin, kun haemme
[Puhemies koputtaa] kasvua ja työllisyyttä?

16.48 Hannu Hoskonen kesk (vastauspuheenvuoro): Arvoisa herra puhemies! On aivan
oikein, että biotalouteen investoidaan. Ihmettelen tätä demarien näkökulmaa siihen, että jo-
kainen asia, minkä tämä hallitus on tehnyt, on jollakin tavalla viime vaalikauden ansiota.
Mehän ne ansiot kyllä tiedämme, älkää enää niihin palatko. Kaikki sen tietävät.

Katsokaa biotaloutta. Edustaja Myllerille sen verran, että kyllä Lieksan hanke etenee, se
lienee yleisessä tiedossa, olihan siitä isossa maakuntalehdessäkin iso juttu. Mutta joka ta-
pauksessa: Biotalouden puolella muistakaa, hyvät edustajakollegat, se, että kysymys ei ole
pelkästään metsäteollisuudesta. Kysymys on aivan valtavista uusista innovaatioista, jotka
muun muassa korvaavat muovia. Uutta komposiittimateriaalia tehdään, se on meidän met-
säkonetuotannolle aivan välttämätön lisä. Saadaan lisää puuta liikkeelle, lisää työtä. Ja te
vain jatkuvasti valitatte, että taas meni väärin.

Esimerkkinä vielä, arvoisa puhemies, lopuksi: Kun maankäyttö- ja rakennuslakia tässä
maassa uudistettiin, tämä hallitus sen on tehnyt, byrokratiaa on purettu, niin teidän viestin-
ne on aina ollut, että menee väärin, menee väärin, ympäristö kärsii ja vaikka mitä. Aina löy-
tyy syitä, minkä tautta ei voi tehdä, [Puhemies koputtaa] mutta niille, jotka tekevät, pitää
kunnia antaa.

16.49 Matti Semi vas (vastauspuheenvuoro): Arvoisa puhemies! Työllisyyden hoidosta:
Vaikka nyt tällä hetkellä näyttää siltä, ja on tosiasia, että tämä 72 prosentin työllisyystavoi-
te hallituksella on pikkuhiljaa käynnistymässä, se rupeaa pienin askelin edistymään, niin
silti meillä on hirmu paha pitkäaikaistyöttömyys. Itseäni harmitti, kun en nähnyt koko tu-
kityöllistämisrahoja tässä julkisen talouden selvitysohjelmassa. Sieltä puuttuu tämmöinen
tärkeä osa kuin pitkäaikaistyöttömyyden hoitoon tarvittavat tukityöllistämisrahat. Sehän
42



Pöytäkirjan asiakohta PTK 47/2017 vp
on nimenomaan paras keino, millä saadaan katkaistua se pitkäaikaistyöttömyys ja saadaan
hoidettua sillä tavalla, että heillä pysyy se ammattitaito ja työkunto sellaisina, että he pys-
tyvät uutta työpaikkaa lähtemään etsimään ja niihin uusiin työkohteisiin on mahdollisuus
päästä. Siksi olisi ollut tärkeää, [Puhemies koputtaa] että valtiolla olisivat olleet nämä ra-
hat vielä käytössä. Ihmettelen, miksi ne puuttuvat täältä.

16.50 Antero Laukkanen kd (vastauspuheenvuoro): Arvoisa herra puhemies! On tietys-
ti rehellistä sanoa, että hallituksen toimet ovat osittain vaikuttamassa tähän myönteiseen ta-
louskehitykseen.

Muutama asia täältä, jotka nousevat esiin. Ensinnäkin huoli oikeusministeriön toimi-
alasta, jossa on leikkausta 49 miljoonaa. Se tuntuu erittäin kovalta, kun ottaa huomioon,
että samaan aikaan hallitus itse tekee esityksiä, jotka lisäävät eri oikeusasteiden työtehtä-
viä ja resurssitarpeita. Tämä pistää varmasti monta kansalaista miettimään. Samaan aikaan
hallitus laskee autoveroa sillä tavalla, että se on noin 100—200 euroa per auto, jota kansa-
laisen on hyvin vaikea edes huomata, kun hän ostaa autoa. Kun laittaa nämä aivan oikeu-
tetusti vastakkain, niin mikä on tämä logiikka tässä? Ikään kuin pistetään muutama kymp-
pi autoon, mutta sitten leikataan oikeusturvasta ja oikeusperustasta [Puhemies koputtaa]
näin merkittävästi. Moni tätä nyt kyselee ja ihmettelee.

Ja vielä sanon, että Savonlinnasta viedään kohta kaikki. Nyt sieltä viedään oikeusistuin
ja kohta siirretään varmaan Olavinlinna Ahvenanmaalle.

16.52 Saara-Sofia Sirén kok (vastauspuheenvuoro): Arvoisa puhemies! Yhteen oppositi-
osta esitettyyn harmitukseen pystyn itsekin yhtymään, ja se on harmi siitä, että perhevapaa-
uudistuksen osalta ei saatu selvitystäkään eteenpäin. Mutta varmasti tämä työ jatkuu, sillä
sille on hyvä yhteisymmärrys, ja kokoomuskin on puolueena esittänyt kunnianhimoisen
oman mallinsa perhevapaauudistuksen toteuttamiseksi. Tätä tulemme kyllä edistämään jat-
kossakin.

Työllisyys ja talouskasvu ovat ihan oikeutetusti ja perustellusti olleet tämän keskuste-
lun ja julkisen talouden suunnitelman keskiössä. Se on aivan oikein. Mutta kestävän kas-
vun luomiseksi haluaisin osoittaa kiitosta hallitukselle myös muiden kestävän kehityksen
tukipilareiden huomioimisesta. On todella hienoa, että tiukasta talousraamista huolimatta
hallitus pystyi satsaamaan tulevaisuuteen myös ympäristönäkökulmasta. Kehitysyhteis-
työhön saatiin pieni mutta tarpeellinen lisäys, 25 miljoonaa ilmasto- ja energiatoimenpitei-
siin. Ja sitten Metso-rahoituksen jatkon turvaaminen, 5 miljoonaa — tämä oli oikein hieno
ympäristömyönteinen päätös. Kiitos hallitukselle siitä.

16.53 Aila Paloniemi kesk (vastauspuheenvuoro):  Arvoisa puhemies! Osaavan työvoi-
man saanti on täällä noussut nyt esille, ja se on kyllä yksi avainkysymys, jos me aiomme
nostaa työllisyysprosenttia, taloutta parantaa. Aikuiskoulutukseen pitäisi mielestäni kyllä
panostaa — siitähän on kyllä leikattu, ikävä kyllä — samoin muuntokoulutukseen, koska
jos me haluamme saada kohtuullisen nopeasti sitä osaavaa työvoimaa, niin nämä tavat kou-
luttaa ovat myös erittäin tärkeitä tässä paletissa.

Kyllä minun täytyy sanoa, että olen hyvin pettynyt siihen, että ammattikorkeakoulut
unohdettiin puoliväliriihessä. Ammattikorkeakoulut ovat juuri muun muassa näissä asiois-
sa erittäin tärkeitä. Minä toivonkin ja kysynkin, voidaanko tähän asiaan palata myöhem-
missä budjeteissa.
43



Pöytäkirjan asiakohta PTK 47/2017 vp
16.54 Johanna Ojala-Niemelä sd (vastauspuheenvuoro):  Arvoisa puhemies! En tiedä,
onko hallitus ollut kädet pystyssä vai tumput suorina. Voi sanoa, että ei tästä riihestä kyllä
paljon villoja jäänyt. Toimet työllisyyden ja kasvun aikaansaamiseksi ovat jääneet hyvin
ohuiksi, ja voi sanoa, että yksiniittistä on tämä työllisyyden hoito. Irtisanomissuojaa on
heikennetty, työn vastaanottamista kiristetty, kuukauden ilmaistyönäyte luotu, kolmen
kuukauden välein tapahtuvat työttömien haastattelut, työttömyysturvaa leikattu 100 päi-
vällä ja takaisinottovelvollisuutta heikennetty, ja nyt uutisissa tiedetään kertoa, että uusin
on teiltä tulossa, aktiivimalli: 12:ta työpaikkaa on haettava kolmen kuukauden aikana tai
menettää, karenssi iskee päälle 60 päiväksi. Siis tämmöistä työttömien kyykyttämistä ei
voi kyllä sietää, ja voisi kyllä olettaa ja odottaa oikeita tekoja ja toimia työllisyyden hyväk-
si.

16.55 Katri Kulmuni kesk (vastauspuheenvuoro):  Arvoisa puhemies! Kyllä vaikuttaa
siltä, että oppositiolla ei ole visiota siitä, mihin suuntaan Suomea pitäisi viedä. Te tuotte
esille yksittäisiä toimia, ei niillä saada Suomen koko suuntaa käännettyä, kaikkia niitä ra-
kenteellisia keinoja, jotka on nyt saatu liikkeelle. Mihin ne törmäsivät viime kaudella? Vii-
me kaudella vasta hallituksen puoliväliriihessä herättiin siihen, että täytyisi tehdä jonkin-
laisia suuria reformeja ja rakenneuudistuksia. Tuli leikkauksia 300 miljoonaa, saman ver-
ran veronkiristyksiä. Keskustajohtoinen hallitus on pystynyt kahdessa vuodessa kääntä-
mään Suomen talouden suunnan siten, että puoliväliriihessä tulee 300 miljoonaa euroa pa-
nostuksia. Melkein 7 000 perheen lapset pääsevät ilmaiseksi päivähoitoon. Monia, monia
panostuksia. Ja edellisellekin puhujalle vielä kommentiksi, että vaikkapa Lapin matkai-
luun 25 miljoonaa euroa siitä, että 40 prosenttia matkailu on lähtenyt kasvuun, yhtenä [Pu-
hemies koputtaa] kärkihankkeena.

16.56 Maria Tolppanen sd (vastauspuheenvuoro):  Arvoisa puhemies! Ihan ensin suuri
paheksunta siitä, että ministerit poistuvat, kun on selontekokeskustelu käynnissä. Mutta
tietenkin jos iltasatuja puhutaan, niin sitten en enää yhtään ihmettele sitä.

Minä olen huolissani sekä yksityishenkilöiden rahoista että valtiontaloudesta, koska is-
tun valtiovarainvaliokunnassa. Se on tehtäväni tässä talossa. Ministeri Orpo, voitteko ker-
toa muille ministereille, että luottotiedot menevät ihmisiltä aina, kun vouti ryhtyy toimen-
piteisiin? Eli ministeri Lindströmin äsken antama vastaus oli silkkaa puppua, taikka sitten
se oli muunneltua totuutta. Hänen kannattaisi ottaa selvää siitä, miten asiat menevät. Mutta
voitteko te, ministeri Orpo, kertoa meille nyt, kun tulee tämä konkurssi, joka helpottaa ih-
misten asemaa, onko kysymyksessä henkilökohtainen konkurssi vai luonnollisen henkilön
konkurssi? Ne ovat kaksi täysin eri asiaa. Ne vaikuttavat täysin eri tavalla ihmisten selviä-
miseen siitä konkurssista. Ja sen lisäksi, kun siellä on helpotuksena tämä, että kun työtön
työllistyy, jos hän on voudin perinnässä, niin hän saa kuusi kuukautta armonaikaa, hänen
velkojaan siirretään. [Puhemies koputtaa] — Tämä on tärkeää, yksi kysymys tähän perään
vain: kuoletetaanko korot tämän kuuden kuukauden ajaksi, vai kasvaako se laina korkojen
verran sen kuuden kuukauden ajalta?

16.57 Susanna Koski kok (vastauspuheenvuoro): Arvoisa puhemies! Huolimatta positii-
vista uutisista talouden saralla julkisen talouden ja työmarkkinoiden keskeisimmät haas-
teet, ongelmat eivät ole poistuneet suhdannetilanteen normalisoitumisen myötä. On ole-
massa riskit sille, että hallituksen oikeansuuntaiset ja tarpeelliset politiikkatoimet vaikutta-
44



Pöytäkirjan asiakohta PTK 47/2017 vp
vat liian hitaasti tai vaimeasti. Siitä syystä määrätietoisia toimia on jatkettava ja katse pi-
dettävä tiukasti tulevaisuudessa. Yhtenä keinona julkisen talouden kohentamiseksi vero-
tuksen asiantuntijat ja Euroopan komissio ovat toistuvasti suosittaneet verotuksen paino-
pisteen siirtämistä työn verotuksesta kohti kulutuksen verotusta. Miten ketterästi hallitus
aikoo jäljellä olevalla vaalikaudella tarttua verotuksen rakenteellisiin kehittämistarpeisiin?

16.58 Seppo Kääriäinen kesk (vastauspuheenvuoro):  Arvoisa puhemies! Talouden
käänne on fakta, ja siitähän me olemme täällä käytännössä yhtä mieltä. Nyt olennaista on
todellakin katsoa eteenpäin tästä ja tehdä kaikki voitava ja enemmänkin, että tämä käänne
voisi vielä vahvistua. Tässä mielessä syksyn työmarkkinaratkaisu ja sitten hallituksen oma
budjettiriihi ovat se seuraava lähiajan kynnys, jolloin täytyy tehdä vain hyviä päätöksiä. 72
prosentin työllisyystavoite on täysin mahdollinen, ja siinä on kyllä ehtona se, minkä sanoi
pääministeri ja mihin edustaja Ihalainen viittasi jo aiemmassa puheenvuorossaan — tun-
tuu olevan edustajilla ja pääministerillä yhteinen sävel. Tämä on kypsyyskoe tästä eteen-
päin. Me emme saisi eduskuntana valahtaa vaalimoodiin, vaan meidän pitäisi kyllä pystyä
jatkamaan yhteistyön tiellä. Eikä myöskään hallituspuolueitten pitäisi valahtaa vaalimoo-
diin vaan todella jatkaa tekojen tiellä ja olla hyvin yhteistyökykyisiä ja ottaa vastaan myös
uusia ideoita siitä, kuinka [Puhemies koputtaa] käännettä voidaan vahvistaa.

16.59 Ville Skinnari sd (vastauspuheenvuoro):  Arvoisa puhemies! Minäkin yritän pu-
heenvuorossani keskittyä asioihin ja oikeastaan siihen ytimeen, minkä pääministeri ja
edustaja Ihalainen nostivat esille, nimittäin suomalaiseen jalostusarvoon ja siihen liitty-
vään tutkimukseen ja kehitykseen. On tosiasia, että se on tullut alas, ja on hienoa, että hal-
litus nyt tekee edes jotain sen eteen, jotta me pysymme muun maailman ja muiden OECD-
maiden mukana.

Mutta sitten, edustaja Hoskonen, oikeastaan tämän koko puheenvuoroni ydin on siinä,
että kun te puhutte biotaloudesta, te puhutte paikallisesta taloudesta. Tämä ei ole kestävä
elinkeinostrategia Suomelle. Siellä on alhainen jalostusarvo. Eli me palaamme tähän kes-
kusteluun, jolla aloitin. Tämä on se Suomen ongelma. Me emme tule pääsemään siihen yli
2 prosentin talouskasvuun, jollemme monipuolista elinkeinostrategiaamme, ota mukaan
kiertotaloutta, niitä asioita, millä Suomi [Puhemies koputtaa] aidosti erottuu globaalisti.

17.00 Marisanna Jarva kesk (vastauspuheenvuoro): Arvoisa puhemies! Edellisen edus-
tajan puheenvuorosta onkin hyvä jatkaa. Mihin niitä työpaikkoja nimenomaan syntyy? Ni-
menomaan pieniin ja keskisuuriin yrityksiin. Ja se, missä nimenomaan Suomella on mah-
dollisuudet, on biotalouden uusilla toimialoilla, siinä, mitä siellä sisällä kaiken kaikkiaan
on, puuala on yksi. Mutta se, mikä kasvussa on ollut merkittävä este, on ollut se, että näit-
ten yritystukien osalta, joista tehdään uutta tarkastelua, tulee painottaa sitä, että tukia tulee
myös pienille ja keskisuurille yrityksille eikä niitä jaeta pelkästään niin sanotusti vanhoille
suurille toimijoille vaan nimenomaan niille, jotka kehittävät uutta teknologiaa. Nämä työ-
paikat ovat nyt sellaisia, jotka syntyvät nimenomaan koko maahan. Biotehdashankkeita-
han on ympäri Suomea, Lapissa on monta — Lappi muutenkin vie isolla tavalla Suomen
työllisyyttä eteenpäin myöskin matkailun osalta, johon tässä puoliväliriihessä myös panos-
tetaan. Myös itsensätyöllistävien asemaa nyt lähdetään viemään eteenpäin. [Puhemies ko-
puttaa] On erittäin hyvä, että yhdistelmävakuutus otetaan käyttöön ja kevytyrittäjien ase-
maa parannetaan työllistymisen edistämiseksi.
45



Pöytäkirjan asiakohta PTK 47/2017 vp
17.02 Suna Kymäläinen sd (vastauspuheenvuoro): Arvoisa puhemies! On se hyvä, että
hallituksessa on jotain hyvääkin: ainakin yksi ministeri, joka on täällä vastaamassa tässä
keskustelussa. Ehkä siksi, ministeri Orpolle: Näistä Savonlinnan kompensaatioista ei ole
vieläkään vastausta saatu teiltä hallituksen osalta, vaikka niitä on useaan otteeseen tässä tä-
nään perätty. Ehkä nyt saamme vastauksen, kun ei ole enää kilpailijoita, ketkä siitä kerto-
vat. Itä-Savossa 21.4.2016 eli pikkasen reilu vuosi sitten hallituspuolueiden edustajat Han-
na Kosonen ja Kaj Turunen totesivat, että ainoa vaihtoehto on säilyttää OKL Savonlinnas-
sa. No, tiedetään, ettei säilynyt. Sen jälkeen Turunen lupasi itse pitää huolen, että kompen-
saatioita tulee. Sen jälkeen Sipilä lupasi, että tulee, ja Sipilä vielä totesi, että tämä voi olla
Savonlinnalle vielä tulevaisuudessa parhaaksi. Nyt pettyneet savonlinnalaiset kuulivat,
kuinka täällä heidän edustajansa [Puhemies koputtaa] puolusti ministeriä ja väitti, että se
on savonlinnalaisten koulutuspaikkojen oma vika.

17.03 Maria Guzenina sd (vastauspuheenvuoro): Arvoisa puhemies! Minullakin on hen-
kilöön kohdistuva kommentti tähän alkuun: kiitoksia ministeri Orvolle, että olette jaksanut
tämän pitkän iltapäivän.

Viime hallituskaudella tehdyt investoinnit liikenneinfraan ovat omassa kotikaupungis-
sani mahdollistaneet hyvin paljon rakentamista, sinne metroradan varrelle on noussut pal-
jon korkeitakin kerrostaloja. Mutta valitettavasti tämä hallituksen asumistukiuudistuseh-
dotus tulee kyllä vesittämään aika paljon sitä rakentamista, koska sinne rakennetaan näitä
pienempiä asuntoja, ja kun te suunnittelette, että asumistuki olisi sidottu siihen neliövuok-
ran määrään, niin alueet lähtevät eriytymään. Pienituloisilla ei ole varaa ottaa näitä pienem-
piä asuntoja siitä hyvien liikenneyhteyksien varrelta. Nyt pyytäisin, että vielä kerran miet-
tisitte siellä hallituksessa tätä asumistukiuudistusta, koska kun asiantuntijat sanovat, että
alueet lähtevät eriytymään, niin se ei ole sellaista hyvää kehitystä, [Puhemies koputtaa] jota
minnekään päin Suomea tarvitaan.

Toinen varapuhemies Arto Satonen: Nyt myönnän vielä seuraavat vastauspuheenvuorot
edustajille Kankaanniemi, Wallin ja Ihalainen, ja sen jälkeen mennään puhujalistaan.

17.04 Toimi Kankaanniemi ps (vastauspuheenvuoro): Herra puhemies! Tukityöllistämi-
nen on sinänsä tietyissä tilanteissa tarpeen ja hyvä, mutta kyllä nyt syntyy nimenomaan yk-
sityiselle puolelle työpaikkoja. Se on vielä paljon tärkeämpää sen vuoksi, että saadaan ta-
lous ja työllisyys paranemaan pysyvästi.

Täällä on toivottu näitä yritystukien leikkauksia. Pyytäisin sosiaalidemokraateilta nyt
edes muutaman esimerkin, mistä te haluatte yritystukia leikattavan. Mekin haluamme lei-
kata tiettyjä tukia. [Pia Viitanen: No, miksette leikkaa?]

Sitten kilpailukykysopimuksesta totean, että kyllä se toi luottamusta erittäin paljon tä-
hän yhteiskuntaan ja se on tavattoman tärkeä. Sen sisältöä voidaan arvostella, esimerkiksi
sitä, miksi ammattiyhdistysliike suostui julkisen sektorin kaltoinkohteluun. [Krista Kiuru:
Olisiko se voinut johtua tästä hallituksesta?]

Kuntien osalta totean, että kuntatalous kääntyi positiiviseksi jo viime vuonna, ja se on tä-
män hallituksen linja, ja se on hyvä. Ei tarvitse enää ryhmäkokoja suurentaa eikä oppilas-
määriä kurittaa, [Puhemies koputtaa] kun on talous kunnossa kunnissa.
46



Pöytäkirjan asiakohta PTK 47/2017 vp
17.05 Stefan Wallin r (vastauspuheenvuoro): Arvoisa puhemies! Edustaja Nylund viitta-
si aikaisemmin ruotsalaisen eduskuntaryhmän 12 kohdan työllisyys- ja yrittäjyyspaperiin,
jonka luovutimme pääministerille parisen viikkoa sitten. Valitettavasti tämä paperi ei ole
kyllä käytössä kulunut, mistä johtuen kaikki esitykset ovat edelleen voimassa, vapaasti ko-
pioitavissa. Otan tästä esiin vain yhden, ja se liittyy hyvinkin tärkeään aihepiiriin, nimit-
täin nuorisotyöttömyyteen. Miltä, hallitus, kuulostaa idea, jossa alle 30-vuotias nuori saisi
ansaita 500 euroa kuukaudessa ilman, että hän menettää muita tukia tai etuuksia? Samalla
työnantaja maksaisi puolestaan pienempää työnantajamaksua palkatessaan tällaisen nuo-
ren henkilön. Tämä on vapaata riistaa, arvoisa valtiovarainministeri, jos haluatte tämän esi-
tyksen ottaa vastaan.

Toinen varapuhemies Arto Satonen: Ja vielä vastauspuheenvuoro, edustaja Ihalainen.

17.06 Lauri Ihalainen sd (vastauspuheenvuoro): Arvoisa puhemies! Me olemme puolu-
eena valmistelleet huolella kehysriiheen liittyen elinkeinopolitiikan kasvun ja uuden tule-
vaisuuden tavoitteita, mukaan lukien muuten yritystukienkin kehittäminen. Mutta näistä
kuuluu vähän ajan päästä.

Olisin vielä palannut näihin kiky-sopimuksen arvioihin. On ymmärrettävää, että siihen
liittyy paljon tuskaa palkansaajien kannalta ja ongelmallisia ratkaisuja, mutta täytyy muis-
taa muutama asia. Ensinnäkin kiky-sopimuksen ansiosta otettiin hintakilpailukykyä kiinni
suhteessa Ruotsiin, suhteessa Saksaan. Kiky-sopimuksella torjuttiin pakkolakipaketti ja
paikallisen sopimisen vieminen lakiteitse eteenpäin ja myöskin uhka siitä, että tulee lisää
leikkauksia. On hyvä muistaa tällaisia asioita. Ja minä luulen, kun nyt ei ole enää syksyllä
tätä yhteistä pöytää, joka voi olla nimeltään kiky-pöytä, niin voi aika monelle tulla ikävä
siitä, että meillä ei ole enää kykyä koordinoida talous- ja työmarkkinapolitiikkaa niin kuin
aikaisemmin on ollut. Ja tämän vuoksi syksyn tilanne tulee olemaan erittäin haasteellinen,
hoitaa työmarkkinaratkaisuja niin, että ne tukevat kasvua ja työllisyyttä. Mutta halusin vain
tämän sanoa, [Puhemies koputtaa] että kikyllä on myös tämä puoli.

Toinen varapuhemies Arto Satonen: Sitten ministeri Orpo, 5 minuuttia, ja sen jälkeen
puhujalistaan.

17.08 Valtiovarainministeri Petteri Orpo:  Arvoisa puhemies! Paljon hyviä kysymyk-
siä. Jos aloitan niistä.

Östman jo meni. Lupaan tarkistaa, montako kertaa hän sanoi "ei riitä" eri muodoissa.
Mutta sitten vakavammin. Savonlinnan osalta haluttaisiin sitä valmistelua jatkaa, mutta

me teemme toukokuussa ensimmäisen lisätalousarvion, ja riihessä on kirjattu riihikirjaan,
että silloin tästä Savonlinnasta tehdään konkreettisia päätöksiä, mitä me voimme tässä ti-
lanteessa tehdä.

Samoin seuraavaa riihtä koskee positiiviseen rakennemuutokseen liittyvä kirjaus. Eli
kun lähinnä länsirannikolla on kasvavaa työpaikkojen tarjontaa, niin siihen tehdään työtä,
miten me pystymme mahdollisimman hyvin vastaamaan esimerkiksi osaavan työvoiman
saantiin liittyvissä kysymyksissä tähän yritysten työvoiman tarpeeseen, ja se on tarkoitus
myöskin ratkaista sitten tuossa ensimmäisessä lisätalousarviossa.

Edustaja Kiuru kysyi kertausharjoitusten määrästä. Tällä rahalla pystytään nyt ainakin
takaamaan se korotettu kertausharjoitusten taso, johon nyt on tämän hallituskauden aikana
47



Pöytäkirjan asiakohta PTK 47/2017 vp
päästy. Mutta varmasti, kun puolustusministeriölle nyt tämä 50 miljoonan valmiuden lisä-
raha tulee, he miettivät sitten hyvin tarkasti, miten se jyvitetään, missä se parhaimmalla ta-
valla tulee käyttöön, ja varmaan siihen suunnitelmat ovat olemassa.

Ammattikorkeakoulujen rahoituksessa kiinnittäisin huomion siihen 80 miljoonan pää-
omitukseen, joka koskee ammatillista koulutusta kokonaisuudessaan. Ainakin itse koen,
että tämä pääomituskokonaisuus tukee ja auttaa myöskin siellä.

Mutta sitten vielä, puhemies, mietin tässä tätä kokonaisuutta. Vaikka pöydällä on paljon
yksittäisiä kysymyksiä, mitä on tehty hallitusohjelmassa, syksyllä ja nyt, niin ne itse asias-
sa pitävät sisällään erittäin suuren rakenteellisen uudistuksen meidän työn tarjonnan ja vas-
taanottamisen kokonaisuuteen.

Ensimmäinen elementti on verot, tuet, maksut. Työn verotusta on laskettu merkittävällä
tavalla, miljardi euroa työn verotusta on kevennetty. Sieltä 450 miljoonaa työtulovähen-
nykseen, joka kohdistuu kaikkein pienimpiin palkkatuloihin ja edistää työn vastaanotta-
mista. Edelleen tuet, verot, maksut -kokonaisuudessa tämä varhaiskasvatusmaksujen alen-
taminen on erittäin merkittävä toimi. Asumistukijärjestelmää uudistetaan kannustavam-
paan suuntaan ja ylivelkaantuneiden asemaa helpotetaan. En osaa, edustaja Tolppanen, nyt
vastata näihin kaikkiin yksityiskohtiin, mutta kyllä paras mahdollinen malli haetaan sii-
hen, että nimenomaan velkaantuneen asemaa parannetaan eikä heikennetä ainakaan. Tässä
muun muassa tutkija Juho Saari on nostanut esille sen, että suurin kannustinloukku oike-
astaan tällä hetkellä on ylivelkaantuminen. Meillä on sadoissatuhansissa ihmisiä, jotka
ovat ulosottokierteessä tai velkaantuneita, ja silloin työn vastaanottaminen ei ole kannatta-
vaa.

Toinen kokonaisuus on koulutetun työvoiman saanti. Silloin tämä ammatillisen koulu-
tuksen reformi, joka nyt on eduskunnassa, on äärettömän tärkeä. Se ei auta tässä ja nyt,
mutta se on erittäin tärkeä kokonaisuus yritysten työvoiman saantiin tulevaisuudessa, työ-
elämän tarpeisiin ja nuorille sopivaan tapaan. Me edistämme liikkuvuutta, ja sitten meillä
on nuorten työllisyyshankkeita tässä riihessä taas päätetty lisää. Eli tämä toinen kokonai-
suus, koulutetun työvoiman saanti ja osaamisesta huolehtiminen, on osa isoa kokonaisuut-
ta.

Kolmas on työnvälityksen uudistaminen ja aktiivimalli eli kolmen kuukauden välein ta-
pahtuvat työttömien tapaamiset. Nyt siihen pistetään vielä paljon lisää rahaa, että ne ovat
todellakin tapaamisia eivätkä puhelinsoittoja, tapaamisia, jossa tavataan henkilökohtaises-
ti pitkäaikaistyötön tai uusi työtön. Hänen kanssaan käydään läpi asioita, mahdollisuuksia
tarjotaan ja kerrotaan työmahdollisuuksista.

Edelleen sitten nämä työlainsäädännön muutokset — kaikkien mielestä ne eivät ole hy-
viä, mutta ne ovat kiistatta tutkijoiden ja asiantuntijoiden mukaan työllisyyttä parantavia
— joilla muun muassa lasketaan palkkaamisen kynnystä koeaikoja pidentämällä, määräai-
kaisten työsuhteiden solmimista helpottamalla ja takaisinottovelvollisuutta keventämällä.

Tässä joitakin, mitä nyt keräsin. Neljä isoa kokonaisuutta, joihin löytyisi paljon lisää ele-
menttejä. Tämä on valtava rakenteellinen uudistus oikeasti, mitä me olemme tekemässä.
Että kun sanotte, että mikään ei riitä, niin toivon, että silloin hahmotatte sen kokonaisuu-
den, ei yksittäisiä toimia vaan kokonaisuuden. Tämä linja on hyvin linjakas: halutaan lisä-
tä kasvua, antaa yrityksille mahdollisuus saada osaavaa työvoimaa, vastataan niiden ihmis-
ten tarpeisiin, jotka tarvitsevat koulutusta, jotta he pystyvät löytämään sen oikean työpai-
kan itselleen. Minusta tämä on hyvin loogista politiikkaa.
48



Pöytäkirjan asiakohta PTK 47/2017 vp
Mutta sitten me tarvitsemme siihen kilpailukykyä. Edustaja Ihalainen puhui taas viisaas-
ti, eli siis kyllä kilpailukykysopimuksella itsessään oli suuri arvo, sillä, että yhdessä pys-
tyttiin ratkomaan, koska eiväthän ne vaihtoehdot, joita kuvasitte, sieltäpäin katsottuna var-
masti olleet erityisen mukavia. En usko, että pakkolakeja tai niitä lisäleikkauksia olisi ha-
lunnut kukaan. Nythän me olemme pystyneet menemään niin, että tämä finanssipolitiikan
viritys, joka meillä on, on uskottava. Se on riittävä tähän suhdanteeseen nähden, ja meidän
ei tarvitse tehdä lisää leikkauksia. Mutta se edellyttää määrätietoista työtä edelleen talous-
kasvun ja työllisyyden parantamisessa, [Puhemies koputtaa] ja siinä hallitus tulee teke-
mään kaikkensa. Me emme anna periksi. [Vastauspuheenvuoropyyntöjä]

Toinen varapuhemies Arto Satonen: No niin, nyt menemme puhujalistaan. Edustaja
Ala-Nissilä.

17.14 Olavi Ala-Nissilä kesk:  Arvoisa herra puhemies! Kiitoksia puheenvuorosta. Mi-
nulla ei ole tarvetta käyttää vastauspuheenvuoroa, mutta lyhyesti kommentoin käytyä kes-
kustelua, josta ensimmäiseksi voisi kysyä niin kuin komission puheenjohtaja Juncker, tai
viittaan hänen sanomaansa, että olemmeko kaikki samalla galaksilla näissä asioissa — niin
kaukana jotkut opposition edustajat ovat siitä tilanteesta, missä Suomi on.

Suomella on ensimmäistä kertaa nyt strateginen hallitusohjelma. Se yhdessä kilpailuky-
kysopimuksen kanssa luo vakautta tähän tilanteeseen, monella tavalla ennustettavuutta. Ja
nyt tämän puoliväliriihen merkitys erityisesti tässä tilanteessa on se, että se takaa, että tämä
tekemisen meininki, joka hallituksella on, jatkuu koko vaalikauden, ja hallitus tekee työtä
koko vaalikauden ajan.

Kilpailukykysopimus: Kun eduskunnan pankkivaltuusto vieraili Afrikassa, niin ensim-
mäinen kysymys siellä oli sikäläisen keskuspankin johtokunnalta, että miten on mahdollis-
ta tehdä kilpailukykysopimus. Se kiinnosti heitä erittäin paljon. Kanadassa se kiinnostaa,
maailmalla se on herättänyt paljon paljon huomiota. Se on erittäin tärkeä, parantaa meidän
hintakilpailukykyämme. Kilpailukyvyssähän meillä on kolmekin haastetta: paitsi hintakil-
pailukyvyssä myöskin tuottavuudessa meillä on isoja haasteita, ja myöskin vaihtosuhde on
ollut meille ongelmallinen. Kun sanoin, että olemmeko kaikki samalla galaksilla, viittasin
siihen, että jos se näivettyminen olisi jatkunut, mikä Suomessa on jatkunut pitkään — työl-
lisyysaste erittäin alhaalla, velkaantuminen jatkuvasti kasvussa — niin sehän olisi vienyt
Suomen talouden kuilun partaalle. Sen takia käänne on ollut erittäin välttämätön ja hyvä.

Vihreiden osalta ja yleensäkin viittasin siihen, että velkaantuminen pitää laskea minusta
myöskin sillä tavalla, että meidän väestökehitys on semmoinen, että syntyy enää yli 50 000
lasta, ja vuosittainen velka on syntyvää lasta kohden yli 100 000 euroa, eli sellaisen velka-
kirjan me laitamme siihen äitiyspakkaukseen ikään kuin mukaan, ja se on kyllä ihan liikaa.

Suomi on kasvun tiellä. Valtiovarainministerin kasvuluvut lähtevät heidän tavastaan
tehdä tilastoja, ehkä viime vuoden viimeisten kuukausien tilanteesta, mutta kaikki muut
ennusteet ovat parempia: Suomen Pankki ennustaa 1,6:ta prosenttia, ja nyt viimeinen en-
nuste, Ilmarisen, on 2,2. Itse lähden siitä ja uskon näin, että jos maailmalta ei tule negatii-
visia viestejä, niin Suomi hyvinkin pääsee 2 prosentin kasvuun, sen ylikin, ja se voi viedä
meidän työllisyysastetta 72 prosenttiin, jos todellakin työvoiman saanti ei ole esteenä.

Sen verran vielä, että niin suuri puolue kuin SDP on, niin ei löydy oikeastaan... Esimer-
kiksi sen pääsanomat: hallituksen pitäisi erota, ja tämä on vain tussahdus, mitä tehdään. Ei
se riitä, ei se riitä, hyvät ystävät, noin suuren puolueen oppositiopolitiikaksi [Pia Viitanen:
49



Pöytäkirjan asiakohta PTK 47/2017 vp
Ilmeisesti Ala-Nissilä ei ole kuunnellut, mitä me puhuimme!] eikä kansalle. Ja myös vih-
reitä minä edelleen varoitan, että ette te voi jatkaa yli varojen elämisen tiellä, vaan kyllä
kestävä kehitys, ylisukupolvisuus ovat edelleen kestäviä arvoja myöskin vihreiden puolue-
ohjelmassa, minä olen sen nimittäin lukenut.

Tässä ollaan päättämässä myöskin sosiaaliturvajärjestelmän uudistamisesta pitkällä ai-
kavälillä. Se on erittäin hyvä asia.

Sitten otan toisen asian esille, mitä tässä ei ole ollut. Meidän pitäisi tehdä myöskin ve-
rotuksen tiekartta lähinnä seuraavaa vaalikautta varten. Hallituksen pitäisi asettaa — toi-
vottavasti asettaakin; uskon, että asettaakin — asiantuntijatyöryhmä, joka katsoisi, mitä
haasteita nyt verotuksessa lähivuosina on. Haasteita tulee Yhdysvalloista, brexitistä ja kan-
sainvälisestä verokilpailusta, harmaasta taloudesta, palvelujen muutoksesta, työn muutok-
sesta, maakuntauudistuksesta ja niin edelleen, ja olisi hyvä katsoa, mitä kaikkia haasteita
nyt tässä meillä edessä on.

Tässä puhuttiin Savonlinnasta. Se on ihan hyvä asia. Totta kai muutkin seutukunnat,
seutukaupungit ovat tässä muutoksessa haasteessa, ja kannattaa muistaa, ja olen ymmärtä-
nyt, että hallitus tästä on selvityksen tekemässäkin.

Ja viimeinen asia on se, että jalostusarvo on todella tärkeä asia, [Puhemies koputtaa] ja
sitä meidän pitää Suomessa, herra puhemies, nostaa.

17.19 Ritva Elomaa ps:  Arvoisa puhemies! Taas on aika tarkastella julkisen talouden
suunnitelmaa lähivuosille. Julkisia menoja on väistämätöntä sopeuttaa pitkän aikavälin ta-
louskasvun maltillisiin ennusteisiin. Muun muassa väestömme ikärakenteesta johtuen vaa-
ditaan malttia julkisiin menoihin. Pitää myös muistaa, että kehysriiheen liittyvät toimet
ovat linjassa hallitusohjelman kanssa. Ei tässä poukkoilla miten sattuu, vaan tarkoitus on
edetä hallitusneuvotteluihin pohjautuvien ratkaisujen viitoittamaa tietä maalia kohti, toisin
kuin edellinen hallitus, jossa oli nykyinen oppositio varsin laajasti edustettuna. [Välihuu-
to] — Oppositiosta huudellaan nyt keväthuumassa mitä sattuu, valitetaan aika kovaan ää-
neen, ettei hallituksen säästötavoitteisiin päästä kehyspäätöksen mukaisilla toimilla. [Pia
Viitanen: Ei päästäkään!] Samanaikaisesti kritisoidaan tiukkaan sävyyn jokaista leikkaus-
ta, ja hallituksen kohdentamia lisämäärärahojakaan ei olisi kuulemma kehnommin voitu
käyttää.

Hallituksen toimia moititaan miettimättä sen pidemmälle. Edellisen hallituskauden ai-
kana työttömyys lisääntyi 9,3 prosentista 10,3 prosenttiin. [Pia Viitasen välihuuto] Nyky-
hallituksen aikana suunta on toinen, ja työttömyys on viimeisen vuoden aikana laskenut
10,1 prosentista 9,6 prosenttiin. [Suna Kymäläinen: Mites pitkäaikaistyöttömät?] Onnistu-
neista päätöksistä on jo tässä vaiheessa näyttöä, vaikka matkaa on vielä paljon jäljellä, se
myönnettäköön. Esimerkiksi nyt tehtävät panostukset aktiiviseen työllistämiseen kasvatta-
malla työvoimapalvelujen resursseja sekä palkkatuen käytön tehostaminen ja työllistämis-
toimien kohdentaminen erityisesti pitkäaikaistyöttömiin ja nuoriin ovat hyviä esimerkkejä
hallituksen toimista parantaa työllisyyttä ja ihmisten hyvinvointia kauaskantoisesti.

Kannustinloukut ovat merkittävä ongelma yhteiskunnassamme. Lehdissä on kirjoitettu
paljon siitä, kuinka työn vastaanottaminen ei tietyissä tilanteissa kannata. On hyvä, että
hallitus on ryhtynyt konkreettisiin toimiin kannustinloukkujen purkamiseksi. Työn vas-
taanottamisen pitäisi olla aina taloudellisesti kannattava ratkaisu — siis oikeita työpaikko-
ja ja palkka, jolla oikeasti pystyy elämään. Varhaiskasvatusmaksujen alentaminen ja jopa
50



Pöytäkirjan asiakohta PTK 47/2017 vp
poistaminen pienituloisimmilta on oiva kannustin työn vastaanottamiselle lapsiperheissä.
Tämä muutos tuo helpotusta monien lapsiperheiden taloushuoliin.

Asuminen Suomessa on liian kallista. Erityisesti kasvukeskuksissa tilanne on huolestut-
tava ja kalliit vuokrat vaikuttavat työn perässä muuttamiseen ja tätä kautta työvoimamark-
kinoiden toimintaan. Kun asuminen nielee leijonanosan käteenjäävästä tulosta, ei rahaa jää
paljon muuhun käytettäväksi, mikä on puolestaan hallaa kotimaiselle kulutukselle ja vai-
kuttaa luonnollisesti myös verotuloihin ja uusien työpaikkojen syntyyn.

Kelan maksamat asumistuet ovat nousseet ennätyslukemiin, ja tämä kehityskulku jat-
kuu, jos ei mitään tehdä. Nykyinen asumistukijärjestelmä ylläpitää osaltaan korkeita vuok-
ria, ja se kaipaa uudistusta. Merkittävä osa vuokralla asuvista suomalaisista saa asumistu-
kea. Samanaikaisesti esimerkiksi suurelta osin ammattiliittojen omistama, SDP:n rahasam-
pona toimiva VVO korottaa vuokria ja käärii entistä suuremmat voitot. Eli toisin sanoen
valtion kassasta virtaava raha mahdollistaa jatkuvat vuokrien korotukset ja valtavan kan-
nattavan bisneksen siinä vaiheessa, kun duunarin oma palkka ei riitä maksamaan näiden
alun perin yleishyödyllisten toimijoiden lähettämää vuokralaskua. Asumistukeen palaute-
taan neliövuokrakohtainen katto ja asumistuen indeksi muutetaan vuokraindeksistä elin-
kustannusindeksiksi. Tämä hillitsee pitkässä juoksussa vuokrien nousua, mikä on vuokral-
la asujien etu. Vuokramenojen karsiminen on ensiarvoisen tärkeää ihmisten elintason pa-
rantamiseksi.

Arvoisa puhemies! Siis: Mitä tämä hallitus nyt tekee? Päihdeäideille tulee tukea. Var-
haiskasvatusmaksut alenevat, osalta poistuvat kokonaan. Huoltajakorotus opiskelijoille.
Lisää koulutukseen ja huippututkimukseen. Turvallisuuteen panostetaan — poliisit, supo.
Yksinyrittäjät ja pienyrittäjät — heidät myös huomioidaan, mutta ei vielä riittävästi, siihen
täytyy panostaa tulevaisuudessa paljon enemmän. Yksinyrittäjiä on hyvin paljon Suomes-
sa. Ja ylivelkaantuneet, se on ollut tabu. Ne, jotka ovat ulosotossa, joilla on konkurssi — se
on tabu, heistä ei juurikaan puhuta. Mutta tämä hallitus tekee nyt heidänkin edukseen asioi-
ta. On hyvä, että hallitus pikkuhiljaa huomioi tämän porukan ja sen, että ihmiselle pitää an-
taa mahdollisuus nousta ahdingosta. Se on sekä yksilön että yhteiskunnan etu. Varsinkin
ministeri Lindström on vienyt tätä asiaa hallituksessa eteenpäin, ja nyt hallitus tekee toi-
mia tämän suhteen, positiivisia asioita.

Vielä näin lopuksi: Uudessakaupungissa, kotipuolessani, [Puhemies koputtaa] myös
täytyy huomioida tämä asumistilanne. Parakit eivät yksin riitä, ja uudisrakentamista tarvi-
taan. — Kiitos.

17.25 Pia Viitanen sd: Arvoisa herra puhemies! Tämä keskustelu on hyvin mielenkiin-
toista, ja täytyy kyllä myöntää, että joskus on jopa häkellyttävää katsella täällä hallituspuo-
lueiden suorastaan optimismia siitä, kuinka hirvittävän hyvin kaikki nyt on. Kaikki on hy-
vin, ja kaikki on tehty kelvollisesti ja muuta. Sitten kuitenkin kun katsoo sitä todellisuutta,
niin kyllähän nuo sinänsä hyvät, orastavat kasvun merkit aika haasteellisia vielä siitä huo-
limatta ovat. Tämän myöntävät kaikki ekonomistit, kaikki, mutta tässä salissa kovasti ehkä
vähän vähätelläänkin niiden ongelmien määrää, mitä meillä edelleen valitettavasti kaiken
kaikkiaan on.

Ministeri Orpo peräsi sitä, että katsomme nyt kokonaislinjaa, kokonaiskuvaa, ja kun pu-
humme julkisen talouden suunnitelmasta — ja ihan oikein peräänkuulutamme, että katso-
taan kokonaiskuvaa — niin eikö täällä nyt, hyvänen aika, tunneta mitään huolta siitä, että
näiden hallituksen omienkin suunnitelmien, omien papereiden mukaan hallitus tulee jää-
51



Pöytäkirjan asiakohta PTK 47/2017 vp
mään omista tavoitteistaan niin työllisyyden kuin alijäämän suhteen? Minusta tämä on nyt
juuri sitä kokonaisvaltaista keskustelua, mitä tässä ministeri Orpokin peräsi, että mitä nyt.
Myönnetään, että te tulette jäämään alijäämätavoitteesta merkittävällä tavalla, myös työl-
lisyystavoitteista, ja sitten kuitenkin vain todetaan, no hei sunfrallallaa, että eteenpäin men-
nään. Eihän se nyt näin voi kerta kaikkiaan olla.

Täällä aikaisemmassa debatissa... Jos olisi ministeri paikalla, hän ehkä saattaisi noin
kolmannen kerran kysyttynä vastata. Nimittäin on aivan merkille pantavaa, että kun vertaa
hallitusohjelman tavoitetta alijäämästä ja vertaa näitä julkisen talouden suunnitelman luku-
ja, niin siinä on kolminkertainen ero alijäämään nähden — kolminkertainen. Eli hallitus on
ikään kuin näissä luvuissa jo antanut periksi näistä, ja silti pääministeri Sipilä sanoo, että
tavoitteet pidetään. No, tavoitteet pidetään, mutta eri asia on se, että samaan aikaan tiede-
tään, että tavoitteita ei saavuteta. Se, mistä se johtuu, on se, mitä olemme tänään sanoneet
moneen kertaan, että oli iso pettymys se tussahdus siinä mielessä, että puhuttiin isoja ja tie-
detään, että on viimeinen hetki, mutta hallitus tosiasiassa on nostanut kädet ylös, antanut
periksi tästä velkatavoitteesta. Tämä taas johtuu siitä, että hallitus ei ole ollut kykenevä te-
kemään päätöksiä, joilla työllisyyttä tosissaan tuetaan. Tästä nyt on ollut kysymys.

Ennen riihtä puhuttiin suurista rakenneuudistuksista. Ei tullut perhevapaauudistusta, ei
tullut suuria rakenneuudistuksia. Puhuttiin merkittävistä työllistämistoimista. Ei tullut
merkittäviä työllistämistoimia. Jotta kukaan ei seuraavaksi käsitä tahallaan väärin, niin me
myös sosiaalidemokraatteina kannatamme päivähoitomaksujen alennusta, se on myöntei-
nen asia. Mutta samaan aikaan, kun täällä esimerkiksi edustaja Elomaa äsken kovasti puo-
lusteli asumistuen leikkauksia, se on hyvin kielteinen asia. Minä luin kommentteja välittö-
mästi päätöksen jälkeen. Siellä aika moni asiantuntija sanoi, että kuvitteleeko tosissaan jo-
ku, että tämä laskee asumisen hintaa. Näin ei tule käymään. Tämä on tosiasiassa leikkaus
kaikkien pienituloisten vuokra-asujien kukkaroon. Enkä minä usko, että perussuomalaiset
siellä torilla ennen vaaleja kauheasti näistä leikkauksista henkseleitä paukuttelivat, päin-
vastoin vastustivat tämänkaltaista politiikkaa, mitä nyt ovat tekemässä. 

Täällä on aivan mielestäni oikeutetusti ylipäätään kysytty asumisen hinnan perään. Sen
lisäksi, että asumistukileikkuri tulee, joka siis leikkaa toimeentuloa, ei suinkaan vuokria,
kiinteistöveroa hallitus on ilmoittanut nostavansa sitten syksyllä jo kolmannen kerran — jo
kolmannen kerran. Ja mikä vaikutus kiinteistöveron korotuksella taas on asumisen hin-
taan, niin kaikki tiedämme, että se on negatiivinen, eli asumiskustannukset jälleen kerran
nousevat.

Puhemies! Tähän loppuun — aikaa on 5 minuuttia — haluan vielä kerran sanoa sen sa-
man. Minä nyt kehottaisin, että hallituspuolueiden edustajat menisivät tutkimaan nämä
suuret saavutukset, mitä nyt kovaan ääneen mainostatte, kuinka paljon nyt satsataan kou-
lutukseen tai satsataan milloin mihinkin. Täällä on ihan kylmät luvut. Sanotaan, että Teke-
sissä lisäpanostuksia — no, 70 miljoonaa kyllä, sitä ennen 130 pois. Ammatillisen koulu-
tuksen reformi — kyllä, 15 miljoonaa lisää, mutta 200 miljoonaa sitä ennen pois. Perus-
opetuksen laaturahat — kyllä, 15 miljoonaa lisää, mutta 40 miljoonaa sitä ennen pois.
Nämä listat kertovat, että nyt tehdään sitä, mistä kokoomus mainosti, että peruuttamalla ei
päästä eteenpäin. [Puhemies koputtaa] Nyt peruutetaan, hyvä niin, mutta toivoisi kyllä, että
tulisi myös tosiasiallisia työllisyystoimia hallitukselta.

17.30 Jari Myllykoski vas: Arvoisa herra puhemies! Täytyy sanoa, että tämä hallitus ei
voi mainostaa, niin kuin erästä polkupyörää, että "vain pakki puuttuu". Tällä hallituksella
52



Pöytäkirjan asiakohta PTK 47/2017 vp
kyllä on... [Pia Viitanen: Onneksi se pakki on tällä kertaa!] — Onneksi se toimii oikeassa
kohtaa, niin kuin tässä ollaan iltapäivän mittaan todettu.

En lähde pohtimaan puheenvuorossani menneitä enkä sitä, mikä on kenenkin saavutuk-
sia, vaan olen keskittynyt puheenvuorossani siihen, mitenkä voisimme kehittää julkista ta-
loutta, luoda työllisyyttä tähän maahan. [Markku Rossi: Hyvä näkökulma!]

Pääministeri Sipilä on toivonut ja lähtenyt ponnekkaasti viemään eteenpäin teemalla
"tase töihin" ja on aiemminkin tuonut esille, että meillä pitäisi kasvuyritysten osalta luoda
erityinen rahasto. On hyvä, että Tekesille nyt annettiin lisärahoitusta, mutta meiltä puuttuu
Tekesin hyvien projektien lopusta sellainen arvio projektin onnistumisesta, joka avaisi
suoraan sille yritykselle, joka on tämän Tekesin seulan läpi pystynyt oman innovaationsa
tekemään tuotteeksi, sitten sen teollisen toiminnan käyntiin saattamisen. Ja tässä kohtaa
toivonkin, että me voisimme erottaa sen, mikä on velkaa ja mikä näkyy valtionvelkana. Eli
meillä on Senaatti-kiinteistöissä 4,4 miljardia omaisuusmassaa, ja olen esittänyt, että olisi
hyvä, että tätä omaisuusmassaa käytettäisiin vakuutena kasvurahaston yritysten pääomasi-
joitusta varten olevalle velalle. Eli me voisimme ottaa velkaa, rahalla muodostaa tämmöi-
sen ison kasvurahaston, ja nimenomaan kun Senaatti-kiinteistöjen pääomia käytetään sen
vakuutena, niin se ei näy valtionvelkana — ja silloin EU-kriteerit eivät koskisi tätä. On eri-
tyisen tärkeää, että meidän pitäisi keskittyä nyt nimenomaan kasvuyritysten osalta.

No, Metsähallitus on nyt sitten saatu niin sanotusti yksityistettyä, ja tälläkin hetkellä me
näemme, että sieltä metsureita on irtisanottu ja lomautettu, mikä on kansantaloudellisesti
kestämätöntä. Hallituksen biotaloushanke tarkoittaa sitä, että nyt näitä töitä tekevät viro-
laiset ja ulkomaalaiset firmat, joissa tämä veroetuus ei tulekaan kansalle eikä kansalliseen
käyttöön. Eli meidän pitää pystyä katsomaan Metsähallitus-ratkaisua siltä osin uusin sil-
min.

Toivoisin, että me voisimme nämä valtion verorahoilla kustantamat lupapalvelut palaut-
taa valtion omaksi toiminnaksi. Kun ne ovat ennen olleet poliisilla, niin nyt annettaisiin ne
Postille: ajokortit, passit ja niin edelleen. Eli kehitetään Postin omia toimintoja niin, että ne
ovat valtion omaa toimintaa, ja vahvistetaan sillä tavoin julkisen tulorahoituksen osuutta.
Nyt nämä rahat menevät R-kioskin kautta norjalaiselle yritykselle, eli palautettaisiin ne.
Tämä on varmaan, jos syyllisiä hakee, monien hallitusten vika, että emme ole pystyneet
Postin toimintoja kehittämään: kun toisaalla ollaan annettu valtion verovaroin kustantamia
palveluita yksityiselle, niin ollaan nukuttu sen ohi, että me olisimme voineet kehittää Pos-
tin aukioloaikoja, sopia henkilöstön ja yrityksen välillä ja kehittää tavallaan tätä meidän
omaa organisaatiota. Voi olla, että saan huutia siitä, että en ole vastustamassa sitä, että Pos-
tin monimuotoisuutta kehitetään. Minussa asuu sen verran sosialisti, että minä pidän siitä
ajatuksesta, että Posti voisi olla se toimija, joka voi auttaa esimerkiksi vanhusten kotona
asumisen edellytysten parantamista, ja Postilla voisi olla monimuotoisia muitakin palvelu-
ja, jotka auttavat yhteiskunnassa — kun ne ovat silloin yhteiskunnan itse tuottamia, ja sil-
loin se tavallaan julkisen talouden kannalta on kokonaiskustannusedullisempi. [Markku
Rossi: Järkipuhetta!]

Veronumero pitää ottaa välittömästi käyttöön, sitä ei saa jättää sinne vuoteen 2019. Sitä
kautta saataisiin heti tehoja tähän julkisen talouden kestävyyteen.

Ja yritystukijärjestelmä pitää uudistaa siten, [Puhemies koputtaa] että tulevat investoin-
nit kohdentuvat Suomeen ja työllistävät suomalaisia.
53



Pöytäkirjan asiakohta PTK 47/2017 vp
17.36 Anders Adlercreutz r: Värderade talman! Moni merkki viittaa siihen, että talou-
den suunta on kääntynyt parempaan. Se on hyvä asia. Mutta nousu on kuitenkin vielä hy-
vin heiveröinen. Tänä vuonna bkt:n ennustetaan kasvavan 1,2 prosenttia. Se on kaukana
hallituksen tavoitteista ja kaukana siitä tasosta, joka vaaditaan siihen, että päästäisiin 72
prosentin työllisyysasteeseen. Mistä heiveröinen kasvumme sitten muodostuu? Se muo-
dostuu pääosin kotimaisesta kulutuksesta ja erityisesti rakentamisesta. Helsinki ja muut
kasvukeskukset rakentavat, ja muu maa näivettyy. Vienti ei valitettavasti vielä vedä, ja se
on hyvin kapea-alaista. Ei, tässä eivät vielä ole vakaan kasvun, rakenteellisesti vakaan kas-
vun, ainekset. 

Työttömyys on laskenut viime vuodesta 14 000 työttömällä. Se on 14 000 ihmistä, joille
tämä päivä näyttää valoisamalta kuin eilinen. Samaan aikaan komissio kuitenkin arvioi,
että rakenteellisen työttömyyden osuus on 216 000. Sen määrän ero kausitasoitettuun työt-
tömien määrään, 235 000, on hyvin pieni: 19 000 kappaletta. Heidän saamisensa töihin
saattaa onnistua, mutta rakenteellisen työttömyyden taltuttaminen vaatii rakenteellisia toi-
mia, ja niitä rakenteellisia toimia emme ole vielä hallituksen esityksistä löytäneet. Ei, ett-
eikö löytyisi hyviäkin alkioita. Aktivointimallissa on paljon positiivista, kuten työttömälle
sivutoimisen yrittämisen mahdollistaminen. On hyvä, että konkurssilainsäädäntöä uudiste-
taan, ja olemme iloisia siitä, että hallitus ei enää puolusta päiväkotimaksujen korotuksia
vaan on siirtynyt kehumaan maksujen madaltamisen autuutta. Näin ajat muuttuvat.

Mutta ei näillä toimilla rakenteellista työttömyyttä korjata. Hallitus tietää kuitenkin hy-
vin, mitä tekoja se vaatisi. Se vaatisi, että vanhempainvapaat uudistettaisiin, mikä helpot-
taisi naisten asemaa työmarkkinoilla, [Hannu Hoskonen: Miten se helpottaa naisen ase-
maa?] kuten myös naisvaltaisten yritysten asemaa. — Voin selittää hetken kuluttua. —
Muutos ei tapahtuisi nopeasti, mutta se olisi varma. Tähän löytyy useita malleja, joista
SAK:n esittämä malli olisi jopa kustannusneutraali. Tämä on tasa-arvokysymys, se on
työllisyyskysymys, mutta myöskin kilpailukykykysymys. Maa, joka ylläpitää rakenteita,
jotka aiheuttavat sen, että emme saa kaikkia resursseja käyttöömme työmarkkinoilla, ei ole
kilpailukykyinen. Siitä huolimatta hallitus ei halua tähän puuttua. Siitä huolimatta keskus-
ta ja kokoomus suostuvat siihen, että perussuomalaiset estävät hallituksen uudistuksia.

Hallitusohjelma, jota väitetään strategiseksi, sisältää strategisen työllisyystavoitteen.
Siitä huolimatta tähän tavoitteeseen pääsyä ei priorisoida, koska hallitusohjelmasta puut-
tuu teknisiä kirjauksia — tekninen luettelo asioista, joita hallitus saattaisi harkita. Ei tällai-
nen tapa tehdä työtä ole strateginen.

Värderade talman! Nej, det strategiska tänkandet lyser med sin frånvaro. Om regeringspro-
grammet har ett strategiskt mål så måste det vara sysselsättningen. Ändå låter regeringen
bli att driva igenom de konkreta åtgärder som de sakkunniga mer eller mindre enhälligt an-
ser att bör genomföras. Vi bör reformera familjeledigheterna, vi bör arbeta för lokala avtal,
vi bör avskaffa behovsprövningen för non-EU/Eta-arbetskraft. 

Att vägra göra åtgärder för att de inte finns konkret inskrivna i regeringsprogrammet är
inte strategiskt utan byråkratiskt. På samma sätt som det inte var strategiskt att hålla fast vid
antalet ministrar på grund av ett ogenomtänkt vallöfte. Jag är glad och tackar regeringen,
därför att den nu gett sig själv lite andrum.
54



Pöytäkirjan asiakohta PTK 47/2017 vp
Arvoisa puhemies! Me olemme jättäneet hallitukselle 12 kohdan työllisyystoimenpideoh-
jelman. Toivon, että hallitus suhtautuu tähän tehtävään strategisesti ja tutustuu siihen, vaik-
ka kaikki toimenpiteet sellaisinaan eivät olisikaan hallitusohjelmaan kirjattuja. — Kiitos.

17.41 Markku Rossi kesk: Arvoisa herra puhemies! Edustaja Ala-Nissilä kyseli tuossa,
olemmeko samalla galaksilla, tarkoittaen tietystikin hallituspuolueita ja oppositiopuoluei-
ta. Kyllähän tästä vähän sellainen Tähtien sota -tunnelma tuli mieleen: Jokainen ampuu
sinne ja tänne ja katsoo, mihinkä sitten osuu. Voi olla, että joskus osuu ja joskus ei osu.

Ei liene kuitenkaan eduskunnan tavoitteiden mukaista se, että kinastelemme siitä, kuka
on milloinkin mitäkin tehnyt, sitä tekemistä nimittäin kyllä varmasti piisaa. Mielenkiintoi-
sinta on kyllä katsoa tulevaisuuteen, ja tässä suhteessa edustaja Myllykosken puheenvuoro
oli erinomaisen hyvä tuossa. Näkökulma oli juuri se, miten voidaan vahvistaa meidän ta-
loutta, luoda tuotantoa, työllisyyttä ja tätä kautta parantaa sitten Suomen selviytymismah-
dollisuuksia.

Erityisesti olen kyllä iloinen myös edustaja Myllykosken puheenvuorosta Postin suh-
teen. Sinällänsä asia ei suoraan tähän liity millään lailla, mutta on hyvä, että uskalletaan ja
voidaan tarkastella Suomen Posti Oy:n tilannetta myös niin, että mitä kaikkea siellä voi-
daan tehdä, jotta Postin toimintaa voidaan turvata. Olenpa kuullut tässä salissa jopa Postin
hallintoneuvoston jäseneltäkin — joskaan ei edustaja Guzeninalta, joka istuu siinä edusta-
ja Myllykosken vieressä — puheenvuoroja, jotka ovat olleet hyvin pitkälti juuri toisen
suuntaisia, melkein kuin Postia alas ajavia. Ja tässä mielessä ei kyllä tarvitse olla edes so-
sialisti, kun haluaa puolustaa sitä, että Suomessa Postin toiminta turvataan kaikissa olosuh-
teissa. Tällöin siinä haetaan myös niitä uusia tehtäviä, joihinka pääsääntöisesti Postin hen-
kilöstökin on itse halunnut lähteä mukaan. Tämä on oikea näkökulma, ja pidän siitä. Tosin
haluan myös korostaa, että olen Postin hallintoneuvoston puheenjohtaja, ja tältä osin tämä
kommentti tulee nyt sitten tässäkin mielessä, koska olen nähnyt, missä kaikissa ongelmis-
sa Posti myös muuttuvissa olosuhteissa on ja kuinka asiaa voidaan viedä eteenpäin. Mutta
erittäin virkistävä, hieno puheenvuoro, edustaja Myllykoski. Kiitos siitä.

Hallituksen tavoitteenahan on todellakin itse asiassa Suomen uudistaminen, kuntoon pa-
neminen, ja tältä osin kyllä, vaikka tästä niin sanotusta puoliväliriihestä paljon puhutaan,
onko se ollut hämärissä olosuhteissa vai valoisissa olosuhteissa, kuitenkin talouden kään-
ne on tapahtumassa, ja silloin pitää vahvistaa ilman muuta sen talouden käänteen toteutu-
mista ja eteenpäinviemistä. Työmarkkinajärjestöillä on edelleenkin valtavan suuri vastuu.
Kilpailukykysopimus on auttanut meitä, ja se on näkynyt hyvin selkeästi yritystoiminnan
vahvistumisena ja uskona siihen, että Suomeen kannattaa investoida. Tämä on näkynyt eri-
tyisesti laivanrakennusteollisuuden, autoteollisuuden ja varmasti myös meidän biotalou-
den puitteissa. Ne ovat meillä suuria asioita, myös hallituksen kärkihankkeita omalla lail-
laan, ja näihin pitää meidän panostaa, on kysymys sitten nykyisestä Äänekosken tai tule-
vasta Kuopion biohankkeesta eli Finnpulpin tehtaasta tai sitten vaikkapa, mihin edustaja
Hoskonen viittasi aiemmin ja mistä puhuttiin, Lieksan tehtaasta ja hankkeesta. Nämä ovat
kaikki niitä, mitä Suomessa tarvitaan.

Jokaisessa maakunnassa, metsämaakunnassa erityisesti, on mahdollisuus näihin bio-
hankkeisiin, ovat ne sitten tuotantomuodoltaan tai nimeltään mitä tahansa. Ja siihen kyllä
Suomen kannattaa panostaa, koska se luo nimenomaan sellaista työtä, mitä tänä päivänä
tarvitaan. Se luo nuorille työtä, se luo kuljetuselinkeinoon työtä, se luo ihan konkreettista
metsurityötä ja sitä tekemistä, mitä tavankin nuoret tänä päivänä tarvitsevat maaseudulla.
55



Pöytäkirjan asiakohta PTK 47/2017 vp
Ei kaikki ole puhtaasti sitä ict:tä, jota sinällänsä esimerkiksi vaikkapa tämän päivän kulje-
tuskoneet edustavat erittäin pitkälle. Tarvitaan nimenomaan sitä tavallista työtä, ja tässä
mielessä kyllä Suomella on mahdollisuus mennä asiassa eteenpäin, kun uskomme itseem-
mekin.

Tässä mielessä kyllä myös hallituksen puoliväliriihen tavoitteet, jotka ovat lähtökohdal-
taan juuri turvallisuuteen, työllisyyteen, huolenpitoon ja uudistumiseen liittyviä, ovat kaik-
ki oikean suuntaisia. Kun edustaja Viitanen muun muassa tuossa aikaisemmin puhui, että
ensin hallitus leikkaa, sitten antaa vähän takaisin: no, näin tietyllä lailla on käynytkin, se pi-
tää myöntää, tottahan se on, mutta se taas johtuu taloudellisesta tilanteesta, ja varaa on sit-
ten sen verran antaa liekaa uudelleen kuin talouskasvu kulkee eteenpäin. Tässä mielessä ne
tavoitteet sen 72:n tai miksei suuremmankin työllisyysasteen saavuttamisesta toivon mu-
kaan ovat eduskunnan yhteisiä eivätkä ainoastaan hallituksen tavoitteita. Ja on toivottavaa
kyllä, että myös oppositio, siltä osin kuin se nyt poliittisesti on mahdollista, antaa tukensa
noille tavoitteille, koska viime kädessä sillä ratkaistaan, miten tämän vuosikymmenen ai-
kana Suomen talous ja tulevaisuus kehittyvät.

17.46 Toimi Kankaanniemi ps:  Herra puhemies! Hallituskausi on puolilla, ja hallituk-
sen työn tulokset alkavat vahvasti näkyä. Kolme puoluetta muodosti tämän hallituksen, ja
on erittäin hyvä, että hallituksessa ei ole enempää puolueita. Edellisessä hallituksessa sen
alkumetreillä oli kuusi puoluetta ja mikään uudistus ei mennyt eteenpäin, kun aina joku
kuudesta vastusti ja jokaisella oli veto-oikeus päätöksiin. Sellaisella yhteistyöllä ei ole
isänmaan kannalta tuloksellisuutta, ja se on tavattoman tärkeää. [Krista Kiurun välihuuto]
— Esimerkiksi perhevapaamalli, josta täällä edustaja Kiuru huutelee, [Hälinää — Puhe-
mies koputtaa] olisi voinut todellakin viime kaudella mennä eteenpäin, mutta joku sitä il-
meisesti vastusti, kun sitä ette tehneet, vaikka täällä laidasta laitaan sitä vaaditte nyt oppo-
sitiosta. [Krista Kiuru: Ja tässäkin hallituksessa vastustetaan!] Näin asia tietysti menee, että
kuuden puolueen hallitus ei saa tuloksia. Se tuli todistetuksi ja olkoon oppina tulevaisuutta
varten.

Arvoisa puhemies! Hallitusohjelma koostui kolmesta keskeisestä asiasta eli sopeutuk-
sesta, työ- ja yrittäjyysuudistuksista ja pitkän tähtäyksen rakenneuudistuksista. Sopeutus-
toimet on tehty, 4 miljardin kipeät uudistukset, leikkaukset, jotka näkyvät tietysti monella
tavalla, mutta ne olivat välttämättömiä. Kun katsotte, hyvät edustajatoverit — erityisesti
toverit — tämän JTS:n sivun 14 taulukkoa, sen alaosassa valtionvelka vuonna 2010 oli 75
miljardia, vuonna 2015 se oli 99,8 miljardia: valtionvelan kasvua 25 miljardia. Kuntien
velka vuonna 2010 oli 10,6 miljardia, vuonna 15 se oli 18,1 miljardia. Eli valtionvelka nou-
si noin 25 miljardia ja kuntien velka 8 miljardia — valtavia lukuja. Näinkö olisi voitu jat-
kaa? Ei missään tapauksessa. Siksi on hämmästyttävää, että oppositio jatkuvasti moittii
kaikkia leikkauksia ja lupaa, että kyllä me, kun pääsemme valtaan, korjaamme kaiken. Se
on vastuutonta, täysin vastuutonta.

Täällä puheenjohtaja Rinne runsas vuosi sitten sanoi, että heti pitää ottaa 1,5 miljardia
homekoulujen korjaamiseen. Helppo luvata, mutta missä on toteutus? Mistä löytyy halli-
tus, joka tekee sen ja vielä väittää, että veroastetta ei nosteta eikä velkaa oteta lisää? Eli kat-
teita vähän lisää puheisiin.

On tärkeää, että nämä sopeutustoimet on nyt tehty ja hallitus piti lupauksensa, että tässä
suunnitelmassa ei enää tule uusia leikkauksia, ja niitä ei täällä ole. Pieniä täsmennyksiä tie-
tysti aina on, niin kuin pitääkin olla, mutta nyt on jo, niin kuin edustaja Rossi edellä sanoi,
56



Pöytäkirjan asiakohta PTK 47/2017 vp
tehty viisaasti. On havaittu, että tietyissä kohdissa tarvitaan jo uusia panostuksia, kun nii-
hin on varaa, esimerkiksi t&k-panostuksiin ja Suomen Akatemialle ja Tekesille — niihin
on nyt panostettu, ja se on tavattoman tärkeää.

Rakenneuudistukset etenevät. Viime kaudella niitä ei saatu eteenpäin millään muotoa, ja
niiden vaikutus nyt ja tulevaisuudessa on merkittävä ja tavattoman tärkeä. Kuntatalous to-
dellakin on korjaantunut jo erittäin vahvasti. Viime vaalikaudella hallitus leikkasi poliisil-
ta, Puolustusvoimilta, koulutuksesta ja kunnilta ja kunnat ajautuivat siihen tilanteeseen,
että lähes kaikkialla oli yt-neuvotteluja, irtisanomisia, veronkorotuksia ja velkaantuminen,
niin kuin mainitsin, oli aivan hirvittävää kunnissa. Nyt tilanne on se, että kuntatalous jo vii-
me vuonna oli puoli miljardia positiivinen. Yt-neuvotteluja ei käydä missään. Veropro-
senttia alennettiin jo 14 kunnassa. Velkaantuminen on hidastunut erittäin pieneen tai oike-
astaan loppunut kuntapuolella. Eli talous on tältä osin korjaantunut.

Tähän suunnitelmaan sisältyy myös tavattoman monia myönteisiä pieniä asioita, ja to-
tesin, että johtamani kunta- ja terveysjaosto voi nyt keskittyä muihin kohteisiin kuin mitä
tähän asti on aina syksyllä tehty, [Krista Kiuru: Ei voi!] kun luette sivun 33 [Puhemies ko-
puttaa] maininnat niistä, mihin kohtaan hallitus nyt panostaa. Kiitokset siitä. [Markku Ros-
si: Totta puhuu!]

Toinen varapuhemies Arto Satonen: Sen laajempaa debattia ei nyt käynnistetä, mutta
annetaan vastauspuheenvuoro edustaja Kiurulle.

17.51 Krista Kiuru sd (vastauspuheenvuoro):  Arvoisa puhemies! Tässä edustaja aika
laajasti arvosteli sosiaalidemokraattien vaihtoehtoa. En ota siitä itseeni, vaan koen, että
tämä on koulutustehtävä. Mitä enemmän me omaa vaihtoehtoamme voimme täällä salissa
esitellä, sitä parempi se on. Nimittäin ensinnäkin kuntatalouden suhteen sosiaalidemo-
kraattisessa vaihtoehdossa, joka minulla tässä muuten on... [Puhuja kumartuu poimimaan
paperia — Markku Rossi: Se on jo roskapöntössä!] Tässä asiakirjassa, vaihtoehtobudjetis-
sa tälle vuodelle, me sosiaalidemokraatit esitämme, että kuntatalouteen jäisi enemmän liik-
kumavaraa kuin hallitus jättäisi siihen. Sen lisäksi me esitämme, että kuntien valtionosuuk-
sia jäisi kunnille enemmän käteen. Mutta paras temppu on se, että te olette täällä nyt esit-
tämässä tänään eduskunnalle, että jo tulevastakin sote-rahoituksen osasta, joka maakunnil-
le tulisi, joka on entistä kuntarahaa, nipistettäisiin 166 miljoonaa euroa muina miehinä.
Täällä sitten kuitenkin edustaja antaa ymmärtää, kuinka hyvin nyt hoidetaan kuntapuolen
asioita. Minä en näin tyrmistyttävää kohtelua ole koskaan missään nähnyt.

Toinen varapuhemies Arto Satonen: Näyttää olevan vähän laajempaakin debatin tarvet-
ta.

17.53 Markku Rossi kesk (vastauspuheenvuoro): Arvoisa herra puhemies! Kun sosiaali-
demokraatit sanovat, että mielellään jättäisivät kunnille lisää liikkumavaraa — no, mitä-
hän se mahtaisi olla? Se on käytännössä uutta velkaa. Tässä mielessä haluan kyllä muistut-
taa, että ei sitä Suomen Pankkia eikä Sitraa voi moneen kertaan ryöstää teidänkään toimes-
tanne, ja missä se raha sitten syntyy? Me haluamme hallituksen kautta olla panostamassa
siihen, että Suomeen syntyy uutta työllisyyttä, uutta tuotantoa, luodaan yrityspohjaa, ava-
taan vientiteollisuudelle mahdollisuuksia ja tätä kautta syntyy luonnollista taloudellista
liikkumavaraa.
57



Pöytäkirjan asiakohta PTK 47/2017 vp
Kunnat ovat omalta osaltaan tehneet tietystikin tietyn tyyppisten julkisen talouden vai-
keuksien kautta säästöpäätöksiä ja omia ratkaisujaan, ja tätäkin kautta on päästy eteenpäin.
Jos ei olisi ollut tämä yleinen taloudellinen tilanne tällainen, niin varmaan se meno olisi jat-
kunut samalla lailla kuin ennenkin. Minä olen ollut yli 40 vuotta nyt kuntapolitiikassa mu-
kana valtuutettuna ja voin sanoa, että rahat eivät ole koskaan riittäneet. Aina se, mikä on
tullut, on myös mennyt.

17.54 Hannu Hoskonen kesk (vastauspuheenvuoro):  Arvoisa herra puhemies! Edustaja
Kankaanniemi varmaan osui nyt akilleenkantapäähän, kun demarien palaute on ollut koh-
tuullisen kärjekästä. Voisin sanoa edustaja Kiurulle sen, että kun kuntatalous on viime kau-
della todellakin mennyt jyrkkää alamäkeä, nyt vuonna 2016 kuntatalous oli plussalla noin
sen 450 miljoonaa, elikkä kunnat eivät velkaantuneet enää ja kuntien talous oli vakaalla
pohjalla.

Kyllä minä tiedän, että suunnitelmia löytyy, niitä löytyy paperikorit täynnä, jos haluaa
etsiä. Teidän budjettivaihtoehdossanne ryöstettiin ensin Sitra ja sitten Suomen Pankki. Ai-
noa, mikä tässä tilanteessa tuolla perusteella voisi tuottaa tulosta, mikä olisi mahdollista,
on enää kalevalaisen Sammon ryöstö, jolla varmaan voisi lopun ikää puhua, että kyllä
meillä on semmoinen kone, että nyt tulee rahaa että paukkaa. Mutta toivoisin kuitenkin sen
verran tähän keskusteluun realiteetteja, että kun lähdetään esimerkiksi kuntataloudesta pu-
humaan, niin kunnat ovat se toimija, joka ihmisille palvelut järjestää, ja sen talouden yllä-
pito on aitoa työtä eikä suunnitelmien esittelyä, joille ei ole mitään pohjaa.

17.55 Maria Guzenina sd (vastauspuheenvuoro):  Arvoisa puhemies! Espoo ja pääkau-
punkiseutu hakivat erillisratkaisua pääkaupunkiseudulle soten osalta. Meillä oli taustalla
se valtava huoli siitä, millä tavalla pääkaupunkiseudulla kuntien talous sote-uudistuksen
jälkeen toteutuu, koska siinä mallissa, mitä hallitus on nyt viemässä eteenpäin, täällä pää-
kaupunkiseudulla, missä on paikoin erittäin hyvin hoidettu esimerkiksi terveyspalvelut,
meille sote-uudistus tulee sen kunnilta viedyn rahaosuuden jälkeen asettamaan hyvin isoja
haasteita esimerkiksi koulutuspalveluiden osalta.

Nyt kun meillä on ekonomisti täällä salissa, edustaja Vartiainen, niin pyytäisin, että hän
nyt kuitenkin täällä puhuisi järkeä myöskin, että ei tässä kaikki ole ihan auvoisasti vaan
vielä olisi paljon sellaisia asioita, joita olisi syytä tarkistaa, koska sote-uudistus, totta kai,
pitää saada vietyä eteenpäin. Se on iso rakenteellinen uudistus, ja sitä kaikki ovat odotta-
neet, mutta [Puhemies koputtaa] se täytyy toteuttaa sillä tavalla, että esimerkiksi suuret
kaupungit ja pääkaupunkiseutu eivät siitä kärsi.

17.56 Markus Lohi kesk (vastauspuheenvuoro):  Arvoisa puhemies! On selvää, ettei
tuossa sote-uudistuksessa kyllä ihan täydellinen malli ole, se on tunnustettava. Siihen jää
varmasti myös valuvikoja. Mutta itse luotan siihen, että kyllä tämä suomalainen järjestel-
mä kuitenkin korjaa niitä. Jos me odotamme täydellistä järjestelmää, niin saamme maail-
man tappiin odottaa varmasti sitä. Sen takia on edettävä tässäkin.

Kun nyt kuuntelee tässä sosiaalidemokraattien puheita siitä, kuinka he olisivat nyt teh-
neet sitä ja tätä ja laittaneet talouden kuntoon, niin en itse tykkää taaksepäin katsomisesta,
mutta ei siitä ole kuin kaksi vuotta, kun se hallitustaival päättyi, jolloin te olitte neljä vuotta
hallituksessa. Kun katsoo niitä, mitä silloin tehtiin, niin minä ainakin itse antaisin tälle hal-
litukselle vielä pikkuisen aikaa näyttää, mitkä ovat ne tulokset. Verrattaisiin sitten niitä tu-
58



Pöytäkirjan asiakohta PTK 47/2017 vp
loksia sen sijaan, että alettaisiin kaikkea moittimaan. Minulle jää semmoinen kuva, kun
varsinkin oppositiota kuuntelee, että jos te olisitte nyt ruorissa, niin ei tämä talous välttä-
mättä ihan tällä lailla olisi kääntynyt. [Puhemies koputtaa] Kyllä ainakin se velkaantumi-
nen olisi ollut paljon holtittomampaa.

Toinen varapuhemies Arto Satonen: Myönnän vielä vastauspuheenvuorot edustajille
Kiuru ja Myllykoski ja debatin käynnistäneelle Kankaanniemelle, ja sen jälkeen puhujalis-
taan.

17.57 Krista Kiuru sd (vastauspuheenvuoro):  Arvoisa puhemies! Tässä edustaja Lohi
minusta käytti siinä mielessä rakentavan puheenvuoron, että kyllä hallitukselle pitää antaa
aikaa. Me nimenomaan haluamme antaa aikaa sille, että te voisitte puolivälitarkastelussa,
jota tänään tässä salissa nyt tehdään, tarttua niihin toimiin ja tavoitteisiin, jotka teillä on.
Me nimenomaan ajattelemme näin. Ja vaikka käytinkin tänään aika kovan puheenvuoron
myös pääministerille siitä, miten hän suhtautui viime hallituskaudella, kun oltiin silloisen
hallituksen puoliväliriihessä, niin hänhän ei käyttäytynyt näin, vaan hänhän vaati silloisen
pääministerin eroa. Siinä on aika iso ero siltä osin, ja siinä mielessä minusta on tärkeätä
huomata, että me toivomme, että toteuttaisitte näitä tavoitteita, jotka teillä on.

Nyt pitää muistaa, että mikään näistä tavoitteista ei toteudu. Silloin Sipilä totesi itse, että
velaksi eläminen jatkuu: te jatkatte syömävelaksi elämistä ja velkaantumisen taittamisen
tavoitetta siirrettiin eteenpäin, sanoi Sipilä viime kaudella. Ja nyt ollaan siinä tilanteessa,
että juuri tämähän tässä realisoituu. Siltä osin minä kannustan nyt hallitusta toteuttamaan
[Puhemies koputtaa] omia tavoitteitaan.

17.58 Jari Myllykoski vas (vastauspuheenvuoro): Arvoisa herra puhemies! Pakko vasta-
ta edustaja Lohelle, kun hän puhui tässä sotesta ja että varmasti jää valuvikoja: Niin var-
masti tulee käymäänkin. Tässä kohtaa täytyy sanoa, että valuvika on sellainen, että kun on
tehty hyvät perustat ja sillä on muotti, niin sitten tapahtuu valussa joku pieni virhe, jota sit-
ten voidaan korjata. Mutta nyt täytyy kyllä sanoa, että tässä sote-mallissa on jo muottikin
tehty virheellisesti. Jo nyt nähdään, että tämä ei voi onnistua. [Eduskunnasta: Kymmenen
vuotta tehty!] Tämä on niin kuin se mahdoton kuvio: jos ajateltiin, että soten tavoitteena on
se yksikanavaisuus, nyt se räjäytettiin monikanavaiseksi ja se myydään ja pilkotaan. Ja
tämä tulee olemaan kallis asia julkisen talouden osalta. Tässä on enemmän kuin valuvika:
muotti on rakennettu jo päin...

Toinen varapuhemies Arto Satonen: Nyt tuli semmoinen paine edustaja Lohen suun-
taan, että lienee kohtuullista antaa hänelle vielä vastauspuheenvuoro, ja sen jälkeen vas-
tauspuheenvuoro edustaja Kankaanniemellä.

18.00 Markus Lohi kesk (vastauspuheenvuoro): Arvoisa puhemies! On selvää, että tässä
on näkemysero tämän soten suhteen. Uskon itse kuitenkin, vaikka tämä ei ole täydellinen
malli, että tällä pärjätään siellä maakunnissa, kun päästään tätä rakentamaan. On tärkeää,
että päästään eteenpäin, että tämä aikataulu pitää, että ei synny siellä maakunnissa ja kun-
takentillä mitään kaaosta.

Mutta palaan vielä tähän, mitä tässä edustaja Kiuru totesi siitä, mitä Sipilä vaati viime
kaudella. Kyllähän nyt vappupuheissakin Rinnekin vaati, että kun Sipilä on sanonut tulos
59



Pöytäkirjan asiakohta PTK 47/2017 vp
tai ulos, niin hänen pitäisi nyt erota. Mutta tässä on se iso ero, että me vertaamme näitä ti-
lanteita. Teidän tavoitteenne oli viime hallituskaudella se, että työllisyysaste nousee. Ja mi-
ten kävi? Tuli 100 000 työtöntä lisää. [Välihuutoja — Vastauspuheenvuoropyyntöjä] Nyt
me olemme panneet työllisyysasteen kasvutavoitteeksi, ja siihen suuntaan ollaan selvästi
menossa. Talous kasvaa pitkästä aikaa, kun se teidän hallituskaudellanne koko ajan oli mii-
nuksella. Tässähän on aivan selvä suunnanmuutos tapahtunut Suomessa. Ja itse asiassa
suomalaistenkin usko tulevaisuuteen on palannut kaikkialla muualla paitsi täällä oppositi-
ossa.

18.01 Toimi Kankaanniemi ps (vastauspuheenvuoro): Arvoisa puhemies! Viime vaali-
kaudella — ehkä sitä nyt ei saisi muistella enää — valtio velkaantui siis 25 miljardia, kun-
nat 8 miljardia, valtion kassasta syötiin 8 miljardia ja valtion omaisuutta myytiin runsaalla
3 miljardilla. Eli yli 35 miljardilla heikennettiin julkista taloutta. Nyt tilanne on rajusti
muuttunut. Kassaa ei enää voi syödä, kun söitte sen tyhjäksi, omaisuutta ei juurikaan ole
myyty, valtionvelka kasvoi vuositasolla 2,5 miljardia vuodesta 15 vuoteen 16 ja kuntien
velka kasvoi 0,7 miljardia. Eli tahti on puolittunut siitä, mikä oli teidän kaudellanne. Viime
kaudella kuntatalous oli kurjassa kunnossa: yt-neuvotteluja, irtisanomisia, vanhainkotien
heikentämisiä, [Puhemies koputtaa] oppilasryhmien kasvattamisia ja niin edelleen oli päi-
vittäin. Nyt ei tällaista ole.

Ensimmäinen varapuhemies Mauri Pekkarinen: Siirrytään puhujalistaan.

18.02 Kari Kulmala ps: Arvoisa puhemies! Hallituksen energia- ja ilmastostrategiassa
Suomi on päättänyt luopua kivihiilen energiakäytöstä sekä puolittaa tuontiöljyn käytön ja
nostaa uusiutuvan energian osuuden yli 50 prosenttiin. Nämä ovat oikeita päätöksiä, ja
näillä toimilla Suomi täyttää sitoumuksensa Pariisin ilmastosopimukseen. Kyse on tieten-
kin myös muustakin kuin vain sopimuksen täyttämisestä. Tähän tarkoitukseen hallitus li-
sää 25 miljoonaa euroa vuosina 2018—2021. Tällä päätetyllä lisärahoituksella edistetään
vähäpäästöistä liikennettä, kuten sähkö- ja kaasuautoilua, uusiutuvan energian tuotantoa,
puurakentamista ja strategian tavoitteita edistäviä kokeiluja. Lisäksi kokeilutoiminnassa
priorisoidaan kiertotalouteen, tekoälyyn ja työllistämiseen liittyviä kokeiluja. Näistähän
olemme tänään jo kuulleet.

Pidän hyvänä myös sitä, että hallitus vahvistaa metsäluonnon monimuotoisuuden suoje-
lua lisäämällä 5 miljoonan euron vuosittaisen panostuksen Metso-ohjelman toimeenpa-
noon. Metso painottuu ennen kaikkea vanhojen metsien suojeluun, ja sen tavoitteena on
osaltaan pysäyttää metsäisten luontotyyppien ja metsälajien taantuminen ja vakiinnuttaa
luonnon monimuotoisuuden suotuisa kehitys vuoteen 2025 mennessä. On erittäin hyvä,
että ymmärrystä tätä ohjelmaa kohtaan on löytynyt.

Mielestäni olisi pitänyt löytyä ymmärrystä myös metsähakkeen sähköntuotantotukeen ja
turpeen verotasoon. Purua ja kuorta ei otettu nyt metsähakkeen tuen piiriin. Kumpikin tu-
lisi jatkossa saada tasavertaiseksi polttoaineeksi metsähakkeen ja turpeen kanssa. Myös ul-
komaisen hakkeen tuet tulisi karsia minimiin, jolloin palvelisimme suomalaista haketta,
työtä ja yrittäjiä.

Valtioneuvoston selonteon mukaan Maatilatalouden kehittämisrahastoon on esitetty
siirrettävän vuosina 2016—2018 hallituksen kärkihankerahoituksena yhteensä 90 miljoo-
naa euroa, josta 49 miljoonaa euroa vuonna 2018. Kansalliset maatalouden aloittamis- ja
60



Pöytäkirjan asiakohta PTK 47/2017 vp
investointiavustukset rahoitetaan kokonaan kehittämisrahastosta. Osarahoitteiset avustuk-
set rahoitetaan osana Manner-Suomen maaseudun kehittämisohjelmaa talousarvioon va-
rattavasta määrärahasta. Maatalouden rakenteen kehittymiseen pyritään vaikuttamaan
myös talousarvioon varattavasta määrärahasta maksettavalla maaseutuelinkeinotoiminnan
korkotuella ja kehittämisrahastosta myönnettävillä valtiontakauksilla. Mielestäni nämä
toimet ovat oikeansuuntaisia.

Arvoisa puhemies! En pidä ollenkaan huonona, että hallitus panostaa turvallisuuteen ja
oikeudenhoitoon. Sisäisen turvallisuuden toimijoiden ydintoimintojen palvelutaso pyri-
tään selonteon mukaan säilyttämään. Nykytasoisen sisäisen turvallisuuden rakenteiden yl-
läpitäminen ei ole kuitenkaan mahdollista ilman selkeitä lisäresursseja ja rahoituksen lisää-
mistä. Hallitus lisääkin turvallisuuteen 98 miljoonaa euroa vuonna 2018. Selonteon mu-
kaan hallitus vahvistaa toimintamallin valtioneuvoston yhteisen turvallisuustilannekuvan
tuottamiseksi ja käsittelemiseksi. Hallitus vahvistaa hybridiuhkien tunnistamis- ja analyy-
sikykyä. Hallitus toteuttaa lainsäädäntöhankkeita hybridiuhkiin, terrorismiin, ääriliikkei-
siin ja järjestäytyneeseen rikollisuuteen varautumiseksi. Hallitus jatkaa turvapaikkapoliit-
tisen toimenpideohjelman toimeenpanoa. Nämä ovat juuri niitä toimia, millä turvallisuutta
saadaan parannettua edellisen hallituksen päätösten jälkeen. Tuntuikin varsinkin ihmeelli-
seltä, kun kuuntelin puolueiden ryhmäpuheita, että oppositiosta ainoastaan kristilliset mai-
nitsi turvallisuuden. Ilmeisesti muita oppositiopuolueita ei turvallisuus niin kiinnosta. Ai-
nakin teidän äänestäjiänne kiinnostaa. Edellä mainitun rahoituksen jälkeen on turha veron-
maksajille yrittää perustella, että esimerkiksi Ilomantsin tai Outokummun poliisiasemat tu-
lisi lakkauttaa. Mielestäni myös Tulli pitää saada pikaisesti oikean ministeriön, eli sisämi-
nisteriön, alaiseksi organisaatioksi, koska Tulli on mitä suurimmassa määrin turvallisuutta
tuottava organisaatio.

Erittäin hyvänä asiana pidän, että selonteossa perusväylänpitoon vuonna 2018 osoite-
taan 1,4 miljardia euroa rahoitusta, josta noin 300 miljoonaa euroa on kärkihankerahoitus-
ta korjausvelan vähentämiseen. Kehyskauden loppuvuosina perusväylänpitoon osoitetaan
noin miljardi euroa vuosittain. Kehys sisältää korjausvelan kasvun pysäyttämiseen osoitet-
tua määrärahaa yhteensä 723 miljoonaa euroa vuosina 2018—2021. Lisäksi yksityistie-
avustuksiin on kohdennettu 10 miljoonaa euroa korjausvelkarahoitusta vuosille 18—20.
Nämä ovat oikeita ja odotettuja kohteita ja mahdollistavat osaltaan maaseudulla elämisen
jatkossakin.

18.07 Juhana Vartiainen kok: Arvoisa puhemies! Suhdannenäkymät ovat kohentuneet,
kasvu on kiihtymässä yli trendikasvun, eli olemme hyvää vauhtia noususuhdanteessa. Ja
kun talouskasvu ylittää trendikasvun, niin silloinhan julkistaloudessa on vahvistamisen ai-
ka. Huomatkaa kaikki tekin, myös tässä salissa, jotka olette viime vuosina vedonneet lordi
Keynesiin ja jakaneet hallitukselle suosituksia stimuloivammasta, elvyttävämmästä fi-
nanssipolitiikan otteesta, huomatkaamme yhdessä, että nyt on julkistaloutta vahvistavien
menoleikkausten aika. Jos siis viimeaikaiset suhdanneuutiset ylipäänsä toimivat perustelu-
na finanssipolitiikan muuttamiselle mihinkään suuntaan, suunta on pikemminkin kiristä-
vä. Tämä on tärkeä muutos siinä keskustelussa, jota meidän on syytä käydä. Mutta samalla
täytyy muistaa se, että tämä suhdanteiden paraneminen eli kasvun normalisoituminen ei
vielä saa julkistalouttamme vakaalle pohjalle.

On hyvin tärkeää ymmärtää suhdanne-elpymisen ja trendikasvun välinen ero: Elpymi-
nen tarkoittaa voimavarojen käyttöasteen nousua normaalitasolle, ja se voi sisältää nopean-
61



Pöytäkirjan asiakohta PTK 47/2017 vp
kin kasvupyrähdyksen. Se pyrähdys ei voi kuitenkaan jatkua, kun resurssien käyttöaste on
normaali. Silloin siirrytään, ellei sitten jouduta uuteen taantumaan, trendikasvulle, joka on
väistämättä nykyennusteiden valossa aika nuivaa ja aika hidasta. Tätä suhdanne-elpymis-
pyrähdystä voisi verrata flunssasta toipumiseen ja trendikasvua peruskuntoon. Kun henki-
lö toipuu flunssasta, se ei tarkoita, että hänen peruskuntonsa on vielä parantunut. Ja kuiten-
kin tämä peruskunto eli se trendikasvu ja trendinomainen työllisyysaste ratkaisevat julkis-
talouden pitkän ajan kestävyyden. Siksi on julkisen talouden kestävyyden kannalta aika
toissijaista eli lähes irrelevanttia, kasvaako talous tänä vuonna 1 vai 2 prosenttia, koska
joka tapauksessa ne pidemmän ajan kasvuennusteet ovat 1,5 prosentin luokkaa ja niiden
varaan on tämä julkisen talouden suunnittelukin ripustettava. Siksi, vaikka ei ole syytä syn-
kistellä, on myös vahingollista ja kansalaisten pettämistä vedota siihen, että nyt olisi tulos-
sa niin pitkäaikaista, niin nopeaa kasvua, että enää ei tarvita julkisen talouden vahvistamis-
ta työllisyysasteen nousun kautta.

Olemme siis edelleen pitkällä aikavälillä velkaantumisen suhteen räjähtävällä uralla,
niin kuin valtiovarainministeriön ennusteista käy ilmi. Eikä edes julkisen talouden nippa
nappa tasapaino riitä, me tarvitsemme turvamarginaaleja. Meitä voi kohdata uusi kansain-
välinen taantuma tai jopa sotilaallisen tilanteen kiristyminen, ja silloin on ihan anteeksian-
tamatonta, jos meillä jo lähtötilanteessa on merkittävä rakenteellinen alijäämä. Ja yhdessä
asiassa kyllä vasemmistoliiton puheenjohtaja Li Andersson oli aivan oikeassa tämän päi-
vän debatissa: jos hävittäjiä ostetaan, niitä ostetaan aivan oikealla rahalla, aivan oikealla
velalla, jonka hoitokulut eivät häviä minnekään. Tätä argumentointia toivoisin kaikkien
edustajien seuraavan. Välttämättömätkin menot on saatava ahdetuksi kehykseen sisään,
sitä varten se kehys on olemassa. Ei ole olemassa mitään A-luokan menoja ohi kehyksen ja
B-luokan menoja kehyksen sisällä. Kunnioitetaan budjettikehystä.

Kasvun ennustaminen on tietysti epävarmaa, mutta vaikka meidät kasvu yllättäisi iloi-
sesti, niin se perustuisi silloin vain korkeampaan tuottavuuskasvuun, koska me joka ta-
pauksessa tiedämme, että työpanoksen kasvu on vähäistä, ja siitä korkeasta tuottavuuskas-
vusta taas on julkiselle taloudelle aika vähän iloa. Miksi? No siksi, että se nostaa myös jul-
kisen talouden kustannuksia. Tätä eivät selvästikään kaikki ole ymmärtäneet. Mutta kun
tuottavuus kasvaa, niin silloin palkat nousevat — se on markkinatalouden rautainen meka-
nismi — ja siinä ei ole mitään pahaa, niiden pitääkin nousta. Mutta silloin nousevat myös
julkisen alan palkat. Kuntien ja valtion menoistahan on kaksi kolmasosaa työvoimakustan-
nuksia, ja silloin nousevat myös tulonsiirrot, koska niin kuin tässä salissa hyvin tiedetään,
emme me hyväksy sitäkään, että tulonsiirrot jatkuvasti jäisivät jälkeen reaalipalkoista. Sik-
si, oli kasvu mitä tahansa, meidän täytyy nostaa työllisyysastetta, jos me haluamme mei-
dän julkistaloutemme kuntoon, ja siksi tämän hallituksen ja seuraavankin hallituksen on
vielä pakko jatkaa työmarkkinoita koskevien reformien tiellä. — Kiitos.

18.13 Sami Savio ps: Arvoisa puhemies! Hallituksen puoliväliriihessä tehtiin lukuisia ta-
vallisia kansalaisia hyödyttäviä päätöksiä. Merkittävimmät ja julkisen talouden kannalta
olennaisimmat säästöpäätökset on tehty jo aiemmin, ja julkisen talouden kestokyvyn kan-
nalta onkin erityisen tärkeää, että työllisyyden orastava kasvu saadaan nyt kunnolla vauh-
tiin. Tätä kasvua tukevat muun muassa jo aiemmin tehdyt mittavat tuloveron alennukset.
Puoliväliriihen eräs painopistealue oli työllisyyden hoito, johon panostetaan nyt merkittä-
västi.
62



Pöytäkirjan asiakohta PTK 47/2017 vp
Myös työelämää koskeviin sääntöihin tehdään parannuksia. Esimerkiksi nykylainsää-
dännössä varsin huonosti huomioituihin nollatuntisopimuksiin saadaan vihdoin selkeät la-
kiin perustuvat pelisäännöt työministeri Lindströmin johdolla. Lainvalmistelun tavoitteek-
si on asetettu, että nollatuntisopimuksia solmittaisiin jatkossa vain niillä aloilla, joilla nol-
latuntisopimukset ovat aidosti tarpeellisia. Hallitus päätti myös muun muassa helpottaa en-
simmäisen työntekijän palkkaamista, lyhentää yrittäjien sairauskarenssia neljästä päivästä
yhteen päivään, parantaa yksinyrittäjien työttömyysturvaa sekä keventää konkurssin teh-
neiden yrittäjien asemaa. Nämä toimet mahdollistavat työllisyyden kasvun jatkumisen
edelleen. Yhteiskunnallista oikeudenmukaisuutta lisätään muun muassa veronkiertoa suit-
simalla. Harmaan talouden ja veronkierron kimppuun käydään laajentamalla rakennusalal-
la hyväksi havaitun veronumeron käyttöä muillekin aloille. Lisäksi satsataan vaikeasti
työllistyvien palkkatukeen ja lisätään työvoimapalvelujen resursseja. Työttömät voivat
ensi vuoden alusta lähtien saada yritystoiminnan käynnistäessään neljän kuukauden ajan
työttömyyskorvausta, mikä tarjoaa hieman nykyistä parempaa taloudellista turvaa uudelle
uralle astuttaessa.

Puoliväliriihessä kiinnitettiin huomiota myös perheiden asemaan ja taloustilanteeseen.
Erityisesti pienituloisten perheiden päivähoitomaksuja alennettiin huomattavasti jo edus-
kunnan viimesyksyisen budjettikäsittelyn yhteydessä ja nyt jatketaan samalla linjalla.
2 500 euroa kuussa ansaitsevan yksinhuoltajan päivähoitomaksu alenee jopa yli 100 eurol-
la, samoin päivähoidon sisaralennus suurenee. Yle-veron alarajaa nostettaneen toistami-
seen tällä hallituskaudella, mikä vapauttaisi toteutuessaan hyvin monta pienituloista suo-
malaista kyseisestä verosta. Kotihoidon tuki säilyy ennallaan ja mahdollistaa jatkossakin
perheiden valinnanvapauden. Opintorahaan tulee 75 euron huoltajakorotus. Lisämäärära-
hoja suunnataan myös päihdeäitien hoitoon ja turvakoteihin, mikä helpottaa monen vai-
keassa asemassa olevan perheen tukalaa tilannetta.

Arvoisa puhemies! Sisäiseen ja ulkoiseen turvallisuuteen satsataan lisää resursseja. Se
auttaa pitämään muun muassa poliisien määrän kohtuullisena. Samalla rajavalvonnan, suo-
jelupoliisin ja Puolustusvoimien toimintaedellytyksiä kohennetaan. Pakolaiskiintiö säilyy
nykyisellä tasollaan, vaikka sen korottamisesta käytiin julkista keskustelua hieman ennen
puolivälitarkastelua. Myös turvapaikkapoliittisen ohjelman toimeenpanoa jatketaan.

Eräs kauan kaivattu koulutuksen uudistus on ammatillisen koulutuksen reformi, joka te-
hostaa ammattikoulutuksen rakenteita, mahdollistaa aiempaa yksilöllisemmät opintopolut
ja edesauttaa oppimisvaikeuksista kärsivien nuorten pääsyä työelämään.

Lisäksi hallitus käynnistää kielikokeilun, jonka piiriin kunnilla on jatkossa mahdolli-
suus hakeutua. Laki kielikokeilusta on nyt lausuntokierroksella ja tulee pian eduskuntakä-
sittelyyn. Perussuomalaiset ovat jo aiemmin tehneet kokeiluun osallistumiseen tähtääviä
valtuustoaloitteita monessa Suomen kunnassa. Kielikokeilun piiriin otettavat koululaiset ja
opiskelijat vapautetaan kokonaan pakollisesta ruotsin opiskelusta kaikilla kouluasteilla,
mikä on hyvin merkittävä muutos nykyiseen kieltenopiskeluun. Se on myös parannus ver-
rattuna niihin aiempiin suunnitelmiin, joiden mukaan kielikokeiluun valittavat henkilöt
olisi vapautettu vain määräajaksi. Tuleva kokeilu on siten askel kohti todellista kielten
opiskelun valinnanvapautta — ja samalla osa puoliväliriihen kokonaispakettia.

18.18 Krista Kiuru sd: Arvoisa puhemies! Ensinnä hyvät uutiset, eli tänään alussa kiitos
seisoo.
63



Pöytäkirjan asiakohta PTK 47/2017 vp
Haluan kiittää hallitusta siitä, että teitte rohkean varhaiskasvatusmaksuihin liittyvän uu-
distuksen. Se on minusta toivottu uudistus, ja suunta tässä uudistuksessa on oikea. Minusta
on myös hyvä, että kiertotalouden nostaminen tulee nyt myöskin hallituksen agendalle, ku-
ten SDP on jo kauan toivonut ja esittänyt. Myös harmaaseen talouteen tulee toimia, vientiä
halutaan nyt vahvemmin edistää, ja pieniä kertaluonteisia panostuksia tulee tutkimukseen
ja kehitykseen niillä hallintoalan osilla, joista on räikeästi leikattu.

Arvoisa puhemies! Haluan kuitenkin korostaa muutamia asioita, joihin olisimme toivo-
neet toisenlaista ratkaisua.

Tunnelma oli korkealla, sillä tosiasiallisesti ennen kehysriihen alkua itse pääministeri
linjasi Maaseudun Tulevaisuudessa, että hallituksen puoliväliriihessä huhtikuun lopulla
työllisyysasteen nostaminen ja eriarvoistumiskehityksen pysäyttäminen nousevat teemoi-
na ylitse muiden. Tätä samaa mieltä oli pääministeri Sipilä myöskin 2014 vappuna, jolloin
hän katsoi, että työttömyyden kuriin saamisen pitäisi nyt olla hallituksen ykköstehtävä. Sil-
loin pääministeri Sipilä oli sitä mieltä, mitä tänäkin päivänä pitäisi olla.

Näin ollen olemme odottaneet tältä kehysriiheltä erittäin vahvoja päätöksiä työllisyy-
teen liittyen. Huolemme on siinä, että jos valtiontalouden tasapainoa ei haeta vahvemmalla
työllisyyden hoidolla sekä työllisyysasteen nostolla, edessä on jälleen lisäleikkausten tie.
Tämä tie on pitkällä juoksulla kestämätön. Siksi olemme omassa linjassamme halunneet
korostaa, että näiden hallituksen asettamien, suuntaviivoiltaan oikeansuuntaisten talouspo-
liittisten tavoitteiden täytyy olla tällä hallituskaudella keskiössä. Valitettavasti on todetta-
va, niin kuin asiantuntijatkin ovat jo todenneet, että nämä hallituksen tavoitteet ovat kar-
kaamassa käsistä. Tämän selvemmin tätä viestiä ei olisi yhteiskunnassa sanottu ääneen
kuin sen tekivät valtiovarainministeriön omat virkamiehet. Alkuviikon puserruksen ja tu-
herruksen, kaksipäiväisen tuherruksen, tuloksena tehdyt toimet jäivät valtiovarainministe-
riön arvion mukaan perjantaina, tuon samaisen viikon perjantaina, liian pieniksi, jotta hal-
litus tavoittaisi nämä omat tavoitteensa. Tämä on ikävä kuulla.

On siis todettava, että työllisyysaste jää 70 prosenttiin vuonna 2019. Velaksi eläminen ei
sekään tule loppumaan vuonna 2021, vaikka Sipilä nimenomaan korosti omassa puhees-
saan oppositiojohtajana silloisen hallituksen työskentelystä, että tämä velaksi eläminen pi-
tää lopettaa. Myöskin vielä blogissaan viime hallituskauden loppupuolella silloinen oppo-
sitiojohtaja Sipilä totesi, että Suomi jatkaa syömävelaksi elämistä ja velkaantumisen tait-
tamisen tavoitetta siirrettiin eteenpäin. Juuri näinhän tapahtuu pääministeri Sipilän kaudel-
la, kun elämme tätä hetkeä vuonna 2017. Olen siitä syvästi pahoillani, sillä kyllä tämä on
kova, itse asiassa koko se julkisen talouden raami, jossa alijäämä siis nousee 4,2 miljardiin
vuonna 2019, joka on kolme kertaa enemmän kuin hallitus itse linjasi, joka tarkoittaa käy-
tännössä sitä, että hallitus ei pysty edes siihen alijäämätavoitteeseen, minkä viime hallitus
työnään lopulta sai kuntoon. Tämä on minusta kyllä aivan käsittämätön lopputulos.

Nyt olemme tilanteessa, jossa tätä leikkauslinjaa on joiltakin osin laastaroitu. On tehty
joitakin pieniä toimia, joissa on korjausliikettä, mutta nuo kasvupanostukset valitettavasti
jäävät vähäisiksi suhteessa tavoitteeseen, 110 000 uutta työpaikkaa. Noin 45 000 työpaik-
kaa tulee näillä toimilla kokoon. Tässä kehysriihessä tuli vain noin 4 000 työpaikkaa luo-
tua, ja se on kyllä suuntana sellainen, joka ei tule toimimaan.

Arvoisa puhemies! Minä haluan lopuksi todeta, että kyllä tämä tilanne, jossa nyt ollaan,
tulee olemaan hyvin hankala vuonna 2019. Laaja veropohja murtuu, sillä tässä esityksessä
sisällä on [Puhemies koputtaa] veroasteen laskeminen 3,5 miljardilla. Se on aika kova jut-
64



Pöytäkirjan asiakohta PTK 47/2017 vp
tu. Leikkaaminen tulee jatkumaan, velkaantuminen jatkuu, ja sote-uudistukseenkin tulee
aika kovia pommeja, [Puhemies koputtaa] joissa säästöä ei välttämättä tule. — Kiitoksia.

18.24 Mirja Vehkaperä kesk: Arvoisa herra puhemies! Tänään on eduskunnassa ruodit-
tu hallituksen puoliväliriihen tuloksia ja niitä on sanottu tussahdukseksi ja vaikka minkä-
laiseksi, mutta itse näen selvää valoa tunnelin päässä.

Suomen talouden tervehdyttäminen on tärkeä asia, niin että talouden kasvu on noin 1—2
prosenttia. Työllisyys kohenee koko ajan kuitenkin kohti sitä työllisyystavoitetta, jonka
hallitus on asettanut. Hallitus kuroo umpeen koko ajan sitä 10 miljardin kestävyysvajetta
niin, että tarvittavat säästöt on toteutettu, työllisyystoimia on tehty — ja tässä riihessäkin
niitä tehtiin tukku. Sen lisäksi on meneillään useita uudistuksia, esimerkiksi sosiaali- ja ter-
veysuudistus ja ammatillisen koulutuksen reformi.

Mutta on selvää, että Suomen kuntoon laittaminen ei ole pelkkää taloutta. Suomi on kun-
nossa vasta silloin, kun tämän 100-vuotisen historian kaikki ihmiset, suomalaiset, jokai-
nen, ovat jollain tavalla mukana. Meidän eduskunnassa on ehdottomasti vahvistettava ih-
misten luottamusta tulevaisuuteen, puhummepa silloin vaikka sisäisestä tai ulkoisesta tur-
vallisuudesta, johon tähänkin tuli lisärahoitusta, poliisin toimiin ja niin edelleen.

Eriarvoistumisen torjuntaan on tehty paljon tekoja, ja niitä julkisen talouden tilanneku-
vassakin on ollut paljon. On ollut myönteistä, talouden lamasta huolimatta, että olemme
pystyneet joihinkin parannuksiin, kuten korottamaan kaikista pienituloisimpien eläkeläis-
ten takuueläkettä ja laittamaan omaishoitoa kuntoon. Olemme pitäneet myöskin erittäin
tiukasti kiinni siitä, että kunnilta ei leikata. Valtionosuuksista ei ole tingitty. Se olisi pois
ihmisten peruspalveluista, koulutuksesta ja terveydestä — siis niistä lähipalveluista, joita
jokainen tarvitsee päivittäin.

Hallituksen puoliväliriihen parhainta antia ovat tietysti panostukset päivähoitomaksu-
jen alentamiseen, mikä helpottaa pieni- ja keskituloisten perheiden toimeentuloa. Se mer-
kitsee yli 6 700 perheen siirtymistä nollamaksuluokkaan päivähoitomaksujen osalta. Se on
tervetullutta siihen varhaiskasvatuskeskusteluun, jota parhaillaan käydään. Lisäksi nyt pa-
nostetaan siihen, että pienituloisimpien opiskelijaperheiden tilannetta parannetaan opinto-
tuen huoltajakorotuksella. Lisäksi panostamme lasten ja perheiden palveluihin sekä tuem-
me päihdeäitien kuntoutusta. Keskustan pitkäaikainen tavoite oli juuri yksi noista edellä
mainitsemistani eli opintotuen huoltajakorotus, ja se saatiin nyt aikaan.

Arvoisa puhemies! Aivan toiseen aiheeseen. Puoliväliriihessä tehtiin myöskin energia-
ja ilmastostrategiaan painotuksia. Meillä on niskassamme tavoitteet hiilineutraalista Suo-
mesta, fossiilisista polttoaineista eroon pääsemisestä sekä mahdollisuus kokonaiseen kier-
totalouteen jokaisella sektorilla. Nämä ovat mittavia haasteita, ja se tarkoittaa sitä, että il-
man rahallisia panostuksia me emme niihin pääse. Niskassamme on myös tietysti koko
maailman kattavat energia- ja ilmastotavoitteet. Hallitus panostaa nyt 25 miljoonaa euroa
siihen, että energia- ja ilmastostrategian mukaiset toimet tulevat toteutettavaksi. Tämä
mahdollistaa laajalti uusiutuvan energian hankkeita, kuten biokaasu-, aurinkoenergia- ja
biojalostamotehtaiden rakentamista. Tämä merkitsee työtä koko Suomeen.

Erityisen kiire meillä on linjata vähäpäästöisen liikenteen edistämistoimia, ja tämä työ
on nyt sysätty parlamentaariseen ryhmään, johon itsekin kuulun. Meillä on kiire linjata,
miten sähkö- ja kaasuautojen yleistymistä vauhditetaan, miten liikenteestä kerättävien ve-
rojen ja maksujen osuutta merkittävästi ehkä uudistetaan, miten joukkoliikenteeseen saa-
daan edelleen enemmän ihmisiä, miten liikenteestä tehdään kokonaismäärältäänkin älyk-
65



Pöytäkirjan asiakohta PTK 47/2017 vp
käämpää ja saadaan valmiutta siihen, että liikenteestä nämä mittavat päästövähennykset
saadaan toteutetuksi.

18.29 Maria Guzenina sd: Arvoisa puhemies! Ihan täältä paikaltani lyhyesti käytän pu-
heenvuoroni, ruusuja ja risuja.

Ruusuja haluan antaa siitä, että poliisien määrärahaa saatiin korotettua. Tämä on hyvin
tärkeä asia. Täällä kyseltiin, eikö oppositiota kiinnosta. Sisäinen turvallisuus todellakin
kiinnostaa. Tämä on äärimmäisen tärkeä asia. Poliisi on tällä hetkellä hyvin haasteellisessa
tilanteessa näillä resursseilla, ja tämä tulee heille kyllä hyvin tervetulleena lisänä. Myöskin
tämä päivähoitomaksujen alennus ja se, että peräti 6 700 perhettä pääsee nyt nollamaksu-
luokkaan — kyllä tästä täytyy kiitosta hallitukselle antaa, erittäin hyvää toimintaa.

Mutta sitten tulee niitä kohtia, joissa toivoisi, että hallitus vielä miettisi uudestaan. Tällä
hetkellä joka viides poika ja 18 prosenttia tytöistä 20—24-vuotaiden ryhmässä on toimet-
tomana. Nuorisotyöttömyys, tämmöinen rakenteellinen osattomuus, on tulossa tänne Suo-
meen jälleen. Ainakin siltä valitettavasti nyt näillä toimilla, joita hallituksella on, näyttäisi.
Toivoisi, että niitä virheitä, joita 90-luvulla laman aikaan tehtiin, ei tällä hallituskaudella
tehtäisi eikä tulevilla eikä koskaan enää, ikinä. Tämä on nimittäin hyvin vakava ongelma.
Nyt kun eletään tätä Suomen itsenäisyyden juhlavuotta Suomi 100 teemalla Yhdessä, niin
sen vuoksikin olisi jotenkin paikallaan, että juuri tänä vuonna tehtäisiin ne panostukset näi-
hin nuoriin ihmisiin, että osattomuus ei täällä meidän Suomessa pääsisi kasvamaan.

Myöskään tämä asumistuen uudistus ei sekään sovi tähän Suomi yhdessä -teemaan. Ni-
mittäin asiantuntijoiden mukaan tämä asumistuen neliövuokrien hintakatto tulee aiheutta-
maan sen, että asuinalueet tulevat eriytymään. Kun meillä Suomessa päinvastoin pyritään
saamaan tämmöistä inkluusiota meidän yhteiskuntaamme, niin se, että meillä lähtisivät
[Puhemies koputtaa] lähiöt eriytymään ja tulisi näitä hyvin matalan vuokran alueita, jonne
sitten matalammalla tulotasolla olevat ihmiset päätyisivät, vaikuttaa monen sukupolven
ajan sitten ja [Puhemies koputtaa] näitä korjausliikkeitä tulee olemaan hyvin vaikea myö-
hemmin tehdä. — Kiitos.

18.32 Hannu Hoskonen kesk: Arvoisa herra puhemies! Sanotaanko, että julkisen talou-
den suunnitelma jäljellä olevaksi vaalikaudeksi on erittäin hyvä ja realistinen. Totta kai
siellä on paljon haasteita ja uhkiakin, mutta ei niiden paisuttelu ja varsinkaan niillä pelot-
telu ole sivistystä, vaan pitää lähteä torjumaan uhkia määrätietoisesti.

Julkisen talouden alijäämä on supistunut, se on kiistaton tosiasia, ja ennen kaikkea suun-
ta on saatu muuttumaan. Se on tässä tämän hallituksen tekoina mielestäni yksi niitä ansiok-
kaimpia. Suunta on saatu muuttumaan. Esimerkiksi voi mainita vaikka kuntatalouden.
Kuntatalous viime vuonna oli 450 miljoonaa euroa plussalla. Pitkän pitkän korpivaelluk-
sen jälkeen päästiin pintaan, pää on veden pinnalla ja kuntatalous on elpymässä, ja kunta-
han se on, joka palvelut ihmisille tekee. Ilman sitä kunnan toimivaa taloutta palvelut enem-
män tai vähemmän kärsivät. Toivon, että oppositio tämänkin ymmärtäisi hieman positiivi-
semmin. Toki sieltä on kiitostakin tullut, mutta semmoinen yleislinja on ollut kovin nega-
tiivinen, mitä hieman ihmettelen.

Talous kasvaa tällä hetkellä hieman talouslaskijasta riippuen 1,2—2 prosenttia. Sillä vä-
lillä ovat ennusteet tämän vuoden kasvuksi. Työttömyys on laskenut jonkun verran, ei tie-
tenkään vielä riittävästi. 100 000 uuden työpaikan tavoitteeseen on vielä matkaa, mutta täs-
säkin asiassa voi sanoa, arvoisa puhemies, että suunta on oikea. Voisimme näistä nume-
66



Pöytäkirjan asiakohta PTK 47/2017 vp
roista väitellä loputtomiin, mikä on oikea määrä työttömiä tällä hetkellä ja mikä on uusien
työpaikkojen, mitkä on tällä hetkellä saatu syntymään. Pääasia, että suunta on oikea ja in-
vestointeja tehdään. Esimerkiksi biotalouden puolelle tehtävät investoinnithan, esimerkik-
si Äänekosken investointi, ei vielä tällä hetkellä työllistä mitään muita kuin kirvesmiehiä,
rakennusmiehiä ja monta muuta ammattilaista, jotka sitä tehdasta rakentavat. Mutta sitten
kun lähdetään siihen käyttövaiheeseen, niin se lähes 6 miljoonan motin puumäärähän,
mikä sinne vuodessa menee, luo uutta työtä, alihankintaan uutta, metalliteollisuuteen uut-
ta, kemianteollisuuteen uutta, kuljetuspuolelle uutta. Se on eräänlainen valtava sampo,
joka jauhaa koko ajan positiivista tulosta sille alueelle, missä se vaikutusalue on, eli koko
keskiseen Suomeen. Tämä on syytä muistaa.

Näitä hankkeita on Suomessa vireillä monia. Tässä keskustelussa ovat nousseet muun
muassa Pohjois-Karjalan kolme hanketta. Jos oikein muistan, edustaja Riitta Myller kyseli
niiden tilanteiden perään. Lieksassa on se bioöljytehtaan hanke etenemässä, samoin Nur-
mekseen on tulossa uusia investointeja, ja toivon mukaan Ilomantsiin saadaan myös tämä
teknisen hiilen tehdas. Siellä on ihan selvää myötätuulta olemassa. Näitä pitää valtiovallan
vain rohkaista, antaa sinne tukea ja toteuttaa nämä hankkeet niin, että yrittäjät investoivat.
Valtio itsessään ei ole yrittäjä. On tärkeää, että se luo olosuhteet, joissa yritetään.

Kun katselin Elinkeinoelämän keskusliiton sivuilta, niin siellä on selvästi luettavissa
teksti, jossa sanotaan, että suhdannenäkymät ovat Elinkeinoelämän keskusliiton mukaan
myönteisiä kaikilla päätoimialoilla, eli tämä on se iso viesti. Me voimme, niin kuin sanoin
äsken, kiistellä eri numeroista, ovatko ne oikean suuruisia vai peräti liian pieniä, mutta se
on minusta hieman viisastelua. Tärkeää on, että Elinkeinoelämän keskusliittokin on toden-
nut, että suunta on saatu vaihtumaan ja kasvua tapahtuu kaikilla päätoimialoilla. Tämä on
mielestäni erittäin arvokas viesti.

Arvoisa puhemies! Pari huomiota lopuksi vielä biotalouden puolelta.
Äsken mainittu Äänekosken tehtaan investointi on valtava edistysaskel, mutta olen sitä

ihmetellyt, että kun biotaloutta on nyt edistetty tämän hallituksen aikaan tosissaan, niin op-
position puolelta on esitetty heti valtavia epäilyjä luonnon monimuotoisuuden, kestävien
hakkuumäärien ja kaiken muunlaisen menemisestä pilalle. Olenpa nähnyt sellaisen ennus-
teen, sellaisenkin asiantuntijan, joka väitti, että Suomen metsien kasvu on 79 miljoonaa
mottia vuodessa. Onhan nyt kummallista, että kumotaan lähes sata vuotta vanha Suomen
metsien inventointitieto. 11:s inventointi on menossa, tarkat tiedot ovat meillä hallussa.
Siitä huolimatta vielä esitetään totuudenvastaisia tietoja. Suuresti ihmettelen.

Lopuksi, arvoisa puhemies, yksi asia, joka minun mielestäni on näistä kehityssuunnista
ehkä se kaikkein tärkein, byrokratian purku. Maankäyttö- ja rakennuslakiamme olemme
uudistaneet jo, kaavoitusta on yksinkertaistettu, pientalojen rakentamista on helpotettu.
Kaavoitus koskee totta kai niin kaupunkeja kuin maaseutua. Tässä mennään rinta rinnan.
Kesäasuntoja voidaan muuttaa pysyviksi asunnoiksi siellä, missä mökin omistaja katsoo
sen olevan tarpeen, niin että kunta päättää siitä asiasta ilman sen kummempaa byrokratiaa.
Tärkeintä siinä on, että kaavoitusbyrokratiaa on vähennetty ja kunnalla on yhä enemmän
omissa asioissaan toimivaltaa. Tämä on mielestäni se iso asia, [Puhemies koputtaa] jolle
pitää antaa suuri arvo. Toivon, että näissä uudistuksissa edetään vauhdilla eikä jäädä huu-
tamaan, kuten oppositio [Puhemies koputtaa] tällä hetkellä tekee, turhan perään.

18.37 Maria Tolppanen sd: Arvoisa puhemies! Lasten päivähoidon uudistus, mikä tässä
nyt tuli — eli liki 7 000 perheen lapset ilmaiseen päivähoitoon ja varhaiskasvatukseen —
67



Pöytäkirjan asiakohta PTK 47/2017 vp
on hyvä uudistus. Siitä on hallitukselle annettava kiitos. Mutta sen rahoitus ei ole hyvä.
Tämä maksatetaan nyt nostamalla kiinteistöveroa, ja se kohdentuu kohtuuttomasti mum-
monmökissä asuviin vanhuksiin ja mummonmökissä asuviin eläkeläisiin. Vero on tasave-
ro, ja suhteellisesti sekä tasa-arvoisesti katsottuna se ei ole tasapuolinen, sillä mummon-
mökkiläiset maalla, vanhassa omakotitalossa asuvat, maksavat tulotasoonsa nähden enem-
män kuin uusissa omakotitaloissa asuvat, hyvin toimeentulevat ihmiset. On käsittämätön-
tä, että tätä pidetään tasa-arvoisena toimintana. Sen maksavat nyt hyvin pitkälle ne ihmi-
set, jotka ovat jo omat lapsensa kasvattaneet ja sen lisäksi antaneet hoivaa ja huolenpitoa
myöskin lastenlapsille ja lastenlastenlapsille. Etenkin minä ihmettelen tässä sitä, että pe-
russuomalaiset ovat hyväksyneet tämän, koska tämähän on juuri sitä joukkoa, sitä väkeä,
joka on perinteisesti ollut perussuomalaisten kannattajia. Ihmettelen suunnattomasti.

Olisin kysynyt oikeusministeriltä — mutta hän poistui täältä, kun televisiokamerat sam-
muivat — siitä, että jos nyt velallisen asemaa helpotetaan ja puhutaan siitä, että henkilön
tekemä konkurssi mahdollistetaan, niin tarkoitetaanko luonnollisen henkilön tekemää kon-
kurssia vai henkilökohtaista konkurssia. Nämä ovat kaksi eri asiaa, aivan erityyppistä
asiaa. Toisessa konkurssiin mennessä olleet varat ja omaisuus siirtyvät konkurssipesään ja
sillä hoidetaan niin pitkälle maksuja kuin voidaan ja sen jälkeen henkilö voi aloittaa uuden
elämän ja sillä, mitä tienaa konkurssin jälkeen, ei enää hoideta konkurssipesän velkoja.
Mutta jos otetaan luonnollisen henkilön konkurssi, niin silloin konkurssin jälkeen tämä
henkilö maksaa tulevaisuudessa ne velat, jotka ovat jääneet konkurssin yhteydessä häneltä
maksamatta. Eli tähän pitäisi ehdottomasti saada nyt selvyys, kumpaako tässä haetaan.
Toinen asia: Kun työtön, joka on ulosoton toimenpiteissä, pääsee töihin, niin hänen ei tar-
vitse puolen vuoden ajan maksaa voudille mitään, elikkä ulosottomies ei käy palkan päälle
ja ulosmittaa sitä. Minä haluan tietää, kasvavatko tämän puolen vuoden aikana korot sille
saamiselle, sille velalle, joka ulosotossa on, ja näin puolen vuoden ajan sitten kasvattavat
koko ajan sitä velkamäärää, mikä velallisella on. Tämä ei minun mielestäni ole... Jos se
näin on, niin tämä ei ole kyllä parannus, päinvastoin.

Tässä paketissa on työllisyyden hoito nostettu keskiöön. Se on ajatuksena hyvä ja kan-
natettava. Mutta nyt näyttää siltä, että tässä tuntuu työttömien kyykyttäminen ja kyttäämi-
nen olevan työllisyyspolitiikan lippulaiva. Nostan pari esimerkkiä:

Hallituksen kaavailujen mukaan työttömän on raportoitava 7 päivän välein työnhakunsa
jatkumisesta. Jos työtön ei tätä tee, esimerkiksi siksi, että hänellä ei ole tietokonetta, hän
putoaa työttömyysturvan ulkopuolelle. Takaisin pääsee vasta, kun on ollut työssä tai aktii-
vitoimenpiteissä tai kun on toimittanut lääkärintodistuksen sairaudestaan työvoimatoimis-
tolle. Tämä on aika kova uudistus. Absurdia toimintaa.

Hallituksen suunnitelmissa on myös vaatia työtöntä tekemään vähintään 12 työpaikka-
hakemusta kolmen kuukauden sisällä. Jos ei näin tapahdu, rapsahtaa 60 päivän karenssi.
Työttömän on myös tulevaisuudessa oltava kolmen kuukauden sisällä 18 tuntia työssä tai
aktiivitoimenpiteissä. Jos tämä ei täyty, korvausta leikataan liki 5 prosenttia kolmen kuu-
kauden eli 65 päivän ajalta.

Työ- ja elinkeinoministeriön tarkoitus on alentaa työttömyyden kuluja, ja sen maksu-
mieheksi näköjään otetaan työttömät. Tässä on ikävää se, että tässä kohdassa ei tarjota työ-
tä ja tässä ei meidän taloutemme parane. Maassa on yhteensä 385 000 työtöntä, kun työ-
voimapoliittisissa toimenpiteissä olevat ihmiset otetaan mukaan, ja kun nämä ihmiset al-
kavat tekemään viikkoraporttia, niin sinne tarvitaan lisää työväkeä — totta kai se sitten
työllistää, mutta se maksaa. Eikö olisi paljon järkevämpää käyttää ne rahat, mitkä tähän
68



Pöytäkirjan asiakohta PTK 47/2017 vp
menevät, esimerkiksi siihen, että työvoimatoimistojen taholta etsittäisiin piilotyöpaikkoja,
kuten ennen tehtiin? Se olisi työllistämistä, joka loisi kasvua. Se olisi työllistämistä, joka li-
säisi työllisyyttä. Ja se olisi työllistämistä, joka vähentäisi työttömyyttä.

18.43 Tytti Tuppurainen sd: Arvoisa herra puhemies! Pääministeri Sipilän hallituksen
aloittaessa työnsä sillä oli vahva enemmistö, kunnianhimoisia tavoitteita ja päätöksenteko-
tapaa koskevia uusia ideoita. Hallituskauden puolivälissä on oikea hetki arvioida näiden to-
teutumista.

Päätöksenteon uudistaminen yritysmaailman tehokkuusmittareiden mukaan on jäänyt
tienvarteen. Hallitusohjelma on samanoloinen kuin ne yleensä ovat. Ministereiden määrä
on sellainen kuin se Suomen hallituksissa yleensä on ollut. Avokonttorissa istuvan johto-
ryhmän sijaan hallitus sovittelee sisäisiä eroavaisuuksiaan tavallisilla poliittisilla kompro-
misseilla. Pääministerin oppimisprosessin seuraaminen ei kuitenkaan ole arvioinnissa
olennaisinta. Tärkeää on arvioida, millaiset ovat hallituksen politiikan näkymät sen taipa-
leen kääntyessä loppupuolelle.

Tiivistäen voi sanoa, ettei hallituksella ole esitettävänään omaa näkemystä talouspolitii-
kan suuresta linjasta. Suomen talous on ottanut iskuja kansainvälisen talouden hitaan kas-
vun ja Suomen elinkeinoelämän rakenteellisten kilpailukykyongelmien vuoksi. Nyt se
asettaa toivonsa kansainvälisen talouden piristymiseen ja etenkin meille kaikkein tärkeim-
män talousalueen, euroalueen, kasvun elpymiseen. Toivotaan, että tuuli tarttuu purjeisiin ja
vie venettä eteenpäin.

Julkisen talouden tervehtymisessäkin vastuu siirretään muille. Miljardisäästöt toteutu-
vat vasta seuraavalla vaalikaudella, jos sitten toteutuvat. Onhan julkisen talouden suunni-
telmaan kirjattu huomiona, että rakenteelliset säästöt ovat valmisteluvaiheessa ja että nii-
den toteutuminen riippuu kunnista.

Arvoisa puhemies! Hallituksen finanssipolitiikan linjan olisi pitänyt ottaa paremmin
huomioon Suomeen vaikuttavat suhdanteet. Viime vuoteen kohdistettiin leikkauksia, joi-
den siirtäminen olisi pitänyt paremmin yllä kotimaista kysyntää. Nyt taas olisi varaa kiris-
tää finanssipolitiikkaa. Tämä on toki jälkiviisautta. Sen esille tuominen on kuitenkin pai-
kallaan, koska on aivan selvää, että finanssipolitiikkaa ohjasi alusta pitäen puoluepolitiik-
ka ja vaalitaktiikka: huonot uutiset ensin, ja sen jälkeen toivotaan, että ajan kuluminen ja
politiikan löysääminen painavat pahan mielen unohduksiin.

Finanssipolitiikan haparointia pahempaa on kuitenkin ollut rakennepolitiikan puutteel-
lisuus. Pitkällä tähtäyksellä hyvinvointimme riippuu siitä, saammeko nostettua Suomen
korkeammalle kasvu-uralle. Lähtökohdat ovat vaikeat. Suomen työikäinen väestö vähe-
nee, joten työpanoksen kasvattaminen on vaikeaa. Suomen tuottavuuden kasvun näkymät
ovat vaisut. Elinkeinoelämän painopiste on siirtynyt korkeasta teknologiasta lähemmäs
raaka-ainetuotantoa. 

Julkisen talouden valinnoilla voidaan välillisesti vaikuttaa talouden kasvu-uraan. Olisi
panostettava koulutukseen ja tutkimukseen. Koulutuksen avulla voitaisiin pitkällä tähtäyk-
sellä lisätä työn tuottavuutta. Myös työvoiman tarjonnalle voitaisiin tehdä jotain. Järkevä
perhevapaauudistus lisäisi työhön osallistumista. Tasa-arvoa lisäävä perhevapaauudistus
pitäisi sekä äidit että isät paremmin kiinni työelämän muutoksessa ja parantaisi tuottavuut-
ta.

Julkisen talouden valinnoilla olisi myös suurempaa vaikutusta tuottavuuteen. Panosta-
malla tutkimukseen voisimme nousta taas teknologian eturiviin. Tutkimuksesta on sen si-
69



Pöytäkirjan asiakohta PTK 47/2017 vp
jaan leikattu. Suomen luonnonvara-ala on tärkeä osa taloutta, mutta ei pidä uskotella, että
sellutehtaiden nimeäminen biotuotetehtaiksi parantaa talouden rakennetta laisinkaan.

Hiukan kiitostakin pitää hallitukselle toki antaa: kauppojen aukioloaikojen muutos oli jo
aikakin tehdä, ja liikennepolitiikassa on liikettä. Kunhan hallitus ei olisi hidastellut apteek-
kien lobbaamisen vuoksi, olisi palvelusektorin kokonaisuudelle voinut antaa vähintään
tyydyttävän arvosanan.

Arvoisa puhemies! Hallituksen työtavat ovat tasaantuneet ja tavoitteet pelkistyneet val-
tapolitiikkaan. Sen alkupäivien vahvuuksista on enää jäljellä yksi: sillä on enemmistö. Se-
kin on kuitenkin rapautumassa. Kuntavaaleissa hallituksen kannatus jäi alle 50 prosentin
rajan. Vielä merkittävämpää on, että hallitus näyttää menettäneen yhteyden kansan arvo-
maailmaan. Suomalaiset eivät olekaan vanhakantaisia konservatiiveja saati suvaitsematto-
mia. Suomen kansa tukee liberaaleja arvoja. Me olemme suvaitsevaisia. Kannatamme Eu-
roopan yhtenäisyyttä. Kannatamme miesten ja naisten tasa-arvoa ja vapautta valita oma
elämäntapa. Se hämärän hetki, joka on kyseenalaistanut arvomme, on väistymässä. 

Hallituksella on vielä kaksi vuotta aikaa. Isänmaan vuoksi toivon sille menestystä mo-
nessa asiassa, mutta nyt voimme alkaa laskea sen viimeisiä päiviä.

18.47 Ville Skinnari sd: Arvoisa puhemies! Tänään oli hienoa nähdä pääministeri Sipi-
län silmissä kasvun katse. Hän jopa totesi, aivan oikein, että mitä jos emme tyytyisikään
vain 2 prosentin kasvuun, mitä jos tavoittelisimme jopa enemmän, 2,5:tä tai jopa 3:a. Se on
aivan oikein, ja sellaista keskustelua olen Suomeen kaivannutkin. Minä luulen, että koko
Suomi odottaa tällaista positiivista asennetta tulevaisuuteen sen sijaan, että pelottelemme
ihmisiä jatkuvilla leikkauksilla ja tuskalla, mikä siihen liittyy.

Olen myös iloinen siitä, että eduskunnan talousvaliokunta on ollut esimerkiksi energia-
ilmastomietinnössään yksimielinen lähes kaikesta. Se kuvastaa sitä yhteistä tahtotilaa,
mikä meillä on yli hallitus—oppositio-rajojen. Se on iso asia, koska siinä teemme linjauk-
sia aina vuoteen 2030 saakka, ja toki meidän pitää osata katsoa vielä pidemmälle.

On myös hyvä asia ja hieno asia, että SDP:n avaukset niin talousvaliokunnassa kuin laa-
jemminkin elinkeinopolitiikassa on otettu vakavasti ja on otettu mukaan jopa valiokunnan
mietintöön ja laajemmin hallituksen ohjelmatyöhön. Tämä näkyy esimerkiksi kiertotalou-
dessa mutta myös matkailussa. Vihdoin hallitus panostaa todellisesti matkailuun ja näkee
sen mahdollisuudet. Tämäkään työ ei ole mennyt hukkaan. Mutta kasvu ei valitettavasti yl-
lätä meitä iloisesti, se pitää tehdä.

Edustaja Ihalaisen kanssa yritimme salissa tänään nostaa keskusteluun sitä tosiasiaa, että
Suomi ei selviä ilman onnistumista korkean jalostusarvon tuotteiden ja palveluiden luomi-
sessa. Me emme voi tehdä bulkkia, vaan meidän on osattava tehdä korkeaa jalostusarvoa.
Oikeastaan me opimme jo 1990-luvulla sen, että suomalaisen innovaatiojärjestelmän pitää
olla tiiviisti mukana globaaleissa arvoketjuissa eli kansainvälisessä toimintaympäristössä.
1990-luvun kasvu pohjautui pitkälle onnistumiseen juuri tässä asiassa. Tähän liittyy huo-
leni, jonka toin esille niin talousvaliokunnassa kuin tänään salissakin: Niin hyvä asia kuin
metsän kestävä käyttö ja biostrategia sinänsä on, se ei yksin meille riitä. Me tarvitsemme
monipuolista elinkeinopolitiikkaa. Me tarvitsemme tuotteita, palveluita, jotka monistuvat
kansainvälisesti ja joilla on aidosti kansainvälinen markkina. Ja kuten, edustaja Hoskonen,
viime viikolla Kanadassa opimme, maailmassa on maita, minne suomalainen metsästrate-
gia sopii oikein hyvin, mutta valitettavasti tämä vyöhyke ei ole aina ihan globaali. Toivon,
70



Pöytäkirjan asiakohta PTK 47/2017 vp
arvoisa hallitus, että tähän kiinnitätte huomiota. Meidän pitää luoda — voisi sanoa, että uu-
delleen — 2020-luvulle innovaatiojärjestelmä, jolla on aidosti globaali rajapinta.

Kilpailukyky on ollut myös yksi hallituksen iso teema, ja logistiikka ja saavutettavuus
mitä suurimmissa määrin ovat sitä. Näin ollen toivon, että hallituksen sinänsä hyvä liiken-
nekaari ei nyt jää tällaiseksi tussahdukseksi vaan infrainvestoinnit otetaan edelleen vaka-
vasti. Koilliskaapeli, Jäämeren ratayhteys, Tallinnan tunneli — kaikki mahdollisia, kaikki
tehtävissä. Mutta toki uusia rahoitusmalleja tarvitaan; nyt ei ole aina edes suunnitelmia,
miten voisimme saada edes rahoitusta.

Arvoisa puhemies! Lopuksi vielä alkutuotannosta muutama sana. Iloisena tervehdin uu-
den ministeri Lepän ulostuloa siitä, että Suomen omat brändit tarvitsevat elintilaa ja kau-
pan keskusliikkeiden omat brändit ovat itse asiassa tiellä tähän kansainvälistymiseen. Minä
uskon suomalaiseen alkutuotantoon, sen menestykseen, mutta annetaan tilaa omille brän-
deille.

18.53 Ozan Yanar vihr: Arvoisa puhemies! Me keskustelemme tänään julkisen talouden
suunnitelmasta vuosille 2018—2021. On erittäin hyvä, että meillä on tasaisin väliajoin
mahdollisuus keskustella tulevista vuosista ja talousnäkymistä. On ensinnäkin hyvä tun-
nustaa se, mistä olemme samaa mieltä. Kaikki tässä salissa ovat varmaan yhtä mieltä siitä,
että vaikka Suomen taloudessa näkyy valopilkkuja, meillä on vieläkin edessä haasteita.

Koska keskustelua on käyty pitkään, nostan esiin muutaman asian, jotka ovat huomion
arvoisia.

Paljon puhuttu hallituksen yritystukien karsintatyön tulos on pyöreä nolla. Hallitus ei
siis ole saanut mitään karsittua ja jatkaa näin ollen löysän rahan käyttöä samalla, kun itse
vakuuttaa, että Suomella on velkaongelma. On esimerkiksi monia yritystukia, jotka vääris-
tävät kilpailua, on myös niitä, joiden panostukset eivät vaikuta kilpailukykyyn tai työlli-
syyteen, ja on myös niitä, jotka ovat haitallisia ympäristölle. Olisi tässä vaiheessa ollut vii-
sasta perata läpi yritystuet, jotka ohjaavat yrityksiä saastuttamaan ja kuluttamaan rajallisia
resursseja enemmän. Näiden tukien karsiminen ja uudelleenohjaaminen talouden uusien
ratkaisujen etsimiseen olisi vähintä, mitä hallitus olisi voinut tehdä.

Toiseksi: Pitkään odotettu perhevapaauudistus on vieläkin tekemättä. Perhevapaita uu-
distamalla hallitus olisi parantanut Suomen työllisyysastetta ja työllisyyttä. Lisäksi tämä
olisi ollut tasa-arvoteko, jolla oltaisiin helpotettu nuorten naisten työllistymistä ja kannus-
tettu isiä jäämään entistä enemmän kotiin viettämään perhevapaita lastensa kanssa.

On siis ihmeellistä, kuinka nämä asiantuntijoiden pitkään peräänkuuluttamat uudistuk-
set, yritystukien karsiminen ja perhevapaiden uudistaminen, ovat jälleen jääneet tekemättä. 

Tervetulleena uudistuksena voisi toki kehua varhaiskasvatusmaksujen alentamista, ja li-
säksi on hienoa, että hallitus otti vähän takaisin joitakin koulutus- ja tutkimusleikkauk-
siaan.

Tästä puoliväliriihestä on nähtävissä se, että hallitus on yrittänyt paikata aiemmin teke-
miään leikkauksia osin kertaluonteisilla pienillä summilla. Toivon, että panostukset tutki-
mukseen ja koulutukseen ovat suuremman linjanmuutoksen alku. Osaamiseen panostami-
nen loisi uskoa myös julkisen taloutemme kestoon pitkällä aikavälillä.

18.56 Kari Kulmala ps: Arvoisa puhemies! Yritin tuossa jokin aika sitten saada debatti-
vuoron, mutta nyt on mahdollisuus puhua.
71



Pöytäkirjan asiakohta PTK 47/2017 vp
Kun tuossa edustaja Yanar puhui yritystuista, niin minä puhun hieman kuljetustuista. Eli
kuljetustuet ovat erittäin tärkeitä erityisesti itäisessä ja pohjoisessa Suomessa. Niiden tar-
koituksena on alentaa syrjäisemmillä alueilla toimivien pk-yritysten pitkistä kuljetusmat-
koista aiheutuvia korkeita kuljetuskustannuksia merisatamiin ja siten parantaa yritystoi-
minnan sekä työllistämisen edellytyksiä niillä alueilla. Tuki on elinehto vientiteollisuudel-
lemme kilpailussa esimerkiksi ruotsalaisia kilpailijoitamme vastaan. Olemme paljon haas-
tavammassa asemassa heihin nähden, koska etäisyydet merisatamiin ovat pidemmät kuin
heillä. Mielestäni kuljetustuista tulisi tehdä pitkäjänteinen poliittinen linjaus ja ne tulee eh-
dottomasti säilyttää jatkossakin.

Toivottavasti hallitus huomioi kuljetustuet päätöksissään.

18.57 Hannu Hoskonen kesk:  Arvoisa puhemies! Jäi sanomatta tuossa äskeisessä pu-
heenvuorossa se, että kun biotaloutta nyt on edistetty ihan oikeasti ja miljardi-investointeja
on tehty ja tehdään edelleen, niin on syytä muistaa se yksinkertainen tosiasia, että on hyvin
tärkeää, että saamme yksityiset investoinnit liikkeelle. Jokainen paperitehdas taikka jokai-
nen biotalouslaitos, olkoon se mikä tahansa, on itsessään kymmenien, satojen miljoonien,
jopa miljardien investointi, joka tukee nimenomaan suomalaista metalliteollisuutta ja niin
edelleen.

Samassa yhteydessä pitää nostaa esille toinen asia. Kun lähdetään kuljettamaan esimer-
kiksi suomalaista vihreää kultaa, puuta, tehtaille, voimalaitoksiin ja niin edelleen, meidän
on laitettava tieverkkoa kuntoon. Tämä hallitus on siinä kääntänyt, tässäkin asiassa, kelkan
miinuksesta plussalle. Olemme selvästi ottaneet uuden suunnan, jossa alemman tieverkon
ja päätieverkon kuntoa ja rautatieverkon kuntoa parannetaan. Se on totta, että arvostelijat
voivat sanoa tähänkin puheenvuoroon heti, että se ei ole vieläkään kunnossa. Ei varmasti
ole, siellä on noin 2,5 miljardin euron hoitovaje, josta tulee hoidettua noin karkeasti sanot-
tuna yksi kolmasosa, vähän yli. Elikkä olemme sillä tiellä, millä meidän pitää olla, eikä
pidä pelätä sitä, että olemme sijoittamassa suuria investointeja, koska ne jonain päivänä
tuovat sitten takaisin uusina työpaikkoina.

Työttömyys vie meiltä noin 5 miljardia euroa, hieman yli. Ja sitten toinen, mikä meiltä
kuluttaa valtavasti pääomia, on esimerkiksi tämä nykyisenlainen asumistukipolitiikka,
joka on aiheuttanut sen, että me vuosittain sijoitamme yli 2 miljardia euroa asumistukiin.
Asumistuessa sinällään ei ole mitään pahaa, siinä, että tuetaan vähävaraisten ihmisten asu-
mista — se on aivan oikein, lämpimästi sitä tuen — mutta sellainen asumistuki ei saa olla,
josta ulkomaiset miljonäärit käyvät täällä ottamassa valtavia voittoja ja vievät sitten ne voi-
tot ulkomaille ja eivät edes maksa kunnolla Suomeen veroa. Näitä vuotokohtia valtionta-
loudessa pitää tukkia innokkaasti, koska jos emme niitä tuki, niin joudumme itse niiden uh-
riksi ja joudumme maksamaan sen jälkeen kovempia veroja.

Keskustelu päättyi.

Asia lähetettiin valtiovarainvaliokuntaan, jolle muut valiokunnat voivat antaa lausunnon
viimeistään 24.5.2017.
72


