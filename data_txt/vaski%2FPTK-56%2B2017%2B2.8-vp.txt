















































DEMD65C.tmp.xml


Pöytäkirjan asiakohta PTK 56/2017 vp

 Tarkistettu
4.2

Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.8. Suullinen kysymys sisäilmaongelmien ratkaisemisesta (Sari Sarkomaa kok)
Suullinen kysymys SKT 82/2017 vp

Suullinen kyselytunti

Puhemies Maria Lohela: Ehdimme ottaa vielä yhden kysymyksen. Edustaja Sarkomaa.

Keskustelu

16.55 Sari Sarkomaa kok: Arvoisa rouva puhemies! Sisäilmaongelmat ovat mittava kan-
santerveydellinen ja kansantaloudellinen ongelma. Sisäilmaongelmat ovat murheena tu-
hansissa perheissä. Tuorein tutkimus osoittaa, että sisäilmaongelmia on noin viidesosassa
terveydenhuollon työpaikkoja. Niitä on kouluissa, päiväkodeissa ja kotona, ja mitään va-
loa ei ole näköpiirissä siihen, että suomalaisessa yhteiskunnassa saataisiin nämä vakavat
ongelmat kuriin.

Pohdin sitä, onko mahdollista, kun me tarvitsemme tiukempia toimenpiteitä, että halli-
tus asettaisi kansallisen selvitystyöryhmän pohtimaan, miettimään sitä, millä sisäilmaon-
gelmat saataisiin paremmin kuriin, ja myöskin tuo työryhmä esittäisi toimenpide-ehdotuk-
sia ja lainsäädäntömuutoksia. Kysynkin pääministeriltä tai sitten valtiovarainministeriltä,
kun tämä on myöskin iso kansantaloudellinen kysymys: onko mahdollista, että tällainen
selvitystyöryhmä asetettaisiin?

Puhemies Maria Lohela:  Ministeri Vehviläinen vastaa.

16.56 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Tämä kysymyshän koskettaa monia ministereitä, muun muassa asuntoministeri
Tiilikaista, ja pääministerillä oli tässä myös tämä selvitysmies Virtasen työryhmä, ja myös
sitten puoliväliriihessä koko hallitus päätti siitä, että me aiomme tehdä yhdessä, yhteistyös-
sä valtion ja kuntien kanssa, tilaohjelman, jossa sen lisäksi, että haetaan tätä tilojen tehok-
kuutta ja rakentamisen parantamista, tähän liittyy myös se, että meidän tarvitsee antaa mei-
dän kunnille parempaa ammattimaisuutta siihen rakentamiseen. On olemassa esimerkke-
jä: muun muassa Oulun kaupunki on tehnyt semmoisen kuivaohjelman, että he katsovat
sen alusta loppuun, että rakentamisprosessi tuottaa sen, että tiloja ei tarvitse hetken päästä
sitten korjata. Tässä on nyt tällä hetkellä vireillä aika paljonkin, mutta pystymme kerto-
maan konkretiaa tästä muutaman viikon päästä ehkä vähän enemmän.

Kysymyksen käsittely päättyi.

Kyselytunti päättyi.


