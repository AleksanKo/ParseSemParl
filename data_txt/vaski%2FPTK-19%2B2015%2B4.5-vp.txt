















































DEM920A.tmpSave.xml


Pöytäkirjan asiakohta PTK 19/2015 vp
Pöytäkirjan asiakohta 

PTK 19/2015 vp

Täysistunto

Torstai 11.6.2015 klo 16.00—17.15

4.5. Suullinen kysymys sisäisen turvallisuuden resursseista (Päivi Räsänen kd)
Suullinen kysymys SKT 5/2015 vp

Keskustelu

16.55 Päivi Räsänen kd: Arvoisa rouva puhemies! Kristillisdemokraatit ymmärtävät ta-
louden sopeuttamisen tarpeen, mutta ennen vaaleja ja myös hallitusohjelmaa julkistettaes-
sa hallituspuolueiden puheenjohtajat vakuuttivat, että turvallisuudesta ei tingitä. Sisäisen
turvallisuuden ja oikeudenhoidon parlamentaarinen työryhmä teki kolme kuukautta sitten
yksimielisen esityksen, jossa ehdotettiin yhteensä noin 100 miljoonan euron lisäystä näille
toimialoille, jotta tuota alenevaa kehystasoa voitaisiin paikata ja nykyinen toiminnan ja
henkilöstön taso säilyttää, esimerkiksi poliisissa, Rajavartiolaitoksessa ja Tullissa.

Nyt hallitusohjelmasta löytyy kuitenkin vain puolet tuosta määrärahalisäyksestä eli noin
50 miljoonaa euroa, ja tällä on kyllä valtavan suuri ja huolestuttava vaikutus tähän sisäisen
turvallisuuden tilanteeseen. Esimerkiksi itse olen arvioinut, (Puhemies koputtaa) että po-
liisin osalta se saattaisi...

Puhemies Maria Lohela: Kysymys, edustaja Räsänen.

...vuoteen 2019 mennessä merkitä jopa 450 henkilötyövuoden vähenemää. Kysynkin
nyt hallitukselta: mikä on teidän arvionne, miten tämä hallitusohjelma tulee näkymään
vuoden 2019 henkilöstölukemissa?

16.57 Sisäministeri Petteri Orpo kok (vastauspuheenvuoro): Arvoisa rouva puhemies!
On totta, että parlamentaarisen työryhmän esittämää 75:tä plus 20:tä miljoonaa harmaan ta-
louden torjuntaan ei pystytä täysimääräisesti hallitusohjelmassa osoittamaan sisäiselle tur-
vallisuudelle. Kuitenkin tämä 50 miljoonaa osoitettiin tilanteessa, josta me olemme täällä
tänäänkin keskustelleet, eli joka paikasta joudutaan leikkaamaan. Tässä tilanteessa pystyt-
tiin osoittamaan tämä 50 miljoonaa tähän tärkeään kohteeseen.

Tilanne on se, esimerkiksi poliisin osalta, että vielä ensi vuosi näyttää kohtuulliselta. Sen
jälkeen on tunnustettava, että haasteet ovat suuria nykyisen turvallisuuden tason säilyttä-
miseksi, mutta hallitusohjelmaan on kirjattu myöskin se, että me lähdemme valmistele-
maan sisäisestä turvallisuudesta selontekoa, joka esitellään eduskunnalle ensi vuonna. Sii-
nä määritellään se turvallisuuden taso, jota eduskunta ja hallitus haluavat (Puhemies koput-
taa) Suomessa ylläpidettävän, ja määritellään myöskin resurssit ja katsotaan, miten nämä
asiat saadaan sopimaan yhteen. Katsotaan yhdessä, miten me selviämme (Puhemies koput-
taa) näistä haasteista.

Puhemies Maria Lohela: Pyydän lisäkysymyksiä haluavia ilmoittautumaan.
 Tarkistettu
4.4



Pöytäkirjan asiakohta PTK 19/2015 vp
16.58 Matti Vanhanen kesk (vastauspuheenvuoro): Arvoisa puhemies! Kaikki nämä ai-
heet — eilinen mielenosoitus, eläkeläisten asumistuki, sisäinen turvallisuus — kertovat
vain siitä, että kun tehdään miljardien sopeutusta ja leikkauksia, niin kyllähän ne kohdis-
tuvat kaikkialle. Tässä taustalla tietysti on se huoli, että meidän koko taloutemme on men-
nyt vuodesta toiseen vain alaspäin. 

Minä esitän kysymykseni talousministeri Rehnille: Mitä täällä reaalitalouden puolella
on tapahtumassa? Suomen Pankilta eilen tuli aikamoiset madonluvut. Onko siellä tämän
talven, kevään osalta mitään myönteistä näkyvissä, joka antaisi katetta sille, (Puhemies ko-
puttaa) että voitaisiin jollain tapaa tästä leikkauslinjasta tinkiä?

16.59 Elinkeinoministeri Olli Rehn kesk (vastauspuheenvuoro): Arvoisa rouva puhe-
mies! Edustaja Vanhasen kysymykseen vastaisin sitä kautta, että meillä on, Suomen Pan-
kinkin eilisten lukujen mukaan, edelleenkin taantuma päällä. Meillä on hyvin vaikea tilan-
ne Suomen taloudessa, eli tämän vuoden alkuvuosi on ollut olemattoman kasvun aikaa, ja
vienti on volyymiltaan alle viime vuoden vastaavan tason. Ja kun katsotaan vähän pidem-
mälle, meillä on tällä hetkellä kansantuote 6 prosenttia alle vuoden 2008 tason, teollisuus-
tuotanto 13 prosenttia alle vuoden 2008 tason ja vienti 20 prosenttia alle vuoden 2008 ta-
son. Tämä on korutonta kertomaa, ja se kertoo siitä, että kurssin korjaaminen on välttämä-
töntä.

Hallitus on ryhtynyt tähän työhön kolmen päätavoitteen suunnassa: ensinnäkin korjaa-
maan suomalaisen työn ja tuotannon kilpailukykyä (Puhemies: Aika!) rakentamalla yhteis-
kuntasopimusta laajalta pohjalta vuoropuheluhengessä, toiseksi tasapainottamaan julkista
taloutta, (Puhemies koputtaa) jotta velkaantuminen saadaan kuriin, ja kolmanneksi panos-
tamaan kasvuun, kuten biotalouteen ja liikenneverkon korjausvelan korjaamiseen.

Kaiken tavoitteena...

Puhemies Maria Lohela: Aika on täynnä.

...on ja pitää olla korkeampi työllisyys ja parempi, kestävämpi kasvu.

Puhemies Maria Lohela: Vielä yksi kysymys.

17.00 Päivi Räsänen kd (vastauspuheenvuoro): Arvoisa puhemies! Toivotan ministeri
Orpolle menestystä taistelussa näiden määrärahojen puolesta.

Sisäisen turvallisuuden voimavaroihin kuuluvat myös maahanmuuttohallinnon resurs-
sit. Suomen linjahan on tähän asti ollut selkeä siinä, että emme ole kannattaneet turvapai-
kanhakijoiden sisäisiä siirtoja Euroopan sisällä vaan kantamme on ollut se, että jokainen
maa vastaa omalle alueelleen tulleiden turvapaikanhakijoiden tutkinnasta. Olin nyt aika
hämmentynyt, kun kuulin, että ministeri Orpo totesi, että Suomi kuitenkin saattaisi asettua
kannattamaan komission esitystä sisäisistä siirroista, mikä mielestäni on tuhoisa tie, koska
se vain pahentaisi ihmissalakuljettajien vetovoimaa ja saattaisi merkitä Suomessa jopa 800
turvapaikanhakijan tuomista tänne. Kysynkin nyt pääministerin sijaiselta: pitääkö Suomen
linja, se linja, joka hallituksilla ja eduskunnilla on tähän saakka ollut, että emme kannata
tätä (Puhemies koputtaa) sisäisten siirtojen järjestelmää?
2



Pöytäkirjan asiakohta PTK 19/2015 vp
17.01 Ulkoasiainministeri Timo Soini ps (vastauspuheenvuoro): Arvoisa rouva puhe-
mies! Hallitusohjelma lähtee yksiselitteisesti siitä, että meillä on tietty pakolaiskiintiö. Se
pidetään, mutta me emme hallitusohjelman mukaisesti voi olla avaamassa sellaisia latuja,
joita tällä hetkellä on avattavissa. Tämä asia on hallituksessa huomenna aamulla ja sen jäl-
keen tulee suureen valiokuntaan. Tietysti hallitus käy tästä vielä keskustelut, mutta asia on
aivan niin kuin ministeri Räsänen sanoi. En pidä kovinkaan järkevänä sitä... (Välihuuto) —
Anteeksi, edustaja, mutta tuskin se haittaa. (Naurua) — En pidä kovin järkevänä sitä, että
EU lähtee näitä asioita normittamaan. Vapaaehtoisuuden pohjalta pitää edetä, se on oikea
tie.

17.03 Sisäministeri Petteri Orpo kok (vastauspuheenvuoro): Arvoisa rouva puhemies!
On aivan totta, että hallitus muodostaa huomenna ministerivaliokunnassa kantansa tähän
kysymykseen. Se, mikä on muuttunut itse asiassa jo hallitusohjelman kirjoittamisesta, on
se, että Euroopan komissio on ottanut käyttöön niin sanotun hätäpykälän, jolla se edellyt-
tää kaikilta jäsenmailta osallistumista tähän valtavaan maahanmuutto-ongelmaan, joka on
erityisesti Kreikassa ja Italiassa käsillä. Viime vuoden aikana 300 000 laitonta maahan-
muuttajaa tuli, pääasiassa Välimeren yli. Tänä vuonna vauhti on kiihtynyt, ja ongelma ei
ole pelkästään siellä Etelä-Euroopassa: Ruotsiin tuli 80 000 viime vuoden aikana, Saksaan
200 000, Suomessa turvapaikanhakijoiden määrät ovat kasvussa. Meidän täytyy yhdessä
hakea näihin eurooppalaisia ratkaisuja, ja Suomen pitää olla mukana etsimässä näitä rat-
kaisuja. Huomenna me tästä jatkamme pääministerin sijaisen kanssa.

Kysymyksen käsittely päättyi.
3


