















































DEM8713.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.10. Suullinen kysymys sopimisen ja yhteistyön edistämisestä (Antti Rinne sd)
Suullinen kysymys SKT 216/2018 vp

Suullinen kyselytunti

Puhemies Paula Risikko: Vielä on jäljellä yksi jokerikysymys. Edustaja Rinne.

Keskustelu

17.00 Antti Rinne sd: Arvoisa puhemies! Joulun lähestyessä opposition korviin on kan-
tautunut tärkeitä viestejä ympäri Suomea. Eräs niistä kuuluu tällä tavalla: ”Olen tehnyt pit-
kän työuran yrittäjänä palvelu- ja logistiikka-alalla. Olen ikääntynyt valkopartainen mies
Lapista, Korvatunturilta. Meillä on reilut yleissitovat työehtosopimukset, joiden puitteissa
paikallinen sopiminen on sujunut aina. Meillä on hoidettu asiat sopimalla ja hyvällä mie-
lellä. Pitkälti sen vuoksi olemme kasvaneet ja kansainvälistyneet.” 

Arvoisa puhemies! En paljasta lähettäjää, mutta mielestäni tässä viestissä voi kuulla
jopa joulun sanomaa ja hyvän ohjeen: sopiminen ja yhteistyö, se kannattaa. Pääministeri
Sipilä, kuuletteko te tämän valkopartaisen miehen viestin samalla tavalla kuin minä ja olet-
teko valmis edistämään teidän hallituksenne reilua sopimista ja yhteistyötä ensi vuonna
niin hyvin kuin osaatte? Se olisi kilttiä ja oikein. [Naurua]

17.02 Pääministeri Juha Sipilä (vastauspuheenvuoro): Arvoisa puhemies! Kyllä olen, ja
kiitän kahdeksaa eduskuntaryhmää, eduskuntapuoluetta, siitä, että tänään olemme osoitta-
neet käytännössä sen, että pystymme sopimaan vaikeistakin asioista. Olemme linjanneet
nimittäin tänä päivänä yhdessä ilmastopolitiikkaa seuraavalle vaalikaudelle ja erityisesti
Suomen puheenjohtajuuskaudelle. Kiitoksia kaikille ryhmille siitä, tämä oli erinomaista
työtä. Olen joululahjani jo tässä saanut, tämän yhteistyön muodossa.

Toivon jokaiselle kansanedustajakollegalle, puhemiehistölle, puhemiehelle oikein rau-
hallista ja hyvää joulua. Syökää kotimaista ruokaa, viettäkää aikaa perheenne kanssa ja
muistakaa, jokainen, ainakin yhtä yksinäistä läheistä ja lähellä olevaa.

Puhemies Paula Risikko:  Ja sittenkö vielä edustaja Rinne?

17.02 Antti Rinne sd (vastauspuheenvuoro): Kiitoksia, arvoisa puhemies! Yhdyn tähän
teidän jouluntoivotukseenne kaikille suomalaisille, ja haluan toivottaa myös hallitukselle
rauhallista ja levokasta joulua. Tammikuussa sitten taas lähdetään taistelemaan vaalivoi-
tosta. [Naurua]

Kysymyksen käsittely päättyi.
 Tarkistettu
3.0



Pöytäkirjan asiakohta PTK 135/2018 vp
Kyselytunti päättyi.
2


