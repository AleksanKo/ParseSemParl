















































DEM74BF.tmp.xml


Pöytäkirjan asiakohta PTK 49/2016 vp

 Tarkistettu
4.0

Pöytäkirjan asiakohta 

PTK 49/2016 vp

Täysistunto

Tiistai 10.5.2016 klo 14.00—15.59

6. Hallituksen esitys eduskunnalle laiksi vahvasta sähköisestä tunnistamisesta ja sähköisis-
tä allekirjoituksista annetun lain muuttamisesta sekä eräiksi siihen liittyviksi laeiksi

Hallituksen esitys HE 74/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään liikenne- ja viestintävalio-
kuntaan.

Keskustelu

15.51 Mari-Leena Talvitie kok: Arvoisa rouva puhemies! Tämä hallituksen esitys edis-
tää hallituksen kärkihankkeisiin kuuluvaa digitaalisen liiketoiminnan kasvuympäristön ra-
kentamista sekä sujuvoittaa säädöksiä, ja osaltaan on tietenkin kyse myöskin edellisen
lainsäädännön päivittämisestä.

Kun on kyse digitaalisista palveluista ja sähköisten palveluiden järjestämisestä, niin on
tärkeää huomioida nämä esteettömyysratkaisut, erityisesti kun on kyse järjestelmistä, jot-
ka voivat sujuvoittaa ja joustavoittaa kansalaisten käyttämiä palveluita. Esteettömyys digi-
taalisissa palveluissa on ihan yhtä tärkeää kuin esteettömyys rakentamisessa. Hyvin suun-
niteltu on vahva pohja toimivalle, sujuvalle rakenteelle, ja tämä on syytä muistaa myös kai-
kessa digitaalisen ympäristön rakentamisessa, jotta kansalaiset ottavat nämä sähköiset pal-
velut, kuten sähköisen tunnistamisen ja sähköisen allekirjoituksen, omakseen ja arkipäiväi-
seksi tavaksi ja jotta palvelut toimivat sujuvasti ilman niin sanottuja portaikkoja. Näiden
sähköisten palveluiden osalta myös esimerkiksi näkövammaisille on mahdollista varta vas-
ten suunnitelluilla apuvälineillä palveluiden käyttö, mutta se on mahdollista vain, jos se on
huomioitu jo näitä suunnitteluja tehdessä elikkä siinä suunnitteluvaiheessa. Olisinkin ky-
synyt ministeriltä: miten näitten sähköisten palveluiden esteettömyys on tässä hallituksen
esityksessä ja tässä suunnitteluvaiheessa erityisesti otettu huomioon?

Keskustelu päättyi.

Asia lähetettiin liikenne- ja viestintävaliokuntaan.


