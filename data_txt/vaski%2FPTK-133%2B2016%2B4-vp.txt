















































DEMAAFD.tmp.xml


Pöytäkirjan asiakohta PTK 133/2016 vp
Pöytäkirjan asiakohta 

PTK 133/2016 vp

Täysistunto

Tiistai 13.12.2016 klo 19.02—21.03

4. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 133/2016 vp
Valiokunnan mietintö HaVM 27/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on hallintovaliokunnan mietintö HaVM 27/2016 vp. Nyt
päätetään lakiehdotuksen sisällöstä.

Keskustelu

19.39 Matti Semi vas: Arvoisa puhemies! Tämän hallituksen esityksen tavoitteena on säi-
löönoton vähentäminen, ja se on minusta perusteltua, sillä säilöönotto on perusoikeuksia
voimakkaasti rajoittava toimenpide. Hallituksen esittämien lakimuutosten seurauksena
turvapaikanhakijoilta vietäisiin kuitenkin heille kuuluvia perusoikeuksia, vastaanottokes-
kuksien työmäärää lisättäisiin ja turvapaikanhakijoista aiheutuvat asumiskulut kasvaisivat. 

Kuten Pakolaisneuvonta lausunnossaan tuo ilmi, esitys ei myöskään täytä perus- ja ih-
misoikeuksien rajoittamisen edellytyksinä olevia täsmällisyyttä, tarkkuutta eikä ennakoi-
tavuutta. Esitys on monelta osin epäselvä ja vaikeaselkoinen. Esityksessä ei ole asianmu-
kaisesti huomioitu EU-lainsäädännön ja erityisesti niin sanottujen vastaanotto- ja paluudi-
rektiivien velvoitteita. Asumisvelvoitteen perusteista, määräämisestä, lakkaamisesta ja
valvonnasta sekä ilmoitusvelvollisuudesta poikkeamisesta ei ole säädetty riittävän tarkasti.

Asumisvelvollisuus voi olla kannatettava esitys vain aitona säilöönoton vaihtoehtona.
Kuten yhdenvertaisuusvaltuutettu on todennut lausunnossaan, lakiesityksessä vaihtoehto-
jen hakeminen säilöönotolle jää kuitenkin taka-alalle ja todellisiksi tavoitteiksi nousevat
viranomaismenettelyjen tehostaminen, maasta poistamisen varmistaminen ja mahdollises-
ti kasvaviin turvapaikanhakijamääriin varautuminen. Kuten Pakolaisneuvonta lausunnos-
saan tuo ilmi, esitetty asumisvelvollisuus on liikkumisvapauden rajoittamista, joka yhdis-
tettynä velvollisuuteen ilmoittautua jopa neljä kertaa vuorokaudessa merkitsee tosiasialli-
sesti puuttumista henkilökohtaiseen vapauteen ja muistuttaa vähintään vapaudenmenetyk-
sen kaltaista tilannetta.

Mikäli asumisvelvollisuus hyväksytään esitetyssä muodossa, sille tulee säätää samat
edellytykset, valvonta ja oikeussuojakeinot kuten säilöönotolle. Asumisvelvollisuudelle
tulisi myös esittää enimmäispituus, joka saisi olla enintään sama kuin säilöönoton maksi-
mikesto ulkomaalaislain 127 §:n mukaisesti. On huomioitava, että asumisvelvollisuus yh-
distettynä erittäin tiiviiseen ilmoittautumisvelvollisuuteen muistuttaa käytännössä ko-
tiarestia ja varsinaista säilöönottoa. Rajoitus henkilökohtaiseen liikkumisvapauteen on
merkittävä erityisesti syrjäisten vastaanottokeskusten osalta, joista poistuminen ilmoittau-
 Tarkistettu
4.0



Pöytäkirjan asiakohta PTK 133/2016 vp
tumisten välillä ei ole käytännössä mahdollista. Tällöin kyse voi olla totaalisesta säilöön-
otosta.

Esitykseen on kirjattu, että myös lasten säilöönotolle on olemassa edelleen selkeä ulko-
maalaislain mukainen tarve. Väitteelle ei ole esitetty minkäänlaisia asianmukaisia peruste-
luita. Säilöönoton on lukuisissa tutkimuksissa todettu olevan haitallista lapsille. Suomi on
jo saanut kritiikkiä siitä, että myös lapsia otetaan säilöön maasta poistamisen varmistami-
seksi. Lasten säilöönotto tulee kieltää, koska valtioilla on käytettävissään muitakin vaihto-
ehtoja, ja näitä vaihtoehtoja tulee myös kehittää lapsen oikeuksien ja edun mukaisiksi. Esi-
tyksessä ei ole esimerkiksi huomioitu eikä turvattu lapsen oikeutta koulunkäyntiin.

Tulemme varsinaisessa käsittelyssä sitten esittämään, että eduskunta edellyttää, että hal-
litus valmistelee ulkomaalaislain muutoksen, jolla lasten säilöönotto kielletään, ja lisäksi
näitä pykäläkohtia tulemme esittämään muutettaviksi. — Kiitos.

19.44 Mikko Kärnä kesk: Arvoisa herra puhemies! Tämän lakiesityksen turvaamistoi-
mien tarkoituksena on helpottaa henkilön maahantulon tai maassa oleskelun edellytysten
selvittämistä tai henkilön maasta poistamista. Ja nyt haluaisin kyllä kysyä edustaja Semil-
tä: Meillä on tällä hetkellä viimeisten lehtitietojen mukaan noin 4 000 henkilöä, 4 000 tur-
vapaikanhakijaa, joista me emme tiedä, missä he ovat, ja te peräänkuulutitte, että meillä on
vaihtoehtoja. Edustaja Semi, minä haluaisin kuulla, mitä muita vaihtoehtoja meillä on kuin
lisätä näitä turvaamistoimia vastaanottokeskuksissa. Itse en ainakaan hallituspuolueen
edustajana näe, että meillä on yhtään mitään muita vaihtoehtoja kuin toteuttaa tätä lainsää-
däntöä kuten tässä tapauksessa hallitus esittää.

19.45 Matti Semi vas (vastauspuheenvuoro): Arvoisa puhemies! Kyllä me lähdemme sii-
tä, että ulkomaalaislain 127 §:n mukaisesti lähdetään miettimään sitä, kuinka valvotaan ja
hoidetaan näitä lapsia, että heille ei tehdä sitä, että he ovat säilöönotossa koko päivän, vaan
että he pystyvät liikkumaan edes vähän sen säilöönottopaikan ulkopuolella ja heillä on va-
pauksia käydä koulua. Ja jos mietitään neljä kertaa päivässä ilmoittautumista päiväsai-
kaan, niin vähintään joka kolmen tunnin päästä pitäisi olla paikan päällä, ja se on aika tii-
vistä.

19.46 Mika Kari sd: Arvoisa herra puhemies! Tämä hallituksen esitys tästä asumisvel-
vollisuuden käyttöönotosta on ihan hyvä ja perusteltu. Jos ja kun hallituksella on tavoite
vähentää säilöönottoa, on asumisvelvollisuus toimiva työkalu varmistaen näiltä osin myös
turvapaikanhakijaprosessissa olevan henkilön omaa turvallisuutta — ei ainoastaan sitä,
että yhteiskunta tällä asumisvelvollisuudella rajoittaa henkilön liikkumista.

Näen, että tässä on iso elementti myös se, että me pystymme pitämään ihmisen, turva-
paikanhakijan, viranomaisten palveluiden äärellä, vähentämään ajautumista paperitto-
maan elämään ja niin edelleen. Ilmoittautumisvelvollisuus 1—4 kertaa päivässä on var-
maan sopiva, joustava haarukka käsitellä kulloisenkin turvapaikanhakijan oman tilanteen
osalta tätä ilmoittautumisvelvollisuutta. Jos oikein muistan, vasemmistoliiton vaihtoeh-
dossa esitetään yhden kerran ilmoittautumista vuorokauden aikana. Pahimmillaan tämän-
tyyppinen ilmoittautuminen antaisi 24 tuntia vuorokaudessa aikaa eksyä sieltä turvallisten
viranomaisten palveluiden ääreltä paperittomaan elämään. Pidän tätä vasemmistoliiton esi-
tystä siltä osin puutteellisena, mutta tuen hallituksen esitystä.
2



Pöytäkirjan asiakohta PTK 133/2016 vp
19.47 Hannu Hoskonen kesk: Arvoisa herra puhemies! Tämä laki ulkomaalaislain muut-
tamisesta on nimenomaan asumisvelvollisuutta täsmentävä lakiesitys, jolla turvataan sen
maahan tulleen taikka sitten maasta poistettavan henkilön turvallisuutta ja normaalia elä-
mää siinä tilanteessa, jossa hän elää. Pitää muistaa, että henkilö kun tulee maahan, esimer-
kiksi alaikäinen lapsi tänne yksinään ilman vanhempiaan, niin hän on erittäin suojatto-
massa tilanteessa ja hän tarvitsee suojelua, jonka tämä asumisvelvollisuus nyt sitten täyt-
tää erittäin hyvin.

Onko kysymyksessä säilöönotto? Sitähän perustuslakivaliokunta omassa lausunnos-
saan pohti ja totesi, että täsmällisyyden ja tarkkarajaisuuden ehtojen tulee täyttyä ja sitten
näiden päätösten tulee olla selkeitä. Niin on perustuslakivaliokunta lausunut, ja hallintova-
liokunta on muuttanut sen oivallisesti hyväksi mietinnöksi. Minun mielestäni tässä asiassa
ei ole mitään ihmisen oikeuksiin taikka hänen henkilöönsä meneviä ongelmia. Se on selvä
asia, että kun maahan tullaan, tässä tapauksessa turvapaikanhakija, tai sitten häntä ollaan
poistamassa maasta, niin siihen liittyy valtava määrä erilaisia riskejä. Esimerkiksi lapsiin
liittyy vaikka mahdollisen hyväksikäytön riski, joka pitää minimoida niin, että tällä ihmi-
sellä on turvallista olla kaikissa olosuhteissa, kun hän täällä on. Ja sitten lapsella, varsinkin
kun hän monessa tapauksessa tulee tähän maahan yksinään, se tilanne pitää huomioida tar-
kasti, ettei siinä pääse tapahtumaan mitään ikäviä asioita.

Joskus kun katselee tätä suomalaista menoa tuolla — esimerkiksi tässäkin kaupungissa
ja monessa muussa suomalaisessa kaupungissa, missä ihmisiä, lapsia hortoilee tuolla kau-
pungin keskustassa öisin yksinään — niin tulee mieleen aina väkisin, pitäisikö meillä suo-
malaisillakin olla vastaavanlainen sääntö, että turvattomalle ihmiselle, joka tuolla kadulla
kulkee, voitaisiin jonkunasteisia velvoitteita asettaa, että voisivat lapsia hoitaa kotona eikä
tarvitse tuolla yksinään yöllä kadulla kulkea. Se olisi inhimillisesti ottaen ihan järkevää. Se
on toinen tarina, mutta tässä asiassa minä en näe mitään ongelmaa.

Lakiesitys on hyvä, ja mietintö on erittäin hyvä ja kannatettava.

19.49 Mari-Leena Talvitie kok: Arvoisa puhemies! Näiden rakentavien puheenvuorojen
jatkoksi, mitä aikaisemmat kollegat tässä käyttivät, nimenomaan haluaisin painottaa tätä,
että tämä hallituksen esitys lähtee siitä, että lapsen asumisvelvollisuus ja mahdollinen säi-
löönotto ovat vaihtoehto sen lapsen ottamiselle säilöön. Lapsen asumisvelvollisuus säi-
löönoton vaihtoehtona vähentäisi nimenomaan ilman huoltajaa olevien 15—17-vuotiai-
den säilöönottoa. Jos ajatellaan lapsen edun ja haavoittuvasta asemasta johtuvien erityis-
tarpeiden huomioon ottamista, niin on tietenkin korostettava myöskin säilöönoton vaihto-
ehtojen käyttämisen ensisijaisuutta lasten kohdalla.

Valiokunta puolsi tätä lakiehdotusta muutamin huomautuksin. Sitten on erityisesti tär-
keätä tuoda esiin myöskin se, että vastaanottokeskuksen resursointi ja henkilöstön koulu-
tus ja erityisesti turvallisuuteen liittyviä seikkoja on huomioitava, jotta vastaanottokeskuk-
silla on oikeasti tosiasialliset mahdollisuudet myöskin näistä uusista turvaamistoimista ai-
heutuvien tehtävien asianmukaiseen hoitamiseen.

19.51 Toimi Kankaanniemi ps: Arvoisa herra puhemies! Hallitus on asianmukaisesti ki-
ristänyt Suomen maahanmuuttopolitiikkaa, ja se on ollut oikea linja. Meillä on maassa ih-
misiä, joilla ei ole oikeutta täällä olla, ja tähän ongelmaan pitää myös etsiä ratkaisuja. Sa-
man tien meidän on varauduttava siihen, että on mahdollista, että uusia tulijoita tulee, ja sil-
loin järjestelmän on oltava kunnossa. Valitettavasti runsas vuosi sitten, kun tämä suuri
3



Pöytäkirjan asiakohta PTK 133/2016 vp
muuttoliike alkoi tänne Eurooppaan ja tänne meille asti, ei oltu varauduttu vaan oli laimin-
lyöty ne asiat, jotka olisi pitänyt ajoissa panna kuntoon. Nyt on tärkeää, että näin tapahtuu.

Lasten osalta on erityisesti kiinnitettävä huomiota heidän turvallisuuteensa, ja tällä esi-
tyksellä siihen pyritään. Tässä suhteessa tämä on hyvin asiallinen, samaten tämä ilmoittau-
tumisvelvollisuus. Se on turvaamistoimenpide, joka lopulta koituu sekä tulijoiden että tääl-
lä maassa olevien ja kantasuomalaisten eduksi.

Riskit on aina syytä etukäteen tarkoin käydä läpi, ja ne on syytä minimoida. Uskon, että
kun tämän esityksen perustuslakivaliokuntakin on tarkastanut ja käynyt läpi, niin on pai-
kallaan, että näin edetään. Työtä tällä saralla tulee olemaan. Ulkomaalaislakia muutetaan
lähes viikoittain, ja sitä työtä pitää jatkaa, jotta asiat pysyvät jatkossakin hallinnassa.

Yleiskeskustelu päättyi ja asian käsittely keskeytettiin.
4


