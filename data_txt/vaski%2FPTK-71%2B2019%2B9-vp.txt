















































DEM726F.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

9. Hallituksen esitys eduskunnalle työeläkelainsäädännön ja sairausvakuutuslain muutta-
miseksi

Hallituksen esitys HE 64/2019 vp
Valiokunnan mietintö StVM 12/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 9.
asia. Käsittelyn pohjana on sosiaali- ja terveysvaliokunnan mietintö StVM 12/2019 vp. Nyt
päätetään lakiehdotusten sisällöstä.

Keskustelu

15.06 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 12/2019 valtiopäivät käsittelee hallituksen esitystä 64/2019 val-
tiopäivät. Esityksessä ehdotetaan useita toisiinsa liittymättömiä työeläkelainsäädännön
muutoksia, jotka täydentävät ja täsmentävät vuoden 2017 alusta voimaan tullutta työeläke-
uudistukseen liittyvää lainsäädäntöä. Esityksessä ehdotetut muutokset liittyvät sairausva-
kuutuslain työtulouudistukseen, viimeisen eläkelaitoksen määräytymiseen, työkyvyttö-
myyseläkeratkaisun neuvottelumenettelyyn, työeläkevakuuttamisen laiminlyöntiin ja
eläkkeeseen oikeuttaviin työansioihin, työeläkelakien mukaiseen takautumisoikeuteen rai-
deliikennevastuulain mukaiselta toimijalta, terveydentilatietojen saamiseen eläkeasian kä-
sittelyä varten sekä Eläketurvakeskuksen kustannusosuuksien määräytymiseen. Ehdotetut
muutokset ovat pääosin toimeenpanoa selkeyttäviä.

Esityksessä ehdotetaan muutettavaksi työeläkelakien säännöksiä siitä, miten oikeus
eläkkeeseen lasketaan palkattomilta jaksoilta, joiden aikana henkilö on saanut sairaus- tai
vanhempainpäivärahaa tai Kansaneläkelaitoksen maksamaa kuntoutusrahaa. Muutosten
taustalla on vuoden 2020 alusta voimaan tuleva sairausvakuutuslain työtulouudistus. Sen
myötä nykyinen työtulon käsite poistuu ja päivärahaetuus perustuu jatkossa hakijan vuosi-
tuloon. Voimassa olevan työeläkelainsäädännön mukaan eläke karttuu sen työtulon perus-
teella, joka on ollut päivärahaetuuden perusteena. Työtulouudistus vaikuttaa tulevan ajan
eläkkeen perusteena oleviin tuloihin sekä siihen, miten eläkettä karttuu palkattomilta ajoil-
ta. Esityksen mukaan oikeus eläkkeeseen näiden etuuksien ajalta lasketaan sairausvakuu-
tuslain mukaisen vuositulon perusteella. Oikeus eläkkeeseen edellyttää, että vuosituloon
sisältyy vähintään työntekijän eläkelain vakuuttamisvelvollisuuden alarajan verran palkka-
tuloa tai yrittäjätuloa. Jotta muutos ei lisäisi työeläkemenoja, muutetaan samalla kertoi-
mia, joiden avulla määritetään vuositulon painoarvo eläkkeen laskennassa. Työeläkelakei-
hin tehtävät muutokset nostavat hieman keskimääräisiä eläkekarttumia pienimpiä päivära-
 Tarkistettu
3.1



Pöytäkirjan asiakohta PTK 71/2019 vp
hoja saavilla ja laskevat eläkekarttumia hieman suurempia päivärahoja saavilla nykylain
mukaan laskettuun eläkekarttumaan verrattuna.

Valiokunta pitää hyvänä, että työntekijän eläkelakiin ehdotetaan lisättäväksi säännös,
jonka perusteella työntekijälle ei kartu eläkettä sellaisissa tilanteissa, joissa työnantaja on
järjestelmällisesti laiminlyönyt velvollisuutensa ottaa työntekijälleen eläkevakuutus ja
työntekijä on tiennyt laiminlyönnistä ja omalla toiminnallaan mahdollistanut laiminlyön-
nin. Työntekijä on näissä tilanteissa myös itse välttänyt työntekijän työeläkevakuutusmak-
sun maksamisen. Säännöksen tavoitteena on torjua harmaata taloutta.

Työntekijän eläkelakeja ehdotetaan muutettavaksi siten, että osakkaalle maksettava työ-
panokseen perustuva osinko luetaan vuodesta 2021 lähtien eläkkeen perusteena olevaan
työansioon. Säännös tuo eläkkeen perusteeksi sellaisen osakeyhtiön ja osuuskunnan osak-
keille tai osuuksille jakaman osingon ja ylijäämän, johon sovelletaan tuloverolain säännök-
siä. Muun kuin osakkaan työpanokseen perustuva osinko katsotaan jo nykyisinkin työnte-
kijän eläkelakia sovellettaessa sen henkilön eläkkeen perusteena olevaksi työansioksi, jon-
ka työpanoksesta on kysymys. Vastaava muutos ehdotetaan tehtäväksi myös sairausvakuu-
tuslakiin.

Valiokunta pitää ehdotettua muutosta perusteltuna. Muutoksen jälkeen työpanososinko-
ja käsiteltäisiin nykyistä yhdenmukaisemmin, koska niitä kohdeltaisiin samalla tavalla ve-
rotuksessa sekä työeläkelainsäädännön ja sairausvakuutuslain soveltamisessa. Valiokunta
toteaa, että työeläkelakien mukaan vakuutetaan työntekoa ja työstä saatu ansiota. Lähtö-
kohtaisesti kaikki työnteon perusteella maksettavat vastikkeet otetaan eläkkeen perusteena
huomioon. Työpanososinko perustuu työntekoon, eli se on työstä maksettavaan vastikkee-
seen verrattava suoritus, joka maksetaan osingon muodossa. Valiokunta katsoo, ettei ole
perusteita sille, että tietty yksittäinen työntekoon perustuva suoritus jää työeläkevakuutta-
misen ulkopuolelle.

Hallituksen esityksen vaikutusarviointien mukaan työpanokseen perustuvien osinkojen
katsominen vastikkeeksi työstä ja lukeminen mukaan eläkkeen perusteena olevaan työan-
sioon laajentaa työeläkelakien piiriin kuuluvien suoritusten alaa nykyisestä ja kasvattaa va-
kuutettavaa palkkasumma.

Valiokunta korostaa, että työntekijän eläkelakeihin ehdotettu säännös työpanososingon
lukemisesta eläkkeen perusteena olevaan työansioon koskee vain henkilöitä, jotka kuulu-
vat kyseisten lakien soveltamisalaan. Yrittäjän eläkelain soveltamisalan piirissä olevalle
yrittäjälle maksettu työpanokseen perustuva osinko ei ole jatkossakaan työntekijän eläke-
lain mukaista ansiota. Yrittäjällä tarkoitetaan YELin mukaan henkilöä, joka tekee ansio-
työtä olematta työsuhteessa tai virka- tai muussa julkisoikeudellisessa suhteessa. Työelä-
kelainsäädännön näkökulmasta henkilö tekee aina työtä joko yrittäjänä tai palkansaajana.
Ehdotetuilla muutoksilla ei ole vaikutusta YELin soveltamisalaan kuuluvalle yrittäjälle
maksettavan työpanososinkoon.

Valiokunta pitää tarkoituksenmukaisena, että esityksessä ehdotetaan täsmennettäväksi
työeläkelakien säännöksiä, jotka koskevat eläkelaitoksen oikeutta saada terveydentilaa
koskevia tietoja eläkeasian ratkaisemista varten. Pääsääntönä on kuitenkin jatkossakin, että
hakija toimittaa ensisijaisesti itse terveydentilaansa koskevat tiedot. Työeläkelakeihin eh-
dotetaan myös lisättäväksi säännökset tietojen luovuttamisesta eläkelaitoksen ja raidelii-
kennevastuulain mukaisen korvausvelvollisen välillä.

Esityksessä ehdotetaan myös täsmennettäväksi työeläkelakien säännöksiä eläkkeen ha-
kemisesta siten, että eläkettä on haettava eläkelaitokselta hakemuksella, jossa on Eläketur-
2



Pöytäkirjan asiakohta PTK 71/2019 vp
vakeskuksen vahvistama eläkeasian ratkaisemisen kannalta tarvittava tietosisältö. Valio-
kunta toteaa, että jos eläkehakemuksissa on tarkoitus ilmoittaa tietoja, joiden voidaan kat-
soa olevan perustuslakivaliokunnan tarkoittamalla tavalla arkaluonteisia, on perustuslaki-
valiokunta kiinnittänyt erityistä huomiota siihen, että arkaluonteisten tietojen käsittely on
syytä rajata täsmällisillä ja tarkkarajaisilla säännöksillä vain välttämättömään.

Valiokunta ehdottaa, että 1. lakiehdotuksen 101 §:ää, 2. lakiehdotuksen 91 §:ää, 3. la-
kiehdotuksen 86 §:ää, 4. lakiehdotuksen 103 §:ää ja 5. lakiehdotuksen 106 §:ää muutetaan
niin, että hakemuksen tietosisältö rajataan eläkehakemuksen ratkaisemisen kannalta vält-
tämättömiin tietoihin. Valiokunnan mietintö on yksimielinen.

15.13 Kimmo Kiljunen sd: Arvoisa puhemies! Sosiaali- ja terveysvaliokunnan puheen-
johtaja edustaja Vehviläinen kattavasti esitteli sekä tämän hallituksen esityksen että myös-
kin valiokunnan kannan koskien näitä työeläkelakien yksityiskohtia. 

Arvoisa puhemies! Minulla ei ole suoranaista huomautettavaa itse näihin yksityiskoh-
tiin. Yhdyn myöskin omalta puoleltani noihin valiokunnan kannanmuodostuksiin.

Sen sijaan voin varmaan ilahtuneena todeta sen, että nyt valiokunnalla on mahdollisuus
ja aikaa tarttua toiseen kysymykseen, josta on myöskin lakialoite olemassa siellä valiokun-
nan pöydällä: kymmenen kansanedustajan allekirjoittama lakialoite koskien työeläkein-
deksien muuttamista. Tässä suhteessa haluaisin todeta sen seikan, kun käsittelemme työ-
eläkejärjestelmää, eli sitä, mistä edustaja Vehviläinen juuri esitteli valiokunnan kannan,
että työeläke on Suomessa — ja se täytyy nyt tunnistaa — ainoa lakisääteinen vanhuuselä-
ke. Meillä usein on harhainen keskustelu, kun me täällä salissa käymme keskustelua, nyt-
kin esimerkiksi kansaneläkkeen ja takuueläkkeen korottamisesta ja nostamisesta. Siihen
on paine, se täytyy tehdä, hienoa, se on hallitusohjelmassakin ja myöskin näissä budjetti-
esityksissä mukana, mutta kansaneläke ja takuueläke eivät ole vanhuuseläkkeitä Suomes-
sa vaan perusturvaa. 80 prosenttia täyttä kansaneläkettä saavista ihmisistä on alle 65-vuo-
tiaita. 98 prosenttia yli 65-vuotiaista suomalaisista saa työeläkettä — se on siis se lakisää-
teinen vanhuuseläke.

Arvoisa puhemies! Olen iloinen, että valiokunta tulee toivottavasti ottamaan tämän la-
kialoitteen käsittelyyn, mutta ongelma on siinä se, että eläkkeensaajat, eli yli 65-vuotiaat
ihmiset, ovat Suomessa ainoa tulonsaajaryhmä, siis ainoa tulonsaajaryhmä, jonka tulotaso
lakisääteisesti laskee suhteessa mediaanituloon ja joka köyhtyy. Tästä kiitos vuonna 95 hy-
väksytylle taitetulle indeksille. Siinä suhteessa toivon, että valiokunta paneutuu tähän
asiaan huolella. 

Siinä lakialoitteessa on ehdotus puoliväli-indeksistä, ja sen toteuttamisesta kymmenen
vuoden määräajalla. Kymmenen vuoden päästä sen hintavaikutus meidän eläkejärjestel-
määmme on 1 miljardi euroa Eläketurvakeskuksen laskelmien mukaan. Niistä me näemme
sen, että se itse asiassa ei olennaisesti vaikuta niihin kertymiin, miten eläkerahastot kasva-
vat. Ne kasvavat keskimäärin 8 miljardia euroa vuodessa, ovat sen tehneet 25 vuotta, eli
siinä mielessä kasvu olisi 7 miljardia. 

Meillä on voimavaroja auttaa näitä työeläkeläisiä, lopettaa tämä kierre, missä he ovat, eli
se, että heidän tulotasonsa lakisääteisesti laskee. Toivon, että sosiaali- ja terveysvaliokunta
pääsee nyt paneutumaan tähän kulmaan työeläkejärjestelmässämme.

15.16 Timo Heinonen kok: Arvoisa herra puhemies! Itse esitys on laajasti kannatettu,
niin kuin valiokunnan puheenjohtaja esitteli sen tuossa edellä. Mutta kun edustaja Kilju-
3



Pöytäkirjan asiakohta PTK 71/2019 vp
nen laajensi tätä kaiken kaikkiaan nyt koskemaan työeläkettä saavia eläkeläisiä, niin tietys-
ti ei voi olla palaamatta siihen vapun puheeseen, jossa nykyinen pääministeri Rinne lupasi
ihan jokaiselle suomalaiselle, alle 1 400 euroa eläkettä saavalle 100 euroa puhtaana kä-
teen. Ja aika moni eläkeläinen muuten uskoi tämän lupauksen ja meni vielä äänestämään
sosiaalidemokraatteja ja takaamaan sen, että Rinteestä tuli pääministeri. Mutta kuinkas sit-
ten kävikään? Rinteen hallitus on antamassa eläkeläisille kymppejä, jos sitäkään.

Kokoomus kannattaa takuueläkkeen korotuksen jatkamista, niin kuin teimme viime
kaudellakin keskustan kanssa hallituksessa, useamman kerran korotimme takuueläkettä. Ja
on oikein, että sitä korotetaan myös tällä hallituskaudella. Ja kansaneläkkeeseen tehdään
nyt pieni 34 euron korotus. Mutta ne ovat toki, puhemies, kaukana siitä Rinteen lupaamas-
ta 100 eurosta.

Meillä on sitten näiden eläkkeiden, isompaa eläkettä saavia, eli näitä 1 000:n ja 1 400
euron eläkettä saavia, Suomessa kaiken kaikkiaan noin 400 000. Ja heistä osa saa vielä
häntiä tästä korotuksesta, mutta ne ovat enää euroja, eivät kymmeniä, eivätkä lähelläkään
sataa euroa. Ja sitten tulemme tähän ryhmään, joka on 1 300—1 400 euroa eläkettä saavat,
joille Rinne siis lupasi myös tuon 100 euroa rahaa. He eivät, arvoisa puhemies, saa tuosta
luvatusta vappusatasesta, ei euron euroa, ei sentin senttiä, ja näitä petettyjä eläkeläisiä on
90 000, liki 90 000. Ja ymmärrän heidän pettymyksensä tähän tilanteeseen. 

Ja nyt sitten pääministeri Rinne on vielä esittänyt, että voisi leikata muiden eläkkeensaa-
jien eläkkeitä korjatakseen tätä hänen, tai täyttääkseen tätä hänen vappulupaustaan, että
työeläkejärjestelmän sisältä irrotettaisiin jopa 300 miljoonaa. Ei siellä ole sellaista rahaa,
sen ovat todenneet monet asiantuntijat. Ei itse asiassa yhtään asiantuntijaa ole löytynyt,
joka olisi tullut sanomaan, että kyllä sieltä voidaan tällainen raha irrottaa pääministeri Rin-
teen vaalilupauksen rahoittamiseen. Ei muuten ole, ja jos se sieltä irrotetaan, niin se tar-
koittaa meidän lapsillemme ja tällä hetkellä työssä oleville huonompia eläkkeitä ja he jou-
tuvat maksajiksi. Toivon siis jatkossa [Puhemies koputtaa] vastuullisuutta näissä vaalipu-
heissakin. 

Puhemies Matti Vanhanen: Edellisessä puheenvuorossa sentään puhuttiin aluksi tästä
nyt käsittelyssä olevasta asiasta. Äskeisessä [Timo Heinonen: Minäkin aloitin!] ei puhuttu
lainkaan. Olen pitkämielinen, ymmärrän tarpeen keskustella laajemmin eläkepolitiikasta,
mutta hillitkää itseänne. 

15.20 Kimmo Kiljunen sd: Arvoisa puhemies! Kuten totesin, edustaja Vehviläisen esitte-
lemä asia koskien työeläkejärjestelmän detaljiuudistuksia on hyvä, ja kannatan sitä vahvas-
ti. 

Mutta edustaja Heinosen puheenvuoro oli kiintoisa, ja olen todella ilahtunut, että edus-
taja Heinonen on ottanut vakavasti tämän vappusatasasian, kutsutte sitä vappusataseksi.
Kysymys oli siis 100 euron korotuksista alle 1 400 euron eläkkeisiin. Hienoa, että te kan-
natatte sitä, olette sen takana vakavasti. Ja hienoa, että te myöskin ymmärrätte sen ongel-
man, mikä tässä on, että kansaneläkkeen ja takuueläkkeen korotuksilla ei koskaan saavu-
teta sitä 100 euron tavoitetta. [Timo Heinonen: Se luvattiin!] Teidän kannattaa nyt lukea
huolella hallitusohjelmaa.

Hallitusohjelmassa on myöskin kirjaus, että pienimpiin työeläkkeisiin käydään keskus-
telu kolmikannassa, että työeläkejärjestelmästä, eli eläkejärjestelmästä — siitä, mistä me
juuri nyt puhumme, mistä nämäkin rahat maksetaan, mitä valiokunnan puheenjohtaja äs-
4



Pöytäkirjan asiakohta PTK 71/2019 vp
ken esitteli — siitä järjestelmästä joudutaan ottamaan, ja pitääkin ottaa, rahaa näihin pie-
nimpiin eläkkeisiin. Pitääkin ottaa automaattisesti. Ne rahat on kerätty Suomen lakien mu-
kaan, tietysti vuodesta 95 asti, erittäin kiihtyvästi eläkkeisiin. Ne ovat eläkevarantoa, ne
ovat ne rahat, joita käytetään eläkkeisiin. Miksi me säilömme tämmöisen kultamunan jon-
nekin ulkomaille? Valtaosa rahoista, 211 miljardia, on siirretty ulkomaille — käytännössä
lähes 80 prosenttia, 75 prosenttia, siirretty ulkomaille. Kuivatetaan Suomen kansantalous
näihin rahastoihin, kun me voisimme hieman ottaa niistä eläkkeisiin.

Te sanoitte, että 300 miljoonaa — mikä tässä Rinteen viimeisimmässä esityksessä on
muka hintalappu sille, että ne naiset, jotka eivät pystyneet hyötymään perhevapaista ennen
2005 vuotta, että sitä voitaisi hieman subventoida — te sanotte, että tätä rahaa ei ole ole-
massa. Pelkät asiakashyvitykset eläkeyhtiöistä — jotka Finanssivalvonnan mukaan itse
asiassa, ei nyt laitonta toimintaa, mutta eivät vastaa sitä tarkoitusta, mikä eläkerahoilla on
— ovat 200-300 miljoonaa euroa joka vuosi. Te sanotte, että ei ole euron euroa rahaa siel-
lä. 1,4 miljardia euroa käytetään parhaillaan joka vuosi sijoitusrahastoihin, kun tämä voi-
taisi käyttää suoraan indeksirahastoon, ei tarvitse sijoitusneuvontaa ollenkaan. Tuhlataan
eläkerahoja 1,4 miljardia. Hallintokulut meidän eläkejärjestelmässä ovat 500 miljoonaa
euroa tarpeetonta. Maailmassa ei ole kuin yksi ainoa maa, jossa on useita lakisääteistä teh-
tävää hoitavia työeläkerahastoja. Tämä on tuhlaava järjestelmä, enkä puhu johdon palkki-
oista tässä yhteydessä ollenkaan, senkin te tiedätte. Järjestelmä on tuhlaava, ja siinä on val-
tavat voimavarat, jossa eläkkeensaajien rahoja eli eläkerahoja käytetään hukkaan. Puhu-
mattakaan se olennaisin seikka: nämä rahastot ovat kasvaneet 36 miljardista eurosta vuon-
na 95 tämän vuoden 211 miljardiin euroon. Ne jatkavat räjähdysmäistä kasvuaan, kuiva-
tamme kansantalouden ulkomaille. Parasta, halvinta ja elvyttävää politiikkaa, edustaja
Heinonen, on eläkkeiden nosto. Kiitos, että te kannatatte sitä.

15.23 Arja Juvonen ps: Arvoisa herra puhemies! Sosiaali- ja terveysvaliokunnan pu-
heenjohtaja Vehviläinen esitteli hyvin tämän meidän valiokuntamme mietinnön. Tässä esi-
tyksessähän ehdotetaan muutettavaksi työntekijän eläkelakia, yrittäjän eläkelakia, maata-
lousyrittäjän eläkelakia, merimieseläkelakia, julkisten alojen eläkelakia, Eläketurvakes-
kuksesta annettua lakia, työeläkeasioiden muutoksenhakulautakunnasta annettua lakia ja
sairausvakuutuslakia. Muun muassa työeläkelakeihin ehdotetaan tehtäväksi vuoden 2017
eläkeuudistukseen liittyviä teknisluonteisia täsmennyksiä. Täällä aloitettiin hyvä keskuste-
lu ylipäänsä eläkkeistä ja pieneläkeläisten asemasta, ja kyllä perussuomalaiset myös muis-
tuttavat tästä Rinteen vappusatasesta. [Kimmo Kiljunen: Hienoa!] Me toivomme todella-
kin, että te käynnistätte tämän teidän hallituskirjauksenne mukaisen työn pieniin työeläk-
keisiin puuttumisesta ja katsomisesta — nythän te ette anna mitään alle 1 400 euron eläk-
keille — ja että nämä korotukset, mitä kansaneläkkeeseen ja takuueläkkeeseen tulee, kos-
kettavat 1 200—1 300 euron eläkkeitä.

Mutta tähän edustaja Kiljusen kertomaan lakialoitteeseen — olette tehnyt eläkkeisiin
liittyvän lakialoitteen, ja jos oikein kuulin, 10 allekirjoitusta [Kimmo Kiljunen: Kyllä!] sii-
nä on. On hieno asia, että kansanedustajat tekevät täällä lakialoitteita. Toivoitte, että se ote-
taan sosiaali- ja terveysvaliokuntaan. Olisi toivottavaa ja hieno asia, jos lakialoitteeseen
saisi aina sen yli 100 kansanedustajan allekirjoitusta, koska silloin lakialoite lähtee minis-
teriöön lausunnolle ja ministeriö antaa myös siihen kantansa. Eli näitä vähemmän allekir-
joitettuja lakialoitteita harvemmin sellaisinaan siellä valiokunnassa käsitellään — tai toki
niitä voi sitten tuoda ja vaikkapa äänestyksen kautta yrittää saada sinne. Minun mielestäni
5



Pöytäkirjan asiakohta PTK 71/2019 vp
lakialoitteet tulisi käsitellä. Nythän meillä on tilanne, että esimerkiksi kansalaisaloitteet
pääsevät pääsääntöisesti aina valiokuntien käsittelyyn, ja taitavat päästäkin kaikki, mutta
kansanedustajan lakialoite ei välttämättä saa sitä käsittelyä ennen kuin siinä on se yli 100
kansanedustajan allekirjoitus. Toki se on iso työ saada, ja saada enemmistö aloitteen kan-
nalle, mutta silloin, kun on aihe hyvä, yleensä kansanedustajat myös sen täällä allekirjoit-
tavat, tai kuka sitten mistäkin tahdosta.

Mutta eläkeläisten asia on meille kaikille yhteinen, ja on tärkeää, että me katsomme puo-
lueesta riippumatta pieneläkeläisten etua. Erityisesti haluan nostaa esiin kyllä ne pienitu-
loiset, pientä työeläkettä saavat naiset, ikääntyneet ihmiset, ja sen tilanteen, mikä siellä ko-
dissa on, jos esimerkiksi puoliso kuolee ja tulee tilanne, että ykskaks onkin leski tai että
puoliso joutuu vaikkapa hoivakotiin hoidettavaksi, jolloin hän ei ole enää siellä kotona ar-
jen toimeentuloa avustamassa vaan että kaikki hänen eläkkeensä menee omaan hoivamak-
suun. Silloin pienituloinen eläkeläisnainen on todella isossa pulassa.

15.26 Anu Vehviläinen kesk: Arvoisa puheenjohtaja! Esittelin tuon mietinnön äsken erit-
täin tarkasti myös sen takia, että silloin, kun tämä asia oli lähetekeskustelussa, täällä minis-
teri Pekonen sai moitteita siitä, että hän ei ollut esittelemässä tätä asiaa ja käytiin vähän —
voisinko sanoa — pikkuisen ehkä sekavahkokin keskustelu, että mistä tässä asiassa on ky-
symys. Niin sanon sen, että siksi niin perusteellisesti äsken sen tein.

Mutta sitten menen kahteen kohtaan vielä, jos puhemies sallii. Ensinnäkin totean, että
täällä on tänä syksynä todellakin sosiaali- ja terveysvaliokunta käsitellyt tämän takuu- ja
kansaneläkkeiden nostamisen ja se koskettaa eläkkeitä sinne aina 1 300 euroon asti. 

Kuten hyvin eläkeasioista perillä oleva edustaja Kiljunen toi esille, meillä todellakin on
kaksi erillistä järjestelmää tai oikeastaan kolme: kansaneläkejärjestelmä, takuueläkejärjes-
telmä ja työeläkkeet. Ja kysymys on se, että miten me pystyisimme katsomaan myös niitä
pienimpiä työeläkkeitä. Koska me hyvin ymmärrämme sen, että myös ne ovat pieniä. On
niin kohtuuttomia maksuja myös, palveluitten osalta varsinkin, jos on paljon sairastava.
Sen takia ainakin henkilökohtaisesti ja me keskustassa ymmärrämme tämän keskustelun
myös näitten pienten työeläkkeitten osalta.

Haluan myös todeta sen, että hallitusohjelmaan on tehty kyllä hyvin selkeä kirjaus, ja jos
sopii, niin siteeraan sitä nopeasti tässä. Eli siellä lukee näin: ”Käynnistetään kolmikantai-
nen selvitys siitä, miten työeläkejärjestelmän sisällä voitaisiin parantaa pienimmillä työ-
eläkkeillä olevien asemaa. Osana tätä selvitystä selvitetään keinoja, joiden avulla voitai-
siin nostaa alle 1 400 euron työeläkkeitä nettomääräisesti 100 eurolla työeläkemaksuja
nostamatta.” Nyt haluan keskustan kantana tuoda esille, että minusta olisi hyvä, kun tässä
on käyty myös julkisesti aika ristiriitaista keskustelua tästä tematiikasta, että tämä selvitys
tehtäisiin aika tavalla nopeasti, jotta me tietäisimme, onko tämä mahdollista vai eikö tämä
ole mahdollista.

Sitten haluan todeta myös sen, että totta kai hallituksella itsellään on myös keinoja, joil-
la voidaan näitten pieneläkeläisten, työeläkeläistenkin tilannetta helpottaa. Otan tässä jäl-
leen esille tämän asiakasmaksulain, joka on monenkin hallituksen osalta jäänyt antamatta.
Se olisi minusta semmoinen konkreettinen teko, joka pitäisi tänne äkkiä saada ja jolla koh-
tuullistettaisiin näitä asiakasmaksuja. Muutakin voidaan tehdä, mutta sen otan tässä esi-
merkkinä.
6



Pöytäkirjan asiakohta PTK 71/2019 vp
15.28 Vilhelm Junnila ps: Arvoisa herra puhemies! Arvostamani edustaja Kiljunen tun-
tee eläkejärjestelmän todella hyvin ja välillä on hyvinkin syvällisesti perehtynyt siihen.
Hän saattaa olla jopa puolueensa johtavia eläkeasiantuntijoita. [Kimmo Kiljunen: Kaksi
kirjaa olen kirjoittanut asiasta!] Siinä mielessä edustaja Heinosenkin on välillä ehkä syytä
kuunnella edustaja Kiljusta. 

Esimerkiksi äsken edustaja Kiljunen totesi tästä vappusatasesta, että sitä ei ole mahdol-
listakaan toteuttaa, että sitä ei olekaan tulossa. Ihmettelen siinä mielessä, että kun katso-
taan tätä teidän sosiaalidemokraattista korporatiivista puolueapparaattia, niin se vaaleissa
lupasi, että vappusatanen tulee, ja ihmiset uskoivat tähän. Minä uskon Kimmo Kiljuseen,
kun hän tuossa totesi, että sitä ei nyt olekaan tulossa. Haluaisin tähän selvityksen, että mis-
tä se sitten kiikastaa: Miksi tätä vappusatasta ei anneta, miksi ihmisten luottamus tältä osin
petetään? Haluaisin tästä semmoisen pitkällisen selvityksen ja uskon edustaja Kiljusen am-
mattitaitoon tässä asiassa. [Kimmo Kiljunen: Kiitokset!] Hän varmasti pystyy kyllä kuvaa-
maan omalta kantiltaan tämän. Miksi sosiaalidemokraattinen puolue ei tätä asiaa aja? Onko
eläkeläiset unohdettu? Onko ne ihmiset unohdettu, ketkä luottivat teihin hyvin vahvasti
viime eduskuntavaaleissa? Tämä vappusatanen oli kuitenkin aivan keskeinen osa teidän
vaaliohjelmaanne. Nyt sitä ei ole tulossa, kuten edustaja Kiljunen sanoi.

Puhemies Matti Vanhanen: Kun keskustelu menee koko ajan ohi tämän käsittelyssä ole-
van asian, niin toivon, että selvitykset eivät ole pitkällisiä.

15.30 Timo Heinonen kok: Arvoisa puhemies! Pidän tätä puheenjohtaja Vehviläisen
esittelyä hyvänä, mutta kun tässä nyt on keskusteltu hivenen laajemminkin nimenomaan
näistä pienistä työeläkkeistä ja niissä olevista ongelmista, niin olen vakuuttunut siitä, että
edustaja Kiljunen olisi ne jo hoitanut. Tuntuu, että edustaja Kiljunen on väärässä puoluees-
sa, kun hänen puolueensa ei näytä näitä korotuksia kannattavan, niin kuin viime kaudella
näimme. Kun tuo taitettu indeksi oli käsittelyssä eduskunnassa, niin eivät sosiaalidemo-
kraatit sitä silloin kannattaneet. Mutta minä olen vakuuttunut siitä, että jos edustaja Kilju-
nen saisi päättää, niin meillä olisi nämä pienet työeläkkeet parempia. 

Me olemme myös huolissamme siitä, että meillä on hyvin pienellä toimeentulevia elä-
keläisiä, ja nimenomaan nämä työeläkkeet naisten kohdalla, niissä vaiheissa, kun meillä oli
naisia, jotka eivät sen aikaisessa järjestelmässä vanhempainvapaalla eläkettä kerryttäneet,
ovat nyt poikkeuksellisen heikossa tilanteessa.

Järjestelmän sisältä on kyllä vaikea sitä rahaa ottaa, ja vaikka edustaja Kiljunen toi esil-
le, että hallitus sen sieltä vähän niin kuin vaikka mahtikäskyllä tulee ottamaan, niin kyllä
tästä tämän järjestelmän asiantuntijat ovat ilmaisseet huolensa, että silloin avattaisiin se
järjestelmä myös tulevien Rinteen tyyppisten lupausten rahoittamiseen, ja silloin maksaja-
na olisivat kyllä tämän päivän nuoret ja tämän päivän työntekijät. Ja kun meidän eläkejär-
jestelmämme on kuitenkin perustunut sukupolvien väliseen luottamukseen ja tasa-arvoon
ja siihen, että se, mikä on tienattu eläkkeelle, niin se myös myöhemmin saadaan, niin tämä
vaarantuisi.

Vasemmistoliiton entinen puheenjohtaja, Työeläkevakuuttajien Suvi-Anne Siimes on
muun muassa todennut, että ei tämä Rinteen mallilla tule onnistumaan. Sen takia itse kyllä
olisin mieluumminkin nähnyt, kun olen ymmärtänyt, että Rinne on tämän ehkä Saksan so-
siaalidemokraateilta yrittänyt kopioida, että hän olisi sitten ollut uskollinen sille [Vilhelm
Junnilan välihuuto] Saksan sosiaalidemokraattien mallille. Saksan hallituksessahan sosiaa-
7



Pöytäkirjan asiakohta PTK 71/2019 vp
lidemokraatit lähtivät siitä, että pitkän työuran tehneille pienipalkkaisille naisille pitää pys-
tyä tarjoamaan korkeampi eläke kuin niille, jotka eivät ole olleet töissä. Mutta Saksassa,
edustaja Kiljunen, sosiaalidemokraatit tekivät tämän niin, että rahoitus otettiin suoraan val-
tion varoista, ei siis eläkejärjestelmän sisältä tai sieltä perittävistä maksuista. Ja kun Rinne
on nyt sanonut, että rahaa on, niin nyt on tietysti kysymys, että onko näille pienintä työelä-
kettä saaville naisille ja miehille sitä rahaa olemassa ja tuleeko tätä esitystä eduskuntaan. Ja
yksi, kun tässä näitä esimerkkejä on nostettu myös aiemmin esille, [Puhemies koputtaa] on
esimerkiksi tämä kotitalousvähennyksen leikkaus, joka tulee vaikeuttamaan entisestään
meidän eläkeläisten tilannetta.

15.34 Kimmo Kiljunen sd: Arvoisa puhemies! Edustaja Vehviläinen valitettavasti pois-
tui tästä, nimittäin edustaja Juvosen huomio siitä, että 100 allekirjoitusta lakialoitteessa
johtaa valiokunnassa asian käsittelyyn, on tietysti faktuaalisesti totta, mutta valiokunnan
puheenjohtaja oli tässä paikalla, niin myöskin hänen aloitteestaan lakialoite voidaan ottaa
käsittelyyn, jos se halutaan, vaikka siinä on vähemmän allekirjoituksia kuin se 100. Vali-
tettavasti hän ei ole nyt tässä paikalla reagoimassa.

Minun täytyy ihailla edustajien Junnila ja Heinonen retorista kyvykkyyttä. Harvinaisen
lahjakkaita kansanedustajia — puhemieskin on varmasti huomannut heidän taitavuutensa.
Erityisen taidokasta retorista valmiutta osoittaa se, että ylistämällä alistetaan. Edustaja Jun-
nila oli taidokas tässä asiassa. Ihailen sitä. Minä sanoin, että se teidän kutsumanne vappu-
satanen on mahdotonta toteuttaa, [Vilhelm Junnila: Te sanoitte!] mutta te ette kuunnellut,
mitä minä sanoin perään. Se on mahdotonta toteuttaa kansaneläkettä ja takuueläkettä ko-
rottamalla, [Timo Heinonen: Miksei Saksan mallilla?] ja sen takia juuri hallitusohjelmassa
on myöskin se kohta, minkä edustaja Vehviläinen täällä siteerasi, että eläkejärjestelmästä
tietenkin otetaan se raha, joka tarvitaan näihin pienimpiin työeläkkeisiin. [Vilhelm Junni-
la: Milloin?] — Sehän neuvotellaan kolmikannassa ja ne käynnistetään ne neuvottelut. —
Edustaja Heinonen kuitenkin kommentoi tätä sanomalla, että tämähän on ryöstö, että nyt
ruvetaan ryöstämään toisilta eläkkeensaajilta toisille eläkkeensaajille. [Timo Heinonen:
Onko se oikein?] Eli työeläkerahastoista otetaan rahaa, eli työeläkeläisiltä ryöstetään kan-
saneläkkeisiin, näihin pienimpiin eläkkeisiin. Arvoisa edustaja Heinonen, kysymys on siis
1 000—1 400 euroa saavista eläkkeensaajista. Joka ikinen 1 000—1 400 euroa saava elä-
keläinen on työeläkeläinen. Ei kukaan ryöstä keneltäkään. [Timo Heinonen: Toisilta työ-
eläkeläisiltä!] Siinä vain oikaistaan sitä, että nyt hitunen työeläkevarojen kasvusta otetaan
tähän tarkoitukseen.

Te totesitte myöskin selvästi, että järjestelmän asiantuntijat selkeästi ilmaisevat, että ra-
haa ei ole. Ei olekaan siitä lähtökohdasta, että he pyrkivät maksimoimaan eläkerahastojen
koon. Suomen rahastojen koonhan piti alun pitäen, kun se perustettiin, olla kahden vuoden
eläkemenojen verran. Se on noin 60 miljardia euroa. Se oli Teivo Pentikäisen suunnitelma
alun pitäen, kun eläkejärjestelmä luotiin 60-luvulla, ja sitten 90-luvulla vielä vahvistettiin
tämä. Teivo Pentikäinen suhtautui kriittisesti taitetun indeksin ottamiseen, hän oli palk-
kaindeksin kannalla — se henkilö, joka on koko järjestelmän perustanut. Ja tässä suhteessa
60 miljardia on riittävä. Meillä on ylirahastoiva järjestelmä, ja eläkeyhtiöt kasvattavat itse-
tarkoituksellisesti näitä rahoja ylitse sen. 65 prosenttia niistä eläkerahastojen varoista, 211
miljardista eurosta, on nykyisten eläkkeensaajien tai juuri eläkkeelle siirtyvien varoja Te-
lan laskelmien mukaan, eli te ette voi sanoa — kun puhutaan sukupolvien välisistä sopi-
muksista, [Puhemies koputtaa] se perustuu siihen, että me maksamme työeläkemaksua ja
8



Pöytäkirjan asiakohta PTK 71/2019 vp
me saamme aikanaan ansiosidonnaisen eläke-etuuden, jonka tason ei pitäisi laskea. Edus-
taja Heinonen, tämä on se peruslähtökohta. Sosiaalidemokraattinen puolue on ainoa oikea
puolue, koska meillä on selkein eläkepoliittinen köyhyysohjelma. [Vilhelm Junnila: Lu-
paus!] [Perussuomalaisten ryhmästä: Onneksi ei ole ainoa lupaus!]

15.37 Johannes Koskinen sd: Herra puhemies! Selvää historiattomuutta tässä keskuste-
lussa on ollut jo kuukausien ajan. Edustaja Kiljunen viittasi Teivo Pentikäiseen. Kun Suo-
men työeläkejärjestelmä käynnistettiin, sitä sosiaalidemokraattien ajamaa ideaa oli muu-
ten kokoomus hyväksymässä, ja siihen saatiin sitten ikään kuin työntekijä- ja työnantaja-
puoli yhdessä käynnistämään se. Vuosikymmeniä myöhemmin kuin useimmissa verrokki-
maissa, Pohjoismaissa ansioeläkkeiden karttuma käynnistyi. Siinä alkutilanteessa tehtiin
valtavasti, kymmeniä kertoja, isompi siirtymä sellaisille tuleville eläkkeensaajille, jotka ei-
vät olleet ehtineet kartuttaa eläketurvaansa, kuin tämä, mitä nyt esitetään, pientä paikkaus-
ta, korjausta näihin alle 1 400 euron eläkkeisiin. Silloin nämä jo varttuneessa iässä olleet
henkilöt, jotka pääsivät uuden eläkejärjestelmän piiriin, saivat eläkettä täytettyään 65 vuo-
den ikärajan, kun tavoitetaso kaikille oli sitten myöhemmin, että kun eläkettä ehtii karttua
60 prosentin verran, he olisivat saaneet ehkä vain 10—15 prosentin eläkkeen. Sinne mak-
settiin tuntuvaa tukea, maksettiin ehkäpä jopa 10—15 prosenttia enemmän eläkettä kuin
mitä he ehtivät sen voimaantulovuoden jälkeen kartuttaa. 

Elikkä kun tässä nyt eläkejärjestelmän puoleltakin tulee näitä puheenvuoroja, niin unoh-
detaan kokonaan tämän ikään kuin perusta, että alun alkaen lähdettiin siitä, että jos on täm-
möisiä aukkoja eläketurvassa, niitä pitää pystyä myös eläkejärjestelmän sisältä karttuvasta
eläkerahastosta paikkaamaan. Tämän linjan mukaista on se, mitä nyt hallitus tavoittelee, ja
toivottavasti sen valmistelu saadaan pikaisesti liikkeelle ja myös sellainen ratkaisu, joka
sopii tähän suomalaisen ansioeläkejärjestelmän ansiokkaaseen historiaan. 

15.39 Timo Heinonen kok: Arvoisa herra puhemies! Pieniä eläkkeitä ja myös pienimpiä
työeläkkeitä pitää voida korottaa. Kyllä siitä on ihan yhteinen näkemys, että ne ovat pie-
niä. Ja kun takuueläkettä on korotettu useita kertoja, niin meillä on syntymässä tämä tilan-
ne, mikä Saksassakin oli, ja siellä nyt ratkaisu on se, että ei oteta muilta eläkkeensaajilta eli
ei sieltä rahaston sisältä, vaan Saksassa sosiaalidemokraatit tekivät tämän korjauksen pie-
nipalkkaisille, pitkän työuran tehneille naisille, että he saisivat ansaitsemansa hieman pa-
remman eläkkeen, mutta, edustaja Kiljunen, he tekivät sen valtion kassasta, valtion budje-
tista ja päättivät, että he ansaitsevat sen. Tähän pääministeri Rinteellä ja Rinteen hallituk-
sella on täysi valta. Sen he voivat tehdä, mutta nyt on kyllä vähän edelleen eläkeläisten su-
muttamista se, että annetaan täällä ymmärtää, että he ovat saamassa, kun tiukasti ne, jotka
näitä eläkerahastoja hallitsevat, ovat ilmaisseet, että he eivät tule sitä hyväksymään sen ta-
kia, että se leikkaisi toisten työeläkkeitä toisten työeläkkeiden turvaksi. Sen takia kysyn
teiltä, edustaja Kiljunen: Miksi Suomen sosiaalidemokraatit vastustavat tätä Saksassa käy-
tettyä mallia, jossa valtion budjettiin hallituksen päätöksellä osoitettiin tuo määräraha ja
saatiin muuten yhdellä kertaa korjattua ne pienimmät naisten työeläkkeet sille tasolle, mitä
täällä nyt yhdessä olemme esillä pitäneet? Miksi tämä hallitus ei käytä sitä keinoa, mikä on
hallituksen keinovalikoimassa, vaikka huomenna tehdä täydentävänä esityksenä jo ensi
vuoden budjettiin?
9



Pöytäkirjan asiakohta PTK 71/2019 vp
15.41 Mari Rantanen ps: Arvoisa puhemies! Täällä aina sali innostuu tästä eläkeläis-
asiasta puhumaan milloin miltäkin kulmalta. Mutta tässä jotenkin tuntuu, että kovasti pu-
hutaan, mutta tässä kokonaisuudessa unohtuu se asia, että se on ihan sama — tai ei se nyt
sama ole — minkä verran korotetaan, kun se korotus tuntuu olevan vaikeaa. Minkä takia
hallitus ei sitten, jos te haluatte todella eläkeläisten asemaan puuttua, alenna asiakasmak-
suja, alenna verotusta ja alenna elämisen kustannuksia? Ne ovat sellaisia asioita, joita hal-
litus voi tehdä. Ei tarvitse odotella mitään kolmikantaa, jos te haluatte todella siis eläke-
läisten asemaa parantaa. [Perussuomalaisten ryhmästä: Paljon on keinoja kyllä!]

15.41 Kimmo Kiljunen sd: Arvoisa puhemies! Tähän viimeiseen voisi huomauttaa tällä
tavalla, että sehän tarkoittaisi samaa kuin pitäisi pidättäytyä palkankorotuksista, kun vain
luotetaan siihen, että sitten asiakasmaksuja, palvelumaksuja ja verotusta lievennetään.
Osin kyllä tehdäänkin, tulopoliittisissa sopimuksissa on verohelpotuksia, eikä nosteta palk-
koja. Mutta tämähän se toinen tie on. Kyllä, totta kai elinkustannuksiin jos voidaan vaikut-
taa, se vaikuttaa ihmisten toimeentuloon. Mutta nyt me puhumme, arvoisa puhemies, em-
mekö puhu työeläkkeistä, työeläkejärjestelmästä. Tämä on tämä teema, jolloin me puhum-
me eläketurvasta. 

Edustaja Heinonen, miksi SDP ei käytä Saksan mallia, käytä valtion budjettirahoitusta
näihin eläkkeisiin, vaan haluaa ottaa eläkejärjestelmästä? Arvatkaa, edustaja Heinonen,
miksi. Siksi, että Suomessa on kerätty lähes jo 50 vuotta eläkerahastoihin varoja, vuodesta
95 alkaen kiihtyvästi. Meillä on valtavat rahastot, jotka ovat käytännössä olleet koskemat-
tomia vuoteen 2015 asti. Siellä ei edes korkotuottoja käytetty eläkkeisiin, koska työeläke-
maksut olivat suuremmat kuin maksetut eläkkeet. Sen jälkeen muutamia satoja miljoonia
on käytetty. Kasvu on tuhansia miljoonia, 8 miljardia euroa joka vuosi. Siellä on kasvatet-
tu eläkerahastoja sitä varten, että niitä rahoja käytetään joskus eläkkeisiin. Se raha on ole-
massa. Miksi Saksassa ei käytetty eläkerahastoja? Edustaja Heinonen, Saksassa ei ole ole-
massa eläkerahastoja. Ei Ranskassa ole olemassa eläkerahastoja. Täällä puhutaan siitä, että
me syömme tulevien sukupolvien eläkkeet, jos me käytämme korkoja, tuottoja suomalais-
ten eläkerahastoista. Emme siis pura niitä — vaikka ne pitikin purkaa, kun suuret ikäluokat
siirtyvät eläkkeelle, taitetun indeksin tavoitteena oli, että sitten niitä puretaan. Niitä ei pu-
reta, niiden korkoja käytetään. Mutta puhutaan nyt sitten, että lähdetään syömään niitä tu-
levia eläkkeitä. Saksassa ja Ranskassa on täsmälleen nolla euroa eläkerahastoissa, siis jul-
kisissa eläkerahastoissa. Ei ole euron euroa. Eivät he voi tehdä korotuksia sieltä, kun ei voi
ottaa siitä eläkejärjestelmästä, sitä ei ole olemassa. Meillä se on olemassa, ja Rinteen hal-
litus on aivan oikein käynnistämässä neuvottelut siitä, pienimpiin työeläkkeisiin ensin ja
siellä on isossa päässä se taitetun indeksin purkaminen. Tämä indeksijärjestelmä täytyy
korjata. Me emme voi lakisääteisesti köyhdyttää eläkeläisiä. [Timo Heinonen: Koska se
puretaan? Koska puretaan?] — Te tulette siihen mukaan, edustaja Heinonen. Lähdetään te-
kemää yhdessä sitä. [Jussi Halla-aho: Olisivatpa demarit hallituksessa!]

15.44 Arja Juvonen ps: Arvoisa herra puhemies! Jos puhemies sallii, niin olisin halunnut
sosiaali- ja terveysvaliokunnan puheenjohtaja Vehviläisen puheenvuoroa hieman tässä
kompata.

Hän nosti puheenvuorossaan esille asiakasmaksukaton ja asiakasmaksut ylipäänsä. Kun
valiokunnassa käsiteltiin näitä pieniä eläkkeitä, niin myös silloin meille asiantuntijoiden
toimesta tuotiin huolia ja ajatuksia siitä, että todellakin asiakasmaksukatoissa on paljon
10



Pöytäkirjan asiakohta PTK 71/2019 vp
tehtävää. On toivottavaa, että hallitus kiirehtii asiakasmaksukaton uudistuksen kanssa
mahdollisesti eteenpäin. Se järjestelmähän on todella sekava. Esimerkiksi ikäihmiselle on
kolme erilaista asiakasmaksukattoa — on hoivasta, on lääkkeistä ja on matkakuluista. Se
on noin 1 500 euroa, vähän päälle, kaiken kaikkiaan se kolme.

Kun esimerkiksi ikäihmiselle tulee tämä asiakasmaksukatto täyteen, niin hän ei välttä-
mättä sitä edes itse tiedä. Eli ihmisen pitäisi itse olla kartalla ja kärryillä siitä, millainen hä-
nen asiakasmaksukattotilanteensa on. Olisikin syytä todella panostaa tähän asiaan ja miet-
tiä, millä tavalla me voimme sitä helpottaa, koska kyllä tämä yhteiskunta on muuttunut
erittäin voimakkaasti digiyhteiskunnaksi. Kaikki tapahtuu sähköisesti, ja kaikkea pitäisi
pystyä seuraamaan, mutta ikäihmiselle nämä asiat eivät ole helppoja. Joskaan kyllä asia-
kasmaksukattoa ei pysty ymmärtääkseni digitaalisesti, sähköisesti, edes seuraamaan, vaan
on itse muistettava sanoa palveluihin mennessään, että hei, minulla on nyt asiakasmaksu-
katto täynnä.

Elikkä tämä on erittäin tärkeä asia niin kuin myös nämä asiakasmaksut tulevaisuudessa.
Ja jos puhemies sallii, niin eläkkeisiin liittyy myös se, että on tulossa sote-uudistus, ja se,
millä tavalla pieneläkeläinen pärjää sote-uudistuksen maailmassa ja pystyy ne asiakasmak-
sut maksamaan. Pidetään huoli siitä, että tulevaisuuden sote-uudistuksessa — mistä toi-
vomme esityksiä kovasti, että hallitus kerrotte, mitä olette tuomassa, ja haluaisimme olla
siinä parlamentaarisessa työryhmässä mukana, elikkä terveisiä pääministeri Rinteelle: toi-
vomme pääsevämme siihen — asiakasmaksut eivät nouse. Se olisi kohtuutonta, eikä sillä
saa tehdä säästöjä tulevaisuuden yhteiskunnassa. 

Yleiskeskustelu päättyi.

Eduskunta hyväksyi hallituksen esitykseen HE 64/2019 vp sisältyvien 1.—12. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
11


	9
	15.06
	15.13
	15.16
	15.20
	15.23
	15.26
	15.28
	15.30
	15.34
	15.37
	15.39
	15.41
	15.41
	15.44


