















































DEM8A18.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

23. Hallituksen esitys eduskunnalle laiksi työttömyysturvalain muuttamisesta yrittäjien ei 
omistavien perheenjäsenten työttömyysturvan kehittämiseksi

Hallituksen esitys HE 236/2018 vp
Lakialoite LA 2/2018 vp
Valiokunnan mietintö StVM 23/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 23. asia.
Käsittelyn pohjana on sosiaali- ja terveysvaliokunnan mietintö StVM 23/2018 vp. Nyt pää-
tetään lakiehdotuksen sisällöstä.

Keskustelu

20.16 Ulla Parviainen kesk: Arvoisa puhemies! Hallituksen esityksellä parannetaan yri-
tyksessä työskentelevän niin kutsutun ei-omistavan jäsenen oikeuksia ja pienennetään ta-
loudellisia riskejä. He ovat siis jatkossa työttömyysturvajärjestelmässä yrittäjien sijaan
palkansaajia. Nykyisinhän heillä on tilanne, että heidät katsotaan työttömyysturvajärjestel-
mässä yrittäjiksi, vaikka heitä pidetään muussa sosiaalivakuutus- ja työlainsäädännössä
palkansaajina. Tämä on tietenkin erittäin hyvä asia, että tämä etenee nyt tällä hallituskau-
della.

Yrittäjän ei-omistavan perheenjäsenen näkökulmasta merkittävä parannus on myös se,
että hän voi työskennellä yrityksessä osa-aikaisesti ja saada sovitettua päivärahaa. Mutta
on tässä edunsaajan näkökulmasta tietynlainen hankaluus: nythän tässä muodostettiin ta-
vallaan uusi luokka, eli yrittäjän ei-omistavat perheenjäsenet eivät täysin rinnastu palkan-
saajiin, koska yrittäjän ei-omistavan perheenjäsenen työssäoloehdon pituudeksi ehdote-
taan 52:ta viikkoa, kun se muilla on 26 viikkoa. Mutta siihen on hyvät syynsä.

Jos katsotaan sieltä juuri etuudensaajan näkökulmasta, niin tämä saattaa aiheuttaa vai-
keasti ymmärrettävyyttä ja se on monimutkainen. Valiokuntakäsittelyssä kyllä joutui tote-
amaan sen, että on meillä monimutkaiset nämä järjestelmät, ja ihan varmasti on selkeyttä-
misen tarvetta myöskin tässä työttömyysturvajärjestelmässä. Eli katsoimme myös, että tu-
lisi jatkaa kehittämistyötä palkansaajina ja yrittäjinä samanaikaisesti työskentelevien työt-
tömyysturvan kehittämiseksi.

20.18 Markus Lohi kesk: Arvoisa puhemies! On helppo yhtyä edustaja Parviaisen edellä
käyttämään puheenvuoroon. Tämä hallituksen esitys on erinomainen ja pitkään odotettu
monen yrittäjäperheenkin kohdalla, joissa on koettu suorastaan epäoikeudenmukaisuutta
siitä, että perheenjäsen, joka ei omista yritystä eikä välttämättä ole koskaan edes työsken-
nellyt siellä, on tulkittu kuitenkin yrittäjäksi, kun työttömyystilanne on kohdannut.
 Tarkistettu
4.0



Pöytäkirjan asiakohta PTK 129/2018 vp
Tästä on kyllä tullut monia yhteydenottoja itsellenikin yrittäjiltä ja yrittäjäperheiltä. Voi
olla hyvinkin erilaisia tilanteita. On ollut sukupolvenvaihdostilanteita, joissa on jouduttu
sopeuttamaan ja luopujat tai perheeseen kuuluvat eivät ole voineet jatkaakaan yrityksessä.
Ei ole mitään omistuskytkentää ollut, mutta silti on tiputtu tyhjän päälle, ja tämä jos joku
on minusta oikeudenmukaisuuden lisäämistä, että tämä muutos tehdään nyt vihdoinkin la-
kiin. Eli kyllä nyt pitää hallitusta kiittää. Tämä on erinomainen uudistus ja oikeudenmukai-
nen sellainen.

20.19 Krista Mikkonen vihr: Arvoisa puhemies! Todellakin kyllä silloin, kun on kiitok-
sen paikka, on syytä kiittää hallitusta. On erittäin hyvä, että tämä muutos nyt tulee ja yrit-
täjän perheenjäsenet pääsevät paremmin sosiaaliturvan ja työttömyysturvan piiriin. Tämä
on erittäin tärkeä uudistus, siitä kiitos hallitukselle. Mutta tosiaan, niin kuin edustaja Par-
viainen edellä totesi, kyllähän tässä nyt tulee tavallaan se ongelma, että työssäoloehdon ai-
kamäärä on kuitenkin erilainen muille työntekijöille kuin yrittäjäperheen jäsenille, jotka
ovat työntekijöitä. Tietysti toivoisi, että tässä voisi sitten jatkossa vielä asettaa samalle vii-
valle muiden kanssa, mutta sinänsä uudistus on kyllä erittäin tärkeä. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 236/2018 vp sisältyvän lakiehdotuksen si-
sällön mietinnön mukaisena. Eduskunta yhtyi valiokunnan ehdotukseen lakialoitteeseen
LA 2/2018 vp sisältyvän lakiehdotuksen hylkäämisestä. Lakiehdotuksen ensimmäinen kä-
sittely päättyi.
2


