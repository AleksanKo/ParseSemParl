















































DEM5880.tmpSave.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

5. Hallituksen esitys eduskunnalle laiksi konkurssilain muuttamisesta ja eräiksi siihen liit-
tyviksi laeiksi

Hallituksen esitys HE 12/2017 vp
Valiokunnan mietintö LaVM 6/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on lakivaliokunnan mietintö LaVM 6/2017 vp. Nyt pää-
tetään lakiehdotusten sisällöstä.

Keskustelu

18.09 Kari Kulmala ps: Arvoisa puhemies! Hallituksen esityksessä esitetään muutetta-
vaksi muun muassa konkurssilakia. Esityksen tarkoituksena on muuttaa lainsäädäntö yh-
teensopivaksi Euroopan unionin uudelleenlaaditun maksukyvyttömyysasetuksen kanssa.

Esitys on mielestäni erittäin hyvä ja tarpeellinen. Maksukyvyttömyysasetusta sovelle-
taan jatkossa myös yksityishenkilön velkajärjestelyyn.

Kun ajatellaan perimmäistä syytä, mistä konkurssi lopulta tulee, niin yleensä se lähtee
siitä, että yrityksellä ei ole rahaa maksaa laskujaan ajoissa. Maksun myöhästyminen ei kui-
tenkaan vielä tarkoita, että saa maksuhäiriömerkinnän. Maksuhäiriömerkinnän saa vasta,
kun viranomainen on todennut maksun laiminlyönnin. Usein ennen tätä suurin osa ihmi-
sistä on jo maksanut laskun tai neuvotellut luotonantajan kanssa uusista maksuehdoista.
Luottohäiriömerkinnän saaminen edellyttää yleensä, että maksu on ollut maksamatta yli
puoli vuotta ja että henkilö on saanut aiheesta useita perintäkirjeitä. Mutta entäpäs jos näitä
muistutuskirjeitä ei jostain syystä ole tullut tai viranomainen on tehnyt virheen? Silloin
henkilö tai yritys on pulassa.

Luottotietomerkintää ei anneta kuitenkaan yksityishenkilön tai yrityksen tietämättä.
Asiakastieto ilmoittaa henkilölle hänen ensimmäisestä luottotietomerkinnästään lähettä-
mällä rekisteröidylle ensirekisteröinti-ilmoituksen. Ilmoituksessa kerrotaan tiedot, mistä
luottomerkintä on tullut ja kauanko se säilyy rekisterissä. Luottotietomerkinnät säilyvät re-
kisterissä tietyn määräajan riippuen maksuhäiriömerkinnästä. Samalla se romahduttaa esi-
merkiksi yrittäjän toimimismahdollisuuden. Toki ulosotto- ja velkomistuomiomerkinnän
säilymistä voi lyhentää enintään vuodella, mikäli henkilöllä tai yrityksellä ei ole rekisteris-
sä muita merkintöjä ja tosite velan maksamisesta toimitetaan Asiakastietoon.

Arvoisa puhemies! Tämä esitys on erittäin hyvä, mutta toivoisin, että entistä enemmän
huomioitaisiin myös jatkossa yrittäjän toimimismahdollisuudet silloin, kun yritys on saa-
nut luottotietomerkinnän ja yrityksen toimintaa haluttaisiin jatkaa edelleen. Tarkoitushan
on lopulta, ettei yksikään yritys menisi konkurssiin.
 Tarkistettu
4.0



Pöytäkirjan asiakohta PTK 52/2017 vp
Yleiskeskustelu päättyi.

Eduskunta hyväksyi hallituksen esitykseen HE 12/2017 vp sisältyvien 1.-7. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


