















































DEMCDF3.tmp.xml


Pöytäkirjan asiakohta PTK 10/2017 vp
Pöytäkirjan asiakohta 

PTK 10/2017 vp

Täysistunto

Tiistai 21.2.2017 klo 14.02—17.57

4. Kansalaisaloite avioliiton säilyttämisestä aidosti tasa-arvoisena, miehen ja naisen välise-
nä liittona ja sukupuolineutraalin avioliittolain kumoamisesta

Kansalaisaloite KAA 2/2016 vp
Valiokunnan mietintö LaVM 1/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 4.
asia. Eduskunta on ensimmäisessä käsittelyssä yhtynyt lakivaliokunnan ehdotukseen kan-
salaisaloitteeseen sisältyvän lakiehdotuksen hylkäämisestä.

Keskustelu

16.03 Päivi Räsänen kd: Arvoisa puhemies! Viime perjantain äänestyksessä Aito avio-
liitto -kansalaisaloite ei saanut eduskunnan enemmistön tukea, ja sen seurauksena 1.3.
avioliittolainsäädäntömme perusta muuttuu. Sukupuoliperusteisesta miehen ja naisen
avioliitosta siirrytään sukupuolineutraaliin avioliittoon, ja tämä muutos ja sen vaikutukset
eivät koske vain pientä, marginaalista vähemmistöä. Sen kulttuurinen vaikutus on suurem-
pi kuin prosessin aikana hankkeen kannattajat ovat halunneet myöntää.

Voimaan astuva lainsäädäntö on monella tavoin huonosti valmisteltu. Siitä puuttuu lap-
sivaikutusten arviointi samoin kuin vaikutusten arviointi sanan- ja uskonnonvapauden to-
teutumisesta.

Ihmisten vakaumukset ja maailmankatsomukselliset näkemykset eivät muutu 1.3. Edel-
leen senkin jälkeen osa suomalaisista pitää avioliittoa vain miehen ja naisen välisenä, ja on-
kin todettava, että tuon maaliskuisen muutoksen myötä avioliittokäsitys yhteiskunnassa
pirstoutuu. Esimerkiksi evankelisluterilaisen kirkon kohdalla tämä jo nyt repii kirkkoa au-
ki, kun osa papeista aikoo ryhtyä vihkimään samaa sukupuolta olevia pareja, ja kuitenkin
kirkko piispojen johdolla ja kirkolliskokouksen johdolla on selkeästi linjannut ja vahvista-
nut, että avioliitto kirkossa tulisi ja tulee solmia vain miehen ja naisen välillä. Eli lainsää-
däntö on tällä hetkellä ajamassa kirkkoa vaikeaan tilanteeseen.

Arvoisa puhemies! Pöydille on edustaja Antero Laukkasen nimellä jaettu kaksi lausu-
maehdotusta, joita varmasti tässä vielä perustellaan tarkemmin. Toinen koskee nimen-
omaan kirkkojen ja uskonnollisten yhdyskuntien vihkimyskäytäntöjä ja toinen sitten adop-
tiolainsäädäntöä. Olemme edustaja Laukkasen kanssa sopineet niin, että hän tulee esittä-
mään tuon ensimmäisen lausuman, ja, arvoisa puhemies, teen nyt ehdotuksen tuosta toises-
ta lausumaesityksestä. Esitän, että "eduskunta edellyttää, että hallitus ryhtyy valmistele-
maan lainsäädäntöä, joka turvaa adoptioon luovuttavien tahojen oikeuden vaikuttaa lapsen
sijoituksessa perhemuodon valintaan", eli esitän, että eduskunta hyväksyy tämän toisen
lausumaehdotuksen.
 Tarkistettu
4.0



Pöytäkirjan asiakohta PTK 10/2017 vp
Tästä haluan todeta, että avioliittolain valmistelun yhteydessä nousi esille huoli siitä,
että samaa sukupuolta olevien henkilöiden avioliiton hyväksyminen saattaa vaikeuttaa
suomalaisten adoption hakijoiden mahdollisuutta kansainväliseen adoptioon, sillä tiedäm-
me, että osa lähtömaista ei hyväksy lapsen sijoittamista samaa sukupuolta oleville pareille.
Ja jos osa näistä adoptioväylistä sulkeutuu, niin silloinhan tilanteesta kärsivät kaikki. Mah-
dollisesti jo vireillä olevia adoptioprosesseja joudutaan keskeyttämään, ja adoptioproses-
sien keskeytyminen tai estyminen ei ole näiden lasten etu. Tällöin adoptioon annettavia
lapsia olisi vähemmän, ja korostan, että tällöin myös kaikkien parien, samaakin sukupuol-
ta olevien, odotusajat venyisivät. Nykytilanteessahan samaa sukupuolta olevilla pareilla ei
ole mahdollisuutta adoptoida maista tai tahoilta, jotka eivät tunnusta tätä sukupuolineutraa-
lia avioliittoa.

Nykyisessä adoptiolaissa on määritelty lapsen sijoittamista koskevat periaatteet, ja lain
perusteluissa on todettu, että pykälä koskee pelkästään kotimaisia vieraan lapsen adoptioi-
ta mutta tästä momentista ilmeneviä periaatteita voidaan soveltuvin osin noudattaa myös
myönnettäessä lupia kansainväliseen adoptioon. Sen vuoksi adoptiolakiin tulisi lisätä avio-
liittolain muutoksen huomioiva eri perhemuotoja koskeva lisäys, joka mahdollistaisi lap-
sen vanhempien ja muiden adoptioon antavien tahojen oikeuden vaikuttaa lapsen sijoituk-
sessa perhemuodon valintaan. Tällä muutoksella parannettaisiin adoptiolasten saamista
muutoslain tullessa voimaan sekä turvattaisiin adoptiohakijoiden oikeutta kansainväliseen
adoptioon myös sellaisista maista, jotka eivät ole hyväksyneet samaa sukupuolta olevien
parien avioliittoa.

Korostan myös sitä, että on tasapuolista ja on myös lainsäädännön kannalta selkeää, että
kansainvälistä adoptiota ja kotimaista adoptiota, molempia, koskevat samat periaatteet
adoptioon antavien tahojen oikeuksien suhteen. Tällä ehdotetulla muutoksella, jota siis täs-
sä ponnessa ehdotetaan, parannettaisiin ensisijaisesti juuri lasten oikeutta adoptiovanhem-
piin, vähennettäisiin konfliktitilanteita adoptioon antavien tahojen kanssa ja vältettäisiin
adoptioprosessien pidentymistä. Norjan lainsäädännössä on tämäntyyppinen periaate. Ja
kun siinä yhteydessä, kun eduskunta viime kaudella hyväksyi tätä samaa sukupuolta ole-
vien avioliittolakia, ei tehty lapsivaikutusten arviointia, niin ei myöskään arvioitu adoptio-
lasten tilannetta tältä kannalta, ja tältä osin tämä on todellakin puutteellinen.

Haluan vielä, arvoisa puhemies, todeta tästä toisesta ponnesta, jonka edustaja Laukka-
nen tulee kohta hyvin perustelemaan, että tämä on kirkkojen autonomian kannalta erittäin
tärkeä asia ja tärkeä ehdotus. On käsittämätöntä ja on uskonnollisten yhdyskuntien ja kirk-
kojen kannalta, kirkkojen itsemääräämisoikeuden kannalta todella ristiriitaista, jos kirkon
opin ja päätösten vastaisesti, pelkän lainmuutoksen vuoksi voidaan ryhtyä toimimaan toi-
sin kuin kirkon oppi edellyttää. Ja muistutan edustajia siitä, että niin kauan kuin täällä on
käsitelty joko parisuhteen rekisteröintiä koskevaa lainsäädäntöä tai sitten tätä samaa suku-
puolta olevien avioliittoa, niin valiokuntien mietinnöissä kuin täällä salikeskustelussa on
toistuvasti todettu, että tällä ei haluta vaikuttaa kirkkojen päätöksentekoon vaan kirkot saa-
vat itse tehdä ratkaisunsa. Nyt näemme tilanteen. Evankelisluterilainen kirkko on tehnyt
selkeästi sen linjauksen, että vihitään vain miehen ja naisen välisiä pareja, ja silti me näem-
me, että 1.3. mahdollisesti alkaa aivan toisenlainen käytäntö pelkästään eduskunnan teke-
män lainsäädännön vuoksi, mikä loukkaa kirkon autonomiaa, loukkaa kirkon itsemäärää-
misoikeutta omasta opistaan ja omista käytännöistään.

Toinen varapuhemies Arto Satonen:  Voimme ottaa tähän vaiheeseen lyhyen debatin.
2



Pöytäkirjan asiakohta PTK 10/2017 vp
16.12 Paavo Arhinmäki vas (vastauspuheenvuoro):  Arvoisa herra puhemies! Edustaja
Räsänen totesi, että lapsivaikutusten arviointia ei ole tehty lainsäädännön osalta. Pata kat-
tilaa soimaa: Lapsiasiavaikutusten arviointi haluttiin tehdä lakivaliokunnassa. Tämän kan-
salaisaloitteen osalta kristillisdemokraatit ja perussuomalaiset vastustivat lapsivaikutusten
arvioinnin tekemistä.

Arvoisa puhemies! Tällä tasa-arvoisella avioliittolailla, joka astuu voimaan 1.3., mikä
on iloinen asia, iloinen asia Suomen kansan enemmistölle, on harvinaisen vahva tuki taka-
naan. Kansan enemmistö kannattaa sitä, viime kaudella eduskunnan enemmistö kannatti
sitä, ja nyt vielä uudestaan on saatu tämän eduskunnan kanta, joka on 120—48 tasa-arvoi-
sen avioliittolain puolesta. Minusta oli arvoton näytelmä ja kohtuutonta ihmisille, että hei-
tä roikutettiin epätietoisuudessa niin pitkään siinä, astuuko tämä laki voimaan. Mutta pi-
dän oikeana sitä, että mietintö tuotiin saliin äänestettäväksi, ja myös sitä, että nyt on saatu
[Puhemies koputtaa] niin selkeä näkemys kahdelta eduskunnalta, että tämän jälkeen asiaan
ei enää tarvitse palata.

16.13 Sari Essayah kd (vastauspuheenvuoro): Arvoisa puhemies! Olisin kysynyt edusta-
ja Arhinmäeltä sitä, millä tavalla näette tämän uskonnonvapauskysymyksen tässä toteutu-
van, kun toisella näistä lausumista pyritään nimenomaan takaamaan se, että kirkkojen ja
uskonnollisten yhdyskuntien autonomia omasta opistaan säilyy. Näettekö minkäänlaista
ristiriitaa siinä, mikä tilanne Suomessa 1.3. astuu voimaan, jolloinka osa esimerkiksi kirk-
kojen papeista on ilmoittanut, että he tulevat vihkimään samaa sukupuolta olevia pareja,
vaikka kirkossa ei ole olemassa vihkikaavaa tätä varten?

Tässä huomauttaisin Norjan esimerkistä. Norjahan aikoinaan teki lainsäädäntöön selke-
än lausuman, jossa todettiin, että mikäli uskonnollisella yhdyskunnalla ei ole tästä liturgi-
aa, niin silloin tällainen vihkiminen ei ole pätevä. Nykyään Norjan luterilainen kirkko vih-
kii samaa sukupuolta olevia pareja, mutta tämä oli nimenomaan kirkon oma päätös, ei suin-
kaan niin, että maallinen lainsäätäjä tekee tilanteen niin epäselväksi, että kirkkojen autono-
mia ja uskonnonvapaus [Puhemies koputtaa] tässä sekoittuvat.

16.14 Paavo Arhinmäki vas (vastauspuheenvuoro):  Arvoisa herra puhemies! Minun ja
vasemmiston lähtökohta politiikassa on aina se, että politiikkaa ja uskontoa ei pidä sekoit-
taa keskenään. Se on hyvin tärkeätä, että henkilökohtaisella tasolla pitää jokaisella olla oi-
keus omaan uskontoonsa, uskonnon harjoittamiseen, uskonnollisilla yhdyskunnilla toimi-
miseen ihan riippumatta siitä, mitä ne yhdyskunnat ovat, Suomen lainsäädäntöä kuitenkin
noudattaen. Ja sen vuoksi myöskään tämä laki ei pakota yhtäkään kirkkoa tai uskonnollista
yhdyskuntaa vihkimään pareja.

Mutta se, että tällä hetkellä ainakin evankelisluterilaisen kirkon sisällä käydään keskus-
telua siitä, pitäisikö vihkiä, on osoitus siitä, että myös kirkko muuttuu ja yhteiskunta muut-
tuu, ja se, että on pappeja, jotka sanovat, että he tulevat vihkimään, kuvastaa sitä muutosta,
mikä suomalaisessa yhteiskunnassa on. Se muutos tulee todennäköisesti, kun enemmistö
suomalaisista kannattaa tätä, myös vaikuttamaan jossain vaiheessa kirkon päätöksiin. Mut-
ta se on kirkon oma ja itsenäinen päätös. [Puhemies koputtaa] Sitä päätöstä ei tehdä edus-
kunnassa.
3



Pöytäkirjan asiakohta PTK 10/2017 vp
16.15 Laura Huhtasaari ps (vastauspuheenvuoro): Arvoisa puhemies! On hyvä, että KD
saa tehdä politiikkaa oman ideologiansa mukaan siinä, missä vasemmistokin. Pidetään täs-
tä kiinni, että jokainen saa tehdä politiikkaa oman arvomaailmansa mukaan.

Mitä tulee tähän lapsivaikutusten arviointiin, viime kaudella haluttiin lapsivaikutusten
arviointia. Se ei kiinnostanut vastapuolen edustajia. Heitä ei kiinnostanut se, miten tämä
vaikuttaa lapsiin. Sitten tulivat nämä liitännäislait. Edelleen olisi ollut mahdollisuus tehdä
lapsivaikutusten arviointi, edelleenkään ei kiinnostanut. Nyt sitten, kun olisimme halun-
neet säilyttää sen nykytilan eli nykyisen lain, pitäisi tehdä lapsivaikutusten arviointi nyky-
tilasta. Lapsivaikutusten arvioinnithan kuuluu tehdä, kun tulee uusi laki voimaan. Kyllä me
olemme jo huomanneet, että tämä nykylainsäädäntö on toiminut oikein hyvin, ja se on kyl-
lä todella ikävää, että tällä kertaa jäimme tässä häviölle.

16.17 Hannu Hoskonen kesk (vastauspuheenvuoro): Arvoisa herra puhemies! On todel-
la ikävää, että tämä keskustelu on joskus mennyt vähän turhan kärjekkääksi, mutta omasta
puolestani haluan vielä sanoa tässä asiassa sen, että tässä mylläkässä, joka tämän avioliit-
toasian ympärillä on pyörinyt, lasten asema on jäänyt kyllä minusta liian vähälle huomiol-
le. En ota kantaa siihen, miten on päätetty tässä talossa lapsivaikutusten arvioinnin tekemi-
sestä, mutta pahinta tässä kuitenkin mielestäni on se, että pienten lasten asema on jäänyt
tässä ihan kokonaan lähes huomiotta. Lapsi on se, jonka asema pitää kaikissa olosuhteissa
turvata, ja Suomen valtio on tähän asti lähtenyt aina siitä, että pienimmän ja heikoimman
asema turvataan. Tässä asiassahan niin ei ole. Tässä aikuisten mielihalut ovat menneet
edelle muusta, ja sillä sipuli.

Mutta olen pahoillani myös siitä, että tässä kristillisen kirkon perinne heitetään mene-
mään samalla. Meillä on samaa sukupuolta olevien liittosysteemit saatu muilla laeilla kun-
toon, eikä se muuta tarvitse [Puhemies koputtaa] minun mielestäni.

16.18 Kari Tolvanen kok (vastauspuheenvuoro): Herra puhemies! Maailma ei ole ihan
niin mustavalkoinen liittyen tähän lapsivaikutusten arviointiin. Sillä nimellä sitä ei tehty,
mutta viime vaalikaudella, kun lakivaliokunta käsitteli tätä asiaa ja itsekin siellä jäsenenä
olin, kyllä me kuulimme 60 asiantuntijaa, ja siellä oli muun muassa lastenpsykiatreja ja
monia muita asiantuntijoita, Pelastakaa Lapset ja Mannerheimin Lastensuojeluliitto ja niin
edespäin. Heiltä tätä lasten asemaa selvitettiin, ja se oli vahvasti puolesta ja vastaan sen
ideologian mukaan, mitä he edustivat. Että en oikein usko, että tämä lapsivaikutusten arvi-
ointi mikään taikasana olisi ollut. Se on tehty, mutta ei tällä nimellä.

Sitten kun on kuitenkin meillä pariskuntia, jotka ovat adoptiolasta odottaneet ulkomail-
ta pitkään, niin se on huolenaihe minulla tässä, miten heille on jo käynyt ja tulee käymään,
että saavatko he lapsia vain sen takia että tämä laki on hyväksytty — mikä on ihan perus-
teltua. Se on hyväksytty, ja tässä on ihan hyvä edustaja Laukkasen lausumaehdotus, tämä
kakkonen, että pystyttäisiin [Puhemies koputtaa] valmistelemaan lainsäädäntöä, joka tur-
vaa adoption. Se on hyvä lausumaehdotus.

16.19 Antero Laukkanen kd (vastauspuheenvuoro): Arvoisa herra puhemies! Arvostan
vasemmistoliittoa siitä, että he todella näkivät tärkeäksi, että kansalaisaloitteen henki on
se, että se tuodaan tänne saliin, ja se oli heillä hyvin yksimielinen päätös.

Ymmärrän myös sen, että koska edustaja Arhinmäellä ei ole ollut mahdollisuutta olla
siellä lakivaliokunnassa, niin hän ei ihan sitä kulkua tiedä, miten se meni siellä. Kun syk-
4



Pöytäkirjan asiakohta PTK 10/2017 vp
syllä tämä aloite tuli valiokuntaan, silloin kristillisdemokraatit ja perussuomalaiset esitti-
vät, että tehtäisiin lapsiasiainvaikutusten arviointi, mutta monesta erilaisesta syystä, joita
nyt en tässä käy läpi, sitä ei tehty ja tilanne viivästyi. Nyt sitten kun viime viikolla esitet-
tiin, että se pitäisi tehdä, niin emme sitä enää halunneet tehdä siitä syystä, että tämän kan-
salaisaloitteen tarkoitus oli kumota laki, joka on tulossa voimaan 1.3. Olisi ollut mahdo-
tonta sitten kunnioittaa tätä kansalaisaloitteen henkeä tekemällä jotain muuta.

16.20 Joona Räsänen sd (vastauspuheenvuoro): Arvoisa puhemies! Tätä keskustelua täs-
sä salissa näiden asioiden tiimoilta on nyt aika paljon käyty, ja aika usein tullaan juuri tä-
hän lapsivaikutusten arviointiin. Niin kuin tuolla lakivaliokunnan puheenjohtaja jo viitta-
si, niin hieman eri nimellä sitä viime kaudella jo käsiteltiin, ja sopii kyllä kysyä: minkälai-
sia lausuntoja olisi pitänyt saada, että se olisi jonkun mielipiteen muuttanut? Kun on aivan
selvää, että asiantuntijoillakin oli erilaisia näkemyksiä siitä, mitä se tarkoittaa, niin minkä-
laisia lausuntoja olisi pitänyt siitä saada, että täällä sali olisi ollut yksimielinen? En usko
siihen, että tämän asian puute olisi nyt ratkaissut tätä suuntaan tai toiseen.

Sitten täytyy todeta, juuri näin kuin edustaja Arhinmäki sanoi, että pidetään politiikka ja
uskonto erossa toisistaan ja kirkko tehköön sitten ne päätökset, mitä kirkko haluaa tehdä.

16.21 Päivi Räsänen kd (vastauspuheenvuoro):  Arvoisa herra puhemies! Kyllä tässä,
edustaja Arhinmäki, nyt politiikka sekaantuu uskontoon ja kirkon asioihin. Evankelislute-
rilaisen kirkon piispat ja kirkolliskokous ovat hyvin selkeästi linjanneet, että kirkossa avio-
liitto tarkoittaa miehen ja naisen välistä liittoa, ja nyt pelkän lainsäädännön muutos tulee ai-
heuttamaan tämän tilanteen, mikä 1.3. näkyy, ja tässä suhteessa olisi mahdollista toimia
toisin. Sen takia tuota pontta ehdotetaan.

Lapsivaikutusten arviointia viime viikolla lakivaliokunnassa ehdotettiin vain sitä var-
ten, että oltaisiin saatu siirrettyä tuo äänestys suuressa salissa tasa-arvoisen avioliittolain
voimaantulon jälkeen, ja se olisi ollut kyllä arvoton näytelmä myös tämän [Puhemies ko-
puttaa] kansalaisaloitteen käsittelyn kannalta.

16.22 Mika Niikko ps (vastauspuheenvuoro): Arvoisa puhemies! Haluaisin ottaa kantaa
tähän edustaja Arhinmäen mainitsemaan sukupuolineutraalin avioliittolain kannatuksen
suuruuteen.

Tosiaan Ylehän teki sen kysymyksen, ja sen kyselytutkimuksen mukaan kansahan halu-
aisi tämmöisen niin sanotun tasa-arvoisen avioliittolain. Mutta sitten kun nämä kysymyk-
set asetettiin oikeaan muotoon, niin kuin muun muassa Ajatuspaja teki tämän kyselytutki-
muksen ihan tämmöisellä ulkopuolisella gallupfirmalla TNS:llä, niin siellä kyselytulokset
olivat toisenlaisia: kun kysyttiin oikeasti sitten myös tätä adoptioasiaa elikkä sitä, kuinka
moni suhtautuu myönteisesti siihen, että lapset voitaisiin adoptoida esimerkiksi sateenkaa-
riperheeseen, niin vain 4 prosenttia kannatti sitä ja 62 prosenttia kannatti miehen ja naisen
välistä perhemuotoa, johon lapset adoptoitaisiin. Elikkä nyt kun tästä avioliittolaista äänes-
tettiin, niin eivät ikävä kyllä monet äänestäessään tienneet, että me äänestimme myös sa-
malla lapsen adoptiosta perheen ulkopuolelle, myös homo- ja transperheitten keskuuteen,
ja siinä mielessä tämä asia kyllä meni [Puhemies koputtaa] aika villaisella julkisuudessa.
5



Pöytäkirjan asiakohta PTK 10/2017 vp
Toinen varapuhemies Arto Satonen: Myönnän vielä seuraavat vastauspuheenvuorot:
edustajat Kärnä, Tanus, Arhinmäki ja debatin aloittanut edustaja Räsänen Päivi, jos hän ha-
luaa puheenvuoron käyttää.

16.23 Mikko Kärnä kesk (vastauspuheenvuoro): Arvoisa herra puhemies! Toistan nyt it-
seäni tässä salissa näistä lapsivaikutusten arvioinneista: Minulle ainakin riittää arvioinnik-
si Coloradon yliopistossa laadittu 50 000 tutkimuksen koontitutkimus, jossa todetaan, että
ei ole mitään eroa siinä, kasvaako lapsi heteroperheessä vai sateenkaariperheessä. Tärkein-
tä näille lapsille on se, että heillä on rakastavat vanhemmat.

Olen hyvin iloinen tästä päätöksestä ja siitä, että tasa-arvoinen avioliittolaki tulee voi-
maan. Se on mielestäni hieno Suomi 100 -päätös, joka ilmentää rohkeutta ja rakkautta ja
vapautta. Niitä me tarvitsemme enemmän tähän maahan.

Avioliitto tietysti maallisesta näkökulmasta on kahden täysivaltaisen ihmisen solmima
taloudellinen sopimus. Olen myös sitä mieltä, että kyllä, kirkon autonomiaa tulee kunnioit-
taa omissa asioissaan ja uskonnollisten yhteisöjen on voitava itsenäisesti päättää, millä ta-
valla he suhtautuvat samaa sukupuolta olevien avioliittoihin, mutta me täällä käsittelemme
tätä asiaa maallisesta näkökulmasta.

16.25 Sari Tanus kd (vastauspuheenvuoro):  Arvoisa herra puhemies! Arvot ja asenteet
ovat olleet pitkälti määrittämässä tätä lainsäädäntöä. Sanoisin myös edustaja Arhinmäelle,
kun oli puhe, kuinka vähemmistöihin kuuluvat ovat seuranneet tätä keskustelua ja miten he
ovat sen kokeneet, että toivoisin muistettavan, että meillä on valtava joukko Suomen kan-
salaisia, jotka ovat todella surreet, olleet surullisia, että he ovat menettämässä nyt sellaisen
perinteisen instituution kuin avioliiton. Paljon tulee postia siitä, että avioliitto ei tule ole-
maan sellainen instituutio, johon he ovat aikanaan menneet, niin että toivoisin sellaista
kunnioittavaa suhtautumista myös tätä enemmistöä kohtaan.

Sitten nimenomaan jos uskonto, kirkkokunnat ja valtiovalta halutaan pitää erillään, niin
toivoisin, että te todella näihin lausumiin perehtyisitte, koska näiden hyväksyminen edel-
lyttää, että näin tulee jatkossa tapahtumaan. Samoin tämä adoptioasia: jos lasten asia on
tärkeä, adoption jatkuminen on tärkeää, niin näitä tulisi hyväksyä, koska minä pelkään, että
adoptiot loppuvat tästä maasta tai [Puhemies koputtaa] ne tulevat erittäin erittäin vaikeiksi.

16.26 Paavo Arhinmäki vas (vastauspuheenvuoro):  Arvoisa herra puhemies! Olen iloi-
nen siitä, että meidän ei tämän keskustelun jälkeen enää tarvitse palata tähän asiaan edus-
kunnassa. [Laura Huhtasaari: Älä ole niin varma!] Kansan enemmistö ja kahden eri edus-
kunnan enemmistö on siunannut tasa-arvoisen avioliittolain, ja se on suuri ja hieno asia.
Itse olen teidän näkökulmastanne ilmeisesti siinä aidossa avioliitossa, kun se on miehen ja
naisen välinen avioliitto. Se ei millään tavalla muutu 1.3., kun samaa sukupuolta olevilla
on mahdollisuus mennä naimisiin.

Lasten tärkein oikeus on saada rakastavat ja huolehtivat vanhemmat, ja tämä parantaa
tätä mahdollisuutta. Tämä on herättänyt kirkon piirissä keskustelua. Kysymys ei ole puo-
luepolitiikasta eikä maallisesta politiikasta vaan siitä, että kirkossa käydään joka tapauk-
sessa, ja on syytä käydä, keskustelua. Sen mukaan kuin yhteiskunta muuttuu, kirkonkin pi-
tää muuttua, jos kirkko haluaa säilyttää jäsenensä.
6



Pöytäkirjan asiakohta PTK 10/2017 vp
Toinen varapuhemies Arto Satonen: Vielä edustaja Räsänen Päivi, vastauspuheenvuo-
ro, ja sen jälkeen puhujalistaan.

16.27 Päivi Räsänen kd (vastauspuheenvuoro):  Arvoisa herra puhemies! Aloitan tästä,
mihin edustaja Arhinmäki päätti. On totta, ja mekin nimenomaan kannatamme sitä, että
kirkon tulee itse saada tehdä omat päätöksensä, mutta nyt täytyy huomioida, että kirkollis-
kokous ei ole tehnyt sellaista päätöstä, että kirkon sisällä alettaisiin laillisesti vihkimään sa-
maa sukupuolta olevia pareja. [Paavo Arhinmäki: Jeesuskin oli kapinallinen aikanaan!]
Piispat ovat olleet tämän takana, ja silti tuo voimaan astuva lainsäädäntö nyt yhtäkkiä
muuttaakin tilanteen niin, että ainakin joidenkin oikeusoppineiden mielestä nämä liitot
ovat juridisesti päteviä, joihin kirkon papit vastoin kirkon kantaa suorittaisivat vihkimisiä.
Avioliittoon vihkiminen on osa uskonnon harjoittamista kirkon sisällä, eli mielestäni tässä
kyllä loukataan nimenomaan tätä uskonnon harjoittamisen ja kirkon autonomian periaatet-
ta. Sen takia toivon, [Puhemies koputtaa] että eduskunta voisi hyväksyä tuon ponnen.

16.28 Antero Laukkanen kd:  Arvoisa herra puhemies! Jaan tämän puheeni kahteen
osaan. Ensimmäinen on niin sanottu selkokielinen osa. [Hälinää — Puhemies koputtaa]

Toinen varapuhemies Arto Satonen: Kuunnellaan puhujaa.

Jaan puheeni siis kahteen osaan. Ensimmäinen osa on selkokielinen osa, ja sitten toinen
on enemmän näistä ikään kuin vaikeista lakiteknisistä syistä.

Selkokielellä. Tilanne 1.3. jälkeen on se, että sekä ne, jotka haluavat, että avioliitto säi-
lyy vain miehen ja naisen välisenä, ja ovat sitä mieltä, että papit eivät saa vihkiä samaa su-
kupuolta olevia pareja, tulevat haastamaan oikeuteen ne, jotka ovat toista mieltä, ja taas ne,
jotka ovat sitä mieltä, että papin on tämän uuden lain mukaan vihittävä samaa sukupuolta
olevia pareja, tulevat haastamaan oikeuteen nämä puolet. Näin ollen, puhemies, molem-
min puolin pöytää syntyy oikeustilanteita ja käräjäoikeudet ruuhkaantuvat, hovioikeudet
ruuhkaantuvat, korkeimmat oikeudet ruuhkaantuvat, koska — ja nyt selkokielellä — tämä
laintila on muuttunut niin paljon, että avioliittolain, joka ohjaa kirkkolakia, tarkkarajaisuus
ei ole enää selvä. Siis: avioliittolaki on dominantti, se ohjaa kirkkolakia, ja nyt molemmin
puolin pöytää halutaan varmistaa oikeuslaitokselta, mikä laki lopulta on voimassa.

Arvoisa puhemies! Juuri tähän tilanteeseen olen tehnyt tämän lausuman, jonka nyt luen,
jotta kirkko ja uskonnolliset yhdyskunnat aidosti säilyttäisivät oman oikeutensa avioliiton
vihkimiskaavaan. Esitän lausuman: "Eduskunta edellyttää, että hallitus selvittää, edellyt-
tääkö voimaantuleva avioliittolain sääntely lainsäädännön täsmentämistä, jotta kirkkojen
ja muiden uskonnollisten yhdyskuntien autonomia vihkimiskäytäntöjen osalta voidaan tur-
vata." Käytännössä tämä lainmuutos voisi olla esimerkiksi vain sellainen yksinkertainen li-
säys, että henkilö, jonka uskonnollinen yhdyskunta tai kirkko on valtuuttanut vihkimisen
toimittamaan, on velvollinen noudattamaan tuon yhdyskunnan sääntöjä. Mistään muusta
tässä ei ole kysymys. Tämän jälkeen kirkko ja myös muut yhdyskunnat voisivat itsenäises-
ti päättää, miten he suhtautuvat tähän uuteen avioliittolakiin. Se olisi täysin heidän sisäi-
nen asiansa, ja yhtään oikeudenkäyntiä ei tarvitsisi käydä. Tätä tässä nyt edistetään. [Peter
Östman: Antero puhuu viisaasti!]

Arvollinen — arvoisa puhemies! [Naurua] — Tuli tämä kirkollinen retoriikka tässä mu-
kaan. Kun on pastoritausta, niin se vähän näkyy täällä. Mutta ei ole tarkoitus saarnata vaan
7



Pöytäkirjan asiakohta PTK 10/2017 vp
olla vaikuttamassa siihen, että meidän lainsäädäntömme olisi nyt järkevää tämän muuttu-
neen tilanteen jälkeen.

Kirkollinen vihkiminen voidaan toimittaa paitsi evankelisluterilaisissa ja ortodoksisissa
kirkoissa myös yli 50 muussa uskonnollisessa yhdyskunnassa, jonka jäsenelle on myönnet-
ty vihkioikeus. Näissä yhdyskunnissa on kristillisiä, juutalaisia ja islaminuskoa sekä itä-
maisia uskontoja ja luonnonuskontoa tunnustavia yhteisöjä. Lausumaehdotuksella ei puu-
tuta näiden yhteisöjen perustuslaissa turvattuun uskonnonvapauteen ja sisäiseen autonomi-
aan koskien avioliittoon vihkimistä, vaan päinvastoin: sen tarkoitus on turvata kirkkojen ja
muiden uskonnollisten yhdyskuntien vihkimiskäytännöt myös jatkossa. Voimassa olevan
avioliittolain 16 §:n mukaan vihkimisen vähimmäisvaatimusten lisäksi kirkollisen vihki-
misen muut ehdot ja muodot määrää se uskonnollinen yhdyskunta, jossa vihkiminen toi-
mitetaan. Lainsäätäjä on tarkoittanut jättää paitsi vihkimisen kaavan ja vihkimisessä nou-
datettavat uskonnolliset muodot myös opilliset kysymykset avioliitosta uskonnollisten yh-
dyskuntien itsensä päätettäviksi. Oikeuden saada kirkollinen vihkiminen avioliittoon on
katsottu riippuvan evankelisluterilaista ja ortodoksista kirkkoa koskevasta lainsäädännös-
tä sekä kussakin uskonnollisessa yhdyskunnassa sen omista määräyksistä ja opillisista ra-
joituksista. Sen sijaan julkisen vallan tehtävänä on huolehtia siitä, että aina on joku, jolla on
vihkioikeus eli oikeus siviilivihkimiseen.

Myös avioliittolain muutoslain perusteluissa todettiin, että lainmuutoksella ei puututa
uskonnollisten yhdyskuntien oikeuteen määrätä siitä, keitä ne vihkivät avioliittoon. Tästä
huolimatta on eräissä oikeustieteellisissä asiantuntijalausunnoissa katsottu, että sukupuoli-
neutraalin avioliittolain tullessa voimaan voitaisiin kirkolliseen avioliittoon vihkiä samaa
sukupuolta olevia pareja vastoin kyseisen uskonnollisen yhdyskunnan avioliittokäsitystä ja
että näin solmittu avioliitto olisi aina pätevä. Lisäksi on katsottu, että uskonnollisella yh-
dyskunnalla olisi avioliittoasetuksen mukainen velvollisuus ilmoittaa näin suoritettu vih-
kiminen viipymättä väestötietojärjestelmään. Kirkkojen ja yhdyskuntien autonomian kan-
nalta tällaisen menettelyn hyväksyminen loukkaisi niiden uskonnonvapautta, sillä avioliit-
toon vihkiminen on uskonnollisessa yhdyskunnassa osa uskonnon harjoittamisen oikeutta
— näin on todennut perustuslakivaliokunta vuonna 2008 lausunnossaan numero 8 — ja tä-
män toteuttaminen tulee julkisen vallan turvata perustuslain 22 §:n nojalla. Nykyisen oi-
keustilan täsmentäminen yhteiskunnallisen avioliittolain muuttumisen yhteydessä on pe-
rusteltua, sillä aikaisemmin tällaisiin mahdollisiin ongelmiin ei ole voitu varautua. Kun
avioliittolainsäädännössä on tehty selkeä jako siviilivihkimisen ja kirkollisen vihkimisen
välillä, niin tätä eroa on syytä kunnioittaa niin, että kirkolliseen vihkimiseen oikeutetut voi-
vat jatkossakin vihkiä vain oman uskonnollisen yhdyskuntansa määräämien ehtojen ja
muotojen mukaisesti.

Arvoisa puhemies! Kirkossa on käyty keskustelua erilaisissa seminaareissa, erilaisissa
Kirkkohallituksen tilanteissa ja kokouksissa, joihin on pyydetty lainsäätäjän, tämänkin ta-
lon, apunaan käyttämiä professoreita ja asiantuntijoita, jotka ovat mielipiteissään jakautu-
neet kahtia. Toinen toteaa, että nykyinen kirkkolaki on riittävä, ja toiset toteavat, että ny-
kyinen kirkkolaki ei ole riittävä, nykyinen avioliittolaki ei ole riittävä, ja tästä professorei-
den erimielisyydestä ja tulkinnasta syntyy tämä tila, että kaikki haluavat nyt viedä nämä
asiansa oikeuden ratkaistavaksi — tai joku osa, eivät varmasti kaikki, mutta joku osa. Sen
tähden on tämä lausumaehdotus, ja toivoisin, että kaikki nämä ihmiset, jotka istuvat tässä-
kin salissa eri kirkkovaltuustoissa tai kirkkojen päättävissä elimissä, ymmärtäisivät tämän
8



Pöytäkirjan asiakohta PTK 10/2017 vp
ja tukisivat tätä lausumaa sillä tavalla, että eduskunta edellyttäisi tähän asiantilaan puuttu-
mista. — Kiitos.

16.37 Mika Niikko ps: Arvoisa puhemies! Kansalaisaloitteiden kohdalla on meidän lain-
säätäjien kiinnitettävä erityistä huomiota siihen, mitä aloitteen allekirjoittajat uskovat
aloitteen tarkoittavan. Tahdon 2013 -kampanjan yhteydessä puhuttiin, että sukupuolineut-
raali avioliittolaki ei vaikuta kirkkoihin. Moni allekirjoitti aloitteen nimenomaan sillä huo-
miolla ja edellytyksellä, että se ei vaikuta kirkkoihin. Näin tulisikin olla. Laissa on nähtä-
villä, että kirkolla ja kaikilla uskontokunnilla on oikeus päättää siitä, millä ehdoin ne toi-
mittavat vihkimisen. Vastoin uskontokunnan omia määräyksiä toteutettu vihkiminen on
mitätön. Tämä on luonnollista. Jos avioliittokäsitys muuttuu maallisessa lainsäädännössä,
kirkolla pitää olla laillinen oikeus pitää kiinni omasta näkemyksestään. Tämä tarkoittaa si-
tä, että kirkkokunnan papin toimittama vihkiminen on pätevä vain silloin, kun pappi on toi-
mittanut kirkon ohjeistuksen mukaan tämän vihkimisen. Asiassa on kuitenkin ilmennyt
epäselvyyttä, johon liittyy sekä juridisia että inhimillisiä riskejä. Jotkut papit ovat ilmoit-
taneet vihkivänsä myös samaa sukupuolta olevia pareja. Tällaisen parin avioliitto saattaa
kuitenkin olla juridisesti mitätön.

Meidän tulisi lainsäätäjinä pyrkiä varmistamaan, ettei epäselvyyksiä synny. Siksi kan-
natan edustaja Räsäsen lausumaehdotusta, jonka mukaan... [Päivi Räsänen: Laukkasen!]
— Ei kun kannatan edustaja Räsäsen lausumaehdotusta, jonka mukaan lapsen adoptioon
luovuttavalle taholle annettaisiin yksiselitteinen oikeus vaikuttaa adoptioperheen perhe-
muotoon. Edustaja Räsäsen kannatus tulee myöhemminkin.

Arvoisa puhemies! Perustuslaki turvaa uskonnonvapauden. Norjassa on sovellettu tätä
mallia vihkimisen kannalta, ja se on osoittautunut toimivaksi. Meillä kun tällaista lainsää-
däntöä ei ole vahvistettu vielä, niin tämä lainsäädännöllisin toimin on mahdollista korjata. 

Arvoisa puhemies! Vielä adoptiosta. Kuten aikaisemmin sanoin, kannatan edustaja Rä-
säsen lausumaehdotusta, ja toivon, että... [Antero Laukkanen: Edustaja Laukkasen!] —
Anteeksi, edustaja Räsäsen edelleen. Minä en kannata Laukkasta tällä kertaa. [Naurua]

Arvoisa puhemies! Otetaanpas uudestaan: Kannatan edustaja Räsäsen lausumaehdotus-
ta. Tämä on ainut inhimillinen ratkaisu adoptiota tarvitsevien lasten kannalta. Ilman muu-
tosta on oletettavaa, että adoptiot joistain maista, organisaatioista tai vanhemmilta estyvät
tai vaikeutuvat. Tämä on rationaalinen ratkaisu kaikkien adoptiota toivovien vanhempien
kannalta. Adoptiolasta hakevia pariskuntia on enemmän kuin adoptioon välitettäviä lap-
sia. Jos adoptiolasten määrä vähenee, jonot luonnollisesti pitenevät. Pitkistä jonoista kär-
sivät kaikki, jotka odottavat adoptiovanhemmuutta — ihan riippumatta siitä, onko kysees-
sä heteropari, samaa sukupuolta oleva pari vai yksinäinen hakija. Tavoitteenamme tulisi
olla se, että adoptiotoiminta häiriintyy mahdollisimman vähän, kun avioliittolakiin tulee
olennainen muutos. Tämä on ainut oikeudenmukainen ratkaisu.

Meillä on vanhempia, jotka ajattelevat, että heidän lapsilleen paras mahdollinen vaihto-
ehto on adoptioperhe, jossa on sekä isä että äiti. Tämä ajatus on täysin hyväksyttävä. Saa-
han vanhemmalla olla ajatuksia siitä, mikä on hänen lapselleen sopivinta. On myös loogi-
sesti perusteltua ajatella, että lapselle halutaan järjestää korvaava kokemus, kun hän on me-
nettänyt isänsä ja äitinsä. Omantunnon vapautta kunnioittavassa valtiossa vanhemmalla pi-
täisi olla oikeus varmistua siitä, että hänen näkemystään lapsen adoptiotilanteessa kunnioi-
tetaan, onhan kyse hänen omasta lapsestaan. Lapset eivät kuulu valtiolle vaan vanhemmil-
9



Pöytäkirjan asiakohta PTK 10/2017 vp
le. Miksi he eivät sitten saisi vaikuttaa lapsensa tulevaan perhemuotoon, mikäli tilanne sitä
vaatii?

Sama oikeus on tarpeen antaa myös adoptioprosessiin osallistuvalle järjestölle ja valti-
olliselle toimijalle. Näin tehdään voitava sen suhteen, että adoptiot eivät häiriinny lakimuu-
toksen myötä. Norjassa on laki, jonka mukaan lasta ei anneta adoptioon samaa sukupuolta
olevalle parille, jos lapsen lähtömaa ei salli adoptioita samaa sukupuolta olevien vanhem-
pien perheeseen. Kansainvälisten adoptioiden jatkuvuuden turvaamiseksi näin tulisi toi-
mia myös Suomessa.

Arvoisa puhemies! Adoptioon liittyen tahdon vielä todeta, että esimerkiksi Amerikassa
Massachusettsin osavaltiossa on alettu suosimaan samaa sukupuolta olevia pareja adop-
tiossa. Suomessa tulisi välttää vastaava kehitys ja katsoa asiaa lapsen edun kannalta. Adop-
tiotilannetta ei pidä jättää viranomaisten arvailujen varaan.

Arvoisa puhemies! Vielä lopuksi haluan tiivistää nämä kaksi pontta, mitä täällä nyt on
esitetty. Elikkä olisi kohtuullista, että eduskunta hyväksyisi sen, että adoptiotilanteessa lap-
sen vanhemmat voisivat päättää lapsen perhemuodon. Tämä ei ole keneltäkään pois, jos
voidaan tätä termiä nyt tässä käyttää. Toinen esitys, mikä täällä on esitetty, on se, että kir-
kolla olisi lain suoja päättää, minkälaisia pareja he vihkivät. Nämä ovat kohtuullisia vaati-
muksia, ja toivon, että nämä otetaan vakavasti.

Lopuksi on vielä todettava se, että kun uusi avioliittolaki astuu voimaan 1.3., niin se sat-
tumoisin kirkkokalenterin mukaan — en tiedä, onko sattumaa vai mitä — on myös tuhka-
keskiviikko. Kirkkokalenterin mukaan tällöin alkaa pääsiäistä edeltävä 40 päivän paasto-
aika. Tämän paastoajan tarkoitus on valmistaa kristittyjä pääsiäisen viettoon, auttaa heitä
miettimään syntejään ja puutteitaan sekä tekemään niistä parannusta samalla kehottaen lä-
himmäisenrakkauden tekoihin. Täällä kun on puhuttu moneen kertaan, tänään viimeksi,
2—3 vuoden ajan siitä, että avioliitto kun muuttuu, niin se ei ole keneltäkään pois ja avio-
liitto ei käytännössä muutu heteroparien osalta, itse ainakin koen ja hyvin moni muu ko-
kee, että avioliiton merkitys tulee muuttumaan radikaalisella tavalla.

Siinä mielessä itse nyt olen jopa ajatellut sellaista lähestymistapaa, kun esimerkiksi idäs-
sä ja monessa muussa valtiossa, Keski-Euroopan valtioissa, vaikkapa Kreikassa ja muual-
la, avioliiton merkkinä sormus on oikeassa nimettömässä — tämä on myös ortodoksisen
kirkkokunnan tapa osoittaa avioliittoa — että itseni osalta aion tehdä niin, että 1.3., kun
tämä tuhkakeskiviikko ja 40 päivän paastoaika alkaa, tulen siirtämään sormuksen oikeaan
nimettömään ja pidän sitä siellä ainakin sen 40 päivän ajan, ja luotan vielä siihen, että tä-
hän asiaan tulee uusi näkökulma. Tuhkakeskiviikko tulee olemaan merkkipaalu Suomen
historiassa ajasta, jolloin yhteiskuntana käänsimme selkämme kristilliselle moraaliarvolle
ja Jumalan tahdolle tältä osin. En epäile lainkaan, etteivätkö seurakunnat huomioi tuhka-
keskiviikon sanomaa ja rukoile maamme tilanteen puolesta.

16.46 Laura Huhtasaari ps: Arvoisa puhemies! Edustaja Antero Laukkanen tarttui erit-
täin tärkeään asiaan. Koko pappien työnkuva perustuu heidän omaan uskoonsa ja omaan-
tuntoonsa. Siviilioikeuden professori Urpo Kangas on julkisesti ottanut kantaa ja ilmaissut
huolensa tästä, että papeilta voitaisiin olla viemässä omantunnon oikeus pois. Mitä papeil-
le sitten enää jää? Tätä lausumaehdotusta, että "eduskunta edellyttää, että hallitus selvittää,
edellyttääkö voimaan tuleva avioliittolain sääntely lainsäädännön täsmentämistä, jotta
kirkkojen ja muiden uskonnollisten yhdyskuntien autonomia vihkimiskäytäntöjen osalta
voidaan turvata", minä kannatan lämpimästi.
10



Pöytäkirjan asiakohta PTK 10/2017 vp
16.47 Sari Tanus kd: Arvoisa puhemies! Haluaisin ensin tuoda esiin muutamia ajatuksia,
mitkä tulivat mieleen jo tuossa aiemmin istunnossa. Pian pari vuotta hallituksen ja tämän
eduskunnan toimintaa ja keskusteluja seuranneena itselläni on lainsäädännön perusteita
kuunnellessani hämmästys ja hämmennys ollut monta kertaa päällimmäisenä olotilana.
Terveyden ja hyvinvoinnin edistäminen on yksi tärkeä kärkiteema, ja se on itselläni aina
ollut ensimmäisenä, koska ihmisten hyvinvointi tai sen puute vaikuttaa aivan kaikkeen yh-
teiskunnassa ja se viitoittaa myös yhteiskunnan tulevaisuutta. Tätä ajatellen erityisesti hei-
kommassa asemassa olevat, jotka itse eivät voi omia etujaan ajaa, on otettava erityisen hy-
vin huomioon myös lainsäädännössä.

Mikä tällainen erityisen heikossa asemassa oleva ryhmä on? Lapset, maamme tulevai-
suus — joko hyvä, valoisa, eteenpäin parempaan suuntaan menevä tulevaisuus tai suunnas-
taan epätietoinen, hämillään ja hukassa oleva tulevaisuus. Lapset ja nuoret reagoivat ym-
pärillä näkyviin tapahtumiin ja puheisiin ja kysymyksiin, joita heille esitetään. Kuulin hil-
jakkoin, että täällä Etelä-Suomessa nuorisopsykiatrian poliklinikan lähetteet ovat alku-
vuonna lisääntyneet 40 prosenttia viimevuotiseen nähden. Voi vain miettiä miksi. Mikä
yhteiskunnassa jylläsi viime vuonna tai viime viikkoina? Mikä on lisännyt nuorten pahoin-
vointia niin paljon? Yleisesti on tiedossa, että arvot ja asenteet määrittelevät meidän jokai-
sen toimintaa ja vaikuttavat ja ovat vaikuttaneet myös lainsäädännön valmistelussa. Edel-
leen esitänkin ihmetykseni, kysymykseni, johon sen toistuvasta esiin nostamisesta huoli-
matta en ole saanut vastausta: miksi toistuvasti monissa lapsiin ja nuoriin keskeisesti vai-
kuttavissa lainsäädännön muutoksissa lapsivaikutusten arviointi on kokonaan jätetty teke-
mättä? Tämä suuri tutkimusten joukko sieltä rapakon takaa USA:sta, mihin on muutamaan
kertaan viitattu, todella ei kestä kriittistä arviointia silloin kun puhutaan tieteellisistä tutki-
muksista. Tässä salissa on usein puhuttu lasten ja nuorten hyvinvoinnista ja sen tärkeydes-
tä, mutta lainsäädäntötyössä on nonsaleerattu tyystin tämä koko yhteiskunnan tulevaisuu-
den kannalta tärkein väestöryhmä.

Nyt kun ajattelemme tätä avioliittolain muutosta, niin myös nämä lausumat, niin vihki-
minen kuin adoptio, liittyvät hyvin läheisesti ja keskeisesti myös lapsiin ja lasten hyvin-
vointiin. Tähän liittyen haluaisin myös toistaa sen, mitä tuolta paikaltani jo sanoin: kun on
käyty keskustelua Aito avioliitto -kansalaisaloitteesta ja moni on nostanut esiin sen, miltä
vähemmistöistä tuntuu, kun tästä uudelleen ja uudelleen keskustellaan, niin toivottavasti
keskustelussa muistetaan myös se, että valtakunnassa on kymmeniätuhansia avioliitossa
olevia pareja, jotka surevat — jotka surivat viime viikon torstain keskustelussa, surivat per-
jantaina — sen vuoksi että Suomesta murtuu lainsäädännössä yksi keskeinen tärkeä ele-
mentti. Ei niin, että he olisivat halunneet vastustaa tai ovat vastustamassa toisten... — niin
kuin itse olen sanonut, että pariliitossa olisi voinut olla naimisissa ja avioliitossa toiset —
mutta meillä todella on surevia aviopareja, monia tänä päivänä Suomessa. Muistetaan kun-
nioituksella myös heitä.

Mutta tähän vihkimiseen liittyen haluaisin sanoa, että kannatan sekä edustaja Räsäsen
että edustaja Laukkasen esittämiä lausumia. Todella lainsäädäntö Suomessa tunnustaa us-
konnollisten yhdyskuntien autonomian, ja myös avioliittolain muutoslain perusteluissa to-
dettiin, että lakimuutoksella ei puututa uskonnollisten yhdyskuntien oikeuteen määrätä sii-
tä, keitä he vihkivät avioliittoon. Avioliittoon vihkimistä koskevat säädökset ja käytännöt
ovat kuitenkin hajallaan avioliittolaissa, kirkkolaissa ja kirkkojärjestyksessä, ja nyt on jo il-
mennyt epätietoisuutta siitä, voiko pätevän kirkollisen vihkimisen toimittaa vastoin uskon-
nollisen yhdyskunnan itselleen määräämiä muotoja ja ehtoja. Oikeustila on siten epäselvä,
11



Pöytäkirjan asiakohta PTK 10/2017 vp
joten eduskunnan on syytä selkeyttää sitä, ja toivoisin todella, että joka ikinen kansanedus-
taja perehtyisi siihen, mitä tämä tarkoittaa. En usko, että kukaan haluaisi enää lisää repiviä
vastakkainasetteluja, oikeudenkäyntiprosesseja ja niin edelleen, mitä tulee avioliittoon
vihkimiseen tai sen laillisuuteen. Jotta näin ei tapahtuisi, tämä lausuma on syytä eduskun-
nassa hyväksyä.

Sitten mitä tulee adoptioon:
Avioliittolain muuttuessa adoptiotoiminnan jatkuvuus ja laajuus on turvattava. Tämä on

selkeää ja se on erittäin tärkeää sekä adoptiota tarvitsevien lasten että kaikkien adoptiota
toivovien vanhempien kannalta. Lainsäädännön on turvattava adoption mahdollisimman
hyvä sujuvuus myös silloin kun lapsen adoptioon luovuttavan vanhemman, organisaation
tai valtion avioliittokäsitys poikkeaa Suomen lainsäädännöstä.

Ajattelisin, että itse yli 25 vuotta lääkärinä toimineena perheiden ja parien, pariskuntien
parissa erittäin paljon työtä tehneenä tiedän, kuinka kipeää on lapsettomuus. Se on proses-
si, josta kärsivät Suomessakin tuhannet pariskunnat. Toivotaan ja toivotaan, ja omaa lasta
ei tule. Kun siitä toiveesta luovutaan, sen jälkeen mietitään, lähdetäänkö adoptioproses-
siin. Se on suuri, iso päätös.

Tänä päivänä jos meillä on hedelmöityshoidoilla alkunsa saanut raskaus, jossa nainen on
lesbosuhteessa, siellä adoptio tapahtuu erittäin kätevästi ja nopeasti. Selvitin asiaa, niin jos
tällainen pariskunta ottaa yhteyttä sosiaalitoimeen esimerkiksi Helsingissä ennen synny-
tystä, siellä voidaan jo tehdä papereita valmiiksi, ja synnytyksen jälkeen on vain yksi käyn-
ti siellä ja muutamien papereiden allekirjoitus ja niiden lähettäminen, ja noin parissa vii-
kossa tällainen adoptioprosessi on selvä. Aivan toinen tilanne on silloin kun esimerkiksi
uusioperheessä halutaan adoptoida toisen puolison lapsi. Se on pitkä prosessi. Sitten vielä
kun katsotaan ulkoista adoptiota, mikä tapahtuu ulkomailta, niin se on todella pitkä ja mo-
nille raastava prosessi.

Sukupuolineutraali avioliittolaki on käsittääkseni hyväksytty maailmassa vain muuta-
massa maassa. On sanottu, että se on laillinen 18 maassa ja USA:ssa vain muutamassa osa-
valtiossa. Jos ajattelemme, mitä nyt on jo tapahtunut, esimerkiksi itänaapurista ovat adop-
tioväylät sulkeutuneet: Pietarissa on valtavasti lapsia, jotka odottavat rakastavaa kotia.
Adoptiolapsia. Sellaisia, jotka odottavat perhettä. Väylät ovat sulkeutuneet. Monet muut
maat, jotka voisivat olla adoptioon lähettävinä maina, eivät edes aloita sitä, koska eivät hy-
väksy sukupuolineutraalia avioliittolakia. Sen vuoksi näkisin, että kaikkien adoptiolasta
haluavien kannalta olisi erittäin tärkeää, että tämä toinen lausumaehdotus hyväksytään.
Tällöin myös nämä maat, jotka ovat nyt jo sulkeneet väyliänsä, tai mahdollisesti ne uudet
maat, joissa olisi paljon tarvetta adoptioperheille, voisivat avata väyliänsä. Tämä tietysti
tarkoittaa myös sitä, että kun adoptiojonossa isän ja äidin muodostamat perheet etenevät
nopeammin, niin toki myös vähemmistöön kuuluvat perheet voivat sitten saada adoptio-
lapsen nopeammin niistä maista, jotka hyväksyvät sukupuolineutraalin avioliittolain.

Kuitenkin katsoisin, että meillä on paljon adoptioperheitä odottavia lapsia. Meillä on
monia perheitä, jotka kärsivät lapsettomuudesta. Ja jotta adoptiot ulkomailta eivät koko-
naan loppuisi tässä maassa, todella toivon, että tämä lausuma adoptioon liittyen myös hy-
väksyttäisiin tässä maassa. Ei aiheuteta enää lisää kipua, ei perheille eikä niille lapsille, jot-
ka odottavat adoptiovanhempia. — Kiitos.

16.58 Peter Östman kd: Arvoisa puhemies! Tässä on ollut paljon hyviä puheenvuoroja,
mutta kertaalleen vielä. Nämä lupaukset siitä, että kirkko saa itsenäisesti päättää vihkimis-
12



Pöytäkirjan asiakohta PTK 10/2017 vp
käytännöistään, näyttävät unohtuneen jo ennen kuin tämä laki on tullut edes voimaan.
Täällä pääkaupunkiseudulla on ymmärtääkseni muutama pappi jo lähtenyt lupaamaan, että
he tulevat vihkimään samaa sukupuolta olevia heti, kun tämä laki on astunut voimaan, jo-
ten lainsäädännöllisesti kirkon tilanne on tässä vaiheessa jätetty nyt vähän sekavaksi. Käy-
tännössä yksittäiset pastorit voivat tehdä tai ainakin testaavat, tekevät, mitä lystää. Siksi on
syytä korjata lainsäädäntöön liittyvät puutteet, ja kannatan sekä edustaja Laukkasen teke-
mää lausumaa että edustaja Räsäsen tekemää lausumaa.

16.59 Päivi Räsänen kd: Arvoisa herra puhemies! Jotta kunnioitamme uskonnonvapaut-
ta ja uskonnollisten yhdyskuntien oikeutta itse päättää omasta uskonnonharjoittamisestaan
ja omasta opistaan, niin niillä tulisi olla oikeus ja mahdollisuus päättää suhtautumisestaan
aivan normaalijärjestyksessä, esimerkiksi evankelisluterilaisessa kirkossa nimenomaan
kirkolliskokouksen päätösten ja kirkkolain säätämisen kautta siihen, minkälaisia käytäntö-
jä kirkon sisällä otetaan. Tähän ovat myös kansanedustajat, nekin, jotka ovat kannattaneet
tätä lainsäädäntöä, monissa eri puheissa viitanneet, ja tähän on viitattu myös lakivaliokun-
nan mietinnöissä, mutta nyt tiedämme, että 1.3. olemme hyvin sekavan tilanteen edessä,
jossa jopa ulkoapäin sitten oikeusoppineet tulkitsevat, että ne vihkimiskäytännöt, joita
eräät kirkon papit aikovat ryhtyä noudattamaan, merkitsevät aivan laillista ja pätevää avio-
liittoon vihkimistä. Kirkko joutuu ikään kuin ilman omia päätöksiään sopeutumaan tilan-
teeseen. Tässä ei mielestäni silloin kunnioiteta näiden kirkkokuntien autonomiaa ja uskon-
nonvapautta.

Haluan vielä todeta, kun lapsivaikutusten arvioinnista puhuttiin, edustaja Kärnä viittasi
joihinkin tutkimuksiin. Nyt tietysti lapsivaikutusten arviointi on aivan eri asia kuin jotkut
tietyt tutkimukset, mutta kehottaisin tutustumaan hyvin laajaan kanadalaiseen tutkimuk-
seen, jossa on kyllä saatu selvää näyttöä siitä, että [Puhemies koputtaa] samaa sukupuolta
olevien parien kohdalla lasten kasvattamisessa on tiettyjä ongelmia.

17.01 Hannu Hoskonen kesk: Arvoisa herra puhemies! Kansalaisaloite avioliiton säilyt-
tämisestä aidosti miehen ja naisen välisenä on mielestäni kannatettava asia, sen olen mo-
neen kertaan jo sanonut. Tunnen siitä suurta surua, että tällä nykyisellä tilanteella, mihin
Suomi on ajautunut tämän asian yhteydessä, tämähän aiheuttaa sen, niin kuin edustaja Rä-
sänen äsken kuvasi hyvin, että ev.lut. kirkossa aiheutuu tämmöinen valtion lainsäädännön
kautta aiheutuva ongelma, joka hajauttaa kirkon toimintaa ja ihan varmasti vaikuttaa sen
kirkkokunnan taloudelliseen tilanteeseen. Se vanha konsti hallita asioita on hajottaa, divi-
de et impera, kaikki me sen tiedämme. Nyt sitten, kun tälle tielle on kerran lähdetty, ev.lut.
kirkon tekemässä työssä ja kirkkokuntien yleensä tekemässä työssä — kirkkokunnat ovat
autonomisia — kun niiden taloudellinen asema heikkenee, sehän tulee johtamaan siihen,
että niiden ihmisten, jotka ovat kipeimmin avun tarpeessa, mahdollisuudet apuun, mitä
seurakunnat ovat tässä ajassa antaneet hädänalaisille ihmisille, heikkenevät ihan vääjää-
mättä.

Kyllä tällä lainsäädännöllä, vaikka tässä keskustelun aikana on todisteltu, että tässä ei
ole mitään vaikutuksia, on valtavat vaikutukset yhteiskuntamme perusrakenteisiin. Sitä-
hän keskustelua tässä salissa ei ole rehellisesti uskallettu käydä. Näin vain tulee käymään,
ja se on kiistaton tosiasia. Toivon vain, että selvitään mahdollisimman pienillä lommoilla.
Eniten suurta surua tunnen siitä, että tämän kristillisen perinteen mukainen miehen ja nai-
sen välinen avioliitto menettää sen merkittävän arvon, mikä tämän yhteiskunnan kannalta
13



Pöytäkirjan asiakohta PTK 10/2017 vp
on. Perhe on suomalaisen yhteiskunnan perussolu, ja se on ollut sitä aina ja se tulee aina
olemaan. Toivon, että tästäkin tietysti selvitään jollakin keinoin eteenpäin, mutta minun
mielestäni valtiovalta ei saisi omilla toimillaan lähteä vaikeuttamaan sitä perusasiaa, mikä
on suomalaisen yhteiskunnan perusrakenne. Siitä tunnen suurta surua enkä tällaista tilan-
netta voi hyväksyä, mutta enemmistön mukaanhan [Puhemies koputtaa] tässä mennään ja
toivon mukaan mahdollisimman pienin vaurioin.

17.03 Stefan Wallin r: Arvoisa puhemies! Tämä keskustelu tuntuu ehkä hieman viivytys-
taistelulta tässä vaiheessa, osittain siksi, että, niin kuin sanoin viime viikolla, kukaan meis-
tä ei pysty enää keksimään ensimmäistäkään uutta argumenttia, ei puolesta eikä vastaan, ja
toisaalta siksi, että tämä asia on ratkaistu kertaalleen loppuvuodesta 2014 ja uudelleen vii-
me torstaina asiallisesti ja tasa-arvoinen avioliittolaki tulee voimaan ensi viikon keskiviik-
kona. Mutta toisaalta kyllähän sanoja maailmaan mahtuu, niin puhutaan sitten vain.

Edustaja Tanus viittasi niihin ihmisiin, jotka surevat tämän asian johdosta. Heille haluai-
sin sanoa, että ei tarvitse surra, vaan päinvastoin pitää olla iloinen siitä, että avioliittoinsti-
tuutio laajenee nyt koskemaan sellaisia ihmisiä, jotka haluavat osoittaa rakkauttaan mene-
mällä naimisiin mutta jotka nykyisen järjestelmän puitteissa eivät saa tehdä tätä eivätkä
mennä naimisiin. Nythän avioliittoinstituutio päinvastoin vahvistuu, koska yhä useampi
sellainen henkilö, joka ei tänään voi mennä naimisiin, pääsee nyt aidosti rakastamansa hen-
kilön kanssa naimisiin. Olkaamme iloisia tästä.

Toinen varapuhemies Arto Satonen: No niin, nyt heräsi muutaman debattipuheenvuo-
ron tarve. Myönnän debattipuheenvuoron seuraaville edustajille: Östman, Tanus ja Räsä-
nen Päivi, ja sen jälkeen debatin käynnistäneen Wallinin puheenvuoro, jos hän haluaa.

17.04 Peter Östman kd (vastauspuheenvuoro): Edustaja Wallin väitti tässä, ettei olisi mi-
tään uutta. Haluan kysyä edustaja Wallinilta, että silloin kun te olitte mukana ajamassa tätä
Tahdon 2013 -kampanjaa — te olitte ihan alkumetreillä mukana — niin käytettiin vahvana
argumenttina, että uskonnollisilla yhdyskunnilla ja kirkkokunnilla on autonominen oikeus
päättää vihkimiskäytännöistään. Miten on käymässä? Oletteko itse seurannut? Siis tiedäm-
me sen, että ev.lut. kirkon kohdalla se on kirkolliskokous, joka päättää tästä asiasta, mutta
siitä huolimatta me olemme jo nähneet, niin kuin sanoin aikaisemmassa puheenvuorossa,
että jotkut papit täällä Helsingissä lähtevät uhoamaan jo heti alkumetreillä, että he aikovat
kyllä vihkiä. Eikös tämä ole uusi asia, josta olisi syytä keskustella? Eikös tämä ole ongel-
ma teidän mielestä? Silloin petätte sen lupauksen, mitä te olette luvanneet, että kirkkokun-
nilla on oikeus päättää, koska nyt on sekava tilanne.

17.05 Sari Tanus kd (vastauspuheenvuoro): Arvoisa herra puhemies! Edustaja Wallinil-
le: todella sitä rakkautta tähän maailmaan tarvitaan enemmän jokaiselle meille, että olisi
syytä opetella varmasti jokaisen meidän paremmin ja enemmän toinen toisiamme rakasta-
maan, puhumattakaan sitten siitä parisuhteesta. Jos tässä olisi tilanne, että jotkut ovat me-
nossa naimisiin esimerkiksi pariliittoon ja toiset menevät avioliittoon, niin tilanne olisi toi-
nen, mutta nyt ollaan todella siinä, että 1.3. sukupuolineutraali avioliittolaki astuu voimaan
ja se on monien kannalta erittäin surullinen tilanne. Avioliitto sinänsä ei tule muuttumaan
miehen ja naisen välisenä perusinstituutiona, yhteiskunnan perusyksikkönä se tulee säily-
mään meidän monien mielessä, mutta monet kansanedustajat ja kansalaiset eivät todella ta-
14



Pöytäkirjan asiakohta PTK 10/2017 vp
jua, ymmärrä, että nyt ollaan paljon paljon suuremmassa risteyskohdassa. Oras Tynkky-
nen aikanaan sanoi, että rekisteröity parisuhde oli vain alkulaukaus, [Puhemies koputtaa] ja
tässä on seuraava etappi. Moniavioisuusaloitetta on tulossa jo.

17.07 Päivi Räsänen kd (vastauspuheenvuoro): Arvoisa herra puhemies! Ei tässä nyt ole
kysymys, edustaja Wallin, mistään viivytystaistelusta. Me perjantaina äänestimme ja hävi-
simme äänestyksen. Nyt on kysymys kahdesta ponnesta. Toinen ponsi koskee uskonnollis-
ten yhdyskuntien autonomiaa ja nimenomaan tätä evankelisluterilaisen kirkon tilannetta, ja
toinen ponsiesitys koskee sitten adoptio-oikeutta ja nimenomaan sitä ongelmaa, että meil-
lä tämän uuden lainsäädännön johdosta adoptiolasten saaminen kansainvälisessä adoptios-
sa heikkenee. Te ette ehkä ollut kuulolla, kun käytiin tästä asiasta keskustelua, mutta kun
olette ollut vielä kirkollisten asioiden ministeri, niin toivoisin, että ottaisitte kantaa nyt tä-
hän kirkon autonomiakysymykseen. Eikö ole niin, että nimenomaan kirkolliskokous on se
elin, jonka pitäisi saada päättää, miten kirkossa menetellään? Nythän tässä [Puhemies ko-
puttaa] kävellään kirkolliskokouksen ja piispojen päätösten yli.

17.08 Stefan Wallin r (vastauspuheenvuoro):  Arvoisa puhemies! Sanoin tuossa alussa,
että yksikään meistä ei pysty keksimään tähän yhtään uutta argumenttia, ei puolesta eikä
vastaan. Olen edelleen sen kannalla, mikä luki tässä kansalaisaloitteessa, että vihkimisky-
symys on kirkon oma asia, ja ymmärtääkseni kukaan meistä ei ole pyrkinyt siihen puuttu-
maan. Se, että yksittäiset papit tai kirkolliskokouksen maallikkojäsenet tai papit haluavat
kyseenalaistaa tätä tai rupeavat vihkimään ihmisiä, ei ole meidän suustamme tullutta fak-
taa, vaan se tapahtuu näitten ihmisten omasta toimesta. En pysty lupaamaan mitään kirkon
jäsenten tai kirkolliskokouksen jäsenten puolesta tai pappien puolesta. Pystyn vain lupaa-
maan sen, minkä itse olen luvannut, kun rupesin ajamaan tätä asiaa. Se on sitten kirkon ja
kirkollisten ihmisten asia päättää, mitä he tekevät. Se on meidän kompetenssimme ulko-
puolella, ja hyvä näin.

Toinen varapuhemies Arto Satonen:  Nyt jatkamme puhujalistaan.

17.09 Sari Tanus kd: Arvoisa herra puhemies! Minä ajattelen, että jos kuka ajattelee Suo-
men yhteiskunnan hyvinvointia ja yhteiseloa rauhassa, sellaista yhteiskuntaa, jossa kaikil-
le on tilaa, niin silloin meidän pitäisi toimia niin, ettei tulisi lisää vastakkainasettelua, repi-
viä riitoja tai niin edelleen. Nämä kaksi lausumaehdotusta ovat todella tärkeitä, ja en voi
ajatella niin, että kukaan kansanedustaja, joka on todella perehtynyt näihin, voisi vastustaa
niitä.

Olin maanpuolustuskurssilla kolme ja puoli viikkoa, ja siellä puhuttiin paljon hybridi-
vaikuttamisesta. Yksi merkittävä keino, josta ajattelin, että Suomessakin on jo toteutettu,
on tämä kansalaisten vastakkainasettelu: nostetaan otsikoita, buustataan keskustelunaihei-
ta ja sellaisia lausemuotoja, että se aiheuttaa paljon riitaa ja vastakkainasettelua. Minusta
olisi syytä itse kunkin katsoa peiliin ja miettiä, emmekö me löytäisi sellaisen tien ja reitin,
missä voidaan rinta rinnan kulkea tai vierekkäisillä kaistoilla ajella eteenpäin.

Sitten tuosta adoptioasiasta vielä sen verran, että hiljakkoin kävin keskustelua nuoren
miehen kanssa, joka sanoi, että "no, eikös se nyt ole ihan sama". Sanoin, että jos asuisin ul-
komailla ja minulla olisi perhe, niin kuin on lapsia, ja sitten lasten isälle tapahtuisi jotakin
ja minullekin tapahtuisi jotakin, niin että lapseni pitäisi antaa adoptioon, niin eikö olisi oi-
15



Pöytäkirjan asiakohta PTK 10/2017 vp
kein, että minä voisin esimerkiksi määrittää, että minun toiveeni on, että lapseni menevät
perheeseen, jossa on isä ja äiti. Jossakin toisessa perheessä voidaan ajatella, että okei, siel-
lä on kaksi äitiä tai kaksi isää, mutta jos minä haluaisin lapsilleni sekä isän että äidin, niin
eikö olisi oikeudenmukaista, [Puhemies koputtaa] että minun toiveeni kuultaisiin?

17.11 Lea Mäkipää ps:  Arvoisa puhemies! Tulin tänne pönttöön, jollei tämä puheeni
mene ihan 2 minuutissa.

Aluksi haluan lämpimästi kannattaa sekä Laukkasen että Räsäsen lausumaehdotuksia.
Lainaan tässä aika pitkälti Hiienkosken blogia, ja itsekin olen paljon tutkinut tätä. Ha-

luan muistuttaa teitä, arvoisat kansanedustajat, että kun olette hyväksymässä tämän suku-
puolineutraalin avioliiton, niin tämä on vasta alkusoittoa tulevalle. Sen me, jotka arvostam-
me näitä kristillisiä asioita... Olen kyllä hyvin surullinen, että mitä tulee tapahtumaan. Mitä
maailma edellä, sitä Suomi perässä, ja näin tulee tapahtumaan.

Sikäli kuin lainmuutos astuu voimaan, perinteisessä avioliittokäsityksessä pitäytyvien
ihmisoikeudet ovat uhattuina. Ulkomailta peräisin olevien kokemusten perusteella lain-
muutoksen ennakoidaan vaikuttavan myös kasvatus- ja koulutusinstituutioiden oppisisäl-
töihin aina varhaiskasvatuksesta yliopistoihin asti, ja näin on täällä Suomen eduskunnas-
sakin jo. Sen takia on välttämätöntä, että meille jokaiselle turvataan todellisesti oikeus mie-
lipiteen- ja sananvapauteen, uskonnon- ja omantunnonvapauteen sekä oikeus valita lapsil-
leen annettava opetus avioliittokäsityksestä. Tämä tarkoittaa sitä, että luonnonmukaisesta
avioliittokäsityksestä kiinni pitävillä on laillinen oikeus häiritsemättä pitää mielipiteensä
sekä oikeus hankkia, vastaanottaa ja levittää käsitystään kaikkien tiedotusvälineiden kaut-
ta. Perinteisessä käsityksessä pitäytyvillä on myös oikeus tunnustaa uskontoa ja ilmaista
vakaumustaan, jonka mukaan avioliitto on yksinomaan miehen ja naisen välinen liitto,
sekä harjoittaa tältäkin osin uskontoa paitsi yksilöllisesti myös yhteisöllisesti. Tämä tar-
koittaa esimerkiksi sitä, ettei uskonnollisia yhteisöjä, joilla on vihkimisoikeus, voida vel-
voittaa vihkimään samaa sukupuolta olevia. Tästä poikkeavat vaatimukset loukkaavat us-
konnonvapautta vastaan. Yhteiskunnan tulee myös taata perinteisessä käsityksessä pitäy-
tyville vanhemmille yhdenvertaisesti oikeus antaa lapselle tähän avioliittokäsitykseen pe-
rustuvaa kasvatusta ja opetusta sekä pidättäytyä tätä vastaan sotivalta sukupuolineutraalil-
ta kasvatukselta ja opetukselta. Miten tämän oikeuden toteutuminen käytännössä turva-
taan varhaiskasvatuksessa ja opetustoimessa, on ratkaisematta. Jakautuvatko päiväkodit ja
koulut esimerkiksi kahteen ryhmään, joista toisessa sovelletaan perinteistä ja toisessa su-
kupuolineutraalia avioliittokäsitystä?

Eduskunnan enemmistö kokonaisuudessaan tuskin ymmärsi lainmuutoksesta äänestäes-
sään, millaisia seurauksia sillä tulee olemaan. Ja tämä pitää paikkansa, että tämä ei pääty
tähän, vaan saamme nähdä, mitä seurauksia on esimerkiksi Kanadassa ynnä muualla maa-
ilmassa, missä tämä sukupuolineutraali on otettu käyttöön. Me, jotka olemme miehen ja
naisen välisen avioliiton kannalla, saamme tästä lähtien kyllä pelätä, mitä tuleman pitää ja
kuinka meitä horjutetaan. Yritetään tehdä parhaamme, että kaikki asiat menisivät eri lailla:
niin kuin meidän Raamattumme ja Jumala luomiskertomuksessaan on ihmisistä määritel-
lyt.

Olen erittäin surullinen, että näin on käynyt.

17.15 Päivi Räsänen kd:  Arvoisa herra puhemies! Jatkan edustaja Wallinin kanssa kes-
kustelua ja kysyn, miten te ymmärrätte tämän tilanteen. Onko sellainen kirkollinen avio-
16



Pöytäkirjan asiakohta PTK 10/2017 vp
liittoon vihkiminen juridisesti pätevä, jos se tapahtuu samaa sukupuolta olevien parien
kohdalla vastoin uskonnollisen yhdyskunnan omaa päätöstä, omaa linjausta, vastoin kir-
kolliskokouksen omia päätöksiä? Nimittäin tällä ponnella halutaan nyt ajaa sen tyyppistä
korjausta lainsäädäntöön, mikä nähdäkseni on välttämätöntä, kun tämä lainsäädäntö nyt on
tulossa voimaan, mitä me emme halunneet. Eli tällä ponnella tavoitellaan sitä, että kirkol-
liseen vihkimiseen oikeutetut voivat jatkossa vihkiä vain oman uskonnollisen yhdyskun-
nan määräämien ehtojen ja muotojen mukaisesti. Silloin kunnioitettaisiin näiden uskonnol-
listen yhdyskuntien autonomiaa aivan niin kuin lakivaliokunta on halunnut ja niin kuin
täällä monet edustajat, te mukaan lukien, olette vakuuttaneet.

17.17 Stefan Wallin r (vastauspuheenvuoro): Arvoisa puhemies! Ymmärtääkseni kirkol-
lislaissa ei sanota mitään siitä, että vihkimisen osapuolena voivat olla pelkästään mies ja
nainen. Se ei ole kirkollislaissa määritelty asia, vaan se tulee sitten muista auktoriteeteista,
lähinnä ehkä uskonnollisesta kirjallisuudesta, Raamatusta puhumattakaan. Mutta olen sii-
nä hyvin tarkka, myöskin entisenä kirkollisministerinä, että jos kirkko itse kokee, että jo-
kin osa kirkollislaista vaatii tarkastelua tai muutosta, niin kirkko on aina itse se aloitteelli-
nen osapuoli. Se, että hallitusta velvoitetaan selvittämään jotain ikään kuin kirkon tai kir-
kolliskokouksen pään yli, voi olla hieman askarruttavaa, mutta lupaan perehtyä vielä tähän
muotoiluun hyvinkin tarkasti ennen kuin on päätöksenteon aika.

Toinen varapuhemies Arto Satonen: Vielä vastauspuheenvuoro, edustaja Räsänen Päi-
vi, ja sen jälkeen puhujalistaan.

17.18 Päivi Räsänen kd (vastauspuheenvuoro): Arvoisa herra puhemies! Kirkkokäsikir-
jassa, joka on myös kirkolliskokouksen hyväksymä asiakirja, puhutaan morsiamesta ja sul-
hasesta ja hyvin selkeästi puhutaan nimenomaan miehen ja naisen välisestä avioliitosta.
Nythän ei olla tässä edellyttämässä kirkolta mitään kirkkolainsäädännön muutosta, vaan
nyt puhutaan aivan tästä yhteiskunnallisesta avioliittolainsäädännöstä. Nimittäin ei kirkko-
laissa tarvita mitään muutoksia eikä kirkolliskokouksen tarvitse tehdä mitään muutoksia,
ellei se itse halua ottaa myönteistä kantaa samaa sukupuolta olevien vihkimiseen, ja sitä-
hän me emme tietenkään ole ajamassa, emmekä tietenkään toivo sitä, että kirkko lähtisi-
kään sellaiseen muutokseen.

17.19 Stefan Wallin r (vastauspuheenvuoro): Puhemies! Kysymys on juuri siitä, että tä-
män talon, meidän lainsäätäjien, kompetenssi koskee nimenomaan lainsäädäntöä. Se, mitä
kirkko itse sisäisesti määrittelee tai kirjoittaa omissa ohjekirjoissaan, on meidän kompe-
tenssin ulkopuolinen asia. Se voi olla myöskin jollekin omantunnon asia, mitä tekee papin
virassa. Siihenkään meillä ei ole mitään sanottavaa.

Toinen varapuhemies Arto Satonen: Tässä näyttää olevan vielä debatin tarvetta. Anne-
taan vielä vuoro edustajille Östman ja Lohi.

17.19 Peter Östman kd (vastauspuheenvuoro):  Kiitos, puhemies! Juuri tästä on kyse,
edustaja Wallin, ja sen takia en ymmärrä, mikä tässä lausumatekstissä olisi teidän mieles-
tänne sitten vaikeasti ymmärrettävissä. Me nimenomaan puhumme siitä, tästä avioliitto-
lainsäädännöstä: jos siinä on joitakin sellaisia aukkoja, jotka aiheuttavat ristiriitatilanteita
17



Pöytäkirjan asiakohta PTK 10/2017 vp
jonkin kirkkokunnan tai uskonnollisen yhdistyksen yhteydessä, niin silloin meidän pitää
katsoa ja täsmentää lainsäädäntöä, että vältytään näiltä ristiriitatilanteilta. Mutta aivan niin
kuin edustaja Räsänen sanoi, niin kirkkokunnat päättävät autonomisesti, millaisen vihki-
miskäytännön he ottavat, mutta täytyy muistaa, että Suomessa on muitakin kirkkokuntia
kuin ev.lut. kirkko. Ehkä edustaja Wallin pitää mielessään aina vain ev.lut. kirkon asioita,
mutta meidän täytyy huomioida tulevaisuutta ajatellen myöskin muita kirkkokuntia.

17.20 Markus Lohi kesk (vastauspuheenvuoro): Arvoisa puhemies! Kun tätä avioliittola-
kia on käsitelty ja sitä alkuperäistä kansalaisaloitetta, joka tähtäsi tähän sukupuolineutraa-
liin avioliittoon, niin tässä yhteydessähän on annettu ymmärtää, että kellään ei olisi halua
eikä tarvetta puuttua kirkon sisäisiin asioihin tai kirkkokuntien asioihin. Tästä on täälläkin
käytetty useita puheenvuoroja, että tämä on kirkon sisäinen asia. Nyt valitettavasti on kui-
tenkin käynyt niin, niin kuin tässä keskustelussa on tullut ilmi, että tämä asia on aiheutta-
nut ongelmia. Itsekin näen niin, että kirkkolakiahan me emme lähde täällä omatoimisesti
muuttamaan, mutta kun tätä pontta lukee, niin tässä todetaankin, että hallitus selvittää,
edellyttääkö voimaantuleva avioliittolain sääntely lainsäädännön täsmentämistä. Tässä ei
puhuta kirkkolaista, vaan voidaan katsoa laajemmin, että mikä olisi ehkä laki, jossa täs-
mennetään, että saadaan turvattua näitten kirkkokuntien autonomia niin, että ne pystyvät
aidosti, itsenäisesti päättämään siitä. Tämäkin on huomioitava, että [Puhemies koputtaa]
esimerkiksi ortodoksisessa kirkossa tämmöistä keskustelua ei ole virinnyt.

Toinen varapuhemies Arto Satonen: Sitten palaamme puhujalistaan.

17.21 Sari Tanus kd:  Arvoisa herra puhemies! Erittäin hyviä puheenvuoroja tässä on
käytetty. Haluaisin vielä alleviivata sitä, että meillähän on perustuslaissa turvattu uskon-
nonvapaus ja tässä valtakunnassa, kun ajatellaan näitä koulutusasioita, ammattiasioita ja
ammatissa etenemisen asioita, niin kuin olen itse moneen kertaan nostanut esiin, sitä us-
konnonvapautta on jo rajoitettu ja rikottu. Mutta näissä lausumissa, jos nyt ajatellaan, ni-
menomaan pyritään eri kirkkokuntien yhteiseen sisäiseen autonomiaan koskien avioliit-
toon vihkimistä. Nimenomaan on tarkoitus turvata kirkkojen ja muiden uskonnollisten yh-
dyskuntien vihkimiskäytännöt myös jatkossa. Mutta on nyt jo valtakunnassa tapahtunut,
että on eräitä oikeustieteellisiä asiantuntijalausuntoja, joissa on katsottu, että sukupuoli-
neutraalin avioliittolain tullessa voimaan voitaisiin kirkolliseen avioliittoon vihkiä samaa
sukupuolta olevia pareja vastoin kyseisen uskonnollisen yhdyskunnan avioliittokäsitystä ja
että näin solmittu avioliitto olisi aina pätevä. Jotta tällaisia ristiriitoja, mistä on monessa
puheenvuorossa ollut puhetta, ei jatkossa esiintyisi ja jotta ei tulisi oikeusprosesseja ja niin
edelleen, niin on erittäin tärkeää, että tätä tilannetta selvitettäisiin, ja niihinhän nämä lau-
sumat pyrkivät.

Niin kuin aiemmin sanoin, en ymmärrä, kuka, joka ymmärtää lausumien merkityksen ja
tilanteen merkityksen, voisi olla niitä vastaan. Tässä vaiheessa haluaisinkin sanoa myös
niille monille kansalaisille, jotka kuuntelevat tätä keskustelua ja myös seuraavat äänestys-
tä: koti, uskonto ja isänmaa ja niin edelleen — onko se edelleen voimassa, vai onko se koti,
uskonto ja perinteinen savupalvi, minkä voimassaolosta jatkossakin ollaan huolissaan, että
kansalaiset seuraisivat, kuka mitenkin äänestää?
18



Pöytäkirjan asiakohta PTK 10/2017 vp
17.23 Markus Lohi kesk: Arvoisa puhemies! Nyt tämä avioliittokysymys näyttää rat-
kaistulta, ja sen takia minusta on ihan hyvä, että tässä on lähdetty nyt tämän keskustelun ja
viimeviikkoisen äänestyksen jälkeen miettimään, millä tavalla turvataan tässä tilanteessa
kaikille kirkkokunnille ja uskontokunnille, joilla on vihkimisoikeus, aito päätösvalta ja it-
senäisyys ratkaista, miten he suhtautuvat tähän avioliittokysymykseen. Nyt kun katsoo näi-
tä ponsia, kahta pontta, joista toinen koskee tätä edellä mainittua asiaa ja toinen koskee sit-
ten adoptioasiaa, niin haluan itse todeta, että kyllä molempia vahvasti kannatan.

Minusta on tärkeää huomata se, että vaikka evankelisluterilaisen kirkon sisällä näyttää
olevankin hieman erilaisia mielipiteitä — se on selvä, kun se koostuu niin lukuisasta jou-
kosta suomalaista — valtaosa kuitenkin kirkon sisällä piispoista ja papeistakin haluaa pe-
rinteisen avioliittokäsityksen kirkon sisällä säilyttää. Minusta on tärkeätä tässä tilanteessa,
että annetaan kirkolle aito, itsenäinen päätösvalta siitä, mitä he tulevat tekemään tulevai-
suudessa, jos halutaan säilyttää perinteinen avioliittokäsitys kirkon sisällä niin, ettei ulkoa-
päin tulisi tavallaan turhaa painetta tämän kautta, kun voi sanoa näin, että maallisen lain
kautta ollaan nyt avioliitto laajentamassa koskemaan myös samaa sukupuolta olevia pare-
ja. Sen takia toivoisin kyllä syvästi, että nekin, jotka kannattivat tuota sukupuolineutraalia
avioliittolakia, voisivat olla tässä mielessä, rohkenen sanoa, suvaitsevaisia, että kunnioit-
taisivat uskonnonvapautta niin pitkälle, että antaisivat tämmöisen oikeuden ja mahdolli-
suuden kirkolle aidosti toimia itsenäisesti tässä kysymyksessä.

17.25 Päivi Räsänen kd: Arvoisa herra puhemies! Kyllä tässä valitettavasti on käymässä
niin, että vastoin eduskunnassa ja sen valiokuntien mietinnöissä annettuja lupauksia kirk-
ko on joutumassa repivään tilanteeseen. Me tiedämme, että kirkon kanta on tässä suhteessa
sinänsä hyvin selkeä, kirkolliskokouksen kanta, aivan viimeisimmät mietinnöt ovat olleet
selkeitä, piispojen kannat ovat olleet selkeitä, että kirkossa tulee vihkiä vain eri sukupuolta
olevia avioliittoon, ja silti olemme siinä tilanteessa, että 1.3. tulemme todennäköisesti nä-
kemään tilanteita, joissa evankelisluterilaisen kirkon papit vihkivät samaa sukupuolta ole-
via avioliittoon, ja sen jälkeen kysytään, ovatko nämä avioliitot juridisesti päteviä. Mieles-
täni tähän kysymykseen ei täällä ole kukaan antanut selkeää vastausta, ja pahimmillaan
tämä johtaa repiviin oikeusprosesseihin. Jotta näiden kirkkokuntien ja uskonnollisten yh-
dyskuntien, niin evankelisluterilaisen kirkon kuin muidenkin uskonnollisten yhdyskun-
tien, itsemääräämisoikeutta kunnioitettaisiin, niiden tulisi saada tehdä päätöksensä kaikes-
sa rauhassa oman järjestyksensä mukaan, ja sen takia meidänkin tulisi kunnioittaa kirkon
oikeutta päättää kirkkolaistaan ja muista käytännöistään, koska avioliittoon vihkiminen on
myös osa uskonnonharjoitusta. Jos kirkossa halutaan, niin mikään ei estä sitä, että kirkol-
liskokous voisi tehdä sen päätöksen, että ryhdytään vihkimään samaa sukupuolta olevia
avioliittoon, vaikka en itse sitä [Puhemies koputtaa] kirkon jäsenenä toki kannatakaan.

17.28 Hannu Hoskonen kesk:  Arvoisa herra puhemies! Omalta osaltani lopuksi tässä
keskustelussa kannatan edustaja Antero Laukkasen tekemiä ehdotuksia, jotka on pöydille
jaettu tänne. Ne ovat hyviä ehdotuksia ja kannatettavia sellaisenaan.

Sitten vielä se asia, kun yhteiskunnassamme ovat kuitenkin perusrakenteet muodostu-
neet kristilliselle perinteelle, että niiden järkkyminen aiheuttaa ihan selkeästi tässä yhteis-
kunnassa tulevaisuudessa yhä vaikeampia tilanteita. Kun sitten tällainen hajaannus lisään-
tyy, niin siitä ei kyllä tässä maassa hyödy kukaan. Olisi hyvä muistaa tässä arvoliberaalissa
maailmassa — minulle on viime aikoina ruvennut tulemaan yhä vahvemmin se tunne, kun
19



Pöytäkirjan asiakohta PTK 10/2017 vp
näiden arvoliberaalien puheenvuoroja kuuntelee — että välillä tuntuu, että ei ole olemassa
enää mitään arvoja, että kaikki käy, kunhan olla saa. Se on minun mielestäni hyvin huoles-
tuttava kehitys.

Jos joku ihminen ajattelee näin, en missään nimessä tuomitse, mutta arvoliberalismi si-
nänsä on hyvin vaarallinen, koska siinä arvot eivät enää paina mitään. Yksi suurimpia ar-
voja, joita voin kuvitellakaan, on kristilliset arvot, jotka ottavat huomioon lähimmäisen ih-
misen, lähimmäisenrakkauden ja toisen auttamisen ja yleensä sen viestin, mikä tässä pa-
hassa maailmassa on tarpeen. Siksi suren tätä keskustelua, että Suomi on ajautunut tähän ti-
lanteeseen. Heikoilla voimillani en tätä pysty estämään, mutta omalta osaltani parhaani
teen, että tulevaisuudessa pidetään ääntä näiden oikeiden arvojen puolesta ja myös sen, että
lähimmäistä ja heikompaa autetaan.

17.29 Markus Lohi kesk: Arvoisa puhemies! Monelle suomalaiselle kirkko on tärkeä, ei
välttämättä enää hengellisenä kotina. Olemme monesta tutkimuksestakin nähneet, että suo-
malaiset eivät jaa enää välttämättä kovin paljon yhteisiä arvoja, mutta monet arvostavat
kirkkoa instituutiona ja myös sitä työtä, mitä kirkko tekee. Ja sen takia uskon, että jos kir-
kon sisällä tuleekin vakavia ristiriitoja, jopa oikeusprosesseja, tämän kautta — syntyy, ku-
ten tässä hyvin edellä kuvattiin, tämmöisiä oikeustaisteluja — kukaan meistä, toivon aina-
kin niin, ei pitäisi sitä toivottavana tilana tulevaisuudessa.

Jos ja kun kirkko kuitenkin sisällänsä käsittelee avioliittokysymystä varmasti tulevai-
suudessa ja sitä pohtii kirkolliskokous, niin on tärkeää, että he voivat tehdä sen hallitusti
niin, että nyt tämän hyväksytyn ja tulevaisuudessa voimaan astuvan lain myötä ei tulisi ul-
koa päin tavallaan ylimääräistä painetta siihen käsittelyyn, vaan se voitaisiin tehdä normaa-
lissa kirkon sisäisessä prosessissa ja hallitusti niin, että meidän kirkko pystyisi jatkamaan
eheänä tulevaisuuteenkin. Sen takia minusta on tärkeää, että voisimme täällä laajoin jou-
koin tukea tätä pontta numero 1. Tämä numero 2 on sitten erillinen asia, joka koskee adop-
tiokysymystä, mutta minusta sekin on erittäin perusteltu, ja kuten edellä totesin, tuen myös
sitä voimakkaasti.

17.31 Sami Savio ps: Arvoisa puhemies! Erittäin hyviä puheenvuoroja on käytetty jo lu-
kuisia tässä keskustelussa, ja kuten täällä on todettu tänään ja myös torstaina, juuri mitään
uutta tähän on vaikea enää tuoda. Mutta haluan kuitenkin kiittää muun muassa edustaja
Lohta hänen hyvistä puheenvuoroistaan edellä ja myös aiemmin. Itsekin haluan katsoa tätä
riippumatta siitä, mikä oma uskonnollinen vakaumukseni onkaan, länsimaisten perusarvo-
jen, yksilönvapauden ja uskonnonvapauden, näkökulmasta. Niitäkin voi tietysti tarkastella
monella tapaa, mutta mielestäni nämä molemmat lausumaesitykset ovat kyllä kannatetta-
via.

Eli tämä 1. lausumaesitys ottaa kantaa uskonnonvapauteen, siihen, että kirkkokunnat ja
uskonnolliset yhdyskunnat voivat jatkossa tehdä itsenäisiä päätöksiä tämän avioliittokäsi-
tyksen tiimoilta eikä maallinen lainsäätäjä siten liikaa rajoittaisi näiden toimintaa. Tämä
toinen taas koskee lähinnä sitten yksilönvapautta, perheiden asemaa, lasten asemaa: var-
mistettaisiin, että yksilöillä, vanhemmilla ja perheillä, olisi mahdollisuus vaikuttaa heidän
jälkikasvunsa mahdolliseen adoptioon.

Eli nämä molemmat lausumaesitykset ovat mielestäni hyvinkin kannatettavia. Kanna-
tankin näitä esityksiä nimenomaan länsimaisten perusoikeuksien historian näkökulmasta
käsin tarkasteltuna.
20



Pöytäkirjan asiakohta PTK 10/2017 vp
Keskustelu päättyi ja asian käsittely keskeytettiin.
21


