















































DEM91C9.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

11. Hallituksen esitys eduskunnalle laeiksi rajoitetusti verovelvollisen tulon verottamisesta 
annetun lain ja eräiden siihen liittyvien lakien muuttamisesta

Hallituksen esitys HE 282/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään valtiovarainva-
liokuntaan, jolle talousvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.25 Timo Harakka sd: Arvoisa puhemies! En tiedä, onko täällä salissa lisäkseni ole-
vien viiden muun edustajan kokemuksessa elokuva Päiväni murmelina, jossa päähenkilö,
jota esittää Bill Murray, kokee aina uudestaan ja uudestaan saman päivän tapahtumat, mi-
kään ei muutu. Sellainen mieliala tulee katsoessa tätä esitystä, joka on hallintarekisterin pa-
luu jälleen yhdeltä osin. Hallintarekisterin, jota tämä eduskunta on käsitellyt koko tämän
hallituskauden. 

Kun se vuonna 2015 ensimmäisen kerran tuotiin valtiovarainministeri Stubbin toimesta
tänne eduskuntaan — se oli muuten sellainen esitys, jota valtiovarainministerit Urpilainen
ja Rinne eivät suostuneet tuomaan — niin silloinhan se karahti nolosti eräänlaiseen pro-
senttivirheeseen, kun ministeri Stubb sanoi, että 90 prosenttia lausunnonantajista kannatti
lakia, kun piti sanoa, että vastusti lakia. Silloin vannottiin, että se haudataan. No, se tuli sit-
ten vuonna 16 uudelleen ja on ollut täällä aika kauan, ja eduskuntahan teki tähän kaksi lau-
sumaa, joista nyt ensimmäinen on vihdoin pantu toteen. 

Erikoista tosin on se, että tässä valmistelu oli valmis jo vuoden 2017 kesäkuussa ja nyt
annettu esitys olisi voimassa vasta vuonna 2021, jolloin ollaan menetetty kolme vuotta ja
kymmenien miljoonien eurojen verotuotot tässä vitkastelussa, jolle ei ole minkäänlaista ai-
hetta.

Esityksen ytimessähän on eduskunnan tahto siihen, että osingonsaajat tunnistettaisiin, ja
kuten OECD:ssä tapana on, niin nimenomaan rekisterinpitäjä on vastuussa siitä, että osin-
gonsaajat tunnistetaan, ja tämä on sellainen tapa kansainvälisesti, joka jo yksin turvalli-
suussyistä ja rahanpesudirektiivien tähden on yhä tärkeämpi. 

Siksi tämä esitys, kun se vihdoin tänne saadaan, on ihan tervetullut, mutta se ei estä
omistusten salailua ja veronkiertoa, koska Verohallinnon rekistereistä käy ilmi, että melko
yleinen veronkierron menettely on se, että juuri ennen osingon saamista osake näennäises-
 Tarkistettu
4.0



Pöytäkirjan asiakohta PTK 128/2018 vp
ti myydään taholle, jonka ei tarvitse maksaa osinkoveroa, ja sitten myöhemmin se siirtyy
takaisin. Näistä omaisuussiirroista Verohallinto ei edelleenkään saisi tietoa.

Tästä sitten valiokunnissa käydään varmaankin asianmukainen keskustelu, mutta vielä
on se toinen lausuma, jota ilmeisesti hallitus ei ehdikään tuoda tänne eduskuntaan luvatus-
sa ajassa, joten on täysin vaarana se, että Stubbin aloittama hallintarekisterifarssi siirtyy
vielä seuraavan eduskunnan murheeksi.

Keskustelu päättyi.

Asia lähetettiin valtiovarainvaliokuntaan, jolle talousvaliokunnan on annettava lausunto.
2


