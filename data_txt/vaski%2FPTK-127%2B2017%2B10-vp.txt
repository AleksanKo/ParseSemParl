















































DEM75CD.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

10. Hallituksen esitys eduskunnalle laiksi kalastuslain muuttamisesta
Hallituksen esitys HE 118/2017 vp
Valiokunnan mietintö MmVM 10/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 10. asia.
Käsittelyn pohjana on maa- ja metsätalousvaliokunnan mietintö MmVM 10/2017 vp. Nyt
päätetään lakiehdotuksen sisällöstä.

Siirrytään yleiskeskusteluun. Mikäli valiokunnan puheenjohtaja edustaja Kalmari ha-
luaa esitellä mietinnön, saatte ensimmäisen puheenvuoron. — Olkaa hyvä.

Keskustelu

20.40 Anne Kalmari kesk (esittelypuheenvuoro): Arvoisa rouva puhemies! Tässä esityk-
sessä ehdotetaan muutettavaksi kalastuslakia. Kalastonhoitomaksua korotettaisiin 39 eu-
rosta 45 euroon, 7 vuorokauden maksua 12:sta 15:een ja 1 vuorokauden maksua 5:stä 6 eu-
roon. Minkä takia tehdään tämä esitys, joka liittyy vuoden 18 talousarvioesitykseen ja on
tarkoitettu tulemaan voimaan ensi vuoden alusta?

Kalastonhoitomaksukertymä on jäänyt noin 2 miljoonaa euroa kalastuslain uudistuksen
yhteydessä arvioitua pienemmäksi, ja viimeisten 15 vuoden aikana vuosikohtaisten mak-
sujen määrä on pudonnut kolmanneksen. Asiantuntijakuulemisessa saimme selville, että
kun kalatalouden toiminta rahoitetaan pääosin kalatalouden sisältä, tähän toimintaan ei rii-
tä riittävästi rahaa, vaan kertymä on ollut aleneva, kuten tuossa jo äsken kerroin. Yksi mer-
kittävä syy siihen on se, että maksukertymä vähenee noin 200 000 euroa jo siitä syystä, että
ihmisiä, kalastajia, siirtyy eläkkeelle. Täytettyään 65 vuotta eläkeläisen ei tarvitse kalas-
tonhoitomaksua maksaa, eli edellinen hallitus päätti, että esimerkiksi varapuhemies Pek-
karinen ei ansaitse niin paljon, että hänellä olisi varaa maksaa kalastonhoitomaksua. Sen si-
jaan työtön sen kyllä maksaa.

Valiokunta kiinnittikin huomiota siihen, että pitkällä jänteellä tähän asiaan tulisi löytää
jonkunlainen muuntyyppinen ratkaisu, jotta saadaan laajennettua maksunmaksajapohjaa.
Tähän liittyy tietysti myöskin se, että saamme ihmiset innostumaan lain noudattamisesta ja
pystymme lisäämään valvontaa niin, että kiinni jäämisen riski on todellinen. Toivoisin
myöskin, että rangaistukset olisivat sellaisia, että se kiinni jäämisen riski pelottaa.

Valiokunta kävi läpi tätä kalastuksenhoitomaksun käyttöä. Sitähän käytetään 82 §:n mu-
kaan kalavesien kestävän käytön ja hoidon suunnittelusta ja toimeenpanosta, ohjaamisesta
ja kehittämisestä sekä kalastuksen valvonnasta aiheutuviin kustannuksiin, kalatalousaluei-
den toiminnasta aiheutuviin kustannuksiin, kalatalousalan neuvontapalvelujen järjestämi-
sestä aiheutuviin kustannuksiin, kalavesien yleiskalastusoikeuksien hyödyntämiseen sekä
 Tarkistettu
4.1



Pöytäkirjan asiakohta PTK 127/2017 vp
kalastusopastoimintaan perustuvasta käytöstä maksettaviin korvauksiin vesialueen omista-
jille sekä valtiolle ja Metsähallitukselle kalastuksenhoitomaksun kannosta aiheutuvien me-
nojen maksamiseen.

Kun kävimme tätä asiaa läpi ja huomasimme, että tämä kertymä aivan oikein oli ohjattu
sinne omistajakorvauksiin, missä se varsinainen kalastonhoitotyö tehdään, niin kuitenkin
totesimme, että näitten luettelemieni kohtien 1—3 elikkä muun muassa neuvontaan, kala-
talousalueitten toimintaan ja valvonnasta ja suunnittelusta sekä toimeenpanosta aiheutu-
viin kustannuksiin olisi hyvä ohjata lisäksi vähän rahaa. Teimme tänne perusteluteksteihin
tämmöisen ohjausehdotuksen, että 30 prosenttia tulisi näihin kohtiin 1—3 myöskin ohjata.

Tähän valiokunnan päätösehdotukseen sisältyy myös vastalause. Täytyy todeta, että
vastalauseessa ei olla halukkaita nostamaan tätä maksua, jolloin ei sitten voida kohdentaa
myöskään esimerkiksi neuvontaan tai valvontaan tai tämäntyyppisiin asioihin lisärahoitus-
ta.

20.45 Kari Kulmala sin: Arvoisa rouva puhemies! Hallituksen esityksessä ehdotetaan
muutettavaksi kalastuslakia, ja nyt ollaan kalastuksenhoitomaksua korottamassa.

Nykyinen kalastonhoitomaksukertymä ei riitä kattamaan riittävästi kaikkia laissa mää-
riteltyjä käyttötarkoituksia. Tämän esityksen perusteena onkin arvioitua pienempi kalas-
tonhoitomaksukertymä sekä jo pitkään jatkunut kalastonhoitomaksusuoritusten määrän
väheneminen. Esityksen mukaan kalastonhoitomaksukertymä on jäänyt noin 2 miljoonaa
euroa kalastuslain uudistuksen yhteydessä arvioitua pienemmäksi ja vuosikohtaisten mak-
sujen määrä on viimeisen 15 vuoden aikana pudonnut kolmanneksen eli noin 100 000 kap-
paletta.

Tämän esityksen jälkeen tunnolliset kalastuksenhoitomaksunsa aina maksavat kalasta-
jat maksavat harrastuksestaan enemmän. Jatkossa rahaa arvioidaan kertyvän
10,1 miljoonaa euroa, mikä on 1,4 miljoonaa euroa enemmän kuin voimassa olevan lain
mukaisesti laskettu määrärahaesitys. Tämä korotus toteutuu siis silloin, mikäli nämä tun-
nolliset kalamiehet maksavat edelleen kalastonhoitomaksunsa, ja kyllähän he maksavat,
koska ovat niin aina tehneet.

Valvonnan ja riittävien sanktioiden merkitystä ei voi kalastuksessakaan liikaa korostaa.
Mikäli ei ole valvontaa ja sanktiot rikkeistä eivät ole asianmukaisia, se vähentää kiinnos-
tusta maksaa lupa. Tämä kalastonhoitomaksun korotus ei kuitenkaan turvaa maksukerty-
mää pitkällä aikavälillä. Tässä kierretään kuin kissa kuumaa puuroa asian todellista ongel-
maa eli harrastuksesta maksavien lisäämistä. Kaikki harrastukset maksavat, niin myös ka-
lastus, keilailu, teatterissa käynti ynnä muut. Ymmärrän kyllä hyvin, että tietyt puolueet ja
kansanedustajat eivät halua lisätä yli 64-vuotiaita kalastuksenhoitomaksun piiriin, koska
puolueista on tullut tiukat ohjeet asian suhteen ja pelätään äänestäjien kostoa. Tällä kalas-
tuksenhoitomaksun määrällä saa ostettua Hakaniemen torilta lähes 2 kiloa siikaa fileinä.
Sama kalamäärä on varsin helppo saada järvestä, minkä jälkeen kaikki muu kala onkin sit-
ten lähes ilmaista.

Meillä on eliniänodote entistä korkeampi. Kun olen kiertänyt vuosikymmeniä paljon
erilaisissa kalastuskilpailuissa, niin sielläkin voi todeta, että yli 60 vuotta täyttäneiden
osuus kalastajakunnasta kasvaa koko ajan, nuoria ei kisoissa enää juurikaan näy. Sama
trendi on näkyvissä verkkokalastuksessa. Verkkokalastajissa ei juurikaan alle 40-vuotiaita
enää ole, joten sekin harrastus on hiipumassa tiettyjen puolueiden kansanedustajien rie-
muksi.
2



Pöytäkirjan asiakohta PTK 127/2017 vp
Vesialueiden omistusrakenteen pirstaleisuus vaikeuttaa tällä hetkellä kalastuksen val-
vontaa ja osakaskuntien toimintamahdollisuuksia vaikuttaen näin ollen välillisesti myös
kalastonhoitomaksukertymään. Osakaskuntien yhdistämisellä olisi mahdollista parantaa
osakaskuntien aktiivisen toiminnan edellytyksiä ja näin ollen tehostaa myös kalakantojen
hoitoa sekä helpottaa ja lisätä kalastuksen valvontaa ja sen myötä myös kalastuksenhoito-
maksukertymää. Mielestäni nämä osakaskuntien yhdistymiset täytyy kuitenkin hoitaa va-
paaehtoisuuden pohjalta, ei pakolla.

Arvoisa puhemies! Tämä kalastonhoitomaksun korotus on tehtävä, koska emme saa
laissa määriteltyjä tehtäviä tehtyä emmekä kaikkia aikuisia kalastuksen harrastajia mak-
sun piiriin. 

20.49 Ville Skinnari sd: Arvoisa puhemies! Kalastus, joka sinänsä on jo itsessään ihana
asia, on tietysti tällä hallituskaudella esillä ollut monella tavalla ja ehkä vaikeimmalla ta-
valla meillä perustuslakivaliokunnassa Teno-sopimuksen muodossa. Siksi se, mitä nyt sa-
non kalastuslaista, on hyvin paljon yksinkertaisempaa ja helpompaa, ja kysymys on vain ja
ainoastaan poliittisista valinnoista.

Vaikka hallituksen esitystä perustellaan kalastuslain edellyttämien tehtävien rahoituk-
sen turvaamisella, on käytännössä kyse keskustapuolueen vesienomistajasiiven masinoi-
masta hinnankorotuksesta [Eeva-Maria Maijala: Top top!] omistajakorvauksien nostami-
seksi edellisen kalastuslain mukaiselle tasolle. Edellisen kalastuslain aikana maksettiin
omistajakorvauksia myös onginnasta ja pilkinnästä, mutta tämä poistui lakiuudistuksen
yhteydessä. Maa- ja metsätalousvaliokunta on itsekin todennut asiasta seuraavaa: "Valio-
kunta pitää asianmukaisena ratkaisuna sitä, että jokamiehenoikeuksiin rinnastettavien on-
ginnan ja pilkinnän kalastusrasitusta ei enää jatkossa käytetä korvausperusteena." Koska
valtion talousarvioesityksessä kerrotaan hinnankorotuksesta odotetun 1,4 miljoonan euron
lisärahan kohdentuvan kalavesien hoidon vahvistamiseen, nielaisivat kokoomus ja siniset
syötin sellaisenaan. Talousarvioesityksestä käy kuitenkin ilmi, että lisäraha menisi täysin,
sataprosenttisesti, omistajakorvauksiin.

Arvoisa puhemies! Omistajakorvauksia maksetaan korvauksena yleiskalastusoikeuk-
siin kuuluvan viehekalastuksen aiheuttamasta kalastusrasituksesta. Sen kasvusta ei ole
näyttöä, joten perusteita omistajakorvauksen lisäämiselle ei ole. Vesienomistajille makset-
tavat korvaukset eivät myöskään ole korvamerkittyjä, vaan omistajat voivat käyttää rahat,
miten haluavat. Tässä kohtaa voi myös kysyä, mihin katosi huoli kalakantojen hoidon tur-
vaamisesta. [Kari Kulmala: Saunailtoihin!]

Tässä on suora lainaus, arvoisa puhemies, lakiesityksen omalta nettisivulta: "Yhteenve-
tona lausunnoista voidaan todeta, että lähes kaikki lausunnonantajat joko vastustivat esi-
tystä kalastonhoitomaksun hinnan korottamisesta tai ainakin pitivät ensisijaisena keinona
maksajapohjan laajentamista." Tällä viittaan samalla yli 64-vuotiaiden maksuvapauden
poistoon, jota muun muassa sosiaalidemokraatit ja muun muassa Suomen Vapaa-ajanka-
lastajat ovat tuoneet esille. [Kari Kulmala: Pitääkö muista harrastuksista maksaa?]

Arvoisa puhemies! Mitä tulee maksajapohjan laajentamiseen, lakiuudistuksen yhtey-
dessä on tuoreeltaan todettu, että yli 64-vuotiaiden maksuvapaus on yhteiskunnalle erittäin
halpa kannustin senioriväestön ulkoilun ja liikkumisen ylläpitämiseksi. [Kari Kulmala:
Vapautetaan keilailukin ja teatteri!] Sen ennalta ehkäisevät sosiaaliset ja terveydelliset hy-
vinvointivaikutukset ovat mittaamattoman suuret. Lisäksi ikäihmiset pitkälti huolehtivat
kalastusharrastusperinteen jatkamisesta uusille sukupolville. Voisikin kysyä, koska halli-
3



Pöytäkirjan asiakohta PTK 127/2017 vp
tus ymmärtää sen tosiasian, että kalastus, hyvinvointi ja terveys, luonto, liikunta eivät ole
vain maa- ja metsätalousministeriön asioita vaan koko valtioneuvoston asioita.

Arvoisa puhemies! Kalatalouden rahoittamisen turvaaminen edellyttääkin riittävää
eteenpäin katsomista. Meidän täytyy panostaa toimiin, joilla täysi-ikäistyviä nuoria sekä
maksuikäisiä aikuisia saadaan lisää kalastusharrastuksen pariin. Kuulostaa siltä, että maa-
ja metsätalousvaliokunta on kantaansa muodostaessaan sivuuttanut lausuntokierroksen pa-
lautteen. Valiokuntamietinnön mukaan hinnankorotuksesta odotetusta lisäkertymästä oh-
jattaisiin omistajakorvauksiin 70 prosenttia ja loput 30 prosenttia kalastuslain muihin käyt-
tökohteisiin. Perusteita tälle jakosuhteelle ei ole.

Lopuksi, arvoisa puhemies, vetoan kokoomukseen ja sinisiin, että vielä on mahdolli-
suus vetäytyä tästä lakiesityksestä, joka on keskustan yksipuolinen vedätys lisärahan saa-
miseksi kalavesien omistajille vailla korvamerkintää rahojen järkiperäisestä käyttämises-
tä. Esitys ei ratkaise kalatalouden rahoitusta eikä tehosta uuden lain mukaista kalavesien
hoitoa. Sen sijaan se vaarantaa kalastajien maksuhalukkuuden ja edes nykyisen kertymän
tason saavuttamisen. [Kari Kulmala: Kerro vaihtoehto!]

20.55 Eeva-Maria Maijala kesk: Arvoisa puhemies! Kalavesien omistajista on erittäin
moni demareita. Siellä on erittäin monta eri puolueitten edustajia, mutta siellä on myös
keskustalaisia. Eli vesioikeuden omistus on todella laaja käsite, ja tässä onkin kyse paljon
suuremmasta asiasta kuin mitä edellinen puhuja toi esille.

Kun kalastuslakia kuusi vuotta valmisteltiin, niin silloinhan koko ajan oli esillä se, että
kaikki yli 18-vuotiaat osallistuvat kalastonhoitomaksun maksamiseen, jolla olisi taattu se,
että jatkossakin kalavesien hoitaminen ja käyttö ovat asianmukaisia ja kalavedet pysyvät
myöskin kunnossa. Tämä maksajapohjan laajentaminen on tässä lakiesityksessä tavoittee-
na, ja on erittäin hyvä, että se on, koska meillä on oikeasti hätä siitä, kuka hoitaa vesialueet.
Kalastus on erittäin tärkeä ja hyvä harrastus, sitä se on kaikille, todella, ja sitä pitäisi saada
laajennettua entisestäänkin — mutta vesialueet pitää hoitaa. Kuka ne hoitaa? Eivät ne pysy
itsestään, kuulkaa, erittäin hyvässä kunnossa. Siellä tarvitaan käsipareja sen työn tekemi-
seen.

Eli tämä varojen käyttö: mihin tässä esityksessä niitä varoja nyt on tarkoitus käyttää?
Niitä on todellakin — lain mukaisesti — tarkoitus käyttää siihen, että niillä jonkin verran
istutetaan kaloja, mutta ennen kaikkea siihen, että näitä rantapensaikkoja ja ryteikköjä lei-
kataan, vesistöjä hoidetaan ja tarvittaessa tehdään virtavesien kunnostamisia yksityisvesis-
sä. Yksityisvesissä on todella monenlaisia pieniä toimenpiteitä, joita siellä pitäisi tehdä.
Myös demareilla on siellä paljon töitä, ja he ovat todella tervetulleita osakaskuntien töihin
matkaan, etteivät sitten muutamat paikalliset joutuisi tekemään kaikkea sitä työtä, mitä
siellä pitää tehdä. Se työ ei missään nimessä ole ilmaista. Tämän kalastonhoitomaksun li-
säämisellä saadaan pieniä lisäkorvauksia sinne matkaan, mutta missään nimessä tämä ky-
seinen korotuskaan ei vastaa sitä todellista tarvetta, mikä on, että me saisimme hoidettua
meidän vesistömme. Tämä ei, kuulkaa, ole mikään leikin asia, että meidän vesistömme ei-
vät ole enää siinä kunnossa, missä niiden pitäisi olla, kun ei ole käsipareja niitä hoitamassa.

Minkä takia minä sitten puhun tästä asiasta? Julkisesti on tiedossa se, että minä olen kes-
kustalainen, mutta se keskustalaisuus ei ole todellakaan se olennaisin asia, vaan se, että
minä olen vesioikeuden omistajien kattojärjestön Kalatalouden Keskusliiton puheenjohta-
ja, ja sen takia tiedänkin, että siellä omistajakunnassa on todella monen eri puolueen ihmi-
siä mukana. Mutta ongelma on todellakin se, että omistajakunta on pirstaloitunut valtavan
4



Pöytäkirjan asiakohta PTK 127/2017 vp
isolle alueelle, elikkä se on hyvin laaja kokonaisuus, ja niitä käsipareja nyt sinne odotetaan
saatavaksi mukaan.

Nyt sitten vielä tästä laista muitakin asioita. Kun kalastuslaki on nytten ollut pari vuotta
voimassa, niin siinä on pari muutakin kohtaa, mitkä vaativat korjaamista. Eli ensimmäinen
asia on 10 §, kolmen pohjoisimman kunnan osalta valtion virtavesillä kalastamisen asia, ja
toivon, että me saisimme sen asian nyt menemään eteenpäin. Tämän pykälän korjausasia-
han tuli vahvasti esille myöskin Teno-sopimuksen yhteydessä.

Kolmas asia, mistä kalastuslakia tulisi korjata, on sitten verkkokalastus, jossa on ihan
semmoinen todellinen ongelma, että siinä puhutaan venekunnasta: venekunta saa laittaa
korkeintaan kahdeksan verkkoa. Ja mikä on venekunta — se on hyvin vaikeasti määritel-
tävä käsite. Ja vielä se, että Suomi on laaja maa: eteläisemmässä Suomessa on alueita, joil-
la kaksikin verkkoa on liikaa, ja pohjoisessa ja Itä-Suomessa on alueita, joilla kahdeksan-
kin verkkoa on aivan liian pieni määrä, koska meidän vesistömme ovat hyvin erilaisia. Nii-
den kalakanta on erilainen, erilaisia hoitotoimenpiteitä tarvitaan, erilaisia kalastushommia
tarvitaan, mutta verkoilla siellä kalastetaan monin paikoin ihan tässä hoitokalastuksessa-
kin, että saataisiin sitä särkeä ja ahventa vähemmäksi.

Lopuksi vielä haluan mainita tästä kotimaisen kalan käytöstä. Kotimaisen kalan käyttö
on erittäin vähäistä. Suomessa kalaa kyllä syödään paljon, on opittu syömään kalaa, mutta
vain 20—25 prosenttia Suomessa syödystä kalasta on kotimaista kalaa. Tähän pitäisi pal-
jon tehdä töitä lisää, ja yksi asia, mihin tätä kalastonhoitomaksua myös käytetään, on se,
että kannustamme suomalaisia kalastamisen lisäksi myös käyttämään kalaa Suomessa
enemmän.

21.00 Hanna Halmeenpää vihr: Arvoisa puhemies! Hallituksen budjettilakiesitys kalas-
tuslain muuttamisesta siten, että kalastonhoitomaksuja korotetaan, on hätäinen ja hieman
huonosti harkittu konsti yrittää paikata lupakertymän vajetta, siis vajetta suhteessa budjet-
tiin. Todellisuudessa tilanne on ollut jokseenkin vakiintunut viimeisen vuosikymmenen
ajan. Kalastonhoitomaksuista on tavoitteeseen nähden saatu tähänkin saakka kerättyä vain
noin 40 prosenttia. Lupahintojen korotus kuitenkin oletettavasti aina jonkin verran lisää
maksuhaluttomuutta, tässä tapauksessa myös aktiivisten kalastajien keskuudessa. Näinpä
noin 10,4 miljoonan euron vuosittaisesta kalastonhoitomaksun tulokertymästä jäädään
mitä todennäköisimmin jatkossakin kenties melko reilusti.

Hallituksen esityksen arvioidaan kasvattavan vuotuista kalastonhoitomaksukertymää
1,4 miljoonalla eurolla. Lakiesityksen mukaan lisärahaa tarvitaan kalastuslaissa määritel-
tyjen käyttötarkoitusten riittävään rahoittamiseen. Esitetty maksujen korotus on prosen-
tuaalisesti suhteellisen suuri, noin 15 prosentin luokkaa, mutta tämä euroissa melko pieni
yksittäiselle kalastajalle kohdistuva lisämaksu ei kuitenkaan kenties ole esityksen suurin
ongelma. Ongelmallista on se, että vaikka kalastonhoitomaksuvarat on hallituksen esityk-
sessä edelleen toki tarkoitus käyttää kalastuslain 82 §:n mukaisiin kalaston ja kalavesien
hoitoa koskeviin käyttötarkoituksiin, on lakiesityksen mukainen 1,4 miljoonan euron lisä-
kertymä perustelemattomasta syystä tarkoitus käyttää lähinnä kalastuslain 82 §:n 4 koh-
dan tarkoittamiin omistajakorvauksiin, siis vesialueiden omistajille. Kaikkien muiden ka-
lastuslain 82 §:n mukaisten käyttötarkoitusten, kuten kalaston ja kalavesien hoitoon tarkoi-
tettujen hankerahojen sekä kalatalousalueiden ja neuvontajärjestöjen toiminnan rahoitus-
osuus suhteessa omistajakorvauksiin pienenisi. Tällöin kalatalouden toiminta ja vielä mel-
ko uunituoreen kalastuslain toimeenpano vaarantuu. Edellisestä kalastuslain muutoksesta
5



Pöytäkirjan asiakohta PTK 127/2017 vp
on kulunut vasta hyvin vähän aikaa. Näin ollen sen toteutumisesta ei ole olemassa koke-
muspohjaista tietoa, jonka perusteella uudet lakimuutokset tulisi valmistella.

Arvoisa puhemies! Valtion budjetissa vuodelle 2018 maksukorotuksella kerättävät lisä-
varat ilmoitetaan käytettäväksi kalavesien hoidon vahvistamiseen suunnaten ne kuitenkin
sataprosenttisesti omistajakorvauksiin. Maa- ja metsätalousvaliokunnan juuri valmistu-
neessa mietinnössä esitetään nyt, että 70 prosenttia arvioidusta lisäkertymästä menisi vesi-
alueiden omistajille korvauksena kalastusrasituksesta. Tällä yritetään kaiketi nostaa omis-
tajakorvaukset sille tasolle, jolla ne olivat vanhan kalastuslain aikaan. Perusteita tälle suh-
teettomalle omistajakorvausten kasvattamiselle ei kalatalouden edistämisen kannalta kui-
tenkaan ole, eikä sellaisia perusteluja tullut esille myöskään asiantuntijakuulemisissa.
Maksullisen viehekalastuksen aiheuttama kalastusrasitus ei ole kasvanut, eikä sitä voida
enää käyttää perusteena nykyistä suuremmille omistajakorvauksille. Uuden kalastuslain
mukaan korvauksia vesialueiden omistajille ei enää makseta onginnasta, pilkinnästä ja si-
lakan litkauksesta, joita kaikkia voi verrata lähinnä jokamiehenoikeuksiin kuuluvaan mar-
jastukseen ja sienestykseen kenen tahansa metsissä. Näin ministeriö ja valtioneuvosto ovat
voimassa olevan kalastuslain mukaisesti maksuvarojen jakoperusteissa toimineetkin edel-
lisen kahden vuoden ajan.

Kalavesien omistajat saavat käyttää kalastonhoitomaksuista kertyvät korvausrahansa il-
man velvoitetta vesien hoidosta. En toki sano, etteivätkö vesien omistajat, kuten osakas-
kunnat, pyrkisi kalavesien hoitamiseen. Osakaskuntien kalavesien hoito on tähän saakka
kuitenkin perustunut lähes kokonaan kalanistutuksiin, mikä on ristiriidassa nykyisen kalas-
tuslain tavoitteisiin nähden. Tavoitteena tulee olla kalakantojen luontaisen lisääntymisen
edistäminen. Järkeviä käyttökohteita maksuvaroille omistajakorvausten ohella ovat siis ka-
lavesien kunnostus ja uusia kalastajia houkuttelevat hankkeet sekä kalastukseen ja kalave-
siin liittyvä neuvonta- ja valvontatyö. Mikäli lakiesitys maksukorotuksista kaikesta huoli-
matta toteutetaan, tulee maksuvarojen jakosuhteet säilyttää entisellään noudattaen kahden
viime vuoden ja jo sitä edeltäneiden vuosien vapaana säilynyttä prosentuaalista jakoa ka-
lastuslain 82 §:n mukaisiin eri käyttötarkoituksiin.

Hallituksen esityksen mukaisena vihreät eivät voi olla tätä lakimuutosta hyväksymässä.
Nyt ei siis pidä hätiköidä, vaan kuten enemmistössä lakiesitykseen tulleissa lausunnoissa-
kin todetaan, tulee maksujen korotusesityksestä mieluiten kokonaan luopua. Kalatalouden
ja kalavesien hoidon rahoituksen turvaamiseksi tarvitaan nyt ensisijassa tehokkaampia toi-
mia kalastusharrastuksen edistämiseksi, siis toimia uusien maksuikäisten kalastajien hou-
kuttelemiseksi.

Arvoisa puhemies! Kalastus on erinomainen luontoharrastus ja edelleen myös osa elin-
keinotoimintaa. Se on tapa hyödyntää luonnonvarojamme ja osa perinteistä erä- ja ruoka-
kulttuuriamme. Meidän tulee luoda jatkuvuutta hyvälle kalavesien ja kalakantojen hoidol-
le ja kalastukselle. Myös hallituksen on kiinnitettävä maksukorotuksen sijaan erityistä huo-
miota kalastusharrastuksen lisäämiseen sekä kalastonhoitomaksun maksamatta jättänei-
den kalastajien neuvonnan ja valvonnan tehostamiseen maksukertymän nostamiseksi ka-
lastuslakiuudistuksen mukaiselle tavoitetasolle.

21.07 Anne Kalmari kesk: Arvoisa herra puhemies! Oppositiosta heitettiin aivan outoja
väitteitä. Esimerkiksi edustaja Halmeenpää oli erittäin huolissaan, että tästä jaosta vaaran-
tuu kalaston hoito. He eivät esitä euroakaan lisää kalaston hoitoon, ja me esitämme koko
tämän summan nimenomaan kalakantojen hoitoon. Kehtaavat vielä sanoa, että tällä esityk-
6



Pöytäkirjan asiakohta PTK 127/2017 vp
sellä se vaarantuu. Jos tätä korotusta ei tehtäisi, ei olisi toimia uusien kalastajien saamisek-
si, koska neuvontaan ei tulisi lisää rahaa, ei olisi rahaa virtavesien kunnostuksiin, ei pois-
tokalastukseen, ei ruoppauksiin, ei kalanistutukseen, ei valvontaan, ei mihinkään näihin
hyviin tarkoituksiin. Luulisi, että esimerkiksi vihreille olisi tärkeää se, että kalakannoista
pidetään huolta, niin ettei vain ryöstökalasteta. On todella harmillista, että tämä koko vas-
tustava keskustelu oikeastaan lähti siitä, että oli liikkeellä tällaisia outoja huhuja siitä, että
kalavesien omistajat lähtisivät jonnekin Kanariansaarille näillä rahoilla.

Kirjoitimme sen tuohon mietintöönkin selkeäsanaisesti, että nämä rahat on tarkoitettu
kalaston hoitoon. Vaikka ne menisivät eri järjestöillekin, oletan, että kaikki järjestöt nyt sit-
ten osallistuvat omalla rahallisella panostuksellaan nimenomaan kalavesien hoitoon. Mut-
ta se mielikuva, että siellä osakaskunnissa tällaista olisi tehty, on todella valheellinen mie-
likuva. Tähänkin asti ne rahat siellä osakaskunnissa on käytetty nimenomaan kalavesien
hoitoon, ja itse asiassa kenelläkään muulla ei ole edes lupaa sinne hoitotoimenpiteitä men-
nä tekemään, jos omistajat eivät siihen osallistu ja sille siunaustaan anna.

21.09 Eeva-Maria Maijala kesk: Arvoisa puhemies! On mukavaa olla edustaja Hal-
meenpään kanssa samaa mieltä näistä asioista. Ehdottomasti olen samaa meiltä siitä, mihin
nämä rahat tulee käyttää: rahat tulee todellakin käyttää vesiolojen kunnossapitämiseen, jot-
ta kaloilla olisi paremmat olosuhteet. Olen samaa meiltä siinä, että ne rahat pitää käyttää
neuvontaan, olen samaa mieltä siinä, että ne pitää käyttää valvontaan ja siihen, että me
saamme toiminnalle uusia harrastajia. Mutta mikä on se organisaatio ja systeemi, joka te-
kee nämä? Se on vesialueiden omistajien tehtävä ja rooli. Se on todellakin tämä rooli. Elik-
kä nyt olemme tekemässä juuri niitä asioita, mitä edustaja Halmeenpääkin sanoi. Muka-
vaa, että me olemme samaa mieltä. Ei kukaan muu voi tulla toisen asioita hoitamaan, elik-
kä omistajan velvollisuus on hoitaa omat asiat. Mitä minä näitten vesiosakaskuntien asiois-
ta tiedän, siitä, mitä osakaskorvauksia on maksettu, niin kaikki rahat on käytetty näihin toi-
menpiteisiin, ei näistä rahoista ole osakkaille jaettu missään senttiäkään.

Yksi asia, mikä vielä on ottamatta tässä kokonaisuudessa esille, on se, että kalatalous-
alueet, uuden kalastuslain mukaiset alueet, aloittavat toimintansa 2019. Se on valtavan iso
työmaa kalatalousasioiden uudelleenorganisoimiseksi. Ei sekään, miten tämä työ saadaan
liikkeelle, ole, kuulkaa, ilmaista asiaa. Siis eri kalastusalueet ovat todella ongelmissa siinä,
miten ne järjestelevät toiminnot, jotta uudet kalatalousalueet saavat sitten toimintaansa jär-
kevällä tavalla toimintaan. Elikkä töitä riittää.

Ja istutuksia — meneekö rahaa niihin? Käsitykseni mukaisesti yhä pienempi ja pienem-
pi määrä enää näistä rahoista on käytetty istutuksiin elikkä on pyritty tukemaan kalojen
luontaista lisääntymistä. Mutta luontainen lisääntyminenkään ei ole mahdollista, ellei
nämä kutualueet ole kunnossa. Omistajien rooli ja velvollisuus on laittaa paikat kuntoon.

21.11 Hanna Halmeenpää vihr: Arvoisa rouva puhemies! Jos edustajakollegat malttoi-
vat huolellisesti kuunnella, mistä puhuin, olin ensi sijassa huolissani siitä, johtaako tämä
maksukorotusesitys tavoitteeseen, koska, kuten olemme asiantuntijakuulemisissakin kuul-
leet, tästä tavoitellusta maksukertymästä viimeisen vuosikymmenen aikana on saatu kerät-
tyä vain noin 40 prosenttia. Arvoisat edustajat, en oikein jaksa uskoa, että maksua korotta-
malla tämä maksukertymä ja maksuhalukkuus kasvaisivat, ja sen takia olen ollut huolissa-
ni siitä, onko tämä väärä konsti saada kalatalouden rahoitus kuntoon.
7



Pöytäkirjan asiakohta PTK 127/2017 vp
Olen sitä mieltä, kun uusi kalastuslaki on ollut voimassa vasta kaksi vuotta — ja tätä
mieltä olivat useat asiantuntijatkin lausunnoissaan — että meidän pitäisi kerätä kokemuk-
sia uuden kalastuslain mukaisista toimista ja maksuhalukkuudesta. Ja kun, edustaja Maija-
la, kyselit, ketkä näitä asioita kalavesien hoidon suhteen tekevät, niin onhan niin, että uu-
den kalastuslain mukaiset kalastusalueet, kalastuksen omistajista koostuvat kalastusalu-
eet, ovat vasta muodostumassa. Meidän ehkä pitäisi antaa tämän lain olla voimassa jonkin
aikaa ennen kuin muuttelemme sitä vähän väliä. Edustaja Maijala esitti jo muitakin muu-
toksia, joille en kyllä ihan heti olisi lämpenemässä.

Myös erittäin suuri kalavesien omistaja, johon me kaikki tässäkin salissa kuulumme,
Metsähallitus, oli sitä mieltä, että hinnankorotuksista tulisi pidättäytyä ja pitäisi enemmän
kerätä käyttökokemuksia uuden lain mukaisista maksuista ja huolehtia siitä, että pystym-
me toteuttamaan kalastuksen markkinointitoimia vaikkapa sinne Metsähallituksen vesille
ja laajentamaan sitä maksuhalukkuutta muilla keinoin kuin maksukorotuksilla.

21.13 Eeva-Maria Maijala kesk: Arvoisa puhemies! Olen todellakin sitä mieltä, että
tämä ei ole paras konsti tämän maksun saamiseksi ja rahojen saamiseksi. Paras konsti olisi
ehdottomasti ollut se, mikä oli tämän lain valmistelun tarkoitus. Se oli se, että kaikki yli 18-
vuotiaat maksavat tämän maksun, jolloin tämä maksu olisi ollut kaikille huokeampi. Met-
sästyskortinkin maksun maksavat kaikki metsästäjät. Mutta koska tämä ei käynyt aikai-
semmin ja se ei tässä lain valmistelussakaan sopinut muille kuin meille, jotka esitimme tä-
tä, niin meidän oli pakko tyytyä sitten tähän huonompaan vaihtoehtoon.

No, miten me saamme nyt sitten näitä lisämaksuja, laajennettua sitä maksajapohjaa, kos-
ka joka tapauksessa seuraavina vuosina on edessä se tilanne, että näitten maksun maksaji-
en määrä vähenee ja vähenee ikärakenteen vuoksi? Meidän on satsattava valvontaan, jotta
kaikki kalastajat tai suurin osa kalastajista maksaisi tämän. Valvonta on yksi niistä toimen-
piteistä, joihin näitä kalastonhoitomaksuja sitten käytetään. Tämä laki on nyt ollut voimas-
sa jo kaksi kautta, ja tästä on saatu jo hyvin paljon kokemuksia ja tietoa. Tälläkin nopeu-
della on pysyttävä reagoimaan niihin tuloksiin, mitä sieltä on saatu tietoja.

Korjaan sen verran, että kalastusalueethan ovat olleet voimassa jo pitkän aikaa, mutta
kalatalousalueet aloittavat nyt sitten toimintansa. Ja nytten, kun kalastusalueista siirrytään
kalatalousalueisiin, tämän toiminnan organisointi vaatii myöskin määrärahoja.

21.15 Anne Kalmari kesk: Arvoisa rouva puhemies! Edustaja Halmeenpää tuossa totesi,
että hän ei usko, että tällä kalastusmaksukertymä lisääntyy. Minä uskon, että tällä se lisään-
tyy. Sen sijaan uskon myös sitä trendiä, mikä meille asiantuntijoiden myötä kerrottiin, että
noin 200 000 euroa maksukertymä vähenee vuosittain, jos mitään ei tehdä. Ja jos meillä on
200 000 euroa vähenemä, emme pysty tekemään näitä toimia, mitä edustaja Halmeenpää
totesi. Elikkä haluaisin, että sieltä oppositiostakin tunnustetaan, että silloin jos maksuker-
tymä vähenee sen 200 000 euroa, ei ole varaa esimerkiksi valvonnan tehostamiseen tai ei
ole varaa uusien maksuhalukkaitten kalastajien houkuttelemiseksi.

Todellakin valiokunnassa kävimme hyvää keskustelua siitä, että tulevaisuudessa pitäisi
tätä maksupohjaa laajentaa, sillä on kohtuutonta, että tunnolliset työikäiset ihmiset joutu-
vat koko ajan tätä maksua maksamaan lisää ja osa on vapaamatkustajia, vaikka tätä hyvää
harrastusta toteuttavatkin.
8



Pöytäkirjan asiakohta PTK 127/2017 vp
21.16 Hanna Halmeenpää vihr: Arvoisa puhemies! Tuossa äskeisessä puheenvuorossa-
ni unohdin todeta siitä, kun edustaja Kalmari viittasi jonkinlaisiin outoihin huhuihin, ja ha-
luan nyt tässä todeta, jos valiokunnan puheenjohtajan korviin sellaisia huhuja on kantautu-
nut, että omiini ei kyllä sellaisia ole kantautunut, eivätkä mitkään Kanarian-lentohuhut ole
millään tavoin olleet oman kantani perusteena.

Kun kysymyksiä on hyvä esittää silloin, kun jokin asia askarruttaa, niin haluaisin kyllä
tämän tietää: Jos maksuja korotetaan, niin sille on löydettävissä perusteita, vaikka epäiltäi-
siin, niin kuin itse epäilen, ettei tällä tavoitteeseen päästä. Sille en ole kuullut yhden yhtä-
kään perustetta, miksi näiden maksuvarojen jakosuhteita pitäisi tässä yhteydessä muuttaa
siten, että tuon kalastuslain 82 §:n mukaiset käyttötarkoitukset eivät jakautuisikaan mak-
sujen saajina enää entisin, jo pitkään vakaana säilynein perustein, vaan jostain syystä nyt
omistajakorvauksia kasvatettaisiin kaikkein eniten, kun uuden kalastuslain mukaan omis-
tajakorvauksien perusteet päinvastoin ovat vähentyneet. Tähän haluaisin mielelläni kuulla
jonkinlaisen vastauksen. Siitä, lisääntyvätkö tässä nyt sitten mahdollisuudet hoitaa kalave-
siä vai eivät, toteaisin, että ei tässä ole kyse siitä, että ne eivät lisääntyisi, jos maksuja saa-
daan jonkinkaan verran lisää. Ja kuten valiokunnan puheenjohtaja hyvin muistaa, niin it-
selleni tämä lakiesitys olisi käynyt kompromissiratkaisuna, jos tämä maksuvarojen jako-
suhde olisi edes säilynyt ennallaan. Sille muutokselle en näe mitään perustetta, ja koska pe-
rustetta ei ole esitetty, niin eihän sitä voi olla silloin kannattamassa eikä hyväksymässä-
kään.

Viimeisenä voisin todeta, että lakiesityksessähän ei tuotu sellaista ratkaisua pöytään,
että eläkeläiset olisi otettu tähän maksuun mukaan. Henkilökohtaisesti voin todeta, että mi-
nulle se kyllä kävisi.

21.19 Eerikki Viljanen kesk: Arvoisa puhemies! Edustaja Halmeenpää on varmaankin
oikeassa siinä, että tuskin maksun korottaminen kasvattaa maksuhalukkuutta. Mutta toisin
kuin edustaja Halmeenpää, minä uskon, että maksun korottaminen kyllä kasvattaa maksu-
kertymää. Kuten valiokuntakin on todennut kuulemisissa ja mietinnössäkin, nykyinen ker-
tymä ei riitä kattamaan kaikkia laissa määriteltyjä käyttötarkoituksia, ja on selvää, että niin
maksuhalukkuutta kuin maksajien määrääkin on pyrittävä kasvattamaan, mutta kertymän
kasvattamiseksi nyt on korotettava maksuja. 

21.19 Anne Kalmari kesk: Arvoisa rouva puhemies! Edustaja Halmeenpää vielä tuossa
kysyi, miksi maksukertymän jakoperusteet ovat juuri näin. Halusimme ohjata tätä rahaa ni-
menomaan kalakantojen hoitoon. Sen vuoksi esimerkiksi kohtaan 5 kalastonhoitomaksun
kannosta aiheutuvien menojen maksamiseen emme halunneet sitä laittaa, koska se ei kala-
kantoja lisää ja edellytämme tehokkuutta tältä kannolta. Mutta sen sijaan halusimme ohja-
ta niitä ensisijaisesti omistajille, jotka tekevät valtaosan kalastonhoitotyöstä. Toki siihen
osallistuu muitakin tahoja, mutta valtaosa tapahtuu nimenomaan omistajien taholta, ja sil-
loin se kohdentuu kaikista parhaiten, kun valtaosa tästä rahasta kohdennetaan sinne. Mutta
koska katsomme, että nämä muutkin sektorit ovat merkityksellisiä, halusimme omassa
mietinnössämme ohjata 30 prosenttia myös sinne. Toivottavasti tässä tuli hyvät perusteet. 

21.21 Hanna Halmeenpää vihr: Arvoisa rouva puhemies! Viimeisenä asiana on todetta-
va se käsitykseni, mikä liittyy kalavesien hoitoon, kalakantojen hoitoon. Asiantuntijakuu-
lemisten perusteella olen siinä ymmärryksessä, että vähintään yhtä merkittävää kalaston-
9



Pöytäkirjan asiakohta PTK 127/2017 vp
hoitotyötä kuin osakaskunnat, vesialueiden omistajat tekevät, syntyy myös osoittamalla ra-
hoitusta hankerahoihin ja kalatalousalueille. Enkä edelleenkään ole kuullut perusteluja sil-
le, miksi juuri omistajakorvauksien määrän pitäisi nousta, kun uuden kalastuslain mukaan
maksuperusteet juuri omistajakorvauksilta ovat päinvastoin vähentyneet, kuten pitemmäs-
sä puheenvuorossani toin jo esille. Tämän takia tämä kompromissiesitys ei ollut hyväksyt-
tävissä, mutta olen itsekin harmissani siitä, että emme semmoista yhteistä kompromissia
asiassa löytäneet, mikä olisi varmasti ollut vähän suuremmalla joustolla haettavissa. 

21.22 Eeva-Maria Maijala kesk: Arvoisa puhemies! Tämä nyt menee jo toiston puolel-
le, mutta kuitenkin edustaja Halmeenpäälle sanomme nytten neljännen kerran, minkä takia
tämä jako oli tällä tavalla: siksi, että omistajat ovat ne, jotka tekevät näitä kaikkein vähim-
mälle jääneitä toimenpiteitä elikkä niitä juuri, mitä tässä pitää alkaa tekemään. He tekevät
suurimman osan näistä töistä, ja tämä korvaus on todella pieni siitä todellisesta työmääräs-
tä, mitä he siellä käytännössä tekevät näitten asioiden kanssa.

Yleiskeskustelu päättyi.

Eduskunta hyväksyi hallituksen esitykseen HE 118/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
10


