















































DEM5DE6.tmp.xml


Pöytäkirjan asiakohta PTK 66/2018 vp

 Tarkistettu
4.0

Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.10. Suullinen kysymys puolueiden yhteistyöstä (Susanna Huovinen sd)
Suullinen kysymys SKT 106/2018 vp

Suullinen kyselytunti

Puhemies Paula Risikko: Koska tiedän, että edustaja Huovinen on viimeistä päivää, niin
hän saa yhden kysymyksen. Olkaa hyvä.

Keskustelu

16.58 Susanna Huovinen sd: Arvoisa rouva puhemies! Tämä tuli kyllä pyytämättä ja yl-
lätyksenä, [Naurua] mutta kiitän tästä mahdollisuudesta ja ehkä osoitan kysymykseni pää-
ministerille. Haluan kysyä asiaa, johon viittasin omassa blogikirjoituksessani, kun nyt jä-
tän eduskuntatyön 19 vuoden jälkeen. Se liittyy kansanvallan ja demokratian yhteiseen
puolustamiseen.

Haluaisin tiedustella, herra pääministeri, minkälaisiin toimiin hallituksenne ehkä vielä
tällä jäljellä olevalla kaudella voisi ryhtyä, jotta puolueet voisivat yhä paremmin tehdä yh-
teistyötä ja puolustaa yhteistä demokratiaa ja kansanvaltaa niitä liikkeitä vastaan, jotka ha-
luavat viljellä populismia, suvaitsemattomuutta, jopa rasismia. 

17.00 Pääministeri Juha Sipilä (vastauspuheenvuoro): Arvoisa puhemies! Ensinnäkin
omasta puolestani ja koko hallituksen puolesta — uskon, että puhun koko eduskunnan puo-
lesta — kiitoksia edustaja Huoviselle tästä 19 vuoden urasta täällä. Olette ollut erittäin hy-
vä, rakentava työtoveri koko tuon ajan. 

Mitä tulee kysymykseenne, niin kyllä myöskin itselläni on huoli tästä yhdessä päättämi-
sen kyvyn jatkuvuudesta. Meidän pitää olla myöskin ylpeitä tästä puoluejärjestelmästä.
Puolueet ovat se kanava, jota kautta demokratiaa käytännössä voidaan toteuttaa. Kyllä mi-
nusta meidän pitäisi täällä uskaltaa puolustaa ylpeänä myöskin esimerkiksi puoluetukea
juuri sen takia, että se antaa laillisen, hyvän kanavan siihen, miten demokratia käytännössä
pääsee toteutumaan. 

Toivotan teille menestystä, tsemppiä, voimia uusissa tehtävissänne. 

Kysymyksen käsittely päättyi.

Kyselytunti päättyi.


