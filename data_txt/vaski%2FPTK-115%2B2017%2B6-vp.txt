















































DEM54C2.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

6. Hallituksen esitys eduskunnalle laiksi alkoholi- ja alkoholijuomaverosta annetun lain liit-
teen muuttamisesta

Hallituksen esitys HE 169/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään valtiovarainva-
liokuntaan, jolle sosiaali- ja terveysvaliokunnan on annettava lausunto.

Keskustelu

17.53 Valtiovarainministeri Petteri Orpo (esittelypuheenvuoro):  Arvoisa puhemies!
Hallituksen esitys laiksi alkoholi- ja alkoholijuomaverosta annetun lain liitteen muuttami-
sesta esittää alkoholijuomien verotusta korotettavaksi vuoden 2018 alusta. Hallituksen ve-
ropoliittisten linjausten mukaan verotuksen painopistettä siirretään työn ja yrittämisen ve-
rotuksesta erityisesti haittaveroihin, ja työn verotusta keventääkseen ja sen kiristymisen es-
tämiseksi hallitus esittää alkoholiveroa korotettavaksi 100 miljoonalla eurolla. Hallitusoh-
jelmassa todetaan myös, että alkoholiveroa tarkistetaan, mikäli Virossa tehdään muutoksia
alkoholiverotukseen, ja nyt meillä on tiedossa, että Virossa alkoholiveroa korotetaan hy-
vinkin runsaasti: esimerkiksi oluen vero nousee korotusten myötä vuosina 2017—2020 lä-
hes 170 prosenttia ja mietojen käymisteitse valmistettujen juomien vero lähes 130 prosent-
tia.

Meidän ehdotuksessamme esitetään, että alkoholiveron korotus kohdistettaisiin kaik-
kiin juomaryhmiin mutta korotusta painotettaisiin lievästi muihin kuin väkevimpiin juo-
miin. Keskimäärin alkoholijuomien valmisteveroa korotettaisiin noin 10 prosenttia, ja
tämä tarkoittaa taas sitä, että vähittäismyyntihinnat nousevat noin 5 prosenttia. Tämä tar-
koittaa rahaksi muutettuna sitä, että keskioluttölkin hinta nousisi noin 7 senttiä ja viinipul-
lon 40 senttiä. Ja nyt on kuitenkin syytä huomioida se, että nämä laskelmat eivät huomioi
alkoholin myynnin vapautumisen mahdollisia vaikutuksia hintoihin, eli viittaan tällä edus-
kunnassa samaan aikaan käsittelyssä olevaan alkoholilain uudistukseen.

Arvoisa puhemies! Tämä esitys on oleellinen osa hallituksen verotuksen kokonaisuutta,
ja myöskin tässä kokonaisuudessa on vahvasti, kuten totesin, eduskunnassa käsittelyssä
oleva alkoholilainsäädännön uudistus. Toivon, että esitys ja esitykset voivat hallituksen
esittämän mukaan edetä eduskunnassa hyvässä hengessä.

17.56 Pia Viitanen sd: Arvoisa puhemies! Tässä vaiheessa ennätin pyytää puheenvuo-
ron. Oli tarkoitus kommentoida hieman sitä sijoittaja-asiaakin, mutta se sitten ilmeisesti
niin viime hetkellä tuli painettua, että jatkamme ehkä siitä keskustelua myöhemmin.
 Tarkistettu
4.1



Pöytäkirjan asiakohta PTK 115/2017 vp
Puhemies! Sinänsä on ihan oikein, että tänä päivänä voimme näitä haittaveroja ikään
kuin korottaa. Niissä on tietenkin omat puolensa ja puolensa, mutta nämä esitykset ovat si-
nänsä perusteltuja näinä aikoina.

Mutta haluaisin, puhemies, kiinnittää huomiota siihen tosiseikkaan, minkä myös minis-
teri mainitsi omassa puheenvuorossaan, että samaan aikaan alkoholilainsäädäntöä ollaan
uudistamassa, ja mielestäni on erittäin huolestuttavaa, että jos joku veronkorotus, mistä nyt
puhumme, voisi sinänsä hillitä kulutusta, niin samaan aikaan tämä esitetty alkoholilainsää-
dännön uudistus taas lisäisi kulutusta. Hallitushan itsekin omissa esityksissään on toden-
nut, että nämä haittavaikutukset sinänsä kulutuksen kasvun myötä päätyvät kokonaisuu-
dessaan suuremmiksi kuin taas sitten esimerkiksi se kulutuksen vähenemä, mitä nämä ve-
ronkorotukset voisivat aiheuttaa. Mielestäni tämä on tärkeää havaita, ja voisin ehkä tässä
jälleen kerran — olemme usein täällä istunnossa siitä puhuneet — vähän vedota sinne hal-
lituksen suuntaan, voitaisiinko vielä tätä alkoholilainsäädännön kokonaisuudistusta harki-
ta siinä mielessä, että sen haitat ovat kovin suuret, kun saatavuus lisääntyy ja sitä kautta
varmasti myös terveyshaitat ja kustannukset yhteiskunnalle ja myös esimerkiksi turvalli-
suuden ylläpitoon liittyvät kustannukset kaiken kaikkiaan nousevat eli kokonaistaloudelli-
sesti tässä esityksessä on aika paljon haittaa yhteiskunnalle. Puhun siis nyt tästä alkoholi-
lainsäädännön uudistuksesta.

Puhemies! Käytän myös tilaisuutta hyväkseni, kun ministeri on tässä salissa. Kun pu-
humme tässä haittaverotuksesta ja vuosi takaperin tähän aikaanhan oli keskustelua siitä,
että tätä katoavaa makeisveroa korvaamaan [Puhemies koputtaa] saataisiin eräänlainen ter-
veysperusteinen vero, haluaisin nyt ministerin vastauksen siihen, pitääkö paikkansa, että
hallituksessa ei nyt lainkaan valmistella tällaista veroa. [Puhemies koputtaa] Näin olen
kuullut, ja muistan vuosi sitten ministerin luvanneen, että uudistus aloitetaan.

17.58 Outi Mäkelä kok: Arvoisa herra puhemies! Kuten ministeri Orpo täällä totesikin,
tämä alkoholiveron korotus on osa laajempaa alkoholipoliittista kokonaisuutta ja myös si-
doksissa myöhemmin hyväksyttävään alkoholilain kokonaisuudistukseen. Siinä mielessä,
mitä edustaja Viitanen hämmästeli, tämä veronkorotus on nimenomaan tarkoitettu myös
tasoittamaan mahdollista kulutus- ja kysyntäkasvua, joka tästä saatavuuden lisääntymises-
tä syntyisi. Tämä on myös syy siihen, että veronkorotus kohdentuu nimenomaan niihin
tuotteisiin, joita sitten päivittäistavarakaupoissa olisi saatavilla. Mutta nyt kun veroa koro-
tetaan, on tärkeää myös huomioida se, että meidän maamme kannalta matkustajatuonti on
selvästi alkoholin kulutusta lisäävä tekijä. On tärkeää huomioida, että nämä veronkorotuk-
set tehdään sellaisina, että ne eivät lisää matkustajatuontia.

17.59 Joona Räsänen sd: Arvoisa puhemies! Ministeri käytti esittelypuheenvuoron ja
kertoi, että alkoholiveroa ollaan korottamassa juuri sen takia, että painopistettä siirretään
työn verottamisesta haittojen verottamiseen, mikä varmasti on puolin ja toisin aivan järke-
vää. Mutta nyt kun kuuntelin edeltävää puhujaa, niin tulikin ehkä se totuus, mikä tässä
asiassa on. Elikkä toisaalta hallitus on uudistamassa alkoholilainsäädäntöä, mikä johtaa
kaikkien arvioiden mukaan siihen, että haitat tulevat kasvamaan ja kustannukset tulevat
kasvamaan, ja koska kustannukset kasvavat, niin pitää saada jostain rahoitusta, jolla kate-
taan nämä kustannukset. Siihen on nyt sitten keksitty se, että alkoholiveroa nostetaan 100
miljoonalla, jotta pystytään tasoittamaan, niin kuin edustaja Mäkelä tuossa kävi läpi, elik-
kä pyritään nostamaan nimenomaan niiden tuotteiden verotusta, joita nyt sinne kauppojen
2



Pöytäkirjan asiakohta PTK 115/2017 vp
hyllyille tulee, jotta kulutuksen nousu olisi maltillisempaa ja jotta haitat eivät kasvaisi niin
paljon.

Kyllähän tästä kokonaisuudesta syntyy silloin se kysymys, miksi ihmeessä ensin aje-
taan sellaisia uudistuksia, jotka lisäävät kustannuksia, ja sitten pitää vielä veronkorotuksil-
la yrittää niitä pienentää. Eikö silloin järkevämpi linja olisi ollut se, että jätetään ne uudis-
tukset tekemättä, jotka niitä kustannuksia lisäävät, jolloin myöskään verotuksen puolella ei
olisi tarvinnut tehdä tällaisia toimenpiteitä, jolloin myöskään se matkustajatuonti ei olisi
sellainen ongelma kuin nyt tässä tulee, kun taas meilläkin veroa nostetaan, eli vaikka Vi-
rossakin veroa nostetaan, niin siellä hinnat ovat alhaisemmat.

Olisinkin kysynyt nyt ministeriltä, että kun tätä kokonaisuutta katsoo, eikö olisi ollut jär-
kevämpää jättää tekemättä sellaiset uudistukset, jotka lisäävät niitä kustannuksia, koska
nyt joudutaan sitten turvautumaan veronkorotuksiin.

18.01 Jari Myllykoski vas: Arvoisa herra puhemies! Olisin kysynyt ministeri Orpolta:
miksi ette luoneet tähän uutta luokkaa, missä olisi ollut vaikka 2,8-prosenttiset ja enintään
5,5-prosenttiset alkoholijuomat, jotka on valmistettu etyylialkoholista, ja niille isompi vero
kuin käymisteitse valmistetuille, samassa kategoriassa oleville oluille? Silloin tälle juoma-
sekoitteelle, joka ei ole mitenkään työllistämisperusteinen vaan puhtaasti etyylialkoholi-
pohjainen, oltaisiin voitu asettaa korkeampi verosumma, jotta tulevassa alkoholilain koko-
naisuudistuksessa olisimme voineet ajatella niin, että ravintoloitten alkoholin arvonlisäve-
roa olisi laskettu, jolloin oltaisiin päästy sinne, että työn verotusta olisikin enemmän las-
kettu ja tälle vähemmän työllistävälle sektorille eli näille sekoitteille, jotka sisältävät vain
puhtaasti etyylialkoholia, olisi luotu oma veromalli, jolloin sieltä kaupoista alkoholilain
kokonaisuudistuksen jälkeen myytävä alkoholi olisi ollut kalliimpaa, ja se verokertymä
olisi sitten siirretty sinne työllistävälle ravintola-anniskelun puolelle. — Tässä kohtaa ei
enempää.

18.03 Pekka Puska kesk: Arvoisa puhemies! Olisin kiittänyt ministeriä tästä esittelystä ja
tästä hyvästä lakiesityksestä. Alkoholiveroahan on meillä nostettu säännöllisesti ja maltil-
lisesti viisi kertaa, ja tämä on johdonmukaista jatkoa. Tosin tämän esityksen korotus on
ymmärtääkseni hieman pienempi kuin nämä viisi aiempaa.

Todellakin paitsi alkoholiveroa myöskin tupakkaveroa on nostettu johdonmukaisesti as-
teittain, ja tämä on paitsi hyvää terveyspolitiikkaa myös, niin kuin ministeri sanoi, veropo-
litiikkaa, jotta tuloveroa voidaan laskea ja painopiste siirtää kulutusveroihin. Tämä koro-
tus on aika maltillinen. Esityksen mukaan se lienee oluen kohdalla noin 3,4 euroa litraa
kohti, joka merkitsee vähän reilu 6 senttiä olutpulloon — ei kovin suurta vaikutusta.

Mitä tässä sanottiin Viron-tuonnista, niin se asia on jo pikku hiljaa syytä unohtaa, koska
Viron oluen osuus Suomen oluesta lienee noin 5 prosenttia ja on nopeasti vähenemässä.

Sitten on muistettava, että oluen hintahan on meillä laskenut vuoden 14 jälkeen — se
käy ilmi näistä esityksen perusteluista — ja tämä korotus nyt tulee olemaan suunnilleen sa-
man suuruinen kuin mitä tämä lasku on ollut vuoden 14 jälkeen. Eli veronkorotus kattaisi
todella suunnilleen vuoden 14 jälkeisen hinnanlaskun.

Tämän vuoksi minusta tällä esityksellä ei ole mitään suoraa tekemistä alkoholilain kans-
sa, ei ainakaan verrattuna vahvan oluen ja limuviinan vapauttamisen suuriin vaikutuksiin.
Tosiaankin tämä verolaki ja suunniteltu alkoholilain kokonaisuudistus ovat minusta aivan
kaksi eri asiaa, ja todella hämmästyttävä ja naurettava minusta on se julkisuudessa ollut
3



Pöytäkirjan asiakohta PTK 115/2017 vp
asia kytkeä isoa alkoholilakia ja tätä tavanomaista alkoholiverolakia yhteen, eli ajatus sii-
tä, että jos vahvoja juomia ei tuoda kauppaan, niin ei nosteta veroa. Tämä on minusta aivan
naurettava ajatus.

18.05 Hannu Hoskonen kesk: Arvoisa herra puhemies! Valtiovarainministerin äsken
esittelemä hallituksen esitys on hyvin perusteltu ja ajankohtainen. Mielestäni alkoholin
hinnan pitää olla sillä tasolla, että valtio saa siitä itselleen kerättyä valtion kassaan verotu-
loja sopivan määrän. Mutta samalla kun niitä veroja korotetaan, on tietysti valtiovarainmi-
nisteriössä, sosiaali- ja terveysministeriössä ja monessa muussa ministeriössä pää punaise-
na mietitty, mikä on se oikea taso, koska me elämme avoimessa yhteiskunnassa ja emme
voi olla korkean hinnan saareke. Jos on hyvin korkea alkoholin hinta, se johtaa hillittö-
mään tuontiin ulkomailta, mikä taas sitten aiheuttaa sen, että rahat menevät ulkomaille ja
valtion verotulot pienenevät, mikä on kokonaisuuden kannalta kaikkein huonoin ratkaisu.
Mutta tämä vastuullinen ratkaisu, mistä nyt keskustellaan, on mielestäni hyvä ja perusteltu. 

Kun olen kuitenkin eri puolilla Suomenniemeä kiertänyt, niin olen kyllä sen havainnon
tehnyt, ettei tässä maassa, ei missään päin Suomenniemeä, ole tilannetta, että sitä alkoho-
lia, kaljaa tai jotain muuta ei saisi. Sen jakelu on tässä maassa kyllä ihan hyvin ja kattavasti
järjestetty, ihan laillisin keinoin. Tällainen viisas alkoholipolitiikka, jossa pyritään pidätty-
västi linjauksia tekemään, on hyvä.

Yksi muutoshan tähän on tulossa sitä kautta, kun eteläiset naapurimme Viro, Latvia ja
Liettua, jotka ovat Euroopan unionin jäseniä nyt, ovat luomassa omaa sosiaaliturvajärjes-
telmäänsä yhä paremmaksi. Se tietää tietenkin heille sitä, että veroja tulee hankkia lisää, ja
alkoholiveron korotus, kuten tiedämme, näissä eteläisissä naapureissamme on parhaillaan
menossa, ja sieltäkin tuleva virta tällä keinoin nyt vähän pienenee, kun kotimaassa kuiten-
kin tämä alkoholin hinta on kohtuullisen järkevällä tasolla. Eli tässä ollaan ihan oikealla
tiellä.

Mitä tulee sitten siihen kokonaisuudistukseen, mikä on parhaillaan vireillä sekin, niin
siihen otan kantaa sitten myöhemmin. Siitäkin voi vain todeta sen, että tässä maassa alko-
holia kyllä saa ja jos joku haluaa vaikka kaljaa tai väkevämpiäkin ostaa, sen saanti ei ole
ongelma. Pääasia, että huolehdimme vastuullisesti siitä, että hyödyt ja haitat... Alkoholista
on aina tietyt hyödyt, hyöty on valtion verokassaan tuleva veroeuro, mutta haittapuolella
tietysti ovat nämä sosiaaliset haitat ja terveyshaitat, jotka [Puhemies koputtaa] ovat hyvin
ikäviä. Mutta se näköjään hallitaan tässä maassa.

18.07 Joona Räsänen sd: Arvoisa puhemies! On hyvä, että tästä asiasta täällä nyt keskus-
tellaan, koska tämä kyllä vahvistaa vähän sitä viestiä, mitä olemme julkisuudessakin kuul-
leet siitä, miten tämän alkoholilain kokonaisuudistuksen ja sitten tämän alkoholiveron ko-
rotuksen osalta eri hallituspuolueet näkevät sen vähän eri tavalla: Olen ymmärtänyt, että
aika moni hallituspuolueidenkin edustaja on nimenomaan nivonut nämä yhteen, niin että
jos toinen ei mene eteenpäin, niin ei mene sitten toinenkaan. No, täällä edustaja Puska sit-
ten antoi sen linjauksen, että nämä eivät millään tavalla ole käsi kädessä. Tämä osoittaa
kyllä sen, että tässä nähtävästi hallituksen sisällä on vähän erilaisia mielipiteitä riippuen
vähän siitä, keneltä sitten käy kysymässä.

Mutta ylipäätänsä olisin vielä puuttunut tässä alkoholiverotuskokonaisuudessa vähän
samaan kysymykseen, minkä edustaja Myllykoski tuossa nosti esille, että tässähän ennen
hallituksen budjettiriihtä oli myös hallituspuolueiden edustajien keskuudessa virinnyt kes-
4



Pöytäkirjan asiakohta PTK 115/2017 vp
kustelu siitä, että olisiko ollut järkevää ravintola-anniskelun puolella arvonlisäveroa alen-
taa. Olisi hyvä, että valtiovarainministeri kävisi tätä läpi, koska tosiasiassahan meillä on
käynyt tässä alkoholinkulutuksessa niin, että meillä ravintoloissa anniskellun alkoholin
määrä on koko ajan tippunut. Se, mikä meillä on lisääntynyt, on sitten tämä kotona kulu-
tettu ja kadulla kulutettu alkoholi, vaikka kaikkien järjellisten ihmisten mielestä olisi var-
maan järkevämpää, että se alkoholinkulutus nimenomaan siellä ravintoloissa kasvaisi, kos-
ka se olisi myös työllisyyden kannalta se keskeisin asia. Nythän siis ravintoloissa, jotka
ovat työllisyyden kannalta keskeisin toimija tässä alkoholiteollisuuden kentässä — siis
työllistävät eniten ihmisiä — kulutetaan vähiten alkoholia. Onhan tämä nyt hieman ih-
meellinen asia, että minkä takia me emme nyt sitten yritä myös tällä veropolitiikalla ohjata
kulutusta enemmän vaikka sinne ravintoloihin, ja olisi hyvä, jos vielä valtiovarainministe-
ri tätäkin kokonaisuutta kommentoisi.

18.09 Outi Mäkelä kok: Arvoisa puhemies! Kyllähän se on ihan selvää, että alkoholipo-
litiikka on kokonaisuus, jos ajatellaan vaikkapa sitä kautta, että sillä, että saatavuutta koti-
maassa lisätään, on arvioitu olevan merkittäviä vaikutuksia siihen, mikä on ulkomaantuon-
ti. Toisaalta sitten tällä veroratkaisulla on ihan vastaavasti merkityksiä sille, minkälainen
on kulutus ja minkälainen on tuonti. Kun veroa on nostettu vuoden 2008 kieppeillä, niin
silloin matkustajatuonti merkittävästi lisääntyi, ja nyt jos ajatellaan tätä matkustajatuontia,
niin sitä ei ole lainkaan syytä vähätellä. Vielä vuonna 2016 matkustajatuonti on merkittä-
västi lisääntynyt, ja kyllä tämä matkustajatuonnin osuus, kun sitä ajatellaan tästä kokonais-
kulutuksesta, on suomalaisilla noin 17 prosenttia kokonaisuudesta. Se on erittäin suuri
määrä, ja juuri näillä päätöksillä, sekä tällä alkoholilain uudistuksella että veroratkaisuilla,
on merkitystä tältä näkökannalta sille, millä tavalla suomalaiset kuluttavat alkoholia. Minä
uskon siihen, että jos se alkoholi ostetaan siitä lähikaupasta siihen ostoskassiin, niin sitä
juodaan ja kulutetaan myös vähemmän kuin jos se raahataan sieltä ulkomailta niillä kalja-
kärryillä ja tuodaan sitä isoja määriä. Kyllä se silloin tarkoittaa, että sitä alkoholia myös ku-
lutetaan enemmän.

18.10 Jari Myllykoski vas: Arvoisa herra puhemies! Olisin kysynyt ministeri Orpolta —
ei nyt henkilökohtaisena mielipiteenä: Jos nyt niin kävisi, että alkoholilain kokonaisuudis-
tusta käsiteltäessä hallituspuolueissa ja oppositiossa viriäisi sellainen yhteinen näkemys,
että olisi hyvä kokonaisuudistuksen yhteydessä pohtia sitä, että jos meillä näillä 2,8—5,5
prosenttisilla sekoitealkoholeilla olisi oma veroluokkansa, jonka verotus olisi korkeampi
kuin käymisteitse valmistettujen alkoholijuomien, ja sitä kautta saataisiin sitä verotuloa
niin paljon, että me voisimme sen 100 miljoonan ajatellun ravintoloiden alvin alennuksen
tehdä, niin olisiko ministerillä henkilökohtaisesti vastustava kanta, vai onko meidän täm-
möisten työtä lisäävien kansanedustajien, jotka haluamme edistää suomalaista työllisyyt-
tä, peli menetetty vai vieläkö saamme haaveilla, että ponnistelemme tämän eteen?

Ensimmäinen varapuhemies Mauri Pekkarinen: Vielä täällä pyydetyt puheenvuorot,
edustaja Salonen ja edustaja Viitanen, ja sen jälkeen on ministerillä puheenvuoro.

18.12 Kristiina Salonen sd: Arvoisa puhemies! Meillä tuntuu nyt olevan yhteiskunnassa
vähän sekaisin linjaukset siitä, mitkä politiikkatoimet vaikuttavat alkoholin kulutukseen,
tai ainakaan ne toimet, jotka tännekin meille päätettäväksi tulevat, jotka alkoholin ympä-
5



Pöytäkirjan asiakohta PTK 115/2017 vp
rillä tehdään, eivät tunnu olevan oikein linjassaan. Siis saatavuus ja hinta ovat perinteisesti
olleet ne yhteisesti hyväksytyt tosiasiat, joilla alkoholin kulutukseen vaikutetaan. Nyt me
nostamme veroa mutta toisaalta hinta on laskemassa alekaupan kautta, samanaikaisesti me
lisäämme saatavuutta. Tämä vähän tuntuukin ulkopuolisen silmissä siltä, että tehdään sul-
le—mulle-kauppaa kansanterveydellä. Toivottavasti se näin ei ole.

Edustaja Puska kuitenkin irrotti tämän veronkorotuksen alkoholilain kokonaisuudistuk-
sesta, ja kuten edustaja Räsänenkin täällä jo totesi, olemme saaneet kuulla useasta suusta jo
aikaisemmin, että tämä veronkorotus on tuotu juuri alkoholilain seurauksien takia. Miten
se nyt on, ministeri Orpo? Olisiko veronkorotus tullut meille saliin, jos alkoholilakia ei ol-
taisi uudistamassa?

18.13 Pia Viitanen sd: Arvoisa puhemies! Totta kai tässä on kyse kokonaisuudesta, kun
mietitään, että toisaalla käsitellään veroja ja toisaalla alkoholilainsäädännön uudistusta.
Hallitus myös itse omissa esityksissään käsittelee näitä ikään kuin kokonaisuutena. Esi-
merkiksi täällä verolakiesityksessä hallitus itse analysoi samaan aikaan meneillään olevaa
alkoholilain muutosta, toteaa sen osalta: "Kansantalouden kannalta uudistuksen kokonais-
vaikutukset olisivat esityksen mukaan negatiiviset." Sitten myös toisaalla hallitus itse tote-
aa tämän kulutuksen kasvun suhteen, että "ehdotettujen alkoholilain muutosten seuraukse-
na alkoholin kulutuksen kasvun arvioidaan olevan selvästi suurempi kuin se kulutuksen
vähenemä, mikä syntyy veronkorotuksen seurauksena". Kyllä tässä nyt joka tapauksessa
lopputulos on se, että hallitus omin toimin on nostamassa alkoholin kulutusta ja sitä kautta
erilaisia haittavaikutuksia, ja varmasti ne yhteiskunnalliset kustannukset tulevat koviksi
tässä hallituksen alkoholipolitiikassa kaiken kaikkiaan, ja siitä olen erittäin huolissani.
Mutta odotan nyt ministeri Orpon vastausta ja toivon, että hän myös siinä yhteydessä ottaa
kantaa tähän terveysperusteiseen veroon ja siihen valmisteluun.

Ensimmäinen varapuhemies Mauri Pekkarinen: Vielä edustaja Puska ennen ministeriä.

18.14 Pekka Puska kesk: Arvoisa puhemies! Vielä lopuksi helsinkiläisistä ravintoloista.
Ravintoloitahan ei mitenkään hyödytä se, että vahvoja oluita ruvetaan myymään kaupois-
ta, kioskeista ja huoltoasemilta ja juominen siirtyy kotisohville. Se huoli, joka täällä esitet-
tiin, on minusta aivan aito, ja pitää varmaan miettiä toimenpiteitä, joilla voitaisiin tosiaan
saada painopiste siirtymään ravintoloiden suuntaan.

Sanon vielä tästä matkustajatuonnista, joka kytketään tähän, kun se näyttää tietysti aika
pahalta Tallinnan satamassa, että todellakin noin 5 prosenttia, reilut 5 prosenttia Suomessa
juotavasta oluesta on sieltä peräisin. Se on koko ajan vähenemässä, eikä mitään olennaista
lisäystä ole tapahtunut viimeisen 10 vuoden aikana. Siinä on piikkejä ylöspäin ja alaspäin.

Sanon vielä uudestaan sen, että tämä esityksen mukainen veronkorotus kattaa suunnil-
leen sen hinnanalennuksen, mikä vuoden 2014 jälkeen oluessa on ollut, ja se on hyvä, että
se tekee tämän, mutta se ei ole mitenkään suoraan verrannollinen niiden suurten vaikutus-
ten kanssa, joita seuraisi siitä, että vahvoja oluita ja vahvoja limuviinoja tultaisiin myy-
mään Suomessa yli 10 000 myyntipisteessä. Eli minä pitäisin tätä esitystä hyvänä ja aika
tavanomaisena jatkona niille tupakka- ja alkoholiveron korotuksille, joita viime vuosina on
tehty.
6



Pöytäkirjan asiakohta PTK 115/2017 vp
Ensimmäinen varapuhemies Mauri Pekkarinen:  Myönnän nyt vihdoin ministerille pu-
heenvuoron. Katsotaan sitten sen jälkeen vielä, onko aihetta jatkaa.

18.16 Valtiovarainministeri Petteri Orpo: Arvoisa herra puhemies! Aloitan tästä haitta-
verosta.

Valitettavasti on niin, että kun erityisesti sokeriveroa on yritetty rakentaa, niin sen to-
teuttaminen on osoittautunut erittäin vaikeaksi, käytännössä oikeastaan mahdottomaksi.
Kun on vielä selvitelty EU-alueella, niin tällaista sokeriveroa ei ole käytössä puhtaana
muotona missään, vaan on erilaisia tuotekohtaisia veroja, mutta ei siis puhtaana niin sanot-
tua sokeriveroa. Se olisi erittäin vaikea tehdä hallinnollisesti, ja siksi sen kanssa ei olla pys-
tytty etenemään.

Mutta sitten tähän varsinaiseen esitykseen, tai ehkä vielä ennen sitä: kyllä tässä on tie-
tenkin pohjalla kansanterveydellinen näkemys hyvin voimakkaasti, ja minä olen erittäin
tyytyväinen siihen tupakkaverolinjaan, joka hallituksella on ollut, jossa tupakkaveroa nos-
tetaan koko tämän hallituskauden ajan. Se on viisasta politiikkaa. Samoin varmasti kansan-
terveydellisesti tämä veronkorotus on tärkeä.

Kyllä hallituksen pitää kuitenkin, kuten oppositio monet kerrat sanoo, katsoa kokonai-
suutena sitä, millaista politiikkaa tekee. Kytketään suoraan tai ei, mutta jos täällä samaan
aikaan on talossa käsiteltävänä hallituksen yksimielinen esitys alkoholilainsäädännön uu-
distamisesta, joka vapauttaa väkevämpien muun muassa oluiden myyntiä kauppoihin, niin
totta kai se on olemassa. Se tarkoittanee sitä, kun se toteutuu, että tarjonta kasvaa, mikä tuo
luultavasti mukanaan sen, että silloin kuluttajahinnat laskevat näillä väkevämmillä tuotteil-
la, jolloin siinä on sekä kansanterveydellisesti että fiskaalisesti paikka myöskin veronko-
rotukselle, mikä osaltaan tukee sitä, että painotetaan tätä veron kiristystä oluisiin ja viinei-
hin. Silloin tällä pystytään myöskin nimenomaan kansanterveydellisestä näkökulmasta
vaikuttamaan haittoihin, koska vaikutetaan hintaa nostavasti.

Mitä tulee alkoholipolitiikkaan laajemmin ja siihen liittyen ravintola-alviin, niin voin
sanoa omana mielipiteenäni — pidemmällä aikavälillä, nyt ei ollut sen aika — että en näe
järkeä siinä, miksi sitä verotetaan niin kovasti, jos nautitaan alkoholia valvotuissa olosuh-
teissa, kun Suomessa ravintola on varmasti lähes vankilaankin verrattavasti valvottu ja
säännelty ympäristö, jos samaan aikaan esimerkiksi matkustajatuonnilla tai vapaiden
kauppojen aukioloaikojen kautta voi sen alkoholin nauttia siinä ravintolan viereisessä pu-
sikossa hyvin halvalla. Siksi ja työllisyysnäkökulmista minä haluaisin tämän eron pidem-
mällä aikavälillä tasoittuvan. Uskon, että silläkin on silloin kansanterveydellisiä vaikutuk-
sia ja sillä on varmasti myöskin perhepoliittisia vaikutuksia: nautitaan alkoholia, jos sitä
haluaa nauttia, mieluummin valvotussa ravintolaympäristössä kuin kotona. Siksi minusta
se olisi pidemmällä aikavälillä hyvä kehitys. Nyt sille ei ollut mahdollisuuksia. Alvin las-
ku olisi ollut arviolta noin 130 miljoonaa euroa, ja kun emme pysty todentamaan valtiova-
rainministeriössä sieltä vastaavia dynaamisia vaikutuksia ja koska haluamme tehdä tasa-
painoista, vastuullista veropolitiikkaa, niin meillä ei ollut siihen nyt varaa, mutta sekä al-
koholipoliittisesti että työllisyyden kannalta minusta se olisi jossain vaiheessa hyvä tehdä.

Edustaja Myllykoski otti esille [Puhemies koputtaa] tämän toiveen työllisyysnäkökul-
masta, että kotimaiset panimot saisivat alkoholilainsäädännön uudistuksesta mahdolli-
suuksia kasvaa ja työllistyä, ja mitä tulee siihen [Puhemies koputtaa] ehdotukseen, minun
käsittääkseni — puhemies, aivan yksi lause — EU-direktiivit estävät sen, että voisimme
7



Pöytäkirjan asiakohta PTK 115/2017 vp
saman tuoteryhmän sisällä, johon siis kuuluvat sekä käymisteitse että sekoitetusti tehdyt
juomat, vaikkapa lonkerot, luoda erilaisia verotasoja. Selvitetään.

18.21 Outi Mäkelä kok: Arvoisa puhemies! Kiitän ministeri Orpoa tästä vastauksesta
koskien ravintoloitten arvonlisäveron alentamista pidemmällä aikavälillä. Se on hyvä ta-
voite.

Mutta edustaja Puskalle toteaisin, kun te totesitte, että tällä Viron-tuonnilla ei ole juuri-
kaan merkitystä: kyllä se käytännössä on niin, että kolme neljäsosaa alkoholin tilastoimat-
tomasta kulutuksesta on nimenomaan matkustajatuontia, ja kuten sanoin jo aikaisemmin,
matkustajatuonnin osuus suomalaisten alkoholin kokonaiskulutuksesta on arviolta noin 17
prosenttia. Se on huomattavan suuri. Tätä alkoholin matkustajatuontia seurataan säännöl-
lisesti erilaisin haastatteluin ja kyselytutkimuksin, ja nämä tulokset julkaistaan kolme ker-
taa vuodessa. Sieltä on hyvin tarkkaakin tietoa saatavissa siitä, mikä vaikuttaa ja millä ei
ole vaikutusta. Todellakin viime vuoden aikana, nimenomaan näissä oluttuotteissa, kasvu
on ollut huomattavaa. Tätä en pidä mitenkään merkityksettömänä asiana, ja mielestäni sen-
kin takia alkoholin saatavuutta suomalaisissa päivittäistavarakaupoissa on syytä parantaa.

18.22 Joona Räsänen sd: Arvoisa puhemies! Tässä täytyy kiittää valtiovarainministeriä
erittäin tyhjentävästä vastauksesta. Ehkä näin se juuri on, että tämä on iso kokonaisuus.
Kun tuossa äsken sitä aprikoitiin, että eikö se ole juuri niin, että kun toisella kädellä olem-
me nyt uudistamassa alkoholilainsäädäntöä, joka kaikkien arvioiden mukaan kasvattaa
myös alkoholista aiheutuvia haittoja, ja kun haitat kasvavat, niin silloin kasvavat kustan-
nukset. Näitä kustannuksia sitten pitää totta kai kattaa jollakin tavalla ja yrittää myös sitä
vaikutusta siitä kulutuksen lisääntymisestä pienentää sillä, että hinta nousee. Nämä ovat
yhteyksissä toisiinsa. Silloin herää se kysymys, miksi ylipäätänsä etukäteen ollaan ensin
aiheuttamassa kustannuksia, joita sitten joudutaan kattamaan veronkorotuksilla. Tähän lo-
giikkaan olisi mukavaa, että joku hallituksesta kertoisi sen vastauksen, minkä takia sitten
näin toimitaan.

Ylipäätänsä sitten tähän toiseen kokonaisuuteen, ravintolassa anniskeltuun alkoholiin:
Sehän on juuri näin, että tämä alkoholilain kokonaisuudistus tulee totta kai eniten helpot-
tamaan nimenomaan kaupan tilannetta. Ymmärrän oikein hyvin, että kaupan alan toimijat
ovat kiinnostuneita siitä, että saavat uusia tuotteita myyntiin. Mutta ei se tätä ravintoloiden
tilannetta kyllä yhtään paranna, vaikka siellä monta hyvää sääntelyn purkua on myös tässä
kokonaisuudistuksessa. Sen takia oli ilahduttavaa, että ministeri otti esille tämän, että pi-
demmällä aikavälillä pitäisi korjata se vinouma, joka meillä liittyy esimerkiksi näihin ve-
rotuskysymyksiin, joilla olemme siis aiheuttaneet tilanteen, että on hirveän paljon halvem-
paa ostaa se alkoholi kaupasta ja mennä viereiseen puistoon nauttimaan sitä kuin että me-
nisi sinne valvottuun ympäristöön, jossa luultavasti sitten saattaisi tavata muitakin ihmisiä.
Sillä olisi varmaan sosiaalisen elämämmekin kannalta positiivisia vaikutuksia — ainakin
näin kohtuukäyttäjänä uskaltaa näin väittää.

18.24 Jari Myllykoski vas: Arvoisa herra puhemies! Korviin särkee, kun sanotaan "val-
vottuihin olosuhteisiin". Kyllä anniskelulupaan kuuluu tiettyjen pelisääntöjen valvomi-
nen, mutta haluaisin, että alamme keskustelemaan siitä, että ihmisten on kivempi nauttia
palveluissa ja palveluympäristössä. He haluavat mennä sinne palveluympäristöön nautit-
tuaan siellä pusikossa sen pussikaljan ensin. He kaipaavat sinne sosiaaliseen ympäristöön,
8



Pöytäkirjan asiakohta PTK 115/2017 vp
missä heitä palvellaan, mutta kun se on niin kallista, niin on pakko vetää ne Viron viinat en-
sin, tirpoa kotona pohjiksi, jotta mennään sitten nauttimaan sinne kalliiseen ympäristöön
siitä, että me voimme viihtyä siellä muusikoitten kanssa, jotka tulevat keikalle tänä päivä-
nä kello 24.00, hyvä jos silloinkaan. Eli koko ravintolakulttuuria voitaisiin muuttaa, jos
meillä kohtuullistettaisiin sitä alkoholin verotusta, niin että ihmiset voisivat tulla sinne sii-
hen aikaan, kun he kuitenkin aloittavat alkoholin nauttimisen sinä iltana jo silloin, kun he
aloittavat.

Mutta en ole asiantuntija verotuksen suhteen, voiko samoilla tuottajilla olla, mutta kun
tiedän, että samoilla valmistetuilla tuotteilla voi olla erilainen verotus riippuen siitä, kuin-
ka paljon sitä valmistetaan, niin ajattelin, että tässä kohtaa on. Enkä minä nyt tässä kohtaa
olisi pahoillani, vaikka sitten niillä vahvoilla oluilla olisi samanlainen korkeampi verokan-
ta kuin niillä, jotka on puhtaasti valmistettu alkoholipohjasta, eli siinä mielessä toivon, että
ministeri tätä selvittää ja voi sitten antaa sen vinkin edustaja Myllykoskelle, että jaksa sinä
vielä painaa.

18.26 Pia Viitanen sd: Arvoisa puhemies! Totean vielä yhteenvetävästi sen, että kaiken
kaikkiaan tässä vaiheessa tietenkin on täysin hyväksyttävää se, että haittaveroja ylipäätään
korotetaan, ja olemme sosiaalidemokraatteina antaneet tukea myös esimerkiksi tälle tupak-
kaveron korotukselle, mitä kohta tässä salissa käsitellään, mutta haluan juuri siksi ilmaista
tiettyä pettymystä siitä, että siitä käytettiin termiä "terveysperusteinen vero", ei edes "so-
kerivero" vaan "terveysperusteinen vero", viime syksynä näihin aikoihin, ja, ministeri, te
itse silloin lupasitte täällä, että te alatte valmistella tällaista terveysperusteista veroa, ja sitä
tietenkin jäimme odottamaan. Nyt kun vuosi on kulunut, jälleen vuosi on kulunut, niin sitä
ei näy eikä kuulu. Ja ihan samaa argumenttiahan käytimme myös viime syksynä sen suh-
teen, että kun tämä EU:sta tullut ikään kuin tietty pakottava tarve tälle makeisveron pois-
tolle oli tiedetty jo kuitenkin vuosia, niin sitä aikaahan olisi ollut valmistella jo pidempään-
kin, eli siinä mielessä tämä oli harmillinen kuulla nyt myös ministerin itsensä suusta. Tääl-
lähän jo aiemmin salissa tuli ilmi hallituspuolueilta, että tästä ollaan luovuttu, ja siksi sitä
aiemmin tiedustelinkin, että pitääkö tämä tieto kaiken kaikkiaan paikkansa.

Mutta haluaisin kyllä nyt muistuttaa, että eduskunnan sosiaali- ja terveysvaliokunta taisi
olla ihan yksimielinen, siellä oli myös hallituspuolueet mukana, edellyttivät sitä, että nyt
valmistellaan tätä terveysperusteista veroa, ja tietenkin toivoisin nyt, että eduskunnan so-
siaali- ja terveysvaliokunta voisi jossain yhteydessä — hehän nyt antavat esimerkiksi tästä
laista lausunnon meille valtiovarainvaliokuntaan — palata myös tähän asiaan.

18.28 Outi Mäkelä kok: Arvoisa puhemies! Vielä tähän loppuun: Tämä alkoholiveron
korotus on paikallaan osana tätä alkoholipoliittista kokonaisuutta. Ja ehkä nyt vielä selkey-
den vuoksi omana näkemyksenäni totean, että jos tämä alkoholilaki ei etene, niin on var-
masti syytä vielä pohtia sitten tätä veronkorotustakin uudelleen. Muutoinkin on hyvä tark-
kailla, mitä tämän veronkorotuksen seurauksena syntyy. Nimittäin Suomihan on esimer-
kiksi oluen verotuksessa jo EU:n kireimpiä maita, ja tämä kyllä näkyy monella tavalla tääl-
lä.

Ensimmäinen varapuhemies Mauri Pekkarinen:  Ja vielä edustajat Puska ja Räsänen ja
sitten ehdottomasti näiden puheenvuorojen jälkeen ministeri.
9



Pöytäkirjan asiakohta PTK 115/2017 vp
18.28 Pekka Puska kesk: Arvoisa herra puhemies! Olisin toivonut, ettei enää tarvitse
avata suutaan, mutta repliikkinä edustaja Mäkelälle niistä kahdesta aiemmasta luvusta:

Siis kolme neljäsosaa alkoholintuonnista on Virosta. Ei kai sitä kukaan ihmettele, kun
tiedetään, mikä matkustajarumba menee nimenomaan Viroon.

Ja sitten tämä 17 prosenttia. Minun mainitsemani reilu 5 prosenttia koskee siis olutta,
Virosta tuotavan oluen osuutta Suomessa juodusta oluesta. Tämä 17 prosenttia kattaa kai-
ken alkoholin, ja on ihan selvää, että Virosta tuodaan hyvin paljon väkevää ja viiniä.

18.29 Joona Räsänen sd: Arvoisa puhemies! Lupaan, että on kyllä viimeinen puheenvuo-
ro omalta osaltani, mutta onhan tämä siinä mielessä vähän kummallista, että yleensä tässä
salissa ollaan kuitenkin totuttu siihen, että ehkä ne mielipide-erot menevät tällä hallitus—
oppositio-rajalla, mutta tässä alkoholiverokysymyksessä nyt näyttäisi mielipide-ero ole-
van siellä hallituksen sisällä elikkä osa hallituksesta on sitä mieltä, että jos tämä kokonai-
suudistus ei mene eteenpäin, niin ei mene tämä veronkorotuskaan, ja osa on sitten sitä miel-
tä, että totta kai tämä veronkorotus menee eteenpäin. Siinä mielessä kyllähän tämän veron-
korotuksen perusteet ovat aika selvät, että jos halutaan todella sieltä työn verotuksesta siir-
tää painopistettä haittaverojen suuntaan, niin silloinhan juuri tällaisia muutoksia on sitten
tehtävä.

Ehkä semmoinen pieni anekdootti sallitaan tähän viimeiseksi huomioksi, että kun todel-
la nyt sitten 2000-luvulla olemme viisi kertaa korottaneet alkoholiveroa Suomessa, niille
kaikille korotuksille on yksi yhdistävä tekijä. [Pia Viitanen: Arvaatteko mikä?] Kaikkina
niinä kertoina, kun joku hallitus on antanut eduskunnalle esityksen, jossa on siis korotettu
alkoholiveroa, kokoomus on itse asiassa ollut hallituksessa. Nyt ajattelenkin näin, että kai
se nyt tälläkin kertaa menee sillä tavalla, että tämä alkoholiveron korotus kyllä viedään
täällä lävitse.

Ensimmäinen varapuhemies Mauri Pekkarinen: Ministeri Orpo, pari minuuttia.

18.30 Valtiovarainministeri Petteri Orpo: Arvoisa puhemies! Ihan lyhyesti vielä edus-
taja Viitaselle lähinnä, että kyllä muistan hyvin ne keskustelut vuoden takaa ja kyllä vakaa
tahto on ollut löytää terveysperusteinen tai haittavero tai sokerivero tai vastaavan kaltai-
nen. Näitä on selvitetty nyt meillä, me olemme katsoneet, mitä on tehty, selvitetty Tans-
kassa, Norjassa, mitä on käytössä Britanniassa tai Ranskassa, ei ole siis sellaista yleistä so-
keriveroa tai haittaveroa. He ovat joutuneet päätymään joihinkin tuotteisiin, joiden kohdal-
la, esimerkiksi muistaakseni Britanniassa pelkästään sokeria sisältävissä virvoitusjuomis-
sa, on korkeampi vero, siis tämäntyyppisiin yksittäisiin pisteveroihin on päädytty. Tämä on
yksinkertaisesti syy, että tämmöinen haittavero tai sokerivero on osoittautunut äärettömän
vaikeaksi toteuttaa, ja itse olen pahoillani, ettei siihen löydy mallia, koska kun veroja pitää
jostain kerätä, niin jotenkin se olisi luontevaa, että kun me jo verotamme tupakkaa ja me
verotamme alkoholia, niin miksei se voisi olla silloin terveysperusteisissa muissa haittave-
roissa kuten esimerkiksi rasvassa tai sokerissa. Mutta siihen ei ole löytynyt mallia, ja minä
en valitettavasti sellaiseksi malliksi voi muuttua.

Keskustelu päättyi.
10



Pöytäkirjan asiakohta PTK 115/2017 vp
Asia lähetettiin valtiovarainvaliokuntaan, jolle sosiaali- ja terveysvaliokunnan on annetta-
va lausunto.
11


