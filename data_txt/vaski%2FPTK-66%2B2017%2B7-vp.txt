















































DEMEC53.tmp.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

7. Hallituksen esitys eduskunnalle laiksi lukiolain muuttamisesta
Hallituksen esitys HE 42/2017 vp
Valiokunnan mietintö SiVM 5/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on sivistysvaliokunnan mietintö SiVM 5/
2017 vp. Nyt päätetään lakiehdotuksen sisällöstä.

Keskustelu

19.21 Timo Heinonen kok: Arvoisa herra puhemies! Eduskunnassa on käsittelyssä luki-
olain muuttaminen. Tämä on pieni osa lukiolakia, ja itse toivon, että tämä isompi uudistus
lukiolain uudistamiseksi etenisi nyt määrätietoisesti. Meidän on aika päivittää lukiota vah-
vemmin 2020-lukua kohden. Se tarkoittaisi sitä, että me vahvistaisimme sen yleissivistä-
vää merkitystä, mutta myös sitä, että se avaisi entistä paremmin yhä useamman nuoren tien
jatko-opintoihin niin, että ei pääsykokeisiin valmistautumiseen tarvitsisi enää uhrata satoja
taikka jopa tuhansia euroja erilaisten valmennuskurssien kautta ja sitten että jos kerran epä-
onnistut, niin et enää pääsisikään uudestaan. Eli lukion pitää olla enempi avain ja pääsy-
portti jatko-opintoihin.

Toinen asia, jonka haluan tässä lukiolain käsittelyn yhteydessä nostaa esille, on lukion
koko ajan karkaavat kustannukset. On erittäin huolestuttavaa, että meillä esimerkiksi Man-
nerheimin Lastensuojeluliitto joutuu järjestämään keräyksiä sen takia, että mahdollisuuk-
sien tasa-arvo toteutuisi myös toisen asteen koulutuksessa. Meillä on tilanteita, että ei ole
enää mahdollisuutta lähteä jatkamaan opintoja eteenpäin peruskoulun jälkeen, sillä meillä
lukiossa on tapahtunut niin, että kirjat maksavat noin 2 000 euroa, tietokone, joka on nyt
pakollinen 2019 eteenpäin sähköisten kirjoitusten myötä, noin 300 euroa, muu materiaali
vähintään 200 euroa, tutkinto, jos kirjoitat viisi ainetta, 168 euroa, eli yli 2 600 euroa plus
matkat ja kaikki muut kustannukset, mitä tulee. Silloin voi kysyä, onko kaikilla suomalai-
silla enää mahdollisuutta maksuttomaan lukioon, mitä meillä laissa toisessa kohdassa lu-
kee. Itse toivon, että tämä viesti, mikä nyt on [Puhemies koputtaa] julkisuudessakin ollut,
otetaan vakavasti.

19.23 Pia Viitanen sd: Arvoisa herra puhemies! Tästä on kyllä helppo olla samaa mieltä
edellisen puhujan, edustaja Heinosen, kanssa, että se on ihan tosiasiallinen ongelma, että
kustannukset lukion käymisestä monella tavalla ovat kovin rankkoja monille pienituloisil-
le. Siksi tämä asia on syytä kyllä tässäkin yhteydessä todeta ja nostaa pöydälle.
 Tarkistettu
4.1



Pöytäkirjan asiakohta PTK 66/2017 vp
Puhemies! Tämän kyseisen asian lähetekeskustelussa, kun olimme täällä, korostimme
juuri tätä lukion yleissivistävää merkitystä, ja täällä käytettiin hyviä puheenvuoroja siitä.
Samoin, puhemies, päädyimme keskustelemaan yleisesti koulutuksen tasa-arvosta tässä
yhteydessä, ja haluan siihen sen verran palata, että tietenkin kun puhumme koulutuksen
tasa-arvosta, nämä äskeiset lukioihin liittyvät kustannukset ovat osana sitä, mutta osana
ovat tietenkin myös hallituksen yleisesti toteuttamat mittavat säästöt koulutukseen tällä
hallituskaudella. Ne ovat iso, suuri virhe, [Timo Heinonen: Nyt onneksi suunta on muuttu-
nut!] ja toivon, että tässä suhteessa suunta muuttuisi. Nyt valitettavasti kävi niin, että ke-
hysriihessä nämä koulutusleikkaukset... Okei, niitä jonkin verran peruttiin, mutta jos antaa
euron takaisin sen jälkeen, kun kympin on ottanut, niin kuten kaikki ymmärtävät, valtava
lovi täällä koulutusrahoissa on, ja todellakin suunta on silloin kaiken kaikkiaan väärä. Täs-
sä suhteessa hallituksen politiikka ei kiitosta ansaitse.

Puhemies! Ehkä palautan mieliin myös sen lähetekeskustelun. Se jostain syystä — en
ymmärrä, miten — päätyi Tampereen pormestariohjelmaan, ja nyt sitten sen jälkeen on ta-
pahtunut eli pormestariohjelma on tehty — se on muuten yleisesti hyväksytty kaikkien
puolueiden kesken, vain yksi valtuutettu on ulkona — ja siellä kyllä, tämänkin salin toivei-
den mukaisesti, otettiin tämä koulutusasia hyvin vahvasti esille. Siellä luvataan inhimilli-
syyttä ryhmäkokoihin ja muuta, ja mielestäni se, että valtio itse tekee viisasta koulutuspo-
litiikkaa, ei leikkaa koulutuksesta, mahdollistaa sitten myös sen, että kunnissakin on hel-
pompi tehdä viisaita päätöksiä.

Kaiken kaikkiaan haluan kiinnittää tässä yhteydessä [Puhemies koputtaa] huomiota
koulutuksen tasa-arvoon ja sen tärkeyteen.

19.25 Timo Heinonen kok: Arvoisa puhemies! Tässä oli nyt vähän samanlaista sisältöä
kuin siinä kuuluisassa Rinteen vappupuheessa, missä hän vaati hallituksen eroa siinä tilan-
teessa, kun talouden suunta on juuri kääntynyt. Ei paljon hölmömpää puhetta ole voinut
kuulla kuin siinä tilanteessa, kun lähes 10 vuotta jatkunut talouden alamäki on saatu kään-
tymään, kaikki viisarit näyttävät ylöspäin, nyt jopa ohitimme Ruotsin bkt:n kasvussa. Sii-
nä tilanteessa suurimman oppositiopuolueen puheenjohtaja vappupuheessaan vaatii halli-
tuksen eroa.

Tässä nyt edustaja Viitanen edellä sanoi, että suunta on väärä. Kun nyt nimenomaan li-
sättiin rahaa koulutukseen viimeisessä päätöksessä, minkä hallitus on tehnyt, niin eikö
suunta ole silloin oikea? Eli nyt on ne vaikeat säästöt tehty ja nyt on pystytty panostamaan
hivenen lisää sinne, ja samaan aikaan tehdään isoja reformeja, joista nyt sitten ammattikou-
lureformi on käsittelyssä eduskunnassa. Sitäkin on odotettu pitkään. Mutta kyllähän suun-
ta silloin on oikea, kun päästään takaisin sille tielle, että enää ei tarvitse leikata vaan voi-
daan panostaa. 

Se on totta, että emme vielä ole edes pystyneet korjaamaan niitä leikkauksia, mitä, edus-
taja Viitanen, teidän ollessanne hallituksessa [Pia Viitanen: Ja teidän!] koulutukseen teh-
tiin. Nyt on kuitenkin suunta kääntynyt ja on pystytty panostamaan lisää koulutukseen ja
sivistykseen, ja sillä tiellä pitää jatkaa, eli suunta on, edustaja Viitanen, oikea. 

19.27 Pia Viitanen sd: Arvoisa puhemies! Minusta kyllä, mitä tulee koulutusleikkauk-
seen, tämän hallituksen suunta on päin seiniä. Sanotaan se nyt suoraan ja nostetaan kissa
pöydälle: se on päin seiniä. [Timo Heinonen: Suunta on nyt oikea!] — Suunta on päin sei-
niä silloin, kun meillä on mittavat koulutusleikkaukset tässä. [Timo Heinonen: Nythän ei
2



Pöytäkirjan asiakohta PTK 66/2017 vp
leikata!] — Minulla on nyt tässä ihan faktaa: perusopetuksen laaturahat, niistä leikattiin 40
miljoonaa. [Timo Heinonen: Puhutaan tästä hetkestä!] Nyt te palautatte 15 miljoonaa ja sa-
notte, että hienoa, ei ole enää koulutusleikkauksia. Kyllä niitä sinne jäljelle jää. Te leik-
kaatte ammatilliselta koulutukselta 190 miljoonaa ihan pokerinaamalla, palautatte 15 mil-
joonaa ja kerrotte, että hienoa, kaikki hyvin. Ei ole. 

Koulutuspoliittisia leikkauksia tällä kaudella on tehty liikaa ja varsinkin, puhemies, sen
lupauksen jälkeen, kun kaikki tiesivät, että jo viime kaudella mentiin kipurajoille, silloin
kun siellä oli kokoomuslainen pääministeri ja myös sosiaalidemokraatit olivat hallitukses-
sa. Me tunnustimme, että menimme kipurajoille, jonka seurauksena vaalien alla kaikki pu-
heenjohtajat tulivat kuvatuksi niiden lappujen kanssa, joissa sanottiin, että enää ei koulu-
tuksesta leikata. No, mitä teki kokoomus, mitä teki hallitus ensitöikseen? Leikkasi koulu-
tuksesta, vastoin niitä kaikkia lupauksia, mitä tälle kaudelle annettiin, ja siksikin suunta on
päin seiniä.

Ensimmäinen varapuhemies Mauri Pekkarinen:  Arvoisat edustajat! Pyydän kiinnittää
huomiota, että tässä on nyt kysymyksessä lukiolain muutosesitys, ja kun näin on, niin sil-
loin siinä asiayhteydessä mielellään pysyttäisiin: lukiolaissa, ei ammatillisen koulutuksen
leikkauksissa eikä puheenjohtaja Rinteen vappupuheissa, kummassakaan. Toivon, että py-
sytään siinä, mikä on kulloinkin käsittelyssä olevan asian ydin.

19.28 Timo Heinonen kok: Arvoisa puhemies! Noudatan aina puhemiehen ohjetta ja niin
tälläkin kertaa. 

Pidän myönteisenä sitä, että lukiota nyt uudistetaan. Ja tuossa aiemmin toin esille niitä
huolia, mitä minulla on lukiokoulutuksen suhteen ja sitten sitä, mitä uudistustarvetta meil-
lä on. Yksi sellainen tarve, mihin meidän pitää panostaa, on myös meidän vähenevä kieli-
valikoimamme, eli nuorten kiinnostus eri kieliä kohtaan. Pidän myönteisenä myös sitä, että
näissä työryhmätöissä, joita nyt on esitetty lukion uudistamiseksi, on myös kannustimia
siihen, että saisimme nuoria yhä enempi vahvistamaan ja monipuolistamaan omaa kieliva-
likoimaansa. 

Tässä esityksessä, joka nyt siis on käsittelyssä, on kyse kansainväliseen tutkintoon joh-
tavasta koulutuksesta, jossa olisi oikeus järjestää tätä koulutusta tilauskoulutuksena Euroo-
pan unionin ja Euroopan talousalueen ulkopuolisten valtioiden kansalaisille. Tämä muutos
ei mahdollistaisi lukukausimaksujen perimistä opiskelijoilta, vaan koulutuksesta aiheutu-
vista kustannuksista vastaisi tilaaja. Tämä on yksi hyvä esimerkki siitä, että meidän laadu-
kasta, hyvää sivistysosaamista ja koululaitosta arvostetaan ympäri maailman. Sitä tullaan
edelleen katsomaan. Itse toivon, että me huolehdimme tästä kruununjalokivestä niin, että
meidän nuoremme ovat maailman osaavinta kansaa tulevaisuudessakin, sillä määrällä me
emme pysty kilpailemaan, mutta sillä, että jokaisella nuorella on mahdollisuus esimerkiksi
lukioon perhetaustasta ja tulotaustasta riippumatta, me pystymme tulevaisuudessa kilpai-
lemaan.

Yleiskeskustelu päättyi.

Eduskunta hyväksyi hallituksen esitykseen HE 42/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


