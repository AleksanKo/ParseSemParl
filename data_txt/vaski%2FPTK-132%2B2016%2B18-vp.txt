















































DEMFFDA.tmpSave.xml


Pöytäkirjan asiakohta PTK 132/2016 vp
Pöytäkirjan asiakohta 

PTK 132/2016 vp

Täysistunto

Tiistai 13.12.2016 klo 9.35—18.27

18. Hallituksen esitys eduskunnalle laiksi kunnan peruspalvelujen valtionosuudesta anne-
tun lain muuttamisesta

Hallituksen esitys HE 140/2016 vp
Valiokunnan mietintö HaVM 28/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 18. asia. Käsittelyn pohjana on hallintovaliokunnan mietintö HaVM
28/2016 vp. Nyt päätetään lakiehdotuksen sisällöstä.

Keskustelu

18.19 Joona Räsänen sd: Arvoisa puhemies! Peruspalveluiden järjestäminen on kuntien
vastuulla, ja rahoitus jakaantuu kuntien ja valtion kesken. Vielä 1990-luvulla valtionosuus
oli 58 prosenttia, kun ensi vuonna se on enää hieman yli 25 prosenttia. Kansalaisten yhden-
vertaisten perusoikeuksien toteutumisen kannalta on ongelmallista, että valtio vetäytyy pe-
ruspalveluiden rahoituksesta ja rahoitusperiaatteen toteutumisesta, jolloin kaikilla kunnil-
la ei ole tosiasiallisia taloudellisia edellytyksiä selvitä tehtävistään.

Hallitus ehdottaa nyt tässä esityksessä kunnan peruspalvelujen valtionosuudesta annet-
tua lakia muutettavaksi siten, että kunnan peruspalveluiden valtionosuutta alennettaisiin
0,38 prosenttiyksikköä. Tämä tarkoittaa siis vuonna 2017 sitä, että kuntien peruspalvelui-
den valtionosuusprosentti olisi tuo 25,23. Näin ollen valtionosuusprosentissa on myös otet-
tu huomioon sekä edellisten hallitusten että myös pääministeri Juha Sipilän hallituksen
päättämät sopeutustoimet.

Myös vuonna 2017 kunnallisveroperusteisiin tehtävät muutokset esitetään huomioita-
vaksi peruspalveluiden valtionosuudessa. Nettomääräisesti verotulot vähenevät 390 mil-
joonaa euroa, mikä kompensoidaan kunnille lisäämällä peruspalvelujen valtionosuutta
71,45 euroa asukasta kohden. Koska kuntakohtaiset kunnallisveromuutokset vaihtelevat,
muutoksia tasataan kuntien kesken siten, että minkään kunnan tulot eivät muutu. Näin jat-
ketaan aikaisempaa menettelyä.

Euromääräisesti merkittävimmät peruspalvelujen valtionosuuteen vuonna 2017 vaikut-
tavat muutokset ovat veromenetysten kompensaatio, 390 miljoonaa, kilpailukykysopi-
mukseen liittyvä valtionosuusleikkaus, miinusta 356 miljoonaa, ja suorat valtionosuusleik-
kaukset, miinusta 125 miljoonaa. Euromääräisesti merkittävä vaikutus on myös kuntien
perustoimeentulotuen maksuosuuden huomioon ottamisella, joka toteutetaan valtionosuut-
ta vähentämällä, miinusta 331 miljoonaa euroa, kun tämän tuen maksatus siirtyy kunnilta
Kelaan ensi vuoden alussa. Lisäksi siirron johdosta valionosuutta leikataan 31 miljoonalla
eurolla kuntien hallintomenojen säästöarvioon perustuen. Ja näin ollen vuonna 2017 kun-
 Tarkistettu
4.4



Pöytäkirjan asiakohta PTK 132/2016 vp
nan peruspalveluiden valtionosuus alenee 440 miljoonalla eurolla. Vaikka osa muutoksis-
ta on kustannusneutraaleja kuntatalouden kannalta, kiristää valtionosuuden 125 miljoonan
euron suora leikkaus yhdessä kilpailukykysopimuksen nettovaikutusten kanssa, joka oli se
miinus 90 miljoonaa euroa, kuntataloutta ensi vuonna. Ja tähän vuoden 2017 talousarvio-
esitykseen sisältyy useita muutoksia, joiden kustannusvaikutuksista ei ole riittävää tietoa
valmistelun keskeneräisyydestä johtuen.

Monen säästön kustannusvaikutukset leikataan valtionosuuksista ennakkoon jo heti en-
simmäisenä voimaantulovuonna, ja kyseisten toimenpiteiden säästövaikutuksen toteutu-
minen kunnille on osin epävarmaa ja osin jopa epätodennäköistä. Tämä lisää kuntien pai-
netta henkilöstösäästöihin ja veronkorotuksiin.

Kilpailukykysopimus on yksi valtionosuuksiin vaikuttavista kokonaisuuksista, jonka
säästövaikutukset leikataan kunnilta etupainotteisesti ja säästöjä vahvasti yläkanttiin arvi-
oiden. Kilpailukykysopimus vaikuttaa kuntatalouteen monella tavalla. Osa niistä on kun-
tataloutta heikentäviä ja osa vahvistavia. Silti toimien yhteisvaikutus näyttää olevan sel-
keästi miinuksella kuntien kannalta. Onkin erityisen tärkeää, että vaikutuksia tarkastellaan
kokonaisuutena ja yhtälö käännetään tasapainoon. Samalla merkittävätkin erot kuntien vä-
lillä tulee huomioida. Erilaisten säästöjen löytäminen kansalaisten perusoikeudet turvaa-
valla tavalla on erittäin haasteellista erityisesti sosiaali- ja terveydenhuollon kohdalla. Ja
näitähän säästöjä täällä tänäkin syksynä ollaan moneen kertaan käsitelty.

Oikeastaan pitkälti edellä luetelluin perustein tässä yhteydessä omana vastalauseenam-
me, johon myös vasemmistoliitto ja vihreät valiokunnassa yhtyivät, esitämme, että val-
tionosuusleikkaukset liittyen kilpailukykysopimukseen, tämä 90 miljoonaa euroa, varhais-
kasvatukseen, 18,6 miljoonaa euroa, indeksisäästöihin, 75 miljoonaa euroa, ja vanhuspal-
velulakiin, 13,2 miljoonaa euroa, sekä 190 miljoonaa euroa toisen asteen koulutuksesta pe-
rutaan. Yksityiskohtaiset perusteet ja myös ne pykälämuutokset löytyvät sitten sieltä vas-
talauseesta.

18.25 Mika Kari sd:  Arvoisa herra puhemies! Kun tulin kunnallispolitiikkaan mukaan
90-luvulla, niin silloin valtionosuusprosentti oli tuo edustaja Räsäsen mainitsema 58 pro-
senttia. Tänä vuonna, kun olen oman kaupunkini valtuuston puheenjohtaja, valtionosuus-
prosentti on enää hieman yli 25 prosenttia. Vuoden 2017 kunnan peruspalveluiden val-
tionosuus alenee äsken kuullut 440 miljoonaa euroa. Vaikka osa näistä muutoksista onkin
kustannusneutraaleja, on näiden leikkausten vaikutus joka tapauksessa kuntatalouteen
kielteinen.

Itse haluan kritisoida vielä erikseen tätä talousarvioesitykseen liittyvää kustannusvaiku-
tusten arviointia, joka keskeneräisyydessään on huolestuttava. Näiden säästöjen kustan-
nusvaikutuksista ei ole tosiasiallista tietoa, ja ainoastaan — kaiken epävarmuuden keskellä
— on varmaa se, että tämä lisää kuntien painetta henkilöstösäästöihin ja veronkorotuksiin.
Näin ollen kannatan edustaja Joona Räsäsen tekemiä vastalauseen mukaisia ehdotuksia.

18.26 Päivi Räsänen kd: Arvoisa herra puhemies! Edellisessä kohdassa käsittelimme pe-
rusoikeuksia, ja niistä on kyse tämänkin esityksen kohdalla. Kansalaisten yhdenvertaisten
perusoikeuksien toteutumisen kannalta on ongelmallista se, että valtio vetäytyy osin perus-
palvelujen rahoituksesta ja rahoitusperiaatteen toteutumisesta, jolloin kaikilla kunnilla ei
ole tosiasiallisia taloudellisia edellytyksiä selvitä tehtävissään. Tämänkin esityksen osalta
voidaan todeta, että paine henkilöstösäästöihin ja veronkorotuksiin kunnissa tulee lisään-
2



Pöytäkirjan asiakohta PTK 132/2016 vp
tymään. Kun otamme vielä huomioon sen, että väestö ikääntyy ja samalla myös korkealla
tasolla oleva työttömyys lisää kuntien menopaineita huomattavasti lähivuosina, niin tässä
suhteessa näen ongelmia tämän esityksen kohdalla.

Yleiskeskustelu päättyi ja asian käsittely keskeytettiin.
3


