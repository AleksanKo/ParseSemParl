















































DEM16F4.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

9. Hallituksen esitys eduskunnalle laeiksi nestemäisten polttoaineiden valmisteverosta an-
netun lain liitteen ja valmisteverotuslain 5 §:n muuttamisesta

Hallituksen esitys HE 66/2019 vp
Toimenpidealoite TPA 34/2019 vp
Valiokunnan mietintö VaVM 13/2019 vp

Toinen käsittely, ainoa käsittely

Toinen varapuhemies Juho Eerola: Toiseen käsittelyyn ja ainoaan käsittelyyn esitellään
päiväjärjestyksen 9. asia. Nyt voidaan toisessa käsittelyssä hyväksyä tai hylätä lakiehdo-
tukset, joiden sisällöstä päätettiin ensimmäisessä käsittelyssä. Lopuksi päätetään ainoassa
käsittelyssä toimenpidealoitteesta.

Keskustelu

17.13 Ville Vähämäki ps: Kunnioitettu puhemies! Itse asiassa haluaisin palata tähän äs-
keiseen keskusteluun niiltä osin kuin tässä esitettiin tällaista uutta kotitalousvähennysmal-
lia, joka olisi siis yli 75-vuotiaille. Siihen satsattaisiin 7 miljoonaa, ja hyötyä yhteiskunta
saisi 330 miljoonaa. Toki tämä hyöty tulisi sitten pitkällä aikavälillä, kun ihmiset vanhene-
vat. Ajatelma tässä on kai se, että ihmiset voisivat olla sen puoli vuotta pidempään kotona.
No, nyt sitten näkisin kuitenkin näin, että oikea ja laillinen tie olisi tukea omaishoitajia,
heidän jaksamistaan ja sitä tulonmuodostusta ja jonkuntyyppinen oma omaishoitovähen-
nys tai vastaava voisi olla hyvä.

Mutta nyt sitten palataan tähän käsiteltävänä olevaan asiaan. Tällä hallituksen esityksel-
lä nostetaan dieselin ja bensan hintaa noin 6—7 senttiä alvi huomioiden. Mehän tiedäm-
me, että kaikki tuotteet on meille jotenkin kuljetettu, eli tämä joka tapauksessa tulee nos-
tamaan tuotteitten hintaa tai vaikuttaa jollain lailla. Tämä 250 miljoonaa kuulostaa toisaal-
ta aika vähältä, mutta sitten kuitenkin se vähentää noin 250 miljoonaa ihmisten todellista
ostovoimaa.

Nyt sitten ammattiliikenteen puolelta on ehdotettu, että otettaisiin käyttöön tämmöinen
ammattidiesel, ja esitetään, että se selvitys käynnistetään välittömästi. Jotenkin täytyisi
pystyä kompensoimaan ammattiliikenteelle syntyvät kustannukset, ja yksi vaihtoehto mei-
dän mielestämme voisi olla tällainen hyvä, vähäpäästöinen ammattibiodiesel, uuden mal-
lin luominen. Samalla pystyttäisiin vähentämään ammattiliikenteestä tulevia ilmastopääs-
töjä. Samalla tulisi selvittää myöskin, voitaisiinko tämä vinjettimalli ottaa käyttöön.

Tässä hallituksen esityksessä on siis kaksi lakiehdotusta, ja esitämme, että toinen lakieh-
dotus hyväksytään valiokunnan mietinnön mukaisena — se on lähinnä tekninen — mutta
esitämme myöskin, että tämä ensimmäinen lakiehdotus hylätään ja hyväksytään tähän vas-
talauseeseen 1 liittyvä lausumaehdotus, jossa esitetään tätä ammattidieselselvitystä ja esi-
 Tarkistettu
4.0



Pöytäkirjan asiakohta PTK 79/2019 vp
tetään myös, että samalla selvitetään vähäpäästöisen ammattibiodieselin laajaa käyttöönot-
toa.

17.16 Heikki Autto kok: Arvoisa herra puhemies! Edellinen, Rinteen hallitus on suunni-
tellut tosiaan korottavansa suomalaisten veroja kovalla kädellä, ja aivan kuten edustaja
Lindén, jonka olemme havainneet taitavaksi, sisälukutaitoiseksi henkilöksi, on tuolta ta-
lousarviokirjasta lukenut, niin tosiaan kokonaisveroaste kiristyy 41,9:stä 42,2:een. Nämä
polttoaineitten verotuksen kiristykset 250 miljoonalla eurolla, joita tosiaan pääministeri
Rinteen hallitus esitti ja mitä ilmeisimmin nyt sitten tämä Rinteen hallituksen työtä jatka-
va, keskustan tukema Marinin punavihreä hallitus sitten myös edelleen ajaa, kiristävät tie-
tysti suomalaisten verotusta osaltaan. Elokuussa 2020 voimaan astuva korotus tiukentaisi
verotusta jo ensi vuonna viiden kuukauden ajalta yhteensä 83 miljoonan euron verran.
Mainitut korotukset vaikuttaisivat erittäin vahingollisesti yritysten toimintaan ja kotitalo-
uksien ostovoimaan.

Arvoisa puhemies! Polttoaineverotuksen painopistettä siirrettiin hiilidioksidiveroon
kahdeksan vuotta sitten. Käytännössä tämä tarkoittaa, että mitä päästöttömämpää polttoai-
netta käytetään, sitä vähemmän sitä verotetaan. No, hallitus puolestaan myöntää nyt sitten
tämän verotuksen kiristyksen fiskaalisen tavoitteen omassa esityksessään. Siinä todetaan,
että jos veronkorotus painotettaisiin hiilidioksidiveroon, biopolttoaineiden jakeluvelvoit-
teen kiristyminen 2020-luvulla laskisi veronkorotuksen pitkän aikavälin vaikutusta poltto-
aineverotuottoihin. Myös ympäristöministeri on todennut, että korotukset eivät vaikuta
merkittävästi tieliikennesektorin päästökehitykseen. Tämän lisäksi hallituksen vuodelle
2021 suunnittelema parafiinisen dieselin veronkorotus kiristää entisestään uusiutuvan die-
selin verotusta. Toisin sanoen hallitus peruuttaa myös ilmastotoimien osalta, kuten valitet-
tavasti niin monen muunkin politiikkalohkon kanssa on käymässä.

Arvoisa puhemies! Jos hallitus olisi tosissaan ilmastotoimien kanssa, pyrkisi se ohjaa-
maan kuluttajia kohti vähäpäästöisempiä vaihtoehtoja. Päästöjen vähentämiseksi tarvitaan
oikeasti vaikuttavia toimia, joita hallituksen linjauksissa ei ole havaittavissa. Liikenteen
ratkaisut eivät saa kohtuuttomasti vaikeuttaa ihmisten liikkumista pitkien etäisyyksien
maassa.

Arvoisa puhemies! Suomen autokanta on saatava uusiutumaan nopeammin. Uudet au-
tot ovat ilmastoystävällisempiä ja erityisesti turvallisempia. Nykyinen korkea autovero
kannustaa hankkimaan vanhempia, käytettyjä tuontiautoja. Arvonlisävero maksetaan sil-
loin ulkomaille, mikä aiheuttaa Suomen valtiolle veromenetyksiä. Kokoomus on esittänyt,
että autoveroa laskettaisiin ensi vuoden alusta sadalla miljoonalla eurolla. Tämä tarkoittai-
si noin 900 euron keskiverron muutosta, joka laskisi auton hintaa tuollaisen vajaa kolme
prosenttia. Autokannan uusiutuminen vauhdittuisi reilusti, sillä autojen kysyntä kasvaisi
vuodessa arviolta 5 000 ajoneuvoilla. Syntyvä vaje katettaisiin tässä kokoomuksen esityk-
sessä nostamalla vastaavasti ajoneuvoveroa keskimääräisesti 2,5 eurolla kuukaudessa pai-
nottaen korotusta korkeapäästöisempiin autoihin. Korotus on selvästi pienempi kuin esi-
merkiksi polttoaineen verotuksen johdosta ihmisille tuleva lasku, kun hallitus tosiaan nyt
elokuusta näitä pumppuhintoja noin 7 sentillä litralta nostaa.

Arvoisa puhemies! Myös nopeat ja sujuvat junayhteydet parantaisivat koko Suomen kil-
pailukykyä tehostaen tavaroiden ja ihmisten kestävää liikkumista. Hallituksen tulisi val-
tion omaisuuden myynnin ja rahojen hajauttamisen sijaan siirtää valtion osakeomistuksia
2



Pöytäkirjan asiakohta PTK 79/2019 vp
ratayhteyksien hankeyhtiöiden riittävään pääomittamiseen. Se mahdollistaisi hankkeiden
nopean käynnistyksen ja joustavan suunnittelun.

Kokoomuksen mukaan polttoaineveron korotukset on peruttava. Hallituksen olisi myös
syytä valmistella sellaisia esityksiä, jotka oikeasti vähentäisivät päästöjä, ja senpä vuoksi,
arvoisa puhemies, edellä kerrotun ja pohditun perusteella ehdotan, että ensimmäinen la-
kiehdotus hylätään. — Arvoisa puhemies, onko se nyt sitten kannatus tähän Vähämäkeen,
kun hän ehti jo käyttää sinänsä mainion puheenvuoron myös tästä samasta aiheesta?

Toinen varapuhemies Juho Eerola: Niin, hyvin samansisältöinen. Hylkäysehdotuksen
osalta kyllä varmaan näin on.

17.22 Sami Savio ps: Arvoisa puhemies! Kuten tulkitsin edustaja Auton tuossa edellä te-
kevän, myös minä kannatan edustaja Vähämäen tekemää, ensimmäistä lakiehdotusta kos-
kevaa hylkäysehdotusta sekä lisäksi kannatan edustaja Vähämäen tekemää lausumaehdo-
tusta.

Arvoisa puhemies! Kuten täällä viime viikolla ensimmäisessä käsittelyssä jo totesim-
me, tämä polttoaineverotuksen peräti 250 miljoonan euron korotus vaikeuttaisi erittäin tun-
tuvasti sekä tavallisen suomalaisen autoilijan työssäkäyntiä ja muuta asiointia että kulje-
tusyritysten toiminta- ja kilpailuedellytyksiä. Polttoaineverojen nopea nousu vähentäisi
kotimaista kysyntää ja nostaisi myös vientiteollisuutemme kustannusrakennetta merkittä-
västi. Työllisyysvaikutukset olisivatkin ikävällä tavalla negatiiviset.

Me perussuomalaiset haluamme paitsi saada työllisyyden nousuun myös pitää koko
maan asuttuna ja elinkelpoisena. Pidämmekin kestämättömänä tätä hallituksen valitsemaa
verolinjaa, joka iskee tämän esityksen osalta erityisen kovaa harvaan asutuilla seuduilla
asuviin ihmisiin, varsinkin niillä alueilla, joilla julkinen liikenne toimii joko kehnosti tai
sitä ei ole ollenkaan. Luonnollisesti veronkorotukset iskevät myös kaupunkimaisilla alu-
eilla asuviin auton käyttäjiin. Kokonaisuus huomioiden hallituksen esitys onkin varsin ly-
hytnäköinen eikä sitä tule hyväksyä.

Arvoisa puhemies! Kuten edustaja Vähämäki tässä edellä jo totesikin, perussuomalaiset
katsovat, että hallituksen tulee tehdä ammattidieselselvitys ja ryhtyä toimeen tienkäyttö-
maksujen säätämiseksi ulkomaiselle raskaalle liikenteelle.

17.24 Mia Laiho kok: Arvoisa puhemies! Pääministeri Rinteen hallitus on esittänyt 250
miljoonan euron liikennepolttoaineiden veronkorotuksia kohdistaen korotukset polttoai-
neen energiasisältöveroon ja hiilidioksidiveroon. Elokuussa 2020 voimaan astuva korotus
tiukentaisi verotusta ensi vuonna 5 kuukauden ajalla jo 83 miljoonaa euroa.

Mainitut korotukset vaikuttaisivat erittäin vahingollisesti sekä kotitalouksiin että yrityk-
sien toimintaan. Erityisesti olen huolissani lapsiperheistä, joiden tilannetta se hankaloittaa.
Lapsiperheköyhyys on kuitenkin asia, josta täälläkin salissa on paljon keskusteltu, ja tässä
me tulemme kohdistamaan lisää verorasitusta erityisesti perheisiin. Ja tiedetään, että työn
ja esimerkiksi päiväkotiin viemisen yhdistäminen, arjen yhdistäminen, on erittäin haasteel-
lista pelkästään joukkoliikenteen avulla, ja se on erittäin harmillista. Kokoomuksen mu-
kaan polttoaineveron korotukset on peruttava ja hallituksen olisi myös syytä valmistella
uusia esityksiä, jotka vähentäisivät aidosti tieliikenteen päästöjä.

Kannatan sekä edustaja Vähämäen että Auton hylkäysesityksiä.
3



Pöytäkirjan asiakohta PTK 79/2019 vp
17.26 Toimi Kankaanniemi ps: Arvoisa herra puhemies! Tämä valtiovarainvaliokunnan
mietintö, joka on käsittelyn pohjana, on hyvin mielenkiintoinen tekstinsä osalta. Tämä on
tehty edustaja Pia Viitasen johdolla verojaostossa, joten tämä on asiantuntevissa käsissä —
ja onhan siellä ollut edustaja Vähämäkikin, joka on tunnetusti veroasioiden erityisekspert-
ti.

Täällä todetaan sivulla 4: ”Liikennepolttoaineiden nimellisiä valmisteverotasoja on ko-
rotettu vuoden 2011 energiaverouudistuksen jälkeen vuosina 2012, 2014, 2015 ja 2017.”
Tämä kertoo siitä, että kun sosiaalidemokraatit olivat hallituksessa, vasemmistoliitto
myös, kaudella 2011—15, niin silloin korotettiin vuosina 2012 ja 2014 polttoaineveroa ja
sitten myös 2015, jolloin perussuomalaiset olivat mukana päätöksenteossa ja olimme ää-
nestämässä puolesta. Edustaja Viitanen hyvin mielellään unohtaa sen, että hänen ministe-
rikaudellaan nuo kaksi korotusta tehtiin ja sitten meidän aikanamme tehtiin yksi ja sen jäl-
keen sitten 2017 toinen. Eli kyllä tässä nyt taakka kasvaa vähän enemmän sosiaalidemo-
kraattien suuntaan kuin perussuomalaisten — tulkoon todetuksi.

Tämän esityksen osalta täällä todetaan, että ”esitys turvaa polttoaineveron ympäristöoh-
jauksen tason”. Eli tämän takana on hallituksen yli-intoinen ilmastopolitiikka, suorastaan
-vouhotus, joka on päällä tällä hetkellä edelleen ja pahenee vain. Seuraavassa kappaleessa
täällä todetaan: ”Hallitus valmistelee ohjelmansa mukaisesti kestävän verotuksen tiekar-
tan, jonka ensimmäinen vaihe valmistuu vuoden 2020 kehysriiheen mennessä. Tiekartan
tulee palvella hallituksen ilmastotavoitetta.” Eli hallitus ajaa tällä esityksellä ilmastopoli-
tiikkaa ja kaataa laskun ensi sijassa maaseudun vähävaraisen väestön päälle eli heille, joil-
la ei ole vaihtoehtoa omalle autolle. Mutta kyllähän tämä, niin kuin täällä taisi edustaja Sa-
vio todeta, kiertyy myös kaikkeen muuhun, tavarankuljetuksen kautta hintoihin ja sille vä-
hävaraiselle väelle siltäkin osin. [Puhemies koputtaa] Eli tämä on hyvin epäoikeudenmu-
kainen esitys ja pohjaltaan ilmastopolitiikkaa, [Puhemies koputtaa] jota me emme voi kan-
nattaa.

17.29 Kimmo Kiljunen sd: Arvoisa puhemies! Oppositio on nyt hyvin voimakkaasti vas-
tustamassa tätä hallituksen esitystä polttoaineverojen nostamisesta. Tämä on lähes täm-
möinen liturginen messu, mikä tässä on käynnissä. Me kuulemme sanoja ”hallitus on ly-
hytnäköinen”, ”tämä on kohtuutonta”, ”päätös on peruttava”, ”ongelmia on erityisesti niil-
le, jotka vievät lapsiaan päivähoitoon” ja niin edelleen, ja niin edelleen.

Arvoisa puhemies! Ensinnäkin kysyisin teiltä: vaikuttaako tämä ihan poliittiselta teatte-
rilta, kun te tätä seuraatte, [Toimi Kankaanniemi: Ei todellakaan!] siitä näkökulmasta, että
jos kokoomuksen ja perussuomalaisten edustajat ottaisivat naftaliinista ne puheenvuorot,
joita te käytitte vuosina 2015 ja 2017, ja siteeraisitte niitä puheenvuoroja täällä, niin tämä
keskustelu todellakin näyttäisi hyvin oudolta?

Kysymyshän on siitä, että tässä tarkistetaan jälleen kerran, arvoisat edustajat, jälleen
kerran tehdään näihin polttoaineveroihin niin sanottu inflaatiotarkistus, joka ylläpitää nii-
den reaalisen tason, missä ne ovat olleet tähänkin asti. Tämä on erikoinen juttu, että edus-
taja Kankaanniemi jopa tässä vetoaa siihen, että sosiaalidemokraattien syntitaakka on suu-
rempi näissä polttoaineverojen nostoissa historian kuluessa [Toimi Kankaanniemi: Kolme
kertaa suurempi!] verrattuna perussuomalaisiin. Ehdottomasti, edustaja Kankaanniemi, so-
siaalidemokraattien syntitaakka on huomattavasti suurempi näissä inflaatiotarkistuksissa,
joita historian kuluessa on tehty, käytännössä joka toinen vuosi, ja se johtuu vain siitä, että
4



Pöytäkirjan asiakohta PTK 79/2019 vp
sosiaalidemokraatit ovat olleet aiemmin monta kertaa ja pidempään hallituksessa kuin te.
Tämä on aivan rutiinijuttu.

Arvoisa puhemies! Eikö tämä ole poliittista teatteria?

17.31 Tiina Elo vihr: Arvoisa puhemies! Tähän muutama sana on hyvä jatkaa. Tosiaan,
niin kuin edustaja Kankaanniemi täällä totesi, niin tämän hallituksen tavoitteena on tehdä
Suomesta hiilineutraali vuoteen 2035 mennessä. Haluamme myös tehdä Suomesta maail-
man ensimmäisen fossiilivapaan hyvinvointiyhteiskunnan. Tässä tavoitteessa fossiilisten
polttoaineiden käytön vähentäminen ja lopulta lopettaminen on keskeinen keino saavuttaa
tämä tavoite pitkällä tähtäimellä, [Perussuomalaisten ryhmästä: Ristiriidassa Kiljusen
kanssa!] ja se tähtäin nyt ei oikeastaan voi niin kovin pitkä olla, kun ajatellaan, paljonko
meillä on aikaa tässä torjua ilmastonmuutosta. [Perussuomalaisten ryhmästä: Puhdas bio-
diesel!]

Mutta tämän esityksen veronkorotusmääriä voidaan valtiovarainvaliokunnan mietin-
nönkin mukaan pitää maltillisina, kun huomioidaan verotasoihin tarvittavat inflaatiotarkis-
tukset, kuten edustaja Kiljunen tässä jo hyvin totesi. Eli tämä on hyvä pitää mielessä tässä-
kin keskustelussa. Ja veron reaalisen tason säilymisen lisäksi tämä esitys tosiaan turvaa
polttoaineveron ympäristöohjauksen tason säilymisen nykyisellään, eli siinä mielessä mal-
tillisia ollaan toistaiseksi. Mutta kuitenkin olennaista on ilmastotavoitteiden saavuttami-
sen kannalta, että hallitus valmistelee kestävän verotuksen tiekartan, jonka kokonaisuu-
teen kuuluu myös liikenteen verotuksen uudistus, samoin kuin energiaverotuksen uudis-
tus, kiertotalouden edistäminen sekä päästöihin perustuvan kulutusverotuksen selvittämi-
nen.

Arvoisa puhemies! Kestävän liikkumisen edistäminen tarkoittaa joukkoliikenteen lisää-
mistä sekä pyöräilyn ja kävelyn olosuhteiden parantamista, jotta mahdollisimman monelle
on tarjolla toimiva, sujuva vaihtoehto yksityisautoilulle. Me tarvitsemme nopeita, kattavia
raideyhteyksiä niin kaupunkien välille kuin kaupunkiseutujen sisällä, mutta kuten täällä on
todettu, niin kaikkialle Suomeen toimiva joukkoliikenne ja raiteet eivät kuitenkaan vielä
tai lähitulevaisuudessa ulotu, ja siksi me tarvitsemme tulevaisuudessakin vähäpäästöistä
henkilöautoliikennettä ja kestäviä polttoaineita raskaan liikenteen tarpeisiin. Hallitusohjel-
ma sisältääkin useita toimia sähkö- ja biokaasuautojen osuuden lisäämiseksi. Suomeen laa-
ditaan kansallinen pitkän aikavälin biokaasuohjelma, sähköautojen latausverkostoa tiivis-
tetään ja kestävästi tuotettu biokaasu on tarkoitus tuoda biopolttoaineiden jakeluvelvoit-
teen piiriin. Kuten tässä salissa on monesti todettu, ilmastonmuutoksen torjuntaa ei pidä
maksattaa yhteiskunnan köyhimmillä, ja siksi perusturvaa korotetaan ja pienituloisten ve-
rotusta kevennetään muun muassa polttoaineverojen korotusta tasaamaan. [Toimi Kan-
kaanniemi: Siihen ne sitten menevätkin, ne eläkenousut!]

17.33 Heikki Autto kok: Arvoisa puhemies! Edustaja Kiljunen tunnetaan tietysti taitava-
na sanankäyttäjänä, ja hän täällä peräänkuulutti sitä, minkälaisia teatraalisia piirteitä tästä
keskustelusta voi löytyä. Itse en ole aivan niin asiantunteva teatteritaiteen osalta, jonkun
verran ehkä harrastajateatteria joskus nuorena tehnyt, mutta kyllähän tässä sellaista tiettyä
traagisuutta tietysti on, kun hallituksen ainoa lähtökohta on haukkua Sipilän hallitusta ja
vyöryttää joka asiassa vastuu tälle sinänsä kuitenkin Suomea varsin voimakkaasti eteen-
päin vieneelle hallitukselle. Onpa kysymys työtulojen verotuksen kiristämisestä tai poltto-
aineitten verojen kiristämisestä, niin syy tuntuu löytyvän Sipilän hallituksesta.
5



Pöytäkirjan asiakohta PTK 79/2019 vp
Itse en edes Sipilän hallituksen aikaan ollut eduskunnan jäsen, mutta kyllä minä haluan
puolustaa sitä hallitusta, jolla Suomi saatiin kuitenkin sellaiselle kestävälle taloudenpidon
uralle, jolla saatiin tuotua työtä suomalaisille, parannettua perheiden ostovoimaa, luotua
tulevaisuudenuskoa ja vahvistettua Suomea myös investointiympäristönä niin, että voi-
daan ajatella, että tänne syntyy sellaista teollista mutta myös palveluliiketoimintaa, josta
voimme saada vientituloja tulevaisuudessa.

Mutta nyt tämä hallituksen esitys, jonka perusteet näyttävät olevan puhtaasti fiskaaliset,
ja tämä fiskaalinen vaikutus näyttää kohdistuvan ennen kaikkea ahkeriin työtä tekeviin
suomalaisiin [Kimmo Kiljunen: Tavallisiin!] niin kaupungeissa kuin maalla, jotka tarvit-
sevat autoa niin työssään kuin muissa arjen askareissaan, on nimenomaan omiaan heiken-
tämään sitä kehitystä, jota edellisen hallituksen — ja nyt edellisellä tarkoitan nimenomaan
Sipilän hallituksen aikaa — toimilla saatiin Suomea paremmalle uralle. Elikkä tässä mie-
lessä nämä veronkorotukset polttoaineisiin tulisi perua, koska nämä eivät palvele mitään
hallitusohjelmassa mainittua tarkoitusta, vaan ovat täysin fiskaalisia ja kohdentuvat koh-
tuuttomalla tavalla juuri niihin perheisiin, jotka autoa oikeasti tarvitsevat.

17.36 Sinuhe Wallinheimo kok: Arvoisa puhemies! Mielestäni edustaja Kiljunen ja oi-
keastaan koko hallitus hiukan liian ylimalkaisesti kyllä tähän yhden yön aikana seitsemän
sentin korotukseen suhtautuvat. Mielestäni se on paljon. Kysykää ihmisiltä, jotka vaikka
Saarijärveltä pendelöivät päivittäin Jyväskylässä, kuinka paljon tämä tulee maksamaan
heille enemmän, tai kuljetusalan yrittäjiltä, jotka maksavat satoja elleivät tuhansia euroja
enemmän tämän korotuksen jälkeen. Itse asiassa SKALin mukaan taas yksin liikenteelle
ollaan tekemässä yli 400 miljoonan euron veronkorotusta, josta maanteiden tavaraliiken-
teelle kohdistuu 140 miljoonaa euroa vuodessa. Mielestäni nämä ovat todella suuria sum-
mia, eikä näihin kannata kyllä millään olankohautuksella suhtautua.

17.37 Toimi Kankaanniemi ps: Arvoisa puhemies! Perussuomalaisille tämä asia ei to-
dellakaan ole mikään teatteriesitys vaan äärimmäisen vakava talouspoliittinen toimenpide,
josta päätöksestä seuraukset ja vastuun kantaa istuva hallitus — edellinen ja nyt jatkava.

Tarkistin tuossa, että todellakin sosiaalidemokraattisten ministerien, valtiovarainminis-
teri Urpilaisen ja Rinteen, esityksestä kolme kertaa nostettiin polttoaineveroa. Viime kau-
della, kun perussuomalaiset olivat hallituksessa, yhden kerran. No, se siitä.

Arvoisa puhemies! Niin kauan kuin Helsinki polttaa kivihiiltä, tupruttelee päivästä toi-
seen, niin kauan minusta on pohjatonta esimerkiksi vihreitten, jotka ovat vahvassa asemas-
sa Helsingissä, heittää ilmastopoliittisin perustein tällaista laskua maaseudun vähävarai-
sen väen ja yrittäjien vastuulle. Onko edustaja Hoskonen samaa mieltä? Olette ympäristö-
valiokunnan puheenjohtaja. Pidättekö te tätä oikeudenmukaisena, että helsinkiläiset tup-
ruttavat kivihiiltä ja maaseudun ihmiset maksavat polttoaineen hinnan korotukset, jotka
hallitus määrää? Me emme tällaista pidä oikeudenmukaisena.

Arvoisa puhemies! Tässä yhteydessä on syytä myös muistuttaa, että ministeri Li An-
dersson esitti tässä taannoin, että henkilöautojen konvertointi maksettaisiin kokonaan val-
tion toimesta. Tuossa tarkistimme, että Suomessa on 2,7 miljoonaa henkilöautoa. Jos ne
kaikki maksavat noin parituhatta euroa kappale, niin sehän on yli 6 miljardin lasku. Edus-
taja Lohikoski, kysyn teiltä, onko vasemmistoliitto tällaista esittänyt, ja mistä te otatte ra-
hoituksen siihen, jos tällaiselle tielle lähdetään, vai oliko se teatteria? Se voisi sellaista olla.
6



Pöytäkirjan asiakohta PTK 79/2019 vp
Sekä Helsingin hiilenpoltto että tämä konvertointikysymys ovat kyllä valtavan suuria
kysymyksiä tämän asian rinnalla, jossa te heitätte maaseudulle ja yrittäjille tällaisia lisälas-
kuja. Panostakaa biodieseliin mieluummin.

17.39 Lulu Ranne ps: Arvon puhemies! Tämä hallituspuolueiden hiilidioksidijahti, jota
muut oppositiopuolueet, paitsi nyt perussuomalaiset, varsin innokkaasti kannattavat, tulee
hyvin kalliiksi meille kaikille. Eli te pyritte mahdottomiin tavoitteisiin suomalaisten kus-
tannuksella, ja tämä hallituksen esitys on hyvin konkreettinen esimerkki siitä.

Tällä viitataan usein näihin väylähankkeisiin, jotka ovat näitä ilmastohankkeita. Niiden
rahoitus on täysin ilmassa. Ne ovat kokonaisuudessaan täysin ilmassa. Te haluatte korvata
toimivat asumis-, liikkumis- ja energiaratkaisut uusilla epävarmoilla, joiden lopputuloksis-
ta ja hinnasta ei ole vielä meille varmuutta. Tämä tulee yhteiskunnalle erittäin kalliiksi.
Meidän tällä hetkellä jo hyvin velkainen julkinen sektorimme ja meidän hyvin velkaiset
kotitaloutemme sekä yksityiset yritykset joutuvat tässä taakankantajiksi. Meillä ei ole min-
käänlaista järkeä lähteä uudistamaan järjestelmiä ja rakentamaan rinnalle sellaisia järjes-
telmiä, joista ei ole varmuutta.

Tämä meidän tekemämme hylkäysesitys samoin kuin Auton ovat erittäin kannatettavia.
Kyllä tässä taloustilanteessa kannattaa miettiä hyvin tarkkaan kaikkien hallituspuolueiden
niitä toimenpiteitä, joilla on oikeasti merkitystä ja positiivinen vaikutus suomalaiseen yh-
teiskuntaan.

17.41 Ville Vähämäki ps: Puhemies! Todellakin hallitusohjelmassa siis esitetään sitä,
että tällainen ammattibiodieselselvitys tehtäisiin, mutta miksei sitä ole aloitettu jo teke-
mään? Voisiko tähän vaikka joku hallituspuolueen edustaja kommentoida, edustaja Hos-
konen tai vastaava?

Me siis esitämme tässä vastalauseessa, että käynnistetään tämmöinen ammattidieselsel-
vitys ja samalla selvitetään vähäpäästöisen ammattibiodieselin laajaa käyttöönottoa, koska
tosiasiassa oikea tie ja nopein tie liikenteen puolella vähentää CO2-päästöjä on keskittyä
ammattiliikenteen puolelle, mutta biodieselin käyttöönotto siellä on hankalaa, kun biodie-
sel on hiukan kalliimpaa. Sen takia täytyy mennä tämän ammattibiodieselin puolelle. Se
olisi oikea tie. Kuitenkin tässä — vaikka tietenkin esitys on osin fiskaalinen — tausta-aja-
tuksena hallituksella lienee se, että liikenteen CO2-päästöt hiukan tippuisivat.

Minun mielestäni kyllä oikeampi tie olisi se, että keskityttäisiin näihin muutamiin isoi-
hin tehtaisiin ja sähköntuotantolaitoksiin, vaikkapa Helen täällä Helsingissä ja SSAB:n
tehdas, kun ottaa huomioon sen, että SSAB:n tehtaassakin voitaisiin mennä täysin vety-
pohjaiseen tuotantoon, jolloin käytännössä sen tehtaan CO2-päästöt tippuisivat liki nol-
laan. Miksei siis hallitus tämmöistä hanketta tue, ihmettelen sitä syvästi. Jos yksi ainut teh-
das tuottaa noin 4 miljoonaa CO2-tonnia, niin tämähän tahtoo sanoa sitä, että se on yli puo-
let Suomen koko liikenteen päästöistä. Ja sitten kun ottaa huomioon, että meillä kaiken
kaikkiaan on aika vähäiset päästöt kuitenkin Suomessa: 56 miljoonaa CO2-tonnia ja pääs-
tökaupassa oli muistaakseni noin 20 miljoonaa tonnia, vähän päälle, niin meillä on kolme
tuotantolaitosta, jotka tuottavat niistä CO2-päästöistä yli puolet jo. Näihin isoihin tehtaisiin
ja sähkön- ja lämmöntuotantolaitoksiin pitäisi keskittyä, ja niitä pitäisi tukea, että ne pys-
tyisivät tipauttamaan näitä omia hiilidioksidipäästöjään.

Se, että vastuutetaan tavallista yksityisautoilijaa ajamaan vähemmän, ei minun mieles-
täni ole oikea tie. Mutta tämä tästä. Siis haluan kysyä joltain hallituspuolueen edustajalta,
7



Pöytäkirjan asiakohta PTK 79/2019 vp
missä viipyy tämmöinen ammattibiodieselselvitys, koska siitä on kuitenkin hallitusohjel-
massa maininta.

17.44 Aki Lindén sd: Arvoisa puhemies! Valitettavasti en pyytänyt puheenvuoroani vas-
tatakseni tähän edustaja Vähämäen kysymykseen, mutta niin kuin on käynyt varmaan edel-
lä ilmi, käytän mielelläni numeroita. Ja jos me lähdemme liikkeelle siitä, että meillä keski-
määrin Suomessa esimerkiksi dieselauton käyttäjä, esimerkiksi perheellinen sellainen, ajaa
30 000 kilometriä vuodessa — itse ajoin viime vuonna 42 000, mutta sanoin siis keskimää-
räinen — niin 7 senttiä per litra ja kuuden litran kulutuksella per sata kilokilometriä se tar-
koittaa käytännössä 126 euroa lisää vuodessa. Tunti sitten me käsittelimme täällä tulove-
rotaulukoita, joihin me teimme 3,1 prosentin inflaatiotarkistuksen. Edustaja Kauma mai-
nitsi, että suomalaisen keskitulo on 3 450 euroa kuukaudessa, mikä tekee 40 000 euroa
vuodessa, ja siinä 3,1 prosenttia tekee 1 200 euroa. Eli verot ovat aina kokonaisuus. Tässä
esimerkissä yhdessä kohtaa me kevennämme tuloverotaulukkoa, mutta toisessa kohtaa
meillä todellakin tulee sitten tähän tämä 7 sentin korotus. Pitkältihän tämän vaikutus on fis-
kaalinen enemmän kuin että se vaikuttaisi suoraan dieselin käyttöön.

Toinen osa edustaja Vähämäen puheenvuorossa oli hyvin mielenkiintoinen, koska olen
ymmärtänyt, että SSAB, joka todellakin on Suomen suurimmista tuotantolaitoksista se,
joka kaikkein eniten yksittäisenä tuotantolaitoksena tekee CO2-päästöjä, on itse muutta-
massa tuotantoprosessiaan — perustan tämän lukemaani tietoon — niin, että seuraavan 15
vuoden kuluttua he saavat hiilineutraalin tilanteen. Nimenomaan tällainen rakenteellinen
ilmastopolitiikka, jossa puututaan näihin rakenteisiin, suurimpiin hiilidioksidin päästäjiin,
on oikeata politiikkaa. Jossain määrin puheenvuoronne oli ristiriitainen kyllä oman puolu-
eenne edustaja Ranteen puheenvuoron kanssa, jonka mielestä koko tämä ilmastokeskuste-
lu on huuhaata, ja silloin ei tietenkään — jos se olisi huuhaata — SSAB:nkään kannattaisi
tehdä mitään tällaisia muutoksia.

17.46 Kimmo Kiljunen sd: Arvoisa puhemies! Te olette voineet seurata aitiopaikalta näi-
tä puheenvuoroja ja ennen kaikkea edustaja Auton retorista taidokkuutta. Hän osaa aidos-
tikin tämän ylistämällä alistamisen. Arvokas puheenvuoro. Siellä oli kuitenkin erikoinen
huomio siitä, että teidän väitteenne mukaan meidän hallitusta täällä puolustavien edusta-
jien lähtökohta olisi ensisijaisesti arvostella Sipilän hallitusta. Se ei ole meidän lähtökoh-
tamme. Meidän lähtökohtamme on puolustaa tätä hienoa hallitusohjelmaa, jota tämä bud-
jettiesitys tukee. Se on meidän lähtökohtamme. Me joudumme silloin tällöin viittaamaan
Sipilän hallituksen tekosiin, kun täällä syytetään meitä asioista, joihin on hyvä saada tätä
historiallista perspektiiviä. Valitettavasti johtuu opposition sanankäytöstä, että me jou-
dumme viittaamaan: jos muisti pätkii, niin autamme teitä siinä. Tämä on ainoa seikka.

Edustaja Wallinheimo täällä toi esille sen, että tämä polttoaineveron korotus on merkit-
tävä yksittäisille kansalaisille. Emme me sitä kiistä, vaikka edustaja Aki Lindén tässä juuri
toi esille sen, että täytyy tätä verotusta katsoa kokonaisuutena, niin kuin pitääkin. Mutta me
tunnistamme, että kyllä, tämä polttoainevero rokottaa ihmisiä. Se on selkeä korotus, mutta
me lähdemme siitä aidosti liikenteeseen, että tässä lähtökohtana, primäärisesti lähtökohta-
na, on ylläpitää sen veron reaalinen taso — ei yhtään sen enempää, vaan se reaalinen taso.
Siinä suhteessa tässä on nyt vähän ehkä tarpeetonta jatkaa tätä keskustelua pidempään,
koska siinä me olemme syyllistyneet kaikki aikaisemmin vastaaviin tekoihin ja tulemme
jatkossakin sen tekemään.
8



Pöytäkirjan asiakohta PTK 79/2019 vp
17.48 Hannu Hoskonen kesk: Arvoisa herra puhemies! Todellakin kysymyksessä oleva
korotus on nimenomaan fiskaalinen korotus ja tarkoittaa korotuksen tasona suurin piirtein
kustannustason nousua vastaavaa määrää ja kerran vaalikaudella tehtynä. Totta kai, kun se
koskee jokaista suomalaista, niin totta kai se kirpaisee, mutta pitää muistaa kuitenkin se,
että valtion menot on katettava jollakin keinoin.

Sitten, mitä tulee autojen kehitykseen, kun tässä on käyty erilaista keskustelua, pitäisikö
tätä konversiota tukea, että dieselautoista tehdään kaasuautoja ja niin edelleen: Minä varoi-
sin kyllä menemästä sille tielle, koska tällä hetkellä maailmassa on menossa valtavan no-
pea autojen kehittämistyö. Kaikki nykyisiin autoihin tulleet lisälaitteet — ABS-jarrut, ka-
talysaattorit, polttoaineen ruiskutukset, happitunnistimet, luistonestot, kaikki mahdolliset
— ovat tulleet autoteollisuuden itse investoimina tutkimustuloksina, jotka ovat sitten mei-
dän kansalaisten hyödyksi koituneet uusina automalleina, tehokkaampina automalleina,
polttoainetta säästävinä automalleina. Näin tulee käymään myös sähköautoissa. Nyt jo on
kohtalaisen hyviä sähköautoja markkinoilla, hybridejä, jotka käyttävät todella vähän polt-
toainetta ja toimivat kaikissa olosuhteissa. En lähtisi verorahoja sinne työntämään, koska
markkina toimii tässä erittäin hyvin. Jos joku on laskenut, kuinka paljon kaikkien autojen
muuttaminen kaasuautoiksi maksaa, se on täysin turhaa työtä. Esimerkiksi minunkin omis-
tamani kuusi vuotta vanha dieselhenkilöauto, aivan huippukuntoinen: Viime viikonloppu-
na jouduin ajelemaan työasioiden tiimoilta aika paljon kilometrejä. Ajelin tasan tarkkaan
niin kuin rajoituksessa sanoo ja varoen turhia kiihdytyksiä, ja kulutettu dieselmäärä oli 4,4
litraa dieseliä sataselle. Siinä ei kyllä paljon maailma mene piloille.

Näin pitkien välimatkojen maassa kannattaa muistaa se, että me joudumme jonkun ver-
ran kuitenkin liikennepolttoaineita käyttämään. Kotimaisia dieselaineita pitää kehittää
niin, että saamme yhä enemmän kotimaisista raaka-aineista tehtyjä liikennepolttoaineita.
Ja kun nyt Euroopan unionissa olemme, niin on pidettävä huoli siitä — kun näitä uusiutu-
van energian kriteereitä ja niitä kehitellään, näitä RED-direktiivin mukaisia säännöstöjä
Eurooppaan, ja nythän on tulossa tämä Euroopan unionin komission uuden Ursula von der
Leyenin 100 päivän aikana lupaama green deal — että sinnekin ei nyt tule meille suoma-
laisille epäedullisia pykäliä, koska polttoaineen tuottaminen omista raaka-aineistamme tar-
koittaa sitä, että joudumme puupohjaisia aineita muuttamaan pikkuhiljaa liikennepolttoai-
neiksi ja meillä on monta muuta raaka-ainetta, joista voisimme liikennepolttoaineita tehdä.
Mutta älkäämme itse ampuko omaan jalkaan taas kerran, että laitamme hallinnollisia mää-
räyksiä, joilla estämme kotimaisen positiivisen kehityksen. Ja sitten pidämme huolen siitä,
että metsiä voimme hakata, ja pidetään myös siitä huoli, että kun seospolttoaineita käytäm-
me, niin myös CHP-voimaloissamme edelleen voimme käyttää puun ja turpeen seosta,
koska jos sitä emme käytä, se johtaa 10 miljoonan motin lisäpuun käyttöön, ja se on tälle
kansakunnalle semmoinen juttu, että se [Puhemies koputtaa] maksaa valtavan paljon eikä
suosi sitten suomalaista veropolitiikkaa, ei millään lailla.

17.51 Matias Marttinen kok: Arvoisa herra puhemies! Olemme toki monta kertaa jo kes-
kustelleet tästä esityksestä tässä salissa, mutta on totta ja itse asiassa minusta aivan hyvä,
että täällä hallituspuolueiden kollegat kertovat nyt suoraan, että tämän esityksen taustalla
on täysin fiskaaliset perusteet. Rahaa täytyy jostain kaivaa, ja se tehdään nyt sitä kautta,
että tavallinen autoilija, työssäkäyvä, ahkera perheenisä ja perheenäiti, [Kimmo Kiljunen:
Ja tavallinen suomalainen!] työssäkäyvä ihminen tämän laskun maksaa.
9



Pöytäkirjan asiakohta PTK 79/2019 vp
Herra puhemies! Toistan vielä sen, mistä tässä aikaisemmin keskustelimme, kun katset-
ta käännettiin taaksepäin siihen, millaista veropolitiikkaa aikaisempien hallitusten aikana
on tehty. Totesin silloin jo sen, että pitää paikkansa, että myös polttoaineverotusta on ai-
kaisempien hallitusten aikana kyllä kiristetty. [Kimmo Kiljunen: Ja tulevien!] Mutta tä-
män hallituksen selkeä ero verrattuna esimerkiksi Sipilän hallitukseen on se, että Sipilän
hallituksen aikana huomio kiinnitettiin tavalliseen työssäkäyvään ihmiseen [Aki Lindén:
Ahkeraan!] ja huolehdittiin siitä — aivan kuten edustaja Lindén täällä totesi, ahkeraan,
työssäkäyvään ihmiseen, hänen toimeentuloonsa ja siihen, että hän saa palkasta enemmän
käteen kuin taas aikaisemmin. Ja näin ollen, vaikka muita verotusmuutoksia tapahtui, pi-
dettiin huolta siitä, että työssäkäynti kannatti ja kannattaa ja että myös palkan ostovoima
kehittyi erittäin hyvin.

Herra puhemies! Totean vielä tähän oikeastaan ehkä hieman inspiroituneena tuosta
edustaja Hoskosen — viisaan miehen — puheenvuorosta, että tämä esitys, minkä hallitus
on tähän taloon tuonut ja joka nyt on käsittelyssämme, on erinomainen osoitus tämän hal-
lituksen ilmastopolitiikan tehottomuudesta: käytetään sellaisia toimia, joilla ei ole käytän-
nössä mitään vaikutusta liikennesektorin päästöjen vähentämiseen. Täällä itse esityksessä
todetaan, että liikennesektorin päästöt vähenevät 0,7 prosentilla, kun tämä 250 miljoonan
euron veronkiristys tehdään.

Arvoisa puhemies! Sen sijaan, että hallitus keskittyy kurittamaan tavallista autoilijaa ja
työssäkäyvää ihmistä, toivoisin, että te kiinnitätte huomion siihen, että laitatte paukut puh-
taampien polttoaineiden kehittämiseen, siihen kannustamiseen, että siellä saadaan kehitys-
tä eteenpäin, jotta meidän autokantamme — joka on edelleen kyllä yksi Euroopan vanhim-
pia, meille tuodaan kymmeniätuhansia käytettyjä autoja muualta Euroopasta, varsinkin
Ruotsista ja Saksasta — uudistuu ja jotta me saamme kehitettyä joukkoliikennettä ja kes-
keisiä raideyhteyksiä niin, että yhä useammalle myös sen joukkoliikenteen käyttäminen
olisi mahdollista.

Herra puhemies! Tällä keinolla myöskään liikennepuolella tätä kehitystä ei tule tapah-
tumaan, vaan, kuten on todettu, tämä on pelkästään fiskaalinen harjoitus, ja siksi sitä tie-
tysti [Puhemies koputtaa] vastustamme.

17.54 Seppo Eskelinen sd: Arvoisa puhemies! Täällä nyt puhuu sitten ahkera, työssäkäy-
vä perheenisä Marttinen.

Kaiken kaikkiaan viime hallituskaudella, 2016, niin kuin on todettu, Sipilän hallitus tar-
kisti polttoaineveroja 100 miljoonalla hallituskauden alussa, ja sama tehdään nyt, joten
tämä on, niin kuin edustaja Kiljunenkin totesi, indeksikorotus.

Polttoainepuolella ja tekniikan puolella autoissa tapahtuu huikeita. Me emme tiedä, mitä
on viiden vuoden päästä ja mitä kenelläkin on tankissa. Minusta hallitus on ottanut hyvän
otteen. Nythän on käynnistetty liikenteen verotuksen kokonaisuudistus — ja maksu-uudis-
tus — jolla on tarkoitus vähentää päästöjä. Uudistuksen pohjaksi tehdään laaja-alainen vai-
kutusten arviointi, jonka pohjalta rakennetaan pitkän aikavälin sosiaalisesti, yhteiskunnal-
lisesti ja erityisesti alueellisesti kestävä toimintamalli. Tämä alueellisesti kestävä toiminta-
malli on minusta erityisen tärkeä niillä alueilla, missä ei joukkoliikenne toimi. On hienoa,
että se on tähän muotoon hallitusohjelmaan kirjoitettu, ja vielä lisälauseella, jolla varmis-
tetaan, etteivät tulo- ja varallisuuserot kasva — minusta hyvin sanottu hallitusohjelmassa.
Tällä on tavoitteena se, että liikenteen kokonaisverotusta ei kiristettäisi mutta ohjattaisiin
sitten enemmänkin täältä päästöjen kautta.
10



Pöytäkirjan asiakohta PTK 79/2019 vp
Hallitusohjelmaan on myös kirjoitettu, että ohjataan kestävästi tuotettuja nestemäisiä
biopolttoaineita erityisesti raskaan liikenteen ja lentoliikenteen käyttöön. Mitä edustaja
Vähämäki kysyi, niin hallitusohjelmassa on kirjaus tästä, ja sillä puolen tapahtuu tällä het-
kellä paljon. Lisäksi täällä on, että arvioidaan kestävästi tuotettujen biopolttoaineiden riit-
tävyys maantieliikenteessä.

Eli hallitus on tarttunut ilmastotavoitteitten ja päästötavoitteitten myötä myös liikenteen
kokonaisverotukseen, ja minusta on hienoa, että tässä on semmoinen alueellinen ja sosiaa-
linen näkökulma erityisesti. Edellisellä hallituskaudellahan Berner yritti avata uusia polku-
ja liikenteen verotuksen ja liikennemaksujen osalta, mutta se nyt vähän sitten jäi kesken, se
homma.

17.57 Hannu Hoskonen kesk: Arvoisa puhemies! On aivan totta, että tämä hallitus on jo
joutunut tässä asiassa veronkiristyksen tekemään, mutta niin kuin edellisessä puheenvuo-
rossa kuulimme, niin kysymys on ihan, sanotaanko, normaalista veronkiristyksestä, jos nyt
veronkiristystä koskaan voisi normaaliksi sanoa, koska se kuitenkin kukkarolle käy. Kui-
tenkin valtion budjetin menot on katettava, ja reaalista on pysyä suurin piirtein pinnalla, et-
tei kovin paljon velkaa lisää otettaisi.

Kun tässä nyt Sipilän viime vaalikauden hallituksen edesottamuksia on siteerattu eri pu-
heenvuoroissa, niin tärkeää olisi huomata ja totean, että kun se hallitus aloitti silloin, niin
meillä oli aivan kammottava tilanne, sen te kaikki muistatte. Ensimmäinen kosketus val-
tiovarainministeriön virkamiehiin silloisella pääministerillä oli se, että seitsemän miljardia
piti leikata — se oli ensimmäinen tieto, kun pääministerin eteen olivat valtiovarainminis-
teriön mustapukuiset miehet salkkuineen tulleet yhtenä kauniina keväisenä aamuna, että
seitsemän miljardia pitää leikata. Siitä lähdettiin nousemaan. Jos joku olisi silloin sanonut,
että 140 000 uutta työpaikkaa tulee ja valtiontalous, julkinen talous, laitetaan sinä aikana
kuntoon, niin hänet olisi todennäköisesti joihinkin tutkimuksiin viety, koska ei se voinut
olla mahdollista.

Olen sanonut kansanedustaja Juha Sipilälle sen jälkeen tässä nykyisen hallituksen aika-
na, että vaikka häntä on pilkattu ja kaikenlaisia asiattomuuksia hän on joutunut kuule-
maan, mistä henkilökohtaisesti olen hyvin pahoillani — eihän ihmisiä saa haukkua siitä,
että työt on tehty hyvin — olen hänelle sanonut ihan kahden kesken keskusteluissa, uskal-
lan sen sanoa tässä eduskunnan puheenvuorossanikin, että ei mene kuin vuosi, kaksi, niin
hänen hyvää talouspolitiikkaansa tullaan lämmöllä muistamaan, koska pitää aina muistaa,
että tässä maailmassa julkisten rahojen käyttäjiä aina löytyy mutta sen kassan kartuttajista
on kamala puute.

Sama koskee ilmastopolitiikkaa tässä maassa. Meillä puhutaan nyt kivihiilestä suuria sa-
noja, että nyt meidän pitää pyrkiä kaikki hiilipäästöt lopettamaan. Samaan aikaan kivihiiltä
tässäkin maassa poltetaan valtavat määrät, maakaasua poltetaan valtavat määrät. Mehän
olemme sopineet aikaisempina vuosina polttojärjestyksen, että ensin pitää pyrkiä lakkaut-
tamaan ulkomailta tuotavat fossiiliset polttoaineet: kivihiili, maakaasu ja öljy. Niiden mää-
rän vähentäminen on se iso juttu, mikä pitää meidän hyvin hoitaa. Puuta pitää kotimaassa
käyttää lisää, mutta muistakaa se, hyvät kollegat, että sitä on vain rajallinen määrä. Sa-
maan aikaan tässä salissa moni puolue vaatii metsien hakkuiden vähentämistä. Miten te yh-
teensovitatte tällaisen politiikan, että ensinnä vaaditaan lisää ja sitten sitä vaaditaan vähen-
nettäväksi? Tämähän on suurin piirtein sellaista toimintaa, että jos menisi psykiatrin luok-
se tämmöisiä puhumaan, niin todennäköisesti joutuisi epäiltyjen listalle.
11



Pöytäkirjan asiakohta PTK 79/2019 vp
Toivon, arvoisat kollegat, että kun me jotain esitämme, niin pidämme järjen päässä, kos-
ka sellaisia puheenvuoroja ja sellaisten esitysten tekemistä, joilla vain populismia viljel-
lään mutta joissa eivät pysy jalat maassa, pidän hyvin, hyvin vähäarvoisina, jopa kummal-
lisina. [Mikko Lundén: Hyvä puheenvuoro!]

18.00 Jouni Kotiaho ps: Arvoisa puhemies! Minä en nyt rupea puhumaan edellisten hal-
lituksien tekemisistä taikka tekemättä jättämisistä, vaan palataan tähän aikaan, tähän reaa-
liaikaan. Nytten keskustellaan tästä veronkorotuksesta. Täällä on epäilty nyt oikein kovas-
ti, että eihän tämä nyt mitään vaikuta, kun on kompensoitu muilla mahdollisuuksilla tätä
polttoaineen hinnan korotusta, mutta minä otan nyt ihan oman esimerkin siihen, että kun
meillä maksetaan semmoinen 800 000 euroa polttoainekustannuksia vuodessa, niin laske-
kaa, mitä se siihen tekee lisää.

Sopimuksia on, mutta kaikissa sopimuksissa ei ole polttoaineklausuulia. Jos sopimus on
väärällä aikaa tehty, niin se on melkoinen lisärasitus yrittäjälle maksaa niitä kuluja näitten
muitten isojen palkkakulujen ja muitten jälkeen.

No, sitten toinen oli siitä, että kotimaisia liikennepolttoaineita pitää ruveta kehittämään.
Meidän oma yhtiö Nestehän on jo kehittänyt MY-dieselin — mitä tuettiin aikaisempina
vuosina 5 sentillä per litra, mutta nytten siitä löydettiinkin 120 miljoonaa ja muutettiin se
yritystueksi ja otettiin pois — mikä on täysin puhdasta polttoainetta. Nykyaikainen auto-
merkki — en nyt sano merkkiä, mutta länsisaksalainen — oli kokeillut, ja sillä auton uu-
della nykymoottorilla ja tällä MY-dieselillä on pienemmät päästöt kuin sähköautolla, kun
lasketaan siihen, että se sähkön tuottaminenkin tuottaa saasteita.

No niin, mennään eteenpäin. Sitten on puhuttu tästä vinjettimaksusta elikkä ulkomaisen
raskaan liikenteen tienkäyttömaksusta Suomessa. Suomi on minun tietääkseni ainut yhtei-
sö, mikä ei peri sitä maksua, ja ulkomaistakin lähimmissä, mitkä ovat Norja ja Venäjä, on
molemmissa. Mikä kumma siinä on, että sitä ei tänne saa? Nyt siinä on hallituspuolueilla
kyllä ihan oikeasti tekemisen paikka. — Ei muuta.

18.02 Kimmo Kiljunen sd: Arvoisa puhemies! Sen me varmasti kaikki tiedämme, että
autoilua verotetaan paljon ja mitä moninaisimmin. Lienee kuitenkin tässä salissa — tai toi-
von, että meillä olisi yhteisymmärrys kahdesta asiasta läpi hallitus—oppositiojaon: Ensim-
mäinen on se, että liikenteen kokonaisverotus ei kiristyisi. Toinen on siis se, että järkevintä
on, että verotettaisiin mieluummin auton käyttöä kuin auton hankintaa. Siihen on monia
perusteita, en lähde niitä perustelemaan. Jos tämä jälkimmäinen periaate pitää kutinsa, eikö
silloin polttoainevero ole se järkevin auton käytön verotuksen muoto, ja jos tähän päädy-
tään, niin silloin tämäntyyppiset inflaatiokorotukset ovat tulleet jäädäkseen.

18.03 Jari Koskela ps: Arvoisa herra puhemies! Tässä on ollut todella mielenkiintoista
kuunnella värikästä keskustelua tärkeästä aiheesta. Edustaja Kiljunen viittasi ihan oikei-
siin asioihin tuossa edellisessä puheenvuorossa, ja aikaisemmin hän viittasi edustajien ja
puolueitten synteihin, mutta niitä varmaan on niin paljon, että ei kannata siihen asiaan nyt
perehtyä sen syvällisemmin.

Edustaja Hoskonen sanoi, että kammottava tilanne oli vuonna 2015. Kyllä se tilanne on
tälläkin hetkellä kammottava, eli siinä suhteessa me emme ole paljon paremmassa tilan-
teessa, niin kuin kuulimme jo aikaisemmin kuntien taloudesta puhuttaessa, vaikka työlli-
syysluvut ovatkin paremmat kuin silloin.
12



Pöytäkirjan asiakohta PTK 79/2019 vp
Tämä polttoaineasia kyllä koskettaa meitä kaikkia suomalaisia, ja maaseudulla kun
asun, tiedän tarkkaan sen palautteen, mitä tästä aiheesta saa jatkuvasti. Nyt kun puhuttiin
tästä fiskaalisuudesta, niin se on väärä termi, koska kyllä autoilijat ovat jo varmasti tässä
maassa osansa hoitaneet ja maksaneet, ja mieluumminkin meidän pitäisi katsetta kohdis-
taa toiseen suuntaan. Tässä viitattiin jossain puheenvuorossa siihen, kun meidän autokan-
tamme vanhenee kaiken aikaa. Edustaja Hoskonen sanoi, että hän tässä juuri ajoi dieselil-
lä, joka oli kuusi vuotta vanha, erittäin edullisesti. Kaikilla näin Suomessa asia ei kuiten-
kaan ole, ja siitäkin syystä meidän pitäisi edistää autokannan uusiutumista. Kuten edustaja
Marttinen sanoi juuri, tänne tuodaan tuolta Ruotsista ja Saksasta jatkuvasti valtavat määrät
käytettyjä autoja, ja tämä ei välttämättä ole silloin ollenkaan oikea vastaus tähän meidän
yhteiseen ongelmaamme.

Siitä syystä tätä vastalausetta, minkä me perussuomalaiset olemme tähän kohtaan teh-
neet, myöskin vahvasti kannatan ja toivon, että vielä vaikka peruttaisiin tämä polttoaine-
veron nosto, mikä on kyllä kirpaiseva, vaikka täällä on puhuttu, että tämä on vain tämmöi-
nen pikku juttu, marginaalinen, ei meinaa mitään, mutta kyllä se vaikuttaa jokaisen pussis-
sa.

18.06 Veijo Niemi ps: Arvoisa puhemies! On käyty kovaa keskustelua tästä dieselautoi-
lusta, dieselautojen saastuttamisesta. Haluan kuitenkin tehdä pienen vertailun muistutuk-
seksi, elikkä 15 suurinta rahtilaivaa tuottaa yhtä paljon typpi- ja rikkipäästöjä kuin kaikki
maailman autot yhteensä. Käytettävä halpa bunkkeriöljy, likaisin mahdollinen polttoaine,
sisältää jopa 3 500 kertaa enemmän rikkiä kuin henkilöautoihin tankattava diesel.

Tämmöinen vain muistutuksena asiasta. Sieltä päästä voitaisiin ehkä aloittaa tämä il-
manlaadun putsaaminen mieluummin kuin jostakin maaseudun ihmisen lähes saasteetto-
masta dieselautosta.

18.06 Heikki Autto kok: Arvoisa herra puhemies! Edustaja Kiljunen tuossa peräänkuu-
lutti eduskunnalta yksimielisyyttä autoilun ja tieliikenteen verotukseen, ja varmasti siitä
periaatteesta voimme olla yhtä mieltä, että tieliikenteen verotuksen ei tule enää nousta. Tie-
liikenteestä kerätään yli 8 miljardia euroa vuosittain verotusta.

Kyllä tämä Kiljusen toinenkin periaate oli aivan hyväksyttävä eli se, että ajoneuvon han-
kinnan verottamisesta siirrytään ajoneuvon käytön verottamiseen, mutta tämä Kiljusen
päättelyketju, joka tästä seurasi, oli kyllä aivan kammottava elikkä se, että koko tämä ajo-
neuvon hankinnan verotus siirrettäisiin polttoaineitten verojen kiristämiseen. Tämähän tar-
koittaisi aivan kohtuutonta verorasitusta nimenomaan maakuntien ihmisille — ja kyllä täs-
tä tulee pääkaupunkiseudultakin palautetta, että täälläkin ihmiset tarvitsevat autoa — jotka
autoa työkseen tarvitsevat, joiden asiointiliikenteen kannalta se on välttämätöntä, jotka
asuvat paikoissa, joissa vaikkapa lasten harrastamisen kannalta on välttämätöntä autoa
käyttää.

Elikkä eihän missään nimessä voida siirtyä tällaiseen Kiljusen esittämään malliin, jossa
tosiaan tämä autovero siirrettäisiin sellaisenaan polttoaineiden verojen kiristykseen, arvoi-
sa puhemies, vaan Suomeen pitää luoda kokonaisveroratkaisu, jossa autoilun verotusta yli-
päätään kevennetään ja jossa nämä ajetut kilometrit jonkinlaisen oikeudenmukaisen sys-
teemin perusteella sitten hinnoitellaan niin, että siellä, missä ei ole käytettävissä joukkolii-
kennettä, kilometrit ovat edullisia ja taas sitten niillä osuuksilla, joissa on monia eri jouk-
koliikennevaihtoehtoja valittavissa myös sen autoilun ohella, nämä ajettavat kilometrit
13



Pöytäkirjan asiakohta PTK 79/2019 vp
henkilöautolla ovat kalliimpia. Tämä on ainoa kestävä tapa edetä tässä, ja tämä, että suo-
raan polttoaineitten verotusta kiristetään, olisi aivan kammottava ajatus kyllä Suomen suu-
rimman osan ja suomalaisten kannalta.

 Vielä, arvoisa puhemies, siis totean tähän sen, että tällä hetkellähän tämän 8 miljardin
osalta, jota ympäri Suomea veroilla tieliikenteestä kerätään, tuetaan esimerkiksi pääkau-
punkiseudun joukkoliikenneratkaisuja, missä voidaan hyvin edullisesti matkustaa todella
halvoilla kuukausilipuilla, ja samaan aikaan taas sitten maakunnissa, missä näitä joukko-
liikenneratkaisuja ei ole, joudutaan maksamaan nämä liikenteen raskaat verot.

18.09 Hannu Hoskonen kesk: Arvoisa herra puhemies! Todellakin niin, että nykyiset di-
eselit ja, sanotaan nyt, vaikka kymmenen vuotta vanha bensa-auto, vanha Toyota Corolla,
jossa on nämä nykyaikaiset varusteet, on polttoaineruiskutukset ynnä muut, ovat tänä päi-
vänä äärimmäisen ympäristöystävällisiä autoja, vievät vähän polttoainetta, polttavat polt-
toaineen puhtaasti ja ovat toimintavarmoja. Elikkä ei missään nimessä pidä nyt suomalai-
sille lähteä eduskunnasta lähettämään semmoista viestiä, että meidän on pistettävä vanhat
autot romukoppaan ja ruvettava uusia laittamaan. Paras ympäristöteko on, että ajetaan se
vanha Corolla ihan loppuun saakka ja sen jälkeen se romutetaan ja sitten ostetaan se vähä-
päästöinen uusi auto.

Mehän olemme jo muuttaneet autoverotusta. Autoverotuksen tuotto lienee suurin piir-
tein luokkaa yksi miljardi euroa per vuosi, mikä uuden auton hinnassa peritään veroja. Sii-
nä on valmisteveroja ja arvonlisäveroja, mitä veroja onkaan. Joka tapauksessa sen miljar-
din, mikä tulee valtion kassaan, siirtäminen kerralla polttoainepuolelle ei tietenkään onnis-
tu, mutta tärkeää on huomata se, että me olemme verotusta muuttaneet koko ajan vähäpääs-
töisiä autoja suosivaksi ja niillä, jotka tuottavat päästöjä enemmän, on kovemmat verot. Ai-
van oikea suunta.

Mitä tulee ammattiliikenteeseen, se on totta, että iso rekkahan, tuollainen puutavararek-
ka, kun pannaan täyskuorma päälle, kuluttaa lähemmäs sata litraa sadalla kilometrillä polt-
toainetta — toki tyhjällä kuormalla ajettuna puolet siitä, jos sitäkään. Elikkä meidän on pi-
dettävä huoli siitä, että meidän kuljetuksemme pysyvät edelleen kotimaassa, ja se vinjetti-
vero, josta on pitkään puhuttu ja jota liikenneministerinä ollessaan Berner yritti ajaa mutta
joka vain valitettavasti ei silloinkaan onnistunut, on meidän saatava tähän maahan voi-
maan ja kotimaisille rekoille hyvitettävä, koska Euroopan unionin sääntöjen mukaan me
emme voi rajoituksia laittaa vapaalle liikenteelle mutta omalla verotuksellamme toki
voimme omia yrittäjiämme pikkusen helpottaa. Esimerkiksi Venäjältä tulevat rekathan tä-
näpänä polkevat markkinoilla taksaa niin, että ajetaan verottomalla polttoaineella, pienillä
palkoilla Suomessa esimerkiksi puuta tehtaille. Tämä kabotaasiliikenne, josta on paljon
puhuttu, vain valitettavasti sorsii suomalaisia, työntää suomalaisia kuorma-autoilijoita näl-
käkuurille, ja se on kyllä erittäin väärin. Tässä eduskunta saisi ja hallitus saisi tormistau-
tua. Olisi jo moni edellinen hallitus voinut sen tehdä, vieläkin se on tekemättä, mutta toi-
von, että joku sen rohkeudessaan tekisi.

Joka tapauksessa on tärkeää pitää huoli siitä, että emme aja omia kansalaisiamme vaike-
uksiin sen tautta, että teemme vähän huonosti perusteltuja veroratkaisuja liikenteessä, ja pi-
tää huoli siitä, että oma kotimainen polttoainetuotanto siirtyy yhä enemmän biopohjaisiin
aineisiin. Meillä riittää siihen osaaminen. Suurin este, minkä minä tälle nykyiselle ilmas-
tokiihkoilulle näen, on se, että lähdemme tekemään maailman ilmastoa pelastavia tekoja
rahoilla, joita meillä itse asiassa ei ole.
14



Pöytäkirjan asiakohta PTK 79/2019 vp
Ja toinen asia: Sain eilispäivänä mielenkiintoisen tilaston Kiinasta. Suomalainen yrittä-
jä toimii siellä ja lähetti minulle tilaston, jonka mukaan Kiina käytti pelkkään sähköntuo-
tantoon viime vuonna yli kaksi miljardia tonnia kivihiiltä, ja joka vuosi tulee lisää kivihii-
len käyttöä siellä, [Puhemies koputtaa] sekä energiantuotantoa että teräksentuotantoa. Toi-
voisin, että mittakaavaa ei näissä unohdeta. Se on äärimmäisen tärkeä asia. [Jouni Kotiaho:
Hyvä puhe, ihan kuin perussuomalainen!]

18.12 Toimi Kankaanniemi ps: Arvoisa puhemies! Perussuomalaiset kyllä ovat myös
sitä mieltä, että tämä noin 8 miljardia on vähintään riittävä eli on jo liiankin kova verora-
situs liikenteelle tällaisessa maassa, jossa niin elinkeinoelämän kuin ihmisten tarpeet ovat
tämän liikenteen varassa, ja ottaen vielä huomioon, että noin 2 miljardia näistä rahoista
käytetään liikenteen hyväksi, niin se on kyllä huipussaan.

Arvoisa puhemies! Edustaja Kimmo Kiljunen esitti, että autoveroa alennettaisiin ja polt-
toaineveroa sitten vastaavasti korotettaisiin. Viime vaalikauden alkupuolella näin tehtiin,
että autoveroa alennettiin. Perussuomalaiset sitä ajoivat ja tukivat, sosiaalidemokraatit vas-
tustivat ankarasti. Sitten kun se toteutui, niin autokauppa kiihtyi merkittävästi ja sen veron
tuotto valtiolle kasvoi, eli se oli erittäin viisas toimenpide siinä vaiheessa ja siinä mitassa
kuin se silloin tehtiin. Sen lisäksi, että saatiin lisää verotuloja, myös autokanta uudistui —
saatiin turvallisempia autoja ja saatiin kulutukseltaan pienempiä autoja ja niin edelleen, eli
positiivisia vaikutuksia. Mutta sitten, edustaja Kiljunen, kun te haluatte, että se siirretään,
poistetaan autovero kokonaan, ainakin liki kokonaan — niin ymmärsin, että on teidän ta-
voitteinanne — niin jos se pannaan polttoaineveroon, niin kyllä se on raju muutos, että
maaseudun ihmiset, vähävaraiset ihmiset, jotka eivät sittenkään pysty ostamaan uutta au-
toa kovin usein, joutuisivat polttoaineen hinnassa maksamaan vastaavan veron. Se olisi
kyllä todella kylmää politiikkaa, ja siihen ei voida mennä.

Mutta liikenteen verotus varmasti tulee uusiutumaan merkittävästi jo, kun siirrytään laa-
jemmin sähköautoihin ja niihin, joissa ei enää ole verotettavaa, nestemäistä polttoainetta.
Silloin joudutaan miettimään, mistä se kerätään, ja silloin tietysti mennään näihin uusiin
järjestelmiin ja tulleihin ja muihin, joita kyllä pidämme kriittisessä tarkkailussa.

18.15 Kimmo Kiljunen sd: Arvoisa puhemies! Tämä meni nyt vähän yleisempään autoi-
lun ja liikenteen verokeskusteluun, mutta sehän tässä yhteydessä varmaan on ihan paikal-
laan. Olen ilahtunut siitä, että niin monet edustajat täällä olivat sitä mieltä, että lähtökohta-
na olisi hyvä olla se, että liikenteen kokonaisveroaste ei kiristy, ja toisaalta se, että mie-
luummin sitten verotetaan, jos täytyy verottaa vahvemmin, enemmän auton käyttöä kuin
auton hankintaa. Tästä vallitsi yksimielisyys — ymmärsin, että vallitsi jonkinlainen yksi-
mielisyys.

Ihmettelin kuitenkin edustajien Kankaanniemi ja Autto logiikkaa, sillä jos me sitten läh-
demme voimakkaasti auton hankintaverotusta lieventämään, niin sen seurauksena luonnol-
lisesti sitten on siinä loogisessa yhtälössä, jonka me tässä teimme, se, että silloin auton käy-
tön verotus kiristyy, koska tätä liikenteen kokonaisverotusta ei haluta nyt tässä yhteydessä
muuttaa. Mehän joudumme sitten kompensoimaan sen muulla tavalla, veroluonteisina
muina veroina, jotka kohdistuvat kaikkiin kansalaisiin. Pidetään se liikenteen verotuksen
taso nyt suhtkoht vakiona ja muutetaan sitä sisäistä rakennetta, niin kuin yritin esittää — ei
tässä ole minkäänlaista loogista ristiriitaa omassa argumentaatiossa, mutta vaikuttaa, että
teidän argumentaatiossanne on kummallinen aukko.
15



Pöytäkirjan asiakohta PTK 79/2019 vp
18.16 Matias Marttinen kok: Herra puhemies! Ottamatta kantaa tähän sanailuun siitä,
onko jossain puheessa aukkoja vai ei, nyt muutama pieni huomio näihin sinänsä minusta
oikein hyviin puheenvuoroihin, mitä edustaja Kankaanniemi ja edustaja Kiljunen ovat pi-
täneet meidän autoilun verotuksesta ja autokannan tilanteesta.

Ennen siihen menoa haluan todeta edustaja Eskeliselle, joka sinänsä hyvin kyllä referoi
tätä liikenteen verouudistusta käsittelevää työryhmätyötä, että olemme tähän perehtyneet
ja sinällänsä tavoitteet ovat oikeat. Joskin entisenä valtiovarainministeriön työntekijänä
täytyy kyllä todeta, että varsin hankalaan väliin hallitus on itsensä tällä toimeksiannolla
ajamassa, koska nämä tavoitteet ovat erittäin kunnianhimoiset, osin myös mielestäni jopa
ristiriitaiset. On mielenkiintoista nähdä, millainen kokonaisuus sieltä tulee. Toki sitä seu-
raamme sitten hyvin tarkasti.

Ylipäänsä valmisteverotuksen osalta on minusta niin kuin rehellistä todeta myös tälle
salille, että useat hallitukset ovat nimenomaan kiristäneet valmisteverotusta, myös poltto-
aineverotusta, ja itse asiassa vuosien mittaan näitä korotuksia on tehty hyvin paljon nimen-
omaan sinne valmisteverotuksen puolelle, jolloin itse asiassa myös koko meidän veropoh-
ja on tullut entistä riippuvaisemmaksi myös siitä, miten nämä tietyt muutamat isot veromo-
mentit sitten kehittyvät. Kun tiedämme, puhemies, samaan aikaan sen, että meillä kuiten-
kin pitkässä juoksussa liikenteen päästöt pienentyvät esimerkiksi päästöohjauksen toimi-
vuuden myötä, jolloin taas vastaavasti myös verotuotot lähtevät laskemaan, niin siksi on
tärkeää ja välttämätöntä, että hallitus on tähän asiaan kuitenkin sitten tarttunut.

Herra puhemies! Tähän, mitä äsken salissa puhuttiin autoilun verotuksesta: On aivan
totta, että Suomessa autokanta on hyvin vanhaa. Meille muistaakseni tuodaan yli 40 000
käytettyä autoa Ruotsista, Saksasta, ja nämä ovat usein aika isomoottorisia dieselautoja.
Jos ja kun me haluamme, että suomalaiset saavat käyttöönsä uudempia, turvallisempia au-
toja, jotka myös kuluttavat vähemmän, on välttämätöntä, että autoiluverotukselle tehdään
isompia muutoksia. Siksi nimenomaan pääministeri Sipilän hallituksen aikana tehty työ
autoverotuksen keventämiseksi on ollut perusteltua, järkevää politiikkaa, ja asteittain, mal-
tillisesti tätä suuntaa olisi edelleen järkevää jatkaa, jotta ylipäänsä saamme uudempia au-
toja markkinoille, jotta me saamme myös sitä kiertoa nopeutettua ja jotta me saamme sit-
ten suomalaisille parempia autoja käyttöön. Uskon, että useampi eduskuntaryhmä [Puhe-
mies koputtaa] tässä salissa myös tätä tavoitetta sitten tukee.

Keskustelu päättyi ja asian käsittely keskeytettiin.
16


