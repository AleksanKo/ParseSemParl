















































DEM8A80.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

16. Hallituksen esitys eduskunnalle laiksi maatalousyrittäjien lomituspalvelulain väliaikai-
sesta muuttamisesta

Hallituksen esitys HE 182/2016 vp
Valiokunnan mietintö StVM 39/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 16. asia. Käsittelyn pohjana on sosiaali- ja terveysvaliokunnan mietintö StVM 39/
2016 vp. Nyt päätetään lakiehdotuksen sisällöstä.

Keskustelu

0.08 Annika Saarikko kesk: Arvoisa puhemies! Tämä nyt käsittelyssä oleva esitys lu-
keutuu niihin, joissa saamme olla hyvillämme siitä, että pystymme panostamaan vaikeina-
kin taloudellisina aikoina sellaiseen väestöryhmään, jonka tiedämme olevan poikkeuksel-
lisen lujilla ottaen huomioon kansainvälisen tilanteen ja sen heijastukset suomalaiseen
maatalouteen.

Tämä käsittelyssä oleva hallituksen esitys tukee maatalousyrittäjien työssäjaksamista,
työhyvinvointia sekä myös työn ja perheen yhteensovittamista. Kyse on siis siitä, että hal-
lituksen budjettiriihessään sopima 50 miljoonan euron niin kutsuttu kriisitukipaketti maa-
taloudelle pitää sisällään nyt tässä esittelyssä olevan 10 miljoonan euron maatalouslomi-
tuksesta perittävien asiakasmaksujen alentamisen. Pidän tätä perusteltuna, varsinkin koska
lisäksi osana tätä tukipakettia Melalle on talousarvioesityksessä osoitettu miljoona euroa
maatalousyrittäjien hyvinvointia parantaviin hankkeisiin, ikään kuin siis tämän lomituk-
sen tueksi vielä erillinen kohdennettu raha tähän hyvinvoinnin puoleen.

Maatalousyrittäjät ovat erittäin lujilla, ja me tiedämme, että niihin suuriin taloudellisiin
vaikeuksiin ja työtaakkaan liittyy sellaisia inhimillisiä ongelmia, joiden seuraukset voivat
olla kohtalokkaatkin, ja siksi tämä vaikeus, joka liittyi lomituksen aiempiin kiristystoimen-
piteisiin, saadaan nyt kumottua sillä, että päästään kohti näitä maksujen alentamisia.

Pidän tätä esitystä perusteltuna, niin kuin koko tuota maatalouden kriisipakettia, jonka
hallitus osana esitystään päätti. Tämä on nyt se sosiaalipoliittinen ulottuvuus, joka ei tie-
tenkään tuo yhtään euroa maatilalliselle perheelle, mutta helpottaa työssäjaksamista.

0.10 Petri Honkonen kesk: Arvoisa herra puhemies! Tämä esitys on todellakin kiitoksen
arvoinen. Itse kun olen maatalouslomittajan ammattia aikanaan jonkin verran saanut har-
joittaa, niin olen siinä työssä nähnyt sen, kuinka raskasta viljelijän arki on ja varsinkin kar-
jatilallisen arki, kun siihen ollaan kellon ympäri sidottuja. Silloin lyhytkin loma vuodessa
 Tarkistettu
4.0



Pöytäkirjan asiakohta PTK 127/2016 vp
on todella tarpeen, puhumattakaan sitten siitä, jos sairauden yllättäessä on sitten sijaisa-
pulomitus tarpeen.

Tässä tosiaankin, niin kuin edellä edustaja Saarikon puheenvuorosta kuultiin, alenne-
taan näitä maksuja sijaisavun osalta ja myöskin sitten tämän tuetun maksullisen lomittaja-
avun osalta. Tämä tuettu maksullinen lomittaja-apu on myös tärkeä siinä suhteessa, että sil-
loin kun taloudellinen tilanne sen mahdollistaa, niin sillä voi ikään kuin sitten niitä tilan
työhuippuja tasata ja käyttää sitten lomittajaa, että on moniin muihin tilan töihin aikaa.
Näin se arki valitettavasti siellä tiloilla monesti menee.

Tosiaankin, kaikki tiedämme, missä tilanteessa suomalainen maidontuotanto on, missä
tilanteessa suomalainen karjatalous on. Paineet ovat kovat, ja niistä saamme aina aika ajoin
lukea näinä ikävinä tapauksina, joissa myöskin eläinten hyvinvointi on vaarantunut, kun
yrittäjien jaksaminen on pahemman kerran kärsinyt. Uskoisin, että tällä esityksellä on
myös positiivisia vaikutuksia eläinten hyvinvointiin, kun tällä sitten tuottajien jaksamista
pystymme monin tavoin tukemaan.

0.12 Hannu Hoskonen kesk: Arvoisa herra puhemies! Maanviljelijöiden taloudellinen ti-
lanne tänä päivänä Suomessa on todella tukala. Maanviljelijät ja suomalainen maatalous
ovat joutuneet kohtaamaan sen karmean totuuden, mikä on kansainvälispoliittisesta tilan-
teesta aiheutunut. Venäjän pakotteet nimenomaan iskivät suomalaiseen maatalouteen kai-
kista pahiten, koska suomalaisen maatalouden yksi kannattavuuden tae oli se, että Venä-
jän-kauppa toimi hyvin, ja nyt kun se on pakotteiden takia käytännössä jumissa, kokonaan
seis, niin se tarkoittaa sitä, että maataloustuotteiden hinnat eivät ole sellaiset, että maanvil-
jelijä siinä välissä pärjäisi raaka-aineen tuottajana. Tähän me suomalaiset voisimme oike-
astaan itse vaikuttaa kaikista parhaiten sillä, että suosisimme aina suomalaisia tuotteita,
kun kaupassa käymme, ne ovat laadukkaita, puhtaita ja varmasti maailmanmarkkinoilla
saatavaan tavaraan verrattuna kaikilla mittareilla mitattuna parempia.

Se, että nyt tällä yhteensä 10 miljoonalla eurolla alennetaan näistä lomituspalveluista ai-
heutuvia maksuja maanviljelijöille, on erittäin tervetullut pieni lisä. Mutta on syytä muis-
taa kuitenkin tässä vaiheessa, että tämäkin 10 miljoonaa, mikä tulee nyt, on vain hyvin hy-
vin pieni osaratkaisu. Meidän on saatava tämä maataloustuotteiden kauppa tässä maassa
siihen kuntoon, että maanviljelijä pystyy saamaan yhä suuremman osan palkastaan sieltä
markkinoilta elikkä siitä tuotteesta, minkä hän myy esimerkiksi meijerille maitona taikka
lihana taikka viljana. Elikkä on hyvä muistaa, että tämä on pieni apu mutta pieni askel oi-
keaan suuntaan ja tällä hetkellä erittäin tarpeellinen.

0.14 Annika Saarikko kesk: Arvoisa puhemies! Haluan vielä todeta aiempaa puheen-
vuoroa täydentääkseni sellaisen yksityiskohdan, että minusta tämä käsittelyssä oleva esi-
tys on nyt hyvä esimerkki sellaisesta päätöksenteosta, jossa on kyetty reagoimaan nopeasti
sellaisiin säästöpäätöksiin, joilla on nähty olevan haitallisia vaikutuksia. Tämä sali perään-
kuuluttaa toistuvasti vaikutusarviointeja, ja tässä se on toteutettu siten, että osana kriisipa-
kettia nyt palautetaan ikään kuin maatalouden lomituksen maksuja sellaiselle tasolle, että
voidaan arvella niiden käytön lisääntyvän. Nimittäin valiokunta tässä mietinnössäänkin to-
teaa, että kun lomituspalvelujen asiakasmaksuja korotettiin nyt kuluvan vuoden alusta, niin
maksujen korotukset ovat johtaneet siihen, että maatalousyrittäjät ovat käyttäneet aiempaa
vähemmän maksullista apua, työskentelevät sairaana ja jättävät sen vuoksi perhevapaita
pitämättä. Me kaikki ymmärrämme, että työssäjaksaminen missä ammatissa tahansa on
2



Pöytäkirjan asiakohta PTK 127/2016 vp
kaiken ydin. Sen puolesta, että nyt on ymmärretty tämän haitalliset vaikutukset ihmisten
jaksamiseen ja sitä kautta myös edustaja Honkosen hyvin esiin nostamaan eläinten hyvin-
vointiin, tässä on tehty hyvä korjausliike, jonka tämä kriisipaketti mahdollisti.

0.15 Petri Honkonen kesk: Arvon herra puhemies! Tuossa äskettäin jäi mainitsematta,
että tällä esityksellähän on sen lisäksi, että tämä tukee viljelijöiden hyvinvointia, vaikutuk-
sia myös sitten maatalouslomittajien työllistymiseen. Meillähän keskimääräinen maitotila
työllistää aika monia henkilöitä siinä klusterissa. Esimerkiksi omassa maakunnassani Kes-
ki-Suomessa maitosektori on merkittävä työllistäjä, ja tällä on varmasti hyvät vaikutukset
maatalouslomittajien työllisyyteen. Nyt jatkossahan, kun teemme maakuntauudistusta,
varmasti tullaan arvioimaan sitä, mikä maatalouslomituksen ikään kuin hallinnollinen si-
jainti tulee olemaan. Voi olla, että luonteva paikka olisi sitten se maakunta, kun nykyään-
kin yhteistoiminta-alueella maatalouslomitus järjestetään useamman kunnan yhteistyönä.
Pitäisinkin itse erittäin tärkeänä tässä tapauksessa, että huolehditaan siitä, että maatalous-
lomituksen resurssit kohdistuvat jatkossakin nimenomaan maatalouslomitukseen ja ne tär-
keät eurot sitten menevät siihen viljelijän hyvinvoinnin tukemiseen jatkossakin.

Yleiskeskustelu päättyi.

Eduskunta hyväksyi hallituksen esitykseen HE 182/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


