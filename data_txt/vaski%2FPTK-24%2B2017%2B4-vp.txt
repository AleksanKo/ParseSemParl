















































DEMF99.tmp.xml


Pöytäkirjan asiakohta PTK 24/2017 vp
Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

4. Euroopan turvallisuus- ja yhteistyöjärjestön Suomen valtuuskunnan kertomus Etyjin 
parlamentaarisen yleiskokouksen toiminnasta vuonna 2016

Kertomus K 2/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään ulkoasiainvaliokuntaan.

Keskustelu

17.59 Aila Paloniemi kesk (esittelypuheenvuoro): Arvoisa puhemies! Etyj-alueen poliit-
tinen kehitys haastaa Etyjin arvoja sekä oikeusvaltion ja demokratian periaatteita. Tämä
Etyj-kertomuksen ensimmäinen lause on valitettavan totta. Jo Etykin aikana puhuttiin kol-
mesta korista ja laajasta turvallisuuden käsitteestä. Etyjin parlamentaarisessa yleiskokouk-
sessa kannanottojen valmistelu tapahtuu kolmessa komiteassa, joiden toimenkuva määräy-
tyy näiden kolmen korin mukaan. Ykköskomitea käsittelee poliittisia ja turvallisuuskysy-
myksiä, kakkoskomitea taloutta, energiaa, tiedettä ja teknologiaa ja kolmoiskomitea demo-
kratiaa, ihmisoikeuksia ja humanitaarisia kysymyksiä.

Tbilisissä viime vuonna hyväksyttyyn julkilausumaan on kirjattu yleiskokouksen enem-
mistön kannanotot paitsi kolmen komitean asioista myös 16 muusta aiheesta näiden lisäk-
si. Päätöslauselmissa on otettu kantaa sekä Etyjin periaatteisiin liittyen että tilanteeseen
useissa jäsenmaissa. Kaikki valtuuskunnat eivät kuitenkaan hyväksyneet Tbilisin päätös-
lauselmaa. Muun muassa Venäjä vastusti kirjauksia, joissa tuomittiin Krimin miehitys ja
Venäjän toimet Ukrainassa. Päätöslauselmassa yleiskokous muun muassa kehottaa Venä-
jää pidättäytymään aggressioista Ukrainaa kohtaan, noudattamaan kansainvälistä oikeutta
ja kunnioittamaan ihmisoikeuksia.

Tbilisin päätöslauselma käsittelee myös Etyjin toimintaedellytyksiä, kehittämistarpeita
sekä roolia. Näistä haluaisin nostaa esille yleiskokouksen osallistumisen kriisien ja kon-
fliktien ratkaisuun ja rauhanvälitykseen. Rauhanvälityksen edistäminen kuuluu Suomen
ulkopolitiikan painopisteisiin. Suomen aloitteesta yleiskokous hyväksyi vuonna 2014 kan-
nanoton parlamentaarisen rauhanvälityksen kehittämisestä. Viime vuonna puheenjohtaja
Christine Muttonen nimitti edeltäjänsä Ilkka Kanervan yleiskokouksen rauhanvälityseri-
tyisedustajaksi. Suomen Etyj-valtuuskunta antaa vankan tukensa toiminnalle.

Valtuuskunta on myös edistänyt naisten osallistumista konfliktien ratkaisuun, ja olem-
me järjestäneet aiheesta oheistapahtumia yleiskokouksen istunnoissa. Turvallisuus koos-
tuu monesta tekijästä, oli sitten kyse demokraattisten instituutioiden toimivuudesta, perus-
oikeuksien ja vapauksien toteutumisesta tai valtioiden itsemääräämisoikeuden kunnioitta-
misesta. Nämä on kirjattu Etykin vuoden 75 huippukokouksen loppuasiakirjaan.
 Tarkistettu
4.1



Pöytäkirjan asiakohta PTK 24/2017 vp
Puuttuminen aseellisiin selkkauksiin on perusedellytys, mutta kestävä rauha on monien
tekijöiden ja yhteiskunnallisten toimien summa. Turvallisuuteen liittyy vahvasti myös in-
himillinen ulottuvuus. Oikeusvaltioperiaate ja perusoikeudet ovat vakaan ja oikeudenmu-
kaisen yhteiskunnan perusta. Eriarvoistuminen, syrjintä ja epäoikeudenmukainen kohtelu
vaikuttavat kielteisesti vakauteen. Toteutuessaan kestävän kehityksen tavoitteet vievät
kohti vakaampaa, vauraampaa ja tasa-arvoisempaa maailmaa. Tämä edellyttää toimia kan-
sallisella, kansainvälisellä ja ruohonjuuritasolla. Globalisaation myötä ihmiset ovat entistä
riippuvaisempia toisistaan. Huoli vähenevistä luonnonvaroista on yhteinen.

Kaikilla kansalaisilla pitää olla yhdenvertaiset mahdollisuudet hyvinvointiin, hyvään
elämään, terveyteen, työ- ja toimintakykyyn, koulutukseen ja työllistymiseen. Sukupuol-
ten välinen epätasa-arvo on edelleen suuri ongelma. Naisten ja tyttöjen aseman vahvista-
minen edesauttaa muiden kehitystavoitteiden saavuttamista. Suomi edistää tasa-arvoa tu-
kemalla ihmisoikeuksia ja yhdenvertaisia yhteiskuntia. Se edellyttää ihmisoikeuksien arvi-
ointitapojen kehittämistä, oikeusvaltion vahvistamista, demokratiaa ja hyvää hallintoa.
Suomi tukee ihmisarvoista työtä, osallistavaa kasvua, työelämän tasa-arvoa, sukupuolten
samapalkkaisuutta ja työpaikkojen luomista kaikkialla maailmassa. Näistä on keskustelta-
va parlamentaarikkojen kesken laajan turvallisuuskäsitteen omaavassa Etyjissä. Kestävä
kehitys tukee kasvua, jossa nykyiset tarpeet tyydytetään, ilman että tulevilta sukupolvilta
viedään mahdollisuus samaan.

Oikeusvaltioperiaatteeseen kuuluu kansainvälisten sitoumusten, kuten Etykin ja YK:n
peruskirjojen periaatteiden, kunnioittaminen. Tiedämme hyvin, että näitä periaatteita on
räikeästi loukattu ja että vaikutukset eivät rajoitu tiettyyn maahan. Tästä hyvä esimerkki on
väkivaltaisuuksien ja sotien aiheuttama pakolaiskriisi, josta yleiskokous laati kannanoton
viime vuonna.

Vaalitarkkailu on oleellinen osa Etyjin yleiskokouksen toimintaa. Tarkkailuraporteissa
käy ilmi niin myönteinen demokratiakehitys kuin demokratiakäsitteeseen liittyvät laajem-
mat ongelmat. Vaalitoimituksen merkitys demokratian mittarina on sisäistetty hyvin Ety-
jin jäsenmaissa. Vaalilainsäädäntöä on tarkistettu, ja äänestäjillä on valinnanvaraa, mutta
onko kaikki sitä, miltä näyttää? Onko hyvä vaalilainsäädäntö aina tae siitä, että oikeusval-
tioperiaate toteutuu? Onko monipuoluejärjestelmä tae vaihtoehdoista? Miten vallassa ole-
vat tahot ja puolueet toimivat ja niin edelleen? Meillä on vielä paljon tehtävää tässäkin
asiassa. Lisäksi oman haasteen muodostavat kansanäänestykset, kuten esimerkiksi Turkin
kohdalla.

18.05 Jani Mäkelä ps: Arvoisa puhemies! Etyj on tärkeä elin ja tekee työtä, jolla on tar-
koitus. Onkin mielenkiintoista todeta, että järjestö tekee vaalitarkkailua Kazakstanin, Val-
ko-Venäjän ja Venäjän kaltaisten valtioiden ohella myöskin Yhdysvalloissa, jossa kuiten-
kin demokratialla on huomattavasti pidemmät perinteet kuin näissä mainituissa maissa. Si-
nänsä tämä parin sivun raportti Yhdysvaltain vaaleista oli tiedollisesti mielenkiintoista lu-
ettavaa, ja on hieno asia, että tarkkailijat eivät vaaleista vilppiä löytäneet. Näin, vaikka mo-
nen mielestä vaalien tuloksessa oli kuitenkin suuresti valittamista ja oppositio vaati USA:n
vaaleja jopa keskusteluun Suomen eduskunnassa. Mutta nyt me voimme raportista todeta,
että huoli oli turha ja vaalitulos oli USA:n kansan tahdon mukainen. 

18.06 Ilkka Kanerva kok: Arvoisa puhemies! Tällä haavaa poliittinen kehitys Euroopas-
sa haastaa hyvin konkreettisella ja vakavallakin tavalla Etyjin periaatteet. Olemme pitkäs-
2



Pöytäkirjan asiakohta PTK 24/2017 vp
tä aikaa tilanteessa — toisen maailmansodan päättymisen ja kylmän sodan myötä synty-
neen tilanteen jälkeen — jossa huoli Euroopan tulevaisuudesta on lähestulkoon piinaava,
tavalla, jossa ennen muuta Etyjin keskeisimmät ajatukset jokaisen suvereenin valtion itse-
määräämisoikeudesta, sen suvereenin päätösvallan rikkomisesta tai rikkoutumattomuu-
desta, valtiollisesta vapaudesta ovat tulleet kyseenalaisiksi. Tämä on jotain sellaista, josta
me olemme kuvitelleet jo päässeemme irti. 

Tiedämme myöskin muunlaisia ongelmia kuin nämä pitkittyneet konfliktit, joissa Eu-
rooppa on varsin haasteellisessa asennossa. Jokainen tietää läpi Euroopan olevan maahan-
muuttoliikkeen yhteiskunnalliset seurausvaikutukset. Tiedämme, millä tavoin talouden
alalla on jouduttu hankaluuksiin koko Euroopan mantereella ja muuttamaan niitä suunni-
telmia ja aikomuksia, joilla olisi haluttu rakentaa Euroopasta toimintakykyinen, elinvoi-
mainen ja tasa-arvoisuutta edesauttava manner. Tiedämme monia niitä ongelmia, jotka il-
menevät ihmisoikeusrikkomuksina, oikeusvaltioperiaatteiden loukkauksina ja ylipäätään
humaanien ihmisoikeusperiaatteitten hankalana haastamisena. 

Tilanne on siis hyvin hankala. Juuri tällaisessa tilanteessa sellainen konsepti, joka on
luotu kattamaan laajan turvallisuuskäsitteen mukaisia haastetilanteita, tulee myöskin haas-
tetuksi siinä, kuinka se kykenee toimimaan ja vaikuttamaan tällaisen tilanteen myönteisten
ratkaisuesitysten toteutumiseksi. Pitää olla jonkinlainen landscape, jonkunlainen käsitys
siitä maisemasta, jossa toimitaan, jossa vaikutetaan, ja siitä, miten siinä maisemassa pitäisi
toimia, jotta toivotut ja halutut muutokset saataisiin toteutettua. 

Etyj on suurin maailmassa oleva alueellinen turvallisuusjärjestelmä, jonka ydinbisnes
tietysti lähtee turvallisuudesta, turvallisuuden takaamisesta ja ihmisarvoisten periaatteitten
kunnioittamisesta. Juuri tässä suhteessa Etyjin merkitys koko meidän kulttuurillemme on
poikkeuksellisen suuri. Sen vuoksi on tärkeää, että niitä pyrkimyksiä, joita Suomen val-
tuuskunnan puheenjohtaja, edustaja Paloniemi äsken esitti, saadaan kunnolla ja vakavasti
edesautettua kaikella sillä toiminnalla, jolla Suomenkin eduskunta pyrkii tähän asiaan pa-
nostamaan. Se on tärkeää ja arvokasta työtä, ja olen itse saanut olla siinä hyvin vahvasti
mukana — kiitos laajan poliittisen tuen Suomen eduskunnasta — sekä parlamentaarisen
yleiskokouksen puheenjohtajana että nyttemmin rauhanvälityksen erityisedustajana. Sen
vuoksi tämä Etyjin tulevaisuus on meille suomalaisille ylipäätäänkin tärkeä, koska maail-
malla tänä päivänä Etyj nähdään ikään kuin Suomen beibinä, Suomen toimenpiteitten tu-
loksena syntyneenä, jolla tosiasiassa vaikutettiin myönteisesti Euroopan tuonhetkiseen ke-
hitykseen. Nyt on kysymys aika paljon siitä, kyetäänkö uudestaan, nyt 57 jäsenmaan toi-
mesta, revitalisoimaan, elävöittämään, Etyjin toimintaa uudella tavalla. Siihen Suomen
kannattaa pyrkiä ja ottaa nämä Etyjin kautta meille muodostuneet haasteet mitä vakavim-
malla tavalla. Edustaja Paloniemi viittasi niihin. 

Se kokonaiskonsepti, jolla Etyj toimii, on erinomainen vastaus siihen, millä Suomenkin
turvallisuuspolitiikassa toimitaan eli kokonaisturvallisuuden merkeissä. Turvallisuus ei ole
jaettavissa sillä tavoin eri sektoreihin ja lohkoihin, että hoidetaan vain yhtä turvallisuuden
osatekijää vaan kokonaisturvallisuuden käsitettä, ja juuri tässä katsannossa Etyj tarjoaa
meille loistavan mahdollisuuden.

18.11 Timo Heinonen kok: Arvoisa puhemies! Euroopan turvallisuus- ja yhteistyöjärjes-
tö Etyj on tänä aikana ehkä jälleen ajankohtaisempi ja tarpeellisempi kuin pitkään aikaan.
Näistä kolmesta korista, joiden syntyhistoria on jo yli 40 vuoden takana, niin kuin edeltä-
vän puhujan parlamenttiurakin, tänä päivänä nimenomaan tämä ykköskori, jossa on turval-
3



Pöytäkirjan asiakohta PTK 24/2017 vp
lisuus eli poliittis-sotilaalliset kysymykset, on varmasti enemmän kuin ajankohtainen.
Luonnollisesti talous- ja ympäristökysymykset ja inhimilliset kysymykset, ihmisoikeusky-
symykset, jotka ovat tuossa kolmannessa korissa, ovat tärkeitä, mutta tänä päivänä ehkä ni-
menomaan nyt tämä turvallisuuskysymys, jota edustaja Kanerva vahvasti esille nosti, on
sellainen, mihin Etyjin pitää entistä enemmän panoksiaan laittaa.

Etyjin pääsihteeri Lamberto Zannierin kausi päättyy kesäkuussa, ja on hyvä, että nyt
käydään keskustelua siitä, mihin suuntaan Etyjiä tulevaisuudessa viedään. Olen laittanut
tyytyväisyydellä merkille sen, että Suomessa on erittäin laaja yhteisymmärrys siitä, että
meiltä löytyy tähän tehtävään osaava pitkän linjan tekijä Etyjistä ja ulko- ja turvallisuus-
politiikasta muutenkin. Laitoin itse tyytyväisyydellä esimerkiksi ylös heti tämän asian jul-
ki tultua edustaja Heinäluoman tviitin, jossa hän kertoi, että nyt täysi tuki tälle ja tehdään
yhdessä työtä, että me saamme tälle paikalle osaavan ja aikaansaavan henkilön. Tässähän
yhdistävänä tekijänä on vuosi 1975, ja ainoa ikävä asia siinä valinnassa on se, että se päät-
täisi yhden merkittävän aikakauden myös Suomen parlamentissa. Mutta voitto olisi paljon
isompi, ja ehkä sen tappion sitten kärsisimme.

18.13 Hannu Hoskonen kesk: Arvoisa rouva puhemies! Euroopan turvallisuus- ja yhteis-
työjärjestö on erittäin merkittävä rauhantekijä Euroopassa. Se on merkittävä kansainväli-
nen järjestö, joka tekee sitä työtä, mikä on ehkä parhaimmillaan kansojen välisessä yhteis-
työssä, rauhantyötä. Meillä Euroopassa viimeisten vuosien aikana tapahtumat esimerkiksi
Krimillä tai Ukrainassa ovat havahduttaneet meidät siihen, että turvallisuus ei ole mikään
itsestäänselvyys vaan se tulee hankkia joka päivä uudestaan ja uudestaan. Ja millä tavalla
se hankitaan? Sitä ei tietenkään hankita millään. Ainoa tehokas, toimiva keino siihen on se,
että kansat tekevät keskenään yhteistyötä. Pidetään yhteyttä ja käydään samoissa konfe-
rensseissa ja kokouksissa ja tehdään sitten ihan aitoa yhteistyötä, kuten Etyj on tehnyt.

Tässä yhteydessä on helppo kiittää juuri äsken erinomaisen puheenvuoron pitänyttä Ilk-
ka Kanervaa, joka on valtavan panoksen antanut tälle järjestölle. Toivomme, jos hänelle
uusia tehtäviä tässä avautuu, ehdottomasti täyttä tukea hänelle. Suomesta on tämä aika-
naan lähtenyt liikkeelle vuonna 1975 Urho Kaleva Kekkosen merkittävän elämäntyön an-
siosta, ja on syytä olettaa, että suomalaisin voimin tätä hommaa pystytään hyvin jatka-
maan ja tuomaan oma merkittävä panoksemme eurooppalaiseen turvallisuuskenttään.

Maailma ei tällä hetkellä näytä kovin turvalliselta eikä Eurooppakaan, mutta se ei tar-
koita sitä, että tällä keinoin pitäisi jatkaa eteenpäin. Kyllä meidän pitää pystyä kansakun-
tien kesken sopimaan asiat ja parantamaan turvallisuustilannetta Euroopassa tästä hetkestä
paljon paremmaksi.

18.15 Aila Paloniemi kesk: Arvoisa puhemies! Vielä haluan sanoa minäkin sen, että Ety-
jin parlamentaarisen yleiskokouksen merkitys korostuu, kun katsomme maailmantilannet-
ta tällä hetkellä. Parlamentaarinen vuoropuhelu ja diplomatia lisäävät ymmärrystä eri nä-
kökulmia kohtaan ja voivat parhaassa tapauksessa avata diplomaattisia solmuja ja edesaut-
taa myönteistä kehitystä. Se kuitenkin edellyttää, että pidämme kiinni yhteisesti sovitusta
arvopohjasta ja toimimme myös sen mukaisesti. Vastuu tästä on meillä kaikilla.

18.15 Ilkka Kanerva kok (vastauspuheenvuoro): Arvoisa puhemies! Sen verran vielä —
vaikka itsekin satun olemaan Suomen valtuuskunnan jäsen, voinen sitä Suomen valtuus-
kunnan toimintaa katsoa myös hiukan ulkopuolisin silmin, vertailupohjaa kun tietysti sat-
4



Pöytäkirjan asiakohta PTK 24/2017 vp
tuu nyt olemaan — täytyy kyllä sanoa, että Suomen valtuuskunta ansaitsee noin kansain-
välisessä arvioinnissa, vertailussa, punninnassa, arvosanan "erittäin aktiivinen ja hyvä",
sillä Suomi on paitsi yleiskokouskäyttäytymisessään meidän valtuuskuntamme toimessa,
myös eri valiokunnissa ja ennen muuta vaalitarkkailussa ollut niin aktiivisessa ja näkyväs-
sä roolissa, että se ei ole Suomessa tiedossakaan yleisesti. Se ei nouse sellaisen kansainvä-
lisen huomion kohteeksi, mikä tässä suhteessa olisi tietysti tarpeellista. Tässä suhteessa on
syytä nostaa kissan häntä, kun siihen on aihetta. Eli koko Suomen valtuuskunnalle täytyy
siitä kyllä nostaa hattua, että Suomi ottaa tässä rohkeasti vastuuta ja näyttää suuntaa myös-
kin monille muille maille, miten tähän asiaan pitää suhtautua.

Keskustelu päättyi.

Asia lähetettiin ulkoasiainvaliokuntaan.
5


