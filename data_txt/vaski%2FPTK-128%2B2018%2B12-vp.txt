















































DEMA1C7.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

12. Hallituksen esitys eduskunnalle laiksi autoverolain liitteen muuttamisesta
Hallituksen esitys HE 276/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään valtiovarainva-
liokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.29 Timo Harakka sd: Arvoisa puhemies! Tämä koko hallituksen esitys on aika erikoi-
nen. Nykyisen eduskunnan aikana mitään vastaavaa tilannetta ei ole tapahtunut, että varsin
suurella kiireellä valmistellaan esitystä, niin että se on lähetekeskustelussa vasta siinä vai-
heessa, kun se on valtiovarainvaliokunnan käsittelyssä jo kohtalaisen pitkällä, melkeinpä
sinettiä vailla, ja tämä on niin tärkeä asia, suorastaan pyhä asia, että jopa itsenäisyyspäivän
jälkeisenä perjantaina kello 10 verojaoston oli kokoonnuttava tätä tutkimaan.

Kyse on täysin teknisestä muutoksesta, joka on varmasti sinällään perusteltu, eli kun siis
pakokaasupäästöjen mittaustavat ovat muuttuneet, niin haluttiin varmistua siitä, että se ei
kohtele epäoikeudenmukaisesti suomalaisia autonomistajia, kun tavoitteena oli se, että au-
toverotus ei näitten päästömittausten muutosten takia muutu, ja se on ihan perusteltu pää-
määrä. On aivan selvää, että mitään verotusta ei pidä muuttaa tällaisten mittausten muutos-
ten takia.

Mutta samaan aikaan olisi hyvin tärkeätä — ja kun tämä on nyt evästyskeskustelu sille
valiokunnalle, joka jo melkein tämän päätöksen on osaltaan tehnyt, niin sanon silti — silti
huomata se asia, että jatkossa haasteet auto- ja ajoneuvoverotukseen, käyttövoimaverotuk-
seen, maksuihin ja muihin tulevat olemaan niin suuria, että se periaate, että pidetään ennal-
laan jokin verotaulukko, tulee olemaan vähintäänkin haasteellinen.

Tässä on nyt kolme asiaa, joihin haluan tässä yhteydessä viitata: Niistä ensimmäinen on
hallituksen oma ja sinänsä ansiokas energia- ja ilmastostrategia. Toinen on tietenkin kan-
sainvälisen ilmastopaneelin antamat haasteet ja siihen liittyen Euroopan unionin tiukat
vaatimukset myös liikenteen päästöjen vähentämiseksi. Ja kolmas on huomenna tuleva lii-
kenneministeriön raportti ilmastovaikutuksista ja päästöjen vähentämisestä. Nämä kaikki
vaikuttavat siihen, millä tavalla liikennettä jatkossa verotetaan.

Eli meidän täytyisi nyt muistaa se, että niin vaikeita kuin tosielämän ratkaisut ilmaston-
muutoksen estämiseksi ovatkin, meidän täytyisi olla sen verran rehellisiä ja kaukonäköi-
siä, että myönnämme sen, että suomalaisissa liikenteen maksuissa ja verotuksessa tulee ta-
 Tarkistettu
4.0



Pöytäkirjan asiakohta PTK 128/2018 vp
pahtumaan merkittäviä muutoksia, joiden täytyy nykyistä paremmin ohjata siihen suun-
taan, että liikenne olisi jatkossa päästötöntä, esimerkiksi sähköautojen tai biokaasuautojen
ja ennen kaikkea jaettujen kulkuvälineiden ja joukkoliikenteen suuntaan.

Nyt on aivan paikallaan, että tämä tilanne on täysin neutraali, niin että myöskään auto-
kauppa ei häiriinny, [Puhemies koputtaa] mutta tämä on vasta väliaikainen tilanne.

16.32 Timo Heinonen kok: Arvoisa herra puhemies! Tässähän ei ole mitään ihmeellistä,
sillä eduskunta itse edellytti, että pitää tehdä tämä korjaus ja tarkistaa, että muutos on neut-
raali, ja ryhtyä toimenpiteisiin. Näin hallitus on myös toiminut.

Minun mielestäni on hienoa, että tässäkin päätös perustuu nyt tutkittuun tietoon ja sel-
vitykseen, joka on tehty, ja sen myötä on tämä korjausesitys eduskuntaan tuotu. Minun
mielestäni siinäkään ei ole mitään erikoista, että tämäntyyppinen ratkaisu tehdään nimen-
omaan niin, että kun se kerrotaan, niin se astuu voimaan siitä eteenpäin niin sanotusti ta-
kautuvasti, eli ei synnytetä myöskään markkinahäiriötä tilanteeseen. Tätä korjaustahan so-
velletaan jo 3. joulukuuta 2018 lähtien.

Kyse on siis tästä paljon puhutusta WLTP-mittausmenettelystä. Nyt taustalla on syksyi-
nen päätös, joka ei toteutunutkaan neutraalisti hintojen näkökulmasta, ja tämän myötä VTT
teki selvityksen niin kuin eduskunta edellytti, ja nyt uudistus on meidän pöydässä. VTT:n
tekemän selvityksen mukaan mittaustavan muutos on nostanut päästöarvoja jonkin verran
enemmän kuin JRC:n tutkimustuloksissa ennakoitiin, ja tämä vaikutti osaltaan sitten tuo-
hon autojen hinnannousuun. Osa autojen hinnoista nousi aika merkittävästikin, ja toki
osassa sitten oli alenemaa.

Siis jotta autovero ei kiristyisi, tämä muutos nyt tehdään. Olen itse jonkun verran selvit-
tänyt ja ollut yhteydessä myös autokauppaan ja olen saanut varsin yksituumaisen tiedon
siitä, että tämä korjaus tähän taulukkoon, joka nyt perustuu VTT:n tekemään selvitykseen,
toteuttaa hyvinkin tarkasti neutraaliutta, eli autojen hinnat eivät tämän myötä nouse vaan
ne laskevat sille aiemmalle tasolle, missä ne olivat. Myös Autoalan Tiedotuskeskuksen
mukaan tämä uusi taulukko on käytännössä veroneutraali. 

Erinomainen esitys jälleen hallitukselta.

16.34 Markku Eestilä kok: Arvoisa puhemies! Me viime kesänä kävimme täällä samasta
asiasta lähetekeskustelua, ja taisi olla useampikin kansanedustaja, joka sanoi, että tämä on
tekninen muutos, ja kun samaa termiä äsken käytti edustaja Harakka, että tämä on tekninen
muutos, niin totean, että nämä eivät ole teknisiä muutoksia. Näillä on aina vaikutusta au-
tokauppaan, ja kun me kesäkuussa kävimme sitä keskustelua, niin jo silloin kiinnitimme
monen kansanedustajan puheenvuoroissa huomiota siihen, että Suomi on tehnyt päästövä-
hennyssopimuksensa ja liikenteessä päästöjä pitäisi vähentää vuoteen 2030 mennessä puo-
let, 50 prosenttia, siitä tasosta, mikä oli vuonna 2005. Eihän se mitenkään voi onnistua, jos
meillä autoverotus haraa vastaan ja ihmiset näkevät sen, että väärillä hallituksen ja edus-
kunnan päätöksillä toteutetaan politiikkaa, joka nostaa juuri niitten autojen hintaa, mitä ih-
miset oikeasti haluavat. Turhaa tässä talossa on yrittää lähteä vääntämään ihmisten kulu-
tustottumuksia toisiksi, koska sinne pikkuautoon eivät vain mahdu lastenvaunut ja muut
harrastustavarat. Näin ollen, kun autojen hinta nousee, markkinapsykologia, jota näköjään
kaikki viranomaiset eivät täysin hallitse valtiovarainministeriössä, toimii niin, että jos ih-
miset katsovat, että heillä ei ole hinnaltaan kohonneisiin autoihin varaa, niin silloin lähde-
2



Pöytäkirjan asiakohta PTK 128/2018 vp
tään hakemaan vanhoja autoja etupäässä Ruotsista ja Saksasta, joissa ne ovat edullisia sen
takia, että niillä ei kohta pysty ajamaan siellä tietyissä maissa.

Tämä muutos, joka nyt tehdään, on sillä tavalla lähes tekninen, että nyt mennään jo koh-
tuullisesti siihen asentoon, mikä olisi pitänyt olla jo viime kesänä hallituksen esityksessä ja
eduskunnan päätöksessä. Onneksi pidimme melua tästä asiasta. Se johti siihen, kuten edus-
taja Heinonen täällä hyvin kuvasi, että eduskunta edellytti, että tähän asiaan palataan. Nyt
palataan. Mutta kun katsotte tätä salia, niin kuinka moni kansanedustaja oikeasti on kiin-
nostunut liikenteestä, joka on aivan elinehto talouden pyörien pyörimiselle, ja sen kohoa-
vista kustannuksista? Täällä on muutama henkilö nyt juttelemassa autoverosta, joka on ai-
van keskeinen liikenneturvallisuuteen vaikuttava seikka, Suomen päästötavoitteisiin vai-
kuttava seikka ja moneen muuhun, ihmisten liikkumiseen ja työssäkäyntiin, vaikuttava
seikka.

Minun mielestäni tämä autoverokeskustelu pitäisi nähdä myös tasa-arvokysymyksenä.
Olen monta kertaa sen tuonut esille, että meillä kansanedustajillakin, täällä kun olemme
Helsingissä, on varaa valita, millä julkisilla kulkuneuvoilla kuljemme, mutta kun me me-
nemme tuonne Itä- ja Pohjois-Suomeen, niin se oma auto on ainut vaihtoehto käytännössä.
[Kari Kulmala: Kaksi autoa!] — Niin kuin edustaja Kulmala täällä sanoi, kaksi. Niin on
meidänkin perheellä kaksi autoa, koska yhdellä ei pärjää. — Ja jos sitä koko ajan vuosi
vuodelta verotetaan enemmän, niin kyseessähän on tiettyyn ihmisryhmään kohdentuva
pakkoverotus, ja näitä asioita pitäisi eduskunnassa käydä läpi, jotta me saamme sen vero-
tuksen oikeudenmukaiseksi. Oma käsitykseni on se, että ilman muuta meidän pitäisi mark-
kinoiden avaamiseksi, liikenneturvallisuuden parantamiseksi ja päästötavoitteiden saavut-
tamiseksi [Puhemies koputtaa] poistaa autovero kokonaan viidessä vuodessa asteittain.

16.38 Jukka Kopra kok: Arvoisa herra puhemies! Edustaja Eestilä mainitsi tuossa an-
siokkaasti, että tämän olisi syytä kiinnostaa useampia täällä eduskunnassakin ja ylipäätään
Suomessa, ja ihmettelen samaa itsekin. Liikkuminen on kuitenkin elinehto, että täällä voi-
daan asua. Muualla kuin kaupunkialueilla perheillä on oltava kaksi autoa, jotta pärjää, ja
niin edelleen. Samankaltainen liikkumisen kustannuksiin liittyvä asia saa Pariisissa kelta-
liivit kadulle mellakoimaan, ja siellä otetaan homma tosissaan. Toivottavasti tietenkään
sellainen ilmiö ei Suomeen leviä, mutta ehkä mekin voisimme aktiivisemmin paneutua
täällä, muutkin kuin tällä hetkellä läsnä olevat.

Arvoisa puhemies! Tässä tosiaan on kyse ikään kuin korjaavasta esityksestä. Viime ke-
sänä oli tähän samaan liitteeseen liittyvä autoveron muutosesitys täällä eduskunnan käsit-
telyssä, ja silloin jo monet täällä salissa totesivat, että tämä tulee aiheuttamaan verotuksel-
lisesti hankalan tilanteen eli joidenkin ajoneuvojen verotus kiristyy. Silloin sitten eduskun-
ta velvoitti tekemään uuden esityksen ja oikaisemaan tilanteen, ja nyt olemme siinä pis-
teessä, että tämä korjaus tehdään — hyvä niin. Nyt meillä on riittävästi tietoa siitä, kuinka
tätä mittaustietoa sovelletaan maksuihin ja veroon, ja näin ollen saadaan tämä jo aiheutu-
nut markkinahäiriö oikaistua. 

Tämä välitilanne, mikä tässä nyt on ollut tällä hetkellä vielä voimassa olevan verotaulu-
kon mukaan, on kyllä ollut erittäin haitallinen. Se on vienyt esimerkiksi meidän ilmastota-
voitteitamme entistä kauemmas, sillä tänä vuonna Suomeen on tuotu suuria dieselautoja
ulkomailta käytettynä enemmän kuin koskaan, juuri niitä autoja, joista muissa maissa ha-
lutaan päästä eroon ja joista mekin täällä haluaisimme päästä eroon — mihin olemme pyr-
3



Pöytäkirjan asiakohta PTK 128/2018 vp
kineet — mutta joita ihmiset ovat olleet pakotettuja ostamaan, kun tämän verovirheen seu-
rauksena korvaavien ajoneuvojen hinta on ollut Suomessa kallis. 

Hyvä siis, että tämä verotuksen muutos nyt tehdään, ja toivottavasti rauha palaa mark-
kinoille ja kauppa käy ja ihmiset ostavat nyt sitten toivomiaan autoja, jotka ovat kuitenkin
ympäristöystävällisiä ja kukkarolle sopivia.

16.40 Timo Heinonen kok: Arvoisa herra puhemies! Tässä edellä edustaja Eestilä kuten
myös edustaja Kopra pitivät hyvät puheenvuorot ja veivät tätä keskustelua jo askeleen
eteenpäin. Olen itse tismalleen samaa mieltä, että autoveron poisto itse asiassa olisi jopa
ympäristöteko.

Meillähän 80-luvun lopulta lähtien useimmat tieliikenteen päästöt ovat laskeneet, mutta
kuitenkin hiilidioksidipäästöt jatkoivat pitkään kasvua ollen suurimmillaan vuonna 2005,
ja edelleen siis tehtävää riittää. Jos katsomme sitä, että EU on asettanut liikenteen hiilidiok-
sidipäästöille kunnianhimoisen tavoitteen, eli vuonna 2050 päästöjen pitää olla 60 prosent-
tia pienemmät kuin vuoden 90 taso oli, ja jos katsomme, mikä on tilanne tässä suurin piir-
tein näinä aikoina, niin siihen on todella pitkä matka, sillä vielä 2010-luvulle tultaessa
päästöt olivat yhä noin 4 prosenttia vuoden 90 päästöjä suuremmat. Samaan aikaan kansal-
lisen energia- ja ilmastostrategian mukaan kotimaanliikenteen kasvihuonepäästöjä on vä-
hennettävä 50 prosenttia vuoteen 2030 mennessä. Hallituksen ilmastopolitiikan tavoittei-
den mukaan maamme tulee lisäksi olla hiilineutraali vuoteen 2045 mennessä.

Niin kuin edustaja Kopra edellä toi esille, tänä vuonna Suomeen tuodaan ennätysmäärä
vanhoja eli tavallaan jo käytöstä Ruotsissa ja muissa maissa poistuvia autoja. Ja mitä se tar-
koittaa? Eivät ne ainakaan ole niitä kaikista puhtaimpia, vähäpäästöisimpiä autoja, ja sa-
maan aikaan kun muissa Pohjoismaissa on autojen keski-ikä saatu laskuun, niin meillä
Suomessa itse asiassa autojen keski-ikä on kymmenen vuotta yhtäjaksoisesti vanhentunut.
Keskimääräinen teillämme päivittäin kulkeva henkilöauto on jo siis lähes 12 vuotta vanha,
ja romutettuna rekisteristä poistettujen henkilöautojen keski-ikä on nyt Suomessa noin 21
vuotta. Maamme autokanta on siis näin Euroopan vanhimpia ja Pohjoismaiden vanhin.
Norjassa ja Ruotsissa henkilöautojen keski-ikä on noin kymmenen vuotta ja Tanskassa
jopa alle yhdeksän vuotta. Voi katsoa, että tuoreemmat autot ovat aina turvallisempia ja ne
ovat myös vähäpäästöisempiä.

Arvoisa puhemies! Tieliikenteen Tietokeskus TT on laskenut, että jos autoveron pois-
taisimme, niin se laskisi meidän liikenteen CO2-päästöjä vuoteen 2030 mennessä noin
700 000 tonnia, eli puhutaan merkittävästä asiasta. Sen takia olen hyvin samaa mieltä [Pu-
hemies koputtaa] edustajakollega Eestilän kanssa... — Puhemies! Jatkan lyhyesti sieltä
edestä, kun minulla jäi lause kesken! [Puhuja siirtyy puhujakorokkeelle]

Ensimmäinen varapuhemies Mauri Pekkarinen: Edustaja Heinonen jatkaa, ja siihen
hänellä on kaikki oikeudet ja mahdollisuudet. 

Arvoisa puhemies! Olen edustaja Eestilän kanssa tismalleen samaa mieltä siitä, että mei-
dän pitäisi tehdä nyt — toivottavasti ensi keväänä hallitusneuvotteluissa ne puolueet, jotka
siellä ovat — ratkaisu siitä, että tehdään tiekartta autoverosta luopumiseksi. Se tapahtuisi
todennäköisesti järkevimmällä tavalla juuri niin kuin edustaja Eestilä esitti, noin viiden
vuoden aikajänteellä. Kerrottaisiin suoraan, millä tavalla se lähtee leikkaantumaan, ja val-
tiovarainministeri Petteri Orpohan on julkisuudessa sanonut, että ensimmäisenä se voitai-
4



Pöytäkirjan asiakohta PTK 128/2018 vp
siin poistaa vähäpäästöisiltä ja päästöttömiltä autoilta. Itse asiassa tämä olisi erittäin järke-
vää, eli lähdettäisiin sieltä liikkeelle ja tehtäisiin määrätietoinen tiekartta siihen, että auto-
verosta luovuttaisiin.

No tietysti seuraavaksi kysytään, mitä se tarkoittaa meidän verotuotoille. Se hetkittäises-
ti sitä voisi laskea, mutta itse asiassa autokauppa elpyisi, autot ostettaisiin Suomesta ja ar-
vonlisäverotuotot tulisivat sitä kautta. Itse uskon siihen, että tätä kautta paitsi dynaamiset
vaikutukset myös ilmastovaikutukset olisivat niin merkittävät, että tämä ratkaisu kannat-
taisi tehdä.

16.44 Markku Eestilä kok: Arvoisa puhemies! Minusta verotusta autoiluun liittyen on
syytä vielä enemmän pohtia. Meillähän tehtiin viime vuonna nyt kyseenalainen ennätys,
että liikenteestä kaiken kaikkiaan, kun lasketaan kaikki veromuodot ja muut mukaan, ke-
rättiin 8,3 miljardia. Ja kun me tiedämme samaan aikaan, että asumiseen liittyvät kulut
nousevat, terveydenhuoltoon liittyvät kulut nousevat, energia maksaa enemmän, kaikki
korottavat maksuja, milloin siirtomaksuja, milloin mitäkin, niin se lopputulema alkaa olla
se, että minä tiedän monia ihmisiä, joilla on suuria vaikeuksia varsinkin tuolla Itä-Suomes-
sa ja Pohjois-Suomessa liikkua enää omalla autolla, koska kulut ovat niin isot. Kun monta
kertaa kyseessä ovat vanhat autot ja niitä joudutaan korjaamaan, niin siinä ihmiset ovat ih-
meissään.

Edustaja Kopra viittasi juuri Ranskan mielenosoituksiin. Olkoon niiden alkuperä mikä
tahansa, mutta ainakin näytti siltä, että ne osittain liittyivät juuri näihin polttoaineveronko-
rotuksiin, ja meidänkin täytyisi sieltä jotakin oppia. Kun me tätä verotusta nyt pohdimme
täällä, niin jotenkin minulle tulee välillä semmoinen olo kansanedustajana, että meillä on
jonkunmoinen autoviha täällä olemassa. Ihan kuin autoilua pitäisi koko ajan verottaa sen
takia, että ihmiset vain eivät ostaisi autoja tai ajaisi autolla. Kuitenkin me tiedämme, että
meidän talouden pyörien pyöriminen ja työssäkäynti vaativat sitä, että ihmisillä on liikku-
misvälineet alla, ja hyvä tiestö pitää olla, että me pystymme nopeasti siirtymään paikasta A
pisteeseen B.

Tämä on monissa niissä maissa, joissa vaihtotase on kunnossa ja kilpailukyky kunnos-
sa, huomioitu aivan keskeiseksi kilpailukykytekijäksi. Meillä on jotenkin tässä suhteessa
jääty ajattelemaan, että autoilu on vain paha ja jotenkin on pakko korvata se julkisella lii-
kenteellä. Ei se tule onnistumaan näin isossa maassa koskaan eikä sillä nopeudella, mitä ih-
misten liikkumistottumukset todellisuudessa vaativat.

Mutta, arvoisa puhemies, yksi asia, johon haluan kiinnittää huomiota, kun me teemme
liikenteeseen liittyviä verotuksia: Kyllä tarkemmin pitää valtiovarainministeriössä ottaa
huomioon markkinapsykologia ja markkinapsykologiaan liittyvät tekijät ja ihmisten kulu-
tustottumukseen liittyvät tekijät kansainvälisessä maailmassa. Me emme voi enää laskea
sitä, mikä on verotuotto, ja olettaa, että ihmiset toimivat täsmälleen niin kuin aikaisemmin,
koska he muuttavat omaa kulutustottumustaan aina verotuksen myötä. Tämä asia on joten-
kin jäänyt niin kuin jumimaan, ja sen takia, mikäli Maaseudun Tulevaisuuden esittämiin
väittämiin on uskominen, me olemme hävinneet valtiona jo 150—200 miljoonaa pelkkänä
arvonlisäverona. Onhan se aikamoinen tulonsiirto jonnekin muualle, ja kun vielä ne tuodut
autot ovat semmoisia, että ne eivät meidän ilmastonormejamme enää täytä.

Sitten haluan kiinnittää, arvoisa puhemies, lopuksi huomiota dieselvihaan, joka nyt on
täällä joissakin puheissa noussut esille: Ei pitäisi Suomen kaltaisessa maassa, joka on täyn-
nä dieselautoja, puhua dieselvihasta, koska niitä tulee olemaan varmasti vielä 15 vuotta. Ja
5



Pöytäkirjan asiakohta PTK 128/2018 vp
sitä paitsi kun nämä uudet Euro kutoset ovat erittäin vähäpäästöisiä, typenoksidipäästöt
ovat kunnossa [Puhemies koputtaa] ja kulutus on pieni, niin annetaan ihmisten valita se au-
to, jolla he haluavat ajaa.

Keskustelu päättyi.

Asia lähetettiin valtiovarainvaliokuntaan.
6


