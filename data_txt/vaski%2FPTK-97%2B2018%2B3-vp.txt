















































DEMD299.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00

3. Hallituksen esitys eduskunnalle siemenlaiksi sekä laiksi sakon täytäntöönpanosta anne-
tun lain 1 §:n muuttamisesta

Hallituksen esitys HE 172/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 3. asia. Puhemiesneuvosto ehdottaa, että asia lähetetään maa- ja metsätalousva-
liokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 4. asiakohtaan.

Keskustelu

14.01 Kari Kulmala sin: Arvoisa rouva puhemies! Tässä hallituksen esityksessä ehdote-
taan säädettäväksi uusi siemenlaki, ja voimassa oleva siemenkauppalaki ehdotetaan ku-
mottavaksi. Olemme siis elämän alkutekijöissä. Esityksessä lakia on ajantasaistettu, ja
määritelmissä on pyritty yhdenmukaisuuteen muiden lakien kanssa. Valvontaviranomaise-
na toimisi Ruokavirasto ja maahantuonnin valvonnassa lisäksi Tulli.

Ehdotuksessa huomioidaan — mielestäni hyvin — muuttunut unionin lainsäädäntö, jo-
ten yksityisten laboratorioiden hyväksyntää, tutkimuksia ja valvontaa koskevat asiat ovat
nyt uusina säännöksinä tässä laissa. Kasvilajikkeiden testaamisesta ja viljelyarvokokeista
on tällä hetkellä säädetty vain asetuksella, mutta esityksen myötä niistä säädettäisiin jat-
kossa lailla.

Uutena hallinnollisena pakkokeinona ehdotetaan seuraamusmaksua, joka sanktiona on
varmaankin sopiva. Sitä ei kuitenkaan pidä käyttää heppoisin perustein, ja huomautuksen
sekä varoituksen antamisen tulee olla ensisijainen sanktio.

Siemenkauppalain tavoitteena on ollut alun perinkin edistää korkealaatuista siementuo-
tantoa, ja tämä tavoite ei ole muuttunut miksikään, se on edelleen tärkeä tavoite. Jatkossa-
kin on kuitenkin sertifioitujen siementen käyttöasteen parantamisessa haasteita. Erityisesti
erityiskasvien osalta on haasteena saada riittävää siemensatoa, joten sertifioitujen siemen-
ten määrät eivät tällä hetkellä vastaa kysyntää.

Siemenkauppalain ongelmalliseksi alueeksi on koettu ankaran vastuun pykälä. Sen kat-
sotaan kohtelevan eriarvoisesti suomalaisia toimijoita verrattuna muihin yhteisön siemen-
alan toimijoihin. Mikä on esimerkiksi luomuviljelijän suhde niin sanottuun tavanomaiseen
viljelijään nähden? Kohteleeko nykyinen laki molempia tasapuolisesti? Ainakin sen pitäi-
 Hyväksytty
1.0



Pöytäkirjan asiakohta PTK 97/2018 vp
si niin tehdä. Erityisesti vihannesten tuojille ja siemenperunasektorille ankaran vastuun
vaatimukset ovat olleet monesti kohtuuttomia. Vihannesten tuojat eivät pysty vielä näin
2000-luvullakaan takaamaan tuodun siemenen laatua, vaan he ovat täysin riippuvaisia niis-
tä tiedoista, jotka ulkomainen toimija on heille antanut. Mutta jos tulee ongelmia, siemen-
ten tuojalla on kuitenkin täysi korvausvastuu. Siemenperunoissa osa taudeista on sekä sie-
men- että maalevintäisiä. Lisäksi esimerkiksi tyvimätä voi esiintyä perunoissa tarkastus-
hetkellä piilevänä, joten siemenperunoiden mukana leviävien tautien tarkastaminen on
usein erittäin ongelmallista. Siemenala onkin esittänyt, että ankaran vastuun pykälä tulisi
joko muuttaa tai poistaa kokonaan.

On selvää, että siemenalan yrittäjien etu on, että tarkastamattoman siemenen markki-
nointi saadaan kuriin. Tämänkin vuoksi uusi, nopea rangaistuskeino eli seuraamusmaksu
edesauttaa asiaa. Mielestäni tämä ankaran vastuun pykälä voi olla tällaisenaan, mutta ku-
ten kerroin jo aikaisemmin, sitä tulee käyttää harkiten ja ihan maalaisjärjellä. Tulee huo-
mioida, milloin teko on tahallinen ja milloin ei. Joka tapauksessa tämä siemenlainsäädäntö
antaa mahdollisuuden puuttua epäkohtiin ja laiminlyönteihin, vaikka sillä ei aina pystytä
estämään harmaan siemenen kauppaa ja markkinointia.

Pidän siinäkin mielessä esitystä hyvänä, että sillä ei ole merkittäviä taloudellisia vaiku-
tuksia, ja tämä keventää hallinnollista taakkaa sekä vähentää Ruokaviraston tekemiä tar-
kastuksia, sillä osa tarkastuksista voidaan tehdä jatkossa asiakirjatarkastuksina.

Keskustelu päättyi.

Asia lähetettiin maa- ja metsätalousvaliokuntaan.
2


