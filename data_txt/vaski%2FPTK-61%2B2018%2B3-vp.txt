















































DEMC47E.tmp.xml


Pöytäkirjan asiakohta PTK 61/2018 vp
Pöytäkirjan asiakohta 

PTK 61/2018 vp

Täysistunto

Tiistai 5.6.2018 klo 14.10—17.06

3. Hallituksen esitys eduskunnalle laeiksi autoverolain sekä ajoneuvoverolain 10 §:n ja liit-
teen muuttamisesta

Hallituksen esitys HE 74/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään valtiovarainvaliokuntaan.

Tähän lähetekeskusteluun varataan yksi tunti. Mikäli puhujalistaa ei ehditä annetussa
ajassa käydä loppuun, asiakohdan käsittely keskeytetään ja sitä jatketaan tämän päivän is-
tunnossa muiden asiakohtien tultua käsitellyiksi. Jos keskustelu asiasta puolestaan päättyy
ennen sille varatun määräajan päättymistä, siirrytään päiväjärjestyksen seuraavaan eli 4.
asiakohtaan.

Keskustelu

14.11 Valtiovarainministeri Petteri Orpo (esittelypuheenvuoro):  Arvoisa rouva puhe-
mies! Esittelen eduskunnan käsiteltäväksi hallituksen esityksen auto- ja ajoneuvoverolain
muuttamisesta.

Euroopan unionissa tulee voimaan uusi autojen hiilidioksidipäästöjen mittausmenetel-
mä WLTP, joka arvioi aiempaa tarkemmin uusien autojen polttoaineenkulutusta ja hiili-
dioksidipäästöjä. Uusi mittaustapa otetaan käyttöön vaiheittain vuosien 2017—2020 aika-
na. Syyskuusta 2018 lähtien joitakin poikkeuksia lukuun ottamatta kaikista uusista henki-
löautoista ja eräistä pakettiautoista tulee ilmoittaa uuden mittaustavan perusteella mitattu
hiilidioksidipäästötieto.

Uuden mittaustavan arvioidaan keskimäärin nostavan uusille autoille ilmoitettavia pääs-
töarvoja, vaikka autojen todellinen polttoaineenkulutus ja päästöt eivät muutu. Tällöin
päästöperusteisen auto- ja ajoneuvoverotuksen keskimääräinen taso Suomessa kiristyisi il-
man hallituksen, hyvän hallituksen, ehdottamia muutoksia. Ehdotetuilla muutoksilla uu-
della mittaustavalla mitattujen autojen [Hälinää — Puhemies koputtaa] auto- ja ajoneuvo-
verotasot...

Puhemies Paula Risikko:  Pieni hetki, arvoisa ministeri. — Nyt täällä salissa on aika pal-
jon hälinää, eli pyydän: kaikki kokoukset ulkopuolelle, ja keskitytään kuuntelemaan minis-
terin esittelyä. Sen jälkeen käynnistetään keskustelu. — Olkaa hyvä, ministeri Orpo.

Kiitos. — Eli ehdotetuilla muutoksilla uudella mittaustavalla mitattujen autojen auto- ja
ajoneuvoverotasot sopeutettaisiin uuden mittaustavan mukaisiin päästöarvoihin. Sopeutus
on luonteeltaan tekninen ja perustuu komission tutkimuslaitoksen selvitykseen uuden ja
 Tarkistettu
4.1



Pöytäkirjan asiakohta PTK 61/2018 vp
vanhan mittaustavan eroista autojen eri päästötasoilla. Sopeutetut verotaulukot vastaisivat
keskimäärin nykyistä verotasoa, mutta uudesta mittaustavasta johtuen joidenkin autojen
auto- ja ajoneuvovero voi nousta tai laskea verrattuna nykyiseen verotasoon, mutta muu-
tokset ovat kohtuullisen pieniä.

Sopeutetut verotaulukot koskisivat uusia autoja, joiden hiilidioksidipäästö on mitattu
uudella mittaustavalla. Mittaustavan muutos koskee vain uusia autoja, eikä se vaikuta jo
käytössä olevien autojen hiilidioksidipäästöihin tai verotukseen. Auto- ja ajoneuvoverola-
kien nykyisiä verotaulukoita sovellettaisiin siten jatkossakin muihin henkilö- ja pakettiau-
toihin.

Uudet taulukot tulisivat voimaan 1.9.2018, samalla kun uusi mittaustapa tulee pakolli-
seksi uusille autoille. Ajoneuvoverotaulukon sopeutus voitaisiin aloittaa vaadittavien tie-
tojärjestelmämuutosten takia vuoden 2019 alusta. Uusi verotaulukko tulisi voimaan hie-
man myöhemmin ja koskisi veropäiviä 1.1.2020 ja sen jälkeen.

Autoverotuksen suhteen muutoksen arvioidaan olevan verotuottoneutraali. Siirtymäai-
kana ajoneuvoveron tuoton arvioidaan kasvavan väliaikaisesti noin 2 miljoonaa euroa,
kunnes uusi verotaulukko tulee sovellettavaksi. Veroteknisistä syistä johtuen ajoneuvove-
romuutoksen nopeampi voimaantulo ei ole mahdollinen.

Puhemies Paula Risikko:  No niin, ja sitten mennään näihin puheenvuoroihin. Otetaan ly-
hyt debatti. Pyydän henkilöitä, jotka haluavat käyttää debattipuheenvuoron, nousemaan
seisomaan ja painamaan V-painiketta.

14.15 Timo Heinonen kok (vastauspuheenvuoro):  Arvoisa rouva puhemies! Kiitos mi-
nisterille esittelystä. Autovero on asia, joka paljon puhuttaa, ja varmasti jollain aikajänteel-
lä siitä on hyvä päästä eroon ja saada uudistettua meidän autokantaamme. Mutta nämä
päästöhuijaukset, jotka paljastuivat tässä muutama vuosi sitten, perustuivat 1980-luvulla
voimaan tulleeseen päästömittaukseen, ja silloin todettiin yhdessä, että järjestelmää täytyy
uudistaa. Päästömittausjärjestelmä oli vanhentunut, ja nyt tämä EU:n yhtenäistäminen on
etenemässä. Tällä ei siis ole vaikutusta jo käytössä olevien autojen verotukseen, mutta uu-
siin autoihin on.

Tässä esityksessä on paljon yksityiskohtia. Jotkut ovat verranneet tätä jopa soteen — au-
toilun sote — sen takia, että täällä on paljon problemaattisia kohtia, muun muassa autojen
varustelusta, retkeilyautojen nopeusrajoituksista ja monesta muusta. Kyllä tässä työtä vie-
lä valiokunnalle riittää.

14.16 Mikko Savola kesk (vastauspuheenvuoro): Arvoisa rouva puhemies! Teknisluon-
toinen asia, joka tulee meille tänne päätettäväksi. On hyvä, että autojen päästömittauksia
tehdään ja pyritään saamaan vähäpäästöisyyttä liikenteeseen, mutta kaiken kaikkiaan lii-
kenteestä kerätään hyvin paljon veroja. Autoilijoilta kerätään erilaisia maksuja, jotka eivät
kohdistu kuitenkaan liikenteeseen ja meidän tieinframme kehittämiseen. Oikeastaan tule-
vaisuuden kannalta tätä pitäisi saada kestävämmäksi. Meidän pitäisi pystyä enemmän näi-
tä maksuja, mitä meillä kerätään erilaisilla veroilla ja tienkäyttömaksuilla ynnä muilla,
myöskin kohdentamaan siihen, että meillä pystyttäisin infra pitämään paremmassa kun-
nossa. Korjausvelka alkaa olla jo sitä luokkaa, että meillä taitaa mennä toistasataa vuotta,
jos me haluaisimme laittaa kaikki Suomen tiet kuntoon. Kysyisinkin ministeriltä: onko tä-
hän saatavissa parannusta tulevina vuosina?
2



Pöytäkirjan asiakohta PTK 61/2018 vp
14.17 Ville Tavio ps (vastauspuheenvuoro):  Arvoisa puhemies! Tässä ministeri Orpo
esitteli aivan suoraan tätä esitystä, että vaikkakin vähän, kuitenkin 2 miljoonalla tämä nos-
taa ajoneuvoverotusta. Miten tämä nyt oikein soveltuu siihen hallituksen linjaan, kun aina
luvataan, että verotus ei nouse? Tässä kun ollaan toisaalta perussuomalaisten hallitustaipa-
leen jäljiltä autoveroa, eli uusien autojen veroa, lähdetty laskemaan asteittain, niin eikö
tämä nyt ole vähän ristiriitaista, että sitten kuitenkin näiden uusien autojen ajoneuvoveroa
lähdetään samanaikaisesti korottamaan parin vuoden aikana?

Lisäksi kysyisin ministeri Orpolta: nyt kun olette viime kyselytunnin jälkeen ehtinyt tar-
kistaa sen hallituksen päätöksen, niin onko yhä vastauksenne sama, että te ette lähde polt-
toaineverotusta muuttamaan, vaikka tuo raakaöljyn hinta nousisi siihen 80 dollariin?

14.18 Peter Östman kd (vastauspuheenvuoro): Arvoisa puhemies! Tässä on käytetty hy-
viä puheenvuoroja. Edustaja Savola sanoi, että tämä on teknisluontoinen asia. Saattaa olla,
että se meidän näkökulmastamme vaikuttaa siltä, mutta täytyy muistaa, että siellä toisella
puolella ovat kuluttajat, siis potentiaaliset autonostajat, ja sitten ovat myöskin autokauppi-
aat. Ja vaikka nyt, niin kuin ministeri sanoi, tämä uusi mittaustapa ei vaikuttaisi vanhoihin
autoihin, niin pitkällä aikajänteellä — tai se saattaa iskeä aika nopeastikin siihen — auto-
jen arvot muuttuvat ja ihmiset jäävät odottamaan, milloin he tekevät ostopäätöksen. Miten
sitä on nyt sitten huomioitu, ettei käy taas niin, että autokauppa ajaa ikään kuin seinään?
Että esitys ei ole, niin kuin edustaja Heinonen sanoi, täysin ongelmatonkaan, vaan siinä on
kyllä paljon teknisluontoisia asioita, mitä täytyy tarkalleen pohtia, ennen kuin tämä hyväk-
sytään.

14.19 Lasse Hautala kesk (vastauspuheenvuoro):  Arvoisa rouva puhemies! Autoilijat
ovat aina olleet kiinnostuneita autoiluun kohdistuvista veroista. Veromuutokset aiheutta-
vat aina kansalaisissa epätietoisuutta ja pohdintaa siitä, miten ne tulevat vaikuttamaan hei-
hin sitten lähitulevaisuudessa.

Kuten ministeri aikaisemmin totesi, vuoden 2020 alusta tämä lähtee käyntiin. Mutta nyt
kun viime aikoina on ollut näitä erilaisia huijauksia, niin riskinä tietysti on, että nämä kik-
kailijat ovat tässäkin tapauksessa edellä. Onko ministerillä tarkempaa tietoa siitä, miten on,
onko tässä uudessa järjestelmässä huijausten mahdollisuutta?

Lisäksi sitten: kun päästöihin merkittävästi vaikuttavat myöskin ulkolämpötilat ja poh-
joiset olosuhteet, niin ottaako tämä järjestelmä nyt sitten huomioon näitä meidän pohjoisia
olosuhteitamme?

14.20 Jari Myllykoski vas (vastauspuheenvuoro): Arvoisa rouva puhemies! Ministeriltä
lyhyesti kysyn, kun ollaan etenemässä oikeaan suuntaan ja autoverotuksen osalta nimen-
omaan ilmastonmuutoksen ja päästöjen osalta halutaan erityisesti viedä asiaa eteenpäin:
Nyt kun uudistus tulee voimaan, onko ministeriössä pohdittu sitä mahdollisuutta vanhojen
autojen osalta, että uusi teknologia voisi vähentää vanhojen autojen päästöjä? Olisiko siel-
lä palkitsevuutta siihen suuntaan, että jos teknologia kehittyy, vanhojen autojen päästöjä
voitaisiin teknologisella kehityksellä pienentää? Olisiko se houkutin, niin että voitaisiin
luoda joku porkkana siihen, että teknologia voisi kehittyä siihen suuntaan, että autojen
päästöt vähenisivät myös vanhalla autokannalla?
3



Pöytäkirjan asiakohta PTK 61/2018 vp
14.21 Pia Viitanen sd (vastauspuheenvuoro):  Arvoisa rouva puhemies! Aloitimme tä-
nään verojaostossa jo hieman etukäteen kuulemisen, josta jäi vähän sellainen kuva, että
tämä on pääosin teknisluonteinen ja tehdään sen vuoksi, että mittaustapoihin tulee muutok-
sia, ja jotta verotasot pysyisivät suurin piirtein samana, siksi tämä tehdään. Siksi hieman
pelästyinkin, että voi hyvänen aika, kun täällä käytettiin termiä, että tämä on autoalan sote.
Toivottavasti, ministeri Orpo, kestätte myös sen ryöpytyksen — saamme nähdä, jääkö hal-
litus pystyyn.

Puhemies! Ihan vakavasti puhuen minusta on syytä, kun huomenna jatkamme kuulemi-
sia muun muassa kuluttajan näkökulmasta, autokaupan näkökulmasta, ympäristön näkö-
kulmasta, että tutkimme tarkkaan tämän kokonaisuuden, koska onhan selvää, että aina kun
järjestelmiä muutetaan, voi olla, että osoittautuu tapauksia, joissa mennäänkin epätarkoi-
tuksenmukaiseen suuntaan. Esimerkiksi tulee tilanteita, joissa ei kannustetakaan samalla
tavalla ympäristöystävällisyyteen, vaikka pääasiassa tässä varmasti saattavat ympäristöys-
tävälliset autot jopa hieman hyötyä, mutta joitain ongelmatilanteita saattaa tulla. Ja samoin
jos huomaamme, että tulee muuta, niin siihen on, puhemies, kiinnitettävä huomiota. Ehkä
ministeriltä kysyn: jos näitä tulee vasta valiokuntakäsittelyn jälkeen, kun systeemiä sovel-
letaan, niin miten aiotte sitten puuttua? — Tietenkään en voi ennakoida, mikä lopputulos
on valiokuntakäsittelyssä, [Puhemies koputtaa] mutta kuitenkin.

14.23 Krista Mikkonen vihr (vastauspuheenvuoro): Arvoisa puhemies! Ilmastonmuutos
on aikamme vakavin uhka, ja me tiedämme, että liikenteen ilmastopäästöt ovat yksi, mihin
meidän täytyy puuttua, ja siksi on erittäin perusteltua se, että hiilidioksidipäästöjen mu-
kaan myös verotusta sovelletaan. Se on kannustin sekä autonvalmistajille että tietysti au-
tonostajille siinä, millaista autoa ja ajoneuvoa hankkii. Me tiedämme, että nämä mittaukset
ovat saaneet vähän kolauksen erilaisten mittausskandaalien vuoksi, ja olisi äärimmäisen
tärkeää, että voimme luottaa mittaustuloksiin. Tämä on varmaan semmoinen asia, mistä
täytyy kansainvälisellä tasolla riittävät standardit säätää ja sitä myös valvoa. Tietysti nyt
tämä muutos on pääosin tekninen, mutta kyllähän tavoitteen pitäisi jatkossa olla se, että
nollapäästöisille autoille on myös nollaverotus.

14.24 Markku Pakkanen kesk (vastauspuheenvuoro):  Arvoisa rouva puhemies! Tämä
on todellakin lähtenyt liikkeelle näistä hiilidioksidipäästöjen mittaustarkkuuksista ja, voi-
siko sanoa, ihan selvästä huijaustoiminnasta. Hiilidioksidikeskusteluhan on paljolti suurta
kuplaa, niin että annetaan ymmärtää, että kun oikein tarkkaan mittaillaan, niin liikenteestä
nämä päästöt saadaan sitten sillä toimin kuriin. Tavoitehan on hyvä, mutta kyllähän se on
sellainen uskon asia, mitä sieltä pakoputken päästä tulee. Jokainen, joka on käynyt mittaus-
tilaisuudessa, tietää, että eihän autossa normaalisti tyhjäkäynnillä paineta poljinta pohjaan
ja sitten katsella, paljonko sieltä pöpöjä tulee ulos. Eihän kukaan sillä lailla onneksi tuolla
liikenteessä aja.

Itse kuitenkin kysyisin ministeriltä, milloin Suomessa olisi aito autoverouudistus tehty,
autoveron poisto ja sillä lailla. Sillä olisi merkitystä uusien autojen hankinnan ja kaupan
kannalta. Tällä esityksellä, mikä tänään on pöydällä, ei ole käytännön merkitystä autokau-
pan kannalta millään lailla. Kun kysymys on muutaman kympin asiasta per auto vuosita-
solla, niin eihän tällaisella ole kaupallista merkitystä.
4



Pöytäkirjan asiakohta PTK 61/2018 vp
14.25 Jukka Kopra kok (vastauspuheenvuoro):  Arvoisa rouva puhemies! Tätä esitystä
on varmasti ajettu eteenpäin ja tehty teknisenä verotusmuutoksena, eli sen tarkoitus ei ole
vaikuttaa autoverotuksen kokonaistasoon, jos olen oikein ymmärtänyt, eli se on niin sano-
tusti veroneutraali, ja hyvä niin. Tällähän vastataan tähän muuttuneeseen päästömittausta-
paan, ja on hyvä, että Suomessa on käytössä tämä EU:ssakin käyttöön tuleva menetelmä.

Tässä pikaisella tarkastelulla kuitenkin voi havaita, että on pientä korjaamisen varaa
näissä yksityiskohdissa, ja ehkä silmiinpistävin on se, että tuossa 137 gramman per kilo-
metri päästöjen kohdalla alkaa kyllä verotus nousta korkeammalle kuin tällä hetkellä sen
kokoluokan autoissa on, ja jos tämä pykälä jää tällä tavoin voimaan, että tämä veroprogres-
sio kasvaa tuossa päästöluokassa, se johtaa siihen, että käytettynä maahantuotujen isojen
dieselautojen määrä alkaa lisääntyä ja näin ollen sitten uudempia [Puhemies: Aika!] Suo-
messa myytäviä autoja ei ehkä myydä niin paljon.

14.26 Jani Mäkelä ps (vastauspuheenvuoro):  Arvoisa puhemies! Ei ole huono asia, että
autojen päästömittaus muuttuu totuudenmukaisemmaksi, ja on hyvä asia, että tässä halli-
tuksen esityksessä ainakin pyritään siihen, ettei kokonaismaksu tässä verotuksessa nouse.
On lisäksi tärkeää ottaa huomioon nämä useissa aiemmissa puheenvuoroissa mainitut yk-
sityiskohdat, ettei niissä synny epäkohtia ja väliin putoamisen paikkoja.

Kuitenkin noin ylipäänsä on syytä muistaa, että ajoneuvovero on kuitenkin varallisuus-
vero, jota peritään varallisuudesta riippumatta, jopa niin, että vähävaraisella ei ole varaa
pienipäästöiseen autoon, vaan hän joutuu maksamaan korkeampaa ajoneuvoveroa. Niinpä
tämän maksun kohtuullistamista ylipäänsä on syytä harkita. Auto kuitenkin on välttämät-
tömyyshyödyke laajalti kautta maan, ja tarpeet käytölle ovat moninaisia — tilaa voidaan
tarvita paljon, ja silloin on vaikea sen auton olla kovin vähäpäästöinen.

14.27 Mika Kari sd (vastauspuheenvuoro):  Arvoisa rouva puhemies! Tänä vuonna tila-
päinen autovero täyttää 60 vuotta. Vuodesta 1958 on käyttövoimaa verotettu. Perustin
eduskuntaan eduskunnan autokerhon pitkälti sen takia, että eduskunnan salissa monta
vuotta ollaan puhuttu joukkoliikenteestä ja joukkoliikenteen edellytyksistä mutta hyvin vä-
hän yksityisautoilusta suhteessa siihen, että Suomessa on 2,5 miljoonaa yksityisautoilijaa,
pitkät etäisyydet ja kohtuullisen heikko autokanta näin eurooppalaisittain mitattuna, joskin
ollaan liikenneturvallisuudessa monellakin mittarilla ihan kärjessä.

Dieselautoilijoita rokotetaan — tällaista palautetta Lahden torilla ja varmaan muualla-
kin tulee — ja muutenkin työmatkaliikkuminen on kallista omalla autolla. Ennen kuin säh-
köautoilla kaikki ajamme ja ennen kuin joku keksii myös sähköautojen käyttövoimaa ve-
rottaa, kysyisin valtiovarainministeriltä: olisiko tarpeen tehdäkin tähän autoverotukseen la-
ki, joka olisi muuta kuin tällainen ehkä teknisluontoinen laki, jotta pystyisimme varmista-
maan pitkän aikavälin liikennepolitiikan suunnittelun myös yksityisautoilijoita tukevalla,
kestävällä tavalla?

14.28 Esko Kiviranta kesk (vastauspuheenvuoro):  Arvoisa puhemies! Maailmalla on
tunnettuja esimerkkejä päästöarvojen vääristelystä ja järjestelmällisestä huijauksesta vii-
me vuosilta. Siirtyminen WLTP-mittaustapaan varmasti parantaa jossain määrin tilannet-
ta. On tärkeää, että sopeutamme veroperusteita mittausstandardin muuttuessa, niin ettei ve-
rotaso juuri nouse. Näin autokaupan markkinahäiriö jää mahdollisimman pieneksi.
5



Pöytäkirjan asiakohta PTK 61/2018 vp
Autoverolain muutos on tarkoitettu tulemaan voimaan jo tänä vuonna 1. syyskuuta eli
samaan aikaan, kun uudella mittausstandardilla alkaa olla laajempi merkitys. Aloitimme
tänään verojaostossa kuulemisen ennakkokuulemisena, ja uskon, että eduskunta saattaa tä-
män hallituksen esityksen pikaisesti laiksi. Sillä on automarkkinoiden toimivuuden kan-
nalta olennainen merkitys.

Nykyinen autoverotuksen korkea taso hidastaa [Puhemies koputtaa] autokannan uusiu-
tumista. Tämä on omiaan lisäämään päästöjä, sillä uudet autot ovat vanhaa autokantaa vä-
häpäästöisempiä.

Puhemies Paula Risikko: Myönnän vielä kolme pyydettyä vastauspuheenvuoroa — Es-
sayah, Eestilä ja Ala-Nissilä — ja sen jälkeen on ministerillä mahdollisuus vastata.

14.29 Sari Essayah kd (vastauspuheenvuoro): Arvoisa rouva puhemies! Niin kuin täällä
monet kollegat ovat sanoneet, nämä maailmanlaajuiset päästöhuijaukset ovat tämän mit-
taustavan muutoksen taustalla. Tällä mittaustavan muutoksella pyritään aiempaa tarkem-
paan ajoneuvon polttoainekulutukseen ja myöskin hiilidioksidipäästöarvojen mittaami-
seen. Varmaankin tämä, niin kuin on todettu, on aika lailla tekninen muutos.

Ministeri totesi, että näitten taulukkojen voimaansaattamisen takia tässä tulee sitten täm-
möinen ylimääräinen parin miljoonan tuotto. Ajoneuvoverorasitus autoilijalle on noin
14—30 euroa; kuulun niihin, jotka ajattelevat, että tässä tuskin on suurta markkinahäiriötä
siinä mielessä. Mutta totta kai, kun puhutaan autoilun verotuksesta, se on aina sellainen
aika herkkä asia. Mietinkin sitä, onko tässä kenties käynyt mielessä, voisiko tätä jollakin
tavalla kompensoida, kun tässä on kysymys tämmöisestä teknisestä asiasta, ikään kuin li-
sätuotosta valtion kassaan.

14.30 Markku Eestilä kok (vastauspuheenvuoro): Arvoisa puhemies! Kehotan valtiova-
rainvaliokunnan verojaostoa tutkimaan tarkkaan, kuinka tekninen tämä muutos on. En tie-
dä, onko jollakin tässä salissa sitten tarkoitus, että luodaan kannustimia siihen, että Saksas-
ta ja muualta, Ruotsista, tuodaan sitten kenties noin 40 000 autoa tänä vuonna — viime
vuonna tuotiin vähän yli 30 000. Jos nämä verotaulukot menevät niin, että palkitaan niitä
autoja, jotka on ennen 1.9.2018 rekisteröity jossain muualla, ja niitten tuonti Suomeen on
kannattavampaa kuin ostaa täältä joku hieman isompi auto, niin silloinhan me luomme
kannustimet sille, että Suomeen kannattaa hakea käytettyjä autoja Suomen rajojen ulko-
puolelta. En tiedä, kuinka paljon autokauppa tulee kiittämään semmoisista päätöksistä.
Mutta luulen, että verojaosto tutkii nämä.

Toinen juttu on tietysti jo nyt autojen tilanne, oikeusturva. Jos minä olisin oikeudenmu-
kaisesti päättämässä, minä antaisin sen autoveron tulla voimaan, joka tälle ostajalle on
edullisempi, joko NEDC- tai WLTP-pohjaisen.

Puhemies Paula Risikko: Ja vielä yksi vastauspuheenvuoro, edustaja Ala-Nissilä.

14.32 Olavi Ala-Nissilä kesk (vastauspuheenvuoro): Arvoisa puhemies! Hyvä lakiesitys.
Kun verojaostossa katsoimme tätä esitystä, näitä käyriä uuden tekniikan mukaan ja vanhan
tekniikan mukaan, ne käyrät menevät hyvin lähellä toisiaan, niin ettei ole isosta muutok-
sesta kysymys. 
6



Pöytäkirjan asiakohta PTK 61/2018 vp
Tietyllä tavalla tämä liittyy tähän huijaukseen, mistä tässä mainittiin. Minullakin oli sel-
lainen auto, joka oli syyllistynyt päästöhuijaukseen. Ei ole, puhemies, enää. Kuluttajien pi-
tää myöskin arvovalintoja tehdä: me emme osta sellaisia autoja, jotka huijaavat meitä, se
on ihan selvä asia. 

Kysyn ministeriltä: Tämä autoverotushan ei välilliseen verotukseen sisälly, verotuksen
tiekarttaan, mutta niin kuin täällä on todettu, paljon veroja kerätään, paljon päästötavoittei-
ta on liikenteelle asetettu. Pitäisikö tämän kuitenkin olla mukana täällä verotuksen tiekar-
tan kokonaisuudessa, kun sitä parhaillaan tehdään?

Puhemies Paula Risikko:  Ja ministerin vastaus — siitä paikalta voi puhua enintään 3 mi-
nuuttia. Sen jälkeen puhujalistaan.

14.32 Valtiovarainministeri Petteri Orpo:  Arvoisa puhemies! Hyvät edustajat, erin-
omaisia kysymyksiä. 

Jos ensin näitä isoja periaatteita: Suomessahan on todella ajoneuvo-, polttoaine-, liiken-
teen verotusta jo pitkään kehitetty ja ohjattu päästöjä vähentävään suuntaan, ja minusta se
on ainut oikea tapa. Hiilen hinnoittelu tässäkin tapauksessa ohjaa oikeanlaiseen käytök-
seen. Tämän ratkaisun on todellakin tarkoitus olla mahdollisimman neutraali, ja jos nyt on
niin, että tässä on muitakin kuin teknisluontoisia asioita, niin kun valiokunta sitten tätä kä-
sittelee, niitä voidaan yhdessä normaaliin tapaan hyvässä järjestyksessä katsoa. En näe sil-
le mitään estettä, koska tässä ei ole tehty poliittisia valintoja vaan pyritty ottamaan käyt-
töön uusi teknologia, joka on kuitenkin kuluttajan kannalta edullinen, ja siksi muita tavoit-
teita tässä uudistuksessa ei ole ollut. Eli sitä voimme yhdessä tarkastella.

Sotea tästä ei kyllä saa tekemälläkään — tai sitten me olemme todella taitavia.
Sitten muutamia muita kysymyksiä.
Tähän liikenteen ja autoilun verotukseen. Minusta voi olla ihan hyvä, että kokonaisuutta

pohditaan ja mietitään. Verotuksen tiekarttaan on jo nyt tungettu kaikki verot, mitä on kek-
sitty. Ehkä sitä työtä kannattaa hieman rajata. Mutta kun eduskunta ansiokkaasti parlamen-
taarisesti pohtii liikennepolitiikkaa, niin mielestäni siinä yhteydessä voidaan käydä kes-
kustelua myöskin autoilun verotuksen, liikenteen verotuksen kehittämisestä.

Mitä taas tulee liikenteeltä kerättäviin maksuihin ja niiden ohjaamiseen takaisin liiken-
teeseen, niin tässä meillä on sitten taas ollut vuosikymmenten traditio Suomessa, jossa lii-
kenne on katsottu yhdeksi sellaisista verottamisen kohteista, joista on pystytty saamaan
muun hyvinvoinnin rahoittamiseen tuloja, ja näin sen on pakkokin olla, koska me emme
voi esimerkiksi työtä, yrittämistä verottaa kireämmin — mutta missä se järkevä raja me-
nee? — ja meidän täytyy huolehtia siitä, että tärkeät liikenneinvestoinnit, perustienpito ja
uudet hankkeet, pystytään kuitenkin järkevästi hoitamaan.

Edustaja Tavio, tästä 80 dollarista: Selvitin sen todellakin, ja selityksenä se, että se oli
ajalta ennen kuin olin aloittanut valtiovarainministerinä, muistaakseni. Mutta nyt on kui-
tenkin hyvä uutinen se, että maailmanmarkkinahinta on laskenut 75 dollariin ja öljyn tuo-
tantomäärä on paremmin nousussa. Mutta kunnioitamme tietenkin niitä linjauksia, mitä
hallitus on tehnyt. Katsotaan jatkossa. Toivottavasti öljyn hinta ei nouse, koska se on var-
maan suurempi tavoite kuin se, että joudumme rustaamaan polttoaineveroa.

Edustaja Viitanen kysyi, että mitä jos nyt ongelmia ilmenee. Mielestäni ihan normaalin
hyvän tavan mukaan, jos verotuksen soveltamisessa syntyy ongelmia, silloin niiden pitää
7



Pöytäkirjan asiakohta PTK 61/2018 vp
johtaa toimenpiteisiin verottajan suunnalta ja ministeriön kautta eduskunnan suuntaan.
[Puhemies: Aika!]

Ehkä tässä olikin nyt päällimmäiset. Palaan, jos jotain jäi.

Puhemies Paula Risikko:  Sitten mennään puhujalistaan.

14.36 Timo Heinonen kok: Arvoisa rouva puhemies! Ehkä vertaus oli hivenen pitkälle
mennyt, [Pia Viitanen: Hivenen vaan!] mutta halusin sillä nimenomaan nostaa esille sen,
että ei tämä aivan yksinkertainen tekninen kysymys ole tai tämä on hyvinkin tekniikka- ja
tekninen kysymys. Eli oikeastaan tässä esityksessä on paljon yksityiskohtia, ja niin kuin
tässä liikenneasioihin ja verokysymyksiin erikoistunut kansanedustaja Markku Eestilä
esille toi, niin näitä yksityiskohtia on paljon, joita on syytä käydä perusteellisesti läpi.

Meillä liikennettä, autoilua kaiken kaikkiaan verotetaan Suomessa varsin paljon. Noin
8,3 miljardia kerätään liikenteeltä, autoilulta, ja siitä vain murto-osa palaa tänne takaisin
esimerkiksi huolehtimaan teiden kunnosta ja niin poispäin. Myös tästä olemme käyneet
useita keskusteluja täällä eduskunnassa, enkä siihen sen syvemmälle mene.

Tämä iso tavoite on tietysti hyvä: etsitään keinoa, jolla päästään tällaisista päästöhui-
jaustyyppisistä ratkaistuista eroon, joista isot autojätit jäivät kiinni, ja toisaalta tehdään tuo-
re, päivitetty päästömittausjärjestelmä ja yhtenäistetään sitä nimenomaan EU:n sisällä. Ta-
voite siitä, että autoilun verot määräytyisivät päästöjen mukaisesti entistä tarkemmin, on
tietysti enemmän kuin kannatettava.

Mutta tuossa lyhyessä debattipuheenvuorossani nostin muutamia sellaisia yksityiskoh-
tia, joissa saattaa asua jonkinlainen piru, ja sellaisia ovat esimerkiksi erilaisten autojen va-
rustelu ja ajankohta, missä vaiheessa nämä päästömittaukset tehdään, toisaalta sitten esi-
merkiksi Caddy-taksit, retkeilyautojen varustelut ja tämäntyyppiset, tietyt nopeusrajoitus-
kysymykset ja muut yksityiskohdat. Mutta olen huojentunut siitä, että eduskunnassa tämä
laki käsitellään vielä tarkasti läpi myös yksityiskohdiltaan ja katsotaan nämä kohdat huo-
lellisesti läpi. Edustaja Eestilän puheenvuoro oli siinä mielessä erinomainen ja luottamusta
herättävä.

14.38 Mikko Savola kesk: Arvoisa rouva puhemies! Autoveron muutokset ovat aina on-
gelmallinen asia sinänsä, koska siinä on aina riski siitä, että autokauppa pysähtyy. Muis-
tamme nämä keskustelut, joita noin puolitoista vuotta sitten oli, kun useat autokauppiaat
myös meihin edustajiin olivat yhteydessä. Mutta tässä lakiesityksessä ei toki tällaisesta ole
kyse, kun puhutaan enemmän jo täällä mainitustakin teknisluontoisesta asiasta.

Päästömittausten on syytä olla totuudenmukaisia. Huijaukset on saatava kuriin. Nämä
isojen autojättien tekemät huijaukset, mitä tapahtui, olivat luokattomia, ja hyvä, että jäivät
siitä kiinni. On hyvä, että tämä uusi mittaustapa ja uusi lainsäädäntö sitten myöskin paran-
tavat tilannetta. Ja kuten jo sanoin, niin tämä ei sitä markkinahäiriötäkään luonnollisesti ai-
heuta.

Ylipäätään autoverokannan uusiutuminen olisi tärkeää. Uudet autot ovat vähäpäästöi-
sempiä ja ovat myös turvallisempia, koska ovat kehittyneempiä. Siksi autoverokannan
alentaminen olisi pitkässä juoksussa ja tulevaisuudessa hyvinkin tavoiteltavaa.

Tässä jo puhuttiin siitä, kuinka autovero, polttoainevero ja muut yksityisautoilijoilta ke-
rättävät maksut, yli 8 miljardia euroa, ovat moninkertaiset verrattuna siihen, mitä meillä
infraan palautuu — perustienpitoon, uusien väylähankkeiden tekemiseen ja niin edelleen.
8



Pöytäkirjan asiakohta PTK 61/2018 vp
Tämä on kanssa sellainen asia, jota meidän tulisi pitkässä juoksussa pystyä käsittelemään
ja tarkastelemaan niin, että suurempi osa siitä pystyttäisiin palauttamaan infraan, koska il-
man toimivaa infraa, ilman toimivia tieyhteyksiä tämä maa ei hengitä, tämän maan elinkei-
noelämä ei toimi eivätkä ihmiset pääse liikkumaan paikasta toiseen.

14.40 Markku Eestilä kok: Arvoisa puhemies! Täällä on käytetty hyviä puheenvuoroja,
joten näitä yksityiskohtia ei varmaan tarvitse ruveta enää toistamaan. Uskon, että verojaos-
to kyllä ne sitten tarkkaan kuulemisten kautta arvioi.

Mutta se, minkä haluan sanoa, on, että meillä tämä autovero aiheuttaa kyllä aika paljon
ongelmia, riippumatta siitä, mitä mieltä me olemme siitä. Totta kai se tuo valtion kassaan
rahaa. Mutta se täytyy huomata, että uusien autojen alv on melkein yhtä iso kuin autovero.
Ja se, mistä itse kannan huolta, on tämä, että kun mitä tahansa muutoksia tehdään, niin oi-
keasti markkinat ja autokauppa ovat erittäin herkkiä, ne reagoivat hyvin odotetulla tavalla
— joka näistä asioista tietää, se tietää, mihin suuntaan. Ja se, mikä tässä on omalta kannal-
tani se suuri huoli: Olen jo monta kertaa tässäkin salissa puhunut siitä, että en koe sitä jär-
kevänä, että meillä on ilmastotavoitteet liikenteessä. Meidän pitää puolittaa päästöt
2030:een mennessä, ne ovat kansainvälisiä sopimuksia. Viimekin vuonna meille tuli rei-
lusti yli 30 000 käytettyä autoa Suomen rajojen ulkopuolelta, ne ovat pääosin isompia au-
toja, ne ovat keskimäärin 8,9 vuotta vanhoja, ne päästävät paljon, ne ovat dieseleitä. Ihmi-
set vain niitä haluavat. Ja sitten kun ne ostetaan ulkomailta, niin sinne valuvat sekä rahat
että arvonlisäverot. Nyt jos tapahtuu jonkunmoinen kiristys näissä taulukoissa siihen suun-
taan, että selvästi ihmisille on edullisempaa harkita pari kolme vuotta vanhan käytetyn au-
ton ostoa ulkomailta, koska se verotetaan näitten entisten NEDC-päästöjen mukaan, niin
silloin me luomme itse asiassa kannustimen sille, että meidän ilmastopäästömme karkaa-
vat entistä enemmän käsistä. Tämä on se pointti, mikä tässä taulukossa ja tämän hallituk-
sen esityksen kohdalla pitää ottaa huomioon.

Sitten se iso kuva: Meidän pitäisi tietenkin päästä autoverosta kokonaan irti mutta niin,
että se ei aiheuta markkinahäiriöitä. Siihenkin on olemassa omat selvät systeemit, millä ta-
valla se voidaan toteuttaa.

Mutta se on erinomaista, että ministeri täällä totesi, että tämä käydään tarkkaan läpi hy-
vässä ja rakentavassa hengessä yhteistyössä. Vaikka tämä on niin sanottu tekninen uudis-
tus, niin siitä huolimatta kaikki nämä ulkoiset häiriötekijät ja kerrannaisvaikutukset pitää
analysoida erittäin tarkkaan.

14.42 Sari Essayah kd:  Arvoisa rouva puhemies! Tuossa edellisessä puheenvuorossani
totesin ja ajattelen edelleen, että 14—30 euron mahdollinen lisäys tuohon autoverorasituk-
seen ei välttämättä nyt ole se, mikä autokaupan peruu. Mutta sen sijaan, kuten edustaja
Eestilä toi täällä hyvässä puheenvuorossaan esille, jos näissä yksityiskohdissa tämän vero-
taulukon osalta on sitten jotakin tällaista, joka luo kannustimia siihen, että entisestään mie-
luummin käytettyä autoa lähdetään hakemaan ulkomailta ja erityisesti vielä näitä runsas-
päästöisiä autoja, niin tämä on varmasti sellainen asia, jota tulee tutkia tarkasti sitten siellä
verojaostossa, ja toivonkin, että tähän kiinnitetään erityistä huomiota. Nythän tilastot jo
tällä hetkellä osoittavat, että... Meillä tällä hetkellä taitaa olla niin, että Ruotsi on nytten se
maa, josta eniten tuodaan näitä käytettyjä autoja, kun se aiemmin oli Saksa. Mutta niitä
vanhoja dieseleitä mielellään tuodaan rajan yli. Ja aivan niin kuin täällä todettiin, silloin
kaikki siihen hankintaan liittyvät hyödyt ja myöskin arvonlisäverot ynnä muut, kaikki tä-
9



Pöytäkirjan asiakohta PTK 61/2018 vp
mä, pyörii sen maan hyödyksi. Siinä mielessä tämä on varmasti sellainen kohta, joka on
syytä siellä tarkasti pohtia ja huomata, että vaikka sinällänsä hyvin usein ajatellaan näin,
että pienellä verolla ei sinällänsä välttämättä ole sitä ohjaavaa vaikutusta, niin sitten jos käy
niin, että tässä syntyy tämmöinen kannustintekijä, sillä saattaa ollakin sitten suurempi mer-
kitys sille, joka on päättänyt jo joka tapauksessa hankkia sen käytetyn auton.

14.44 Ville Tavio ps: Arvoisa puhemies! Kansa todella tahtoo Suomessa halpoja autoja,
halvempia autoja. Ne ovat nykyisin maailman kalleinta tasoa Suomessa. Siinä mielessä on
toki hyvä, että te tuossa lausuitte, että teidänkin mielestänne autoilun verotuksen tie on
käyty loppuun — se, että tosiaan verotetaan se 8 miljardia, mistä sitten se noin miljardi pa-
lautuu tieverkon ylläpitoon ja näin. Mutta jos te oikeasti olette tätä mieltä, olisi hyvä, että
tässäkin ihan periaatteellisella tasolla oltaisiin tehty niin, että tuota korotusta ei olisi läh-
detty tekemään tilapäisestikään näihin uudempiin autoihin, joihin tämä sitten tulee kohdis-
tumaan.

Sitten vielä tuohon hallituksen lupaukseen, mistä kerroittekin, että silloin oli tosiaan val-
tiovarainministerinä Alexander Stubb ja että silloin tuo päätös tehtiin: Muistaakseni aika
pian sen jälkeen teistä tuli valtiovarainministeri, joten katsoisin, että tuo hallituksen tuol-
loin tekemä päätös ei ole siinä ministerinvaihdoksessa kuitenkaan minnekään kadonnut tai
teitä vapauttanut. Nyt Brent-indeksin raakaöljyn hinta on itse asiassa tänään 74 dollaria, ja
se vaihteluhan on valtavan suurta, koska silloin kun tämä 80 dollarin hinta ylitettiin, sekin
osaltaan liittyi tähän Iranin ydinasesopimukseen. Se vaihtelee toki näin paljon, mutta se
kuitenkin on nyt ollut nousutrendissä, ja se kysymys kuuluukin: jos ja kun se menee siihen
80 dollariin vähän pysyvämmin vielä tänä vuonna, aikooko hallitus silloin lunastaa sen lu-
pauksen, mikä on annettu ja joka tällä tavalla mielestäni kyllä sitoo? Joten siinä määrin toi-
voisin, että hallitus varautuisi kuitenkin siihen polttoaineveron laskuun, koska itse asiassa
tästä kerätystä 8 miljardista sillä polttoaineen verotuksella on muistaakseni suurin osuus,
joten sitä kyllä olisi syytä ainakin harkita uudelleen.

14.46 Jari Myllykoski vas:  Arvoisa rouva puhemies! [Olavi Ala-Nissilä: Mikäs auto
Myllykoskella on?] — Myllykoski ajelee millä haluaa. Se on tämä valinnanvapaus täällä
automarkkinapuolella. Kun ei tästä asiasta voida saada sote-sotkua tähän keskusteluun,
niin mennään millä halutaan.

Tärkeintä on se, että meillä romutuspalkkion yhteydessä tuli tämä autojen muuntoon liit-
tyvä verohelpotus. Vähän tuossa debattipuheenvuorossani ministeriltä tavallaan kysyin-
kin, että ollaanko pohdittu ministeriössä, että mitä jos sitä jatkumoa olisi jo nyt tehty hou-
kuttelevammaksi, niin että teknologiat voisivat kehittyä niin, että meillä nämä isot, ras-
kaammat henkilöautot olisivat sellaisen päästöjärjestelmän piirissä, missä olisi houkutin
kehittää erilaisia uusia teknologioita, jotta niistä tulee pienempipäästöisiä. Meillä on kaik-
ki edellytykset luoda tähän maahan meidän oman osaamisemme kautta erilaisia innovaati-
oita, ja kysynkin vielä uudelleen ministeriltä: onko pohdittu sitä? Edustaja Eestilä ja edus-
taja Essayah komppasivat juuri sitä, että meillä isojen, ulkomailta tuotujen käytettyjen au-
tojen virta on vahvistunut. Toki se tarkoittaa sitä, että kuka haluaa ajaa isolla autolla, ostaa
sen edullisemmin, koska autolla vielä Suomessa on status: jos naapurillakin, niin minulla-
kin pitää olla. Mutta jos me lähtisimme tukemaan valtion taholta, ei vain pelkästään niin,
että ne muutamat sadat pellepelottomat tässä maassa kehittelevät omista autoistaan pie-
nempipäästöisiä ja muuttavat teknologiaa, vaan niin, että meillä olisi selkeästi pitkäjäntei-
10



Pöytäkirjan asiakohta PTK 61/2018 vp
nen tähtäys siihen, että jokaisella ihmisellä olisi verollinen houkutus muuttaa oma autonsa
pienempipäästöiseksi. Silloin me olisimme tässä liikennepolttoaine- ja päästötavoitteiden
lähtökohdassa niin, että voisi syntyä teollista toimintaa ja yrittäjyyttä keskeisemmin niin,
etteivät ne ole vain yksittäisten ihmisten tekemiä ratkaisuja.

14.49 Olli-Poika Parviainen vihr: Arvoisa rouva puhemies! Tämä lakiesitys on varsin
kelvollinen, hyväksyttävä ja tarpeellinen, kiitos siitä.

Tässä on sivuttu keskustelussa montaa tärkeää näkökulmaa. Edustaja Myllykoski, tekin
nostitte esiin sen, että ihmisillä pitäisi olla paremmat edellytykset myöskin tuunata ajoneu-
voistaan eri tavoin vähäpäästöisempiä. Esimerkiksi parlamentaarisessa työryhmässä sovit-
tu biokaasukonversio on varmaan yksi tällainen keino. Näitä kannattaakin ruokkia lisää,
koska Suomen autokanta on yli 12 vuotta vanha keskimäärin, ja se on meille kyllä päästö-
poliittisestikin iso haaste.

Sen lisäksi, että me tarvitsemme verotuottoja moneen hyvään tarkoitukseen, on syytä
myös muistaa se, kuten täälläkin on jo mainittu, että tällä hetkellä tieverkon ja rataverkon
korjausvelka on niin suuri, että jos me vaikkapa noudattaisimme kaikkia niitä parlamentaa-
risen liikenneverkkotyöryhmän hyviä esityksiä siitä, miten me kasvatamme jatkossa lii-
kenteen korjausvelan hoitoon tarkoitettua budjettia, niin käytännössä me estämme kor-
jausvelan kasvua mutta me emme pääse vielä muuttamaan suuntaa kunnolla. Tällä menol-
lahan Suomelta veisi toistasataa vuotta hoitaa verkon korjausvelka kuntoon, ja tämä on
varmaan sellainen aikajänne, mitä kukaan meistä ei halua odottaa. Siksi kannattaisikin
miettiä ennakkoluulottomasti myös uusia tapoja järjestää liikenteen palveluita, ja näin on
ilahduttavan paljon LVM:ssä tehtykin.

Nostaisin esiin yksittäiset hankeyhtiöt investoinneissa. Mielestäni meidän kannattaa
miettiä, voisiko myös kaupallisten kumppanien kanssa löytyä mahdollisuuksia vähentää
liikenteen korjausvelkaa ja ennen kaikkea saada aikaan uusia liikenneinvestointeja.

Tästä pääsemme siihen, että tämä tulee tietenkin johtamaan siihen, että joitakin kustan-
nuksiakin saattaa loppukäyttäjälle tulla. Olen pahoillani siitä, että esimerkiksi niin sanot-
tujen tienkäyttömaksujen — tai ruuhkamaksujen, kuten kaupunkiseuduilla puhutaan —
edistäminen ei ole edennyt edes lainsäädäntötasolla eli Suomessa ei ole lainsäädännön
puitteissa mahdollisuutta käynnistää esimerkiksi ruuhkamaksukokeilua. En tarkoita, että
ruuhkamaksuja tarvittaisiin joka niemennotkoon, vaan haen sitä, että jos esimerkiksi pää-
kaupunkiseudulla tietyt kunnat päättäisivät haluta tällaista jollain alueella kokeilla, niin
mielestäni meidän tulisi heille antaa siihen mahdollisuuksia. Näiden kokeilujen perusteel-
la voisimme sitten päätellä, onko näistä lopulta hyötyä paitsi liikkujille ja liikenteelle myös
liikenteen päästövähennysten kannalta.

Tärkeää on kuitenkin se, että tämä 12-vuotinen suunnittelu liikenteen korjausvelan ja lii-
kennejärjestelmän ja investointien saattamiseksi paremmalle tolalle on nyt jatkumassa par-
lamentaarisesti. Mielestäni meidän kaikkien kannattaa tehdä sitä työtä sillä ajatuksella, että
me aidosti sitten myös viemme seuraavien hallitusten ohjelmiin niitä asioita, joita saamme
toivottavasti yhdessä läpi.

14.52 Teuvo Hakkarainen ps: Arvoisa rouva puhemies! Täällä on puhuttu korjausvelas-
ta. Ministeri Orpo mainitsi, että hyvä hallitus on tehnyt hyviä päätöksiä, ja monta kertaa on
täällä hallitus ottanut kunnian talouskasvusta. Nyt kun talous kasvaa, niin myös rekkalii-
kenne lisääntyy koko ajan. Sen huomaa tuolla tien päällä, ja sen muuten huomaa noista
11



Pöytäkirjan asiakohta PTK 61/2018 vp
teistä: Jos mennään lähelle kaupunkia, siellä on kapeat urat, koska henkilöautoliikennettä
on paljon. Siitä kun mennään ulospäin, niin on raskaan liikenteen aiheuttamia uria. Onko
tämä hyvä hallitus kiinnittänyt tämmöiseen asiaan huomiota, johonka ainakin me opposi-
tion puolelta olemme kiinnittäneet? Elikkä nyt jos halutaan, että elinkeinoelämä vielä
vauhdittuu, eikö meidän kannattaisi sijoittaa siis tästä 8,3 miljardista siihen tiestöön, joka
edesauttaa lisää sitä talouskasvua?

Sitten vielä näistä tuontiautoista henkilökohtainen kokemus, kun on joutunut näitten
kanssa tekemisiin: Jos haluaa hyvän auton — sillä hyvällä autolla on nimittäin hyvä myös
ajaa, ja nykyään painotetaan paljon tuota varustelutasoa — ja ottaa tuontiauton, vähän käy-
tetyn, siinä on varustelutaso yleensä paljon parempi kuin kotimaasta ostetuilla, mutta jos
saman varustelun ostaa uuteen autoon, mikä on tuontiautoissa yleensä, sen hinta pompsah-
taa muuten huomattavasti. Onko tätä asiaa huomioitu ollenkaan tuolla, kun olette tehneet
näitä mietintöjä? — Kiitos.

14.53 Hannu Hoskonen kesk: Arvoisa rouva puhemies! Aivan erinomainen hallituksen
esitys ja kuvaa hyvin tätä meidän aikaamme, jolloin ilmastopolitiikkaa hoidetaan muun
muassa rakentamalla parempia autoja ja saamalla päästöt alemmaksi. On syytä muistaa
kuitenkin se, että suomalaisten kannattaa panostaa yhä innokkaammin siihen, että tuotam-
me itse mahdollisimman paljon biojakeita sisältäviä polttoaineita, että uusiutuvaa energiaa
sekoitetaan fossiiliseen polttoaineeseen mahdollisimman paljon. Silläkin palvelemme tätä
samaa päämäärää, tosin vähän eri teitä, ja nimenomaan sillä, että pyritään tällä autoverojen
alentamisella sopivassa määrin nuorentamaan autokantaa. Suomessa on yksi Euroopan
vanhimpia autokantoja; jos vertaa muihin Pohjoismaihin, niin me olemme ikävä kyllä siel-
lä häntäpäässä. Autojen keski-ikä taitaa olla yli 12 vuotta tällä hetkellä, niin että sille puo-
lelle kannattaa verokannustimin panostaa, siihen että ihmiset uusisivat autojaan ja sitten
nämä vanhemmat autot poistuisivat käytöstä, mikä on myös hyvä ympäristöteko sinällään.

Mutta liikennepuolella — minkä edustaja Hakkarainen omassa puheenvuorossaan mai-
nitsi — kannattaa todella panostaa siihen, että raskasta liikennettä saadaan maanteiltä mah-
dollisimman paljon pois. Kaikkea ei saa tietenkään eikä pidä yrittääkään, mutta rautatielii-
kennettä olisi lisättävä mahdollisuuksien mukaan. Ja edelleen puhun siitä vesitieliikentees-
tä, koska yhteen sisävesilaivaan, jos laitetaan nämä systeemit kuntoon, saa helposti 10 000
irtokuutiota tavaraa kyytiin. Tiedän, että Metsäteollisuus vastustaa sitä, mutta se syy ei ole
liikennepolitiikka, vaan se on tämä monopolipolitiikka, jolla vartioidaan sitä puunostomo-
nopolia, että ei vain syntyisi markkinoille muualta kysyntää. [Jari Myllykosken välihuuto]
Joka tapauksessa, jos me emme — edustaja Myllykoskelle tiedoksi — itse laita tätä liiken-
neinfraamme kuntoon täällä, turha se on mennä naapurista kysymään, että pitäisikö mei-
dän laittaa nuo kanavoinnit kuntoon. Kannattaa käydä Keski-Euroopassa ekskursiolla tu-
tustumassa, vaikka nyt Tonavan rannalla, missä raskas liikenne kulkee. Jokainen tietää,
missä se kulkee, mutta Suomessahan tälle tielle ei ole lähdetty, vaan on rakennettu yhä ras-
kaampia rekkoja — mikä muuten näkyy, kun mennään kaupungeista ulos: Kun ajatte jota-
kin maantietä, asvaltoitua tietä, vaikka kahden kaupungin välistä tietä, niin ajakaapa tien
reunassa, katsokaa sitä tien oikeaa reunaa kulkusuunnassa. Siinä näkyy se deformaatio,
kun raskas liikenne on jyrännyt sen tien reunan rikki. Se on juuri sitä, ylipainavien rekko-
jen kuorma kun heiluu, niin se aiheuttaa valtavan paineen tien reunaan ja sitten seuraukse-
na on tien rikkoutuminen. Se on sitten kallis remontti. Mutta helpompi olisi hoitaa tämä
homma sillä keinoin, että rakennetaan raskasta liikennettä yhä enemmän rautateille, siltä
12



Pöytäkirjan asiakohta PTK 61/2018 vp
osin kuin pystytään, samoin vesiteiden käyttöä lisättäisiin. Mutta tässä maassa se homma
on näköjään mahdotonta, ainakin vesiteiden osalta. No, kun kerran emme sitten ole meillä
siihen panostaneet, näitä keskusteluja riittää sitten seuraavat 50 vuotta tässä talossa.

14.56 Olavi Ala-Nissilä kesk: Arvoisa puhemies! Kuten todettua, tämä esitys on verotuk-
sen suuressa linjassa, eli verotuksen painopiste siirretään auton käytön suuntaan ja toisaal-
ta autoverotuksessa, joka alenee, on sitten voimakas ympäristötekijä mukana. Tässä kes-
kustelu on laajentunut hieman laajemminkin liikenteen rahoitukseen ja verotukseen. Nyt
me tiedämme, kuten ministeri totesi, että vuosien saatossa liikenteen välillistä verotusta on
käytetty hyvinvointipalveluihin, suurimpiin pääluokkiin, sosiaali- ja terveyspääluokkaan
ja koulutukseen, eli niistä sitten pitää leikata, jos me haluamme voimakkaasti siirtää tätä tu-
loa välttämättömän liikenneinfran rakentamiseen.

Meillä oli liikenneverkkotyöryhmä. Se oli niin kuin yleensä parlamentaariset työryhmät
tässä eduskunnassa: ne eivät ole tehokkaita ja enemmän tai vähemmän epäonnistuvat, kun
oppositio ei lähde mihinkään rakentavaan yhteistyöhön näinä aikoina. [Välihuutoja] Tosin
siellä kuitenkin todettiin se 300 miljoonaa, mikä pitää saada juuri tänne liikenteen korjaus-
velan kattamiseen. Se ei ole budjettikehyksissä, ja siinä on vielä puristamista, että se sinne
saadaan. Mutta jotta me saisimme näitä välttämättömiä vientiväyliä ja muita isoja hankkei-
ta rakennettua, kyllähän meidän on välttämätöntä liikenteen verotusta vähän rohkeammin
uudistaa Suomessa. Toivotaan, että sitä voidaan jatkossa tehdä, mutta niin kuin sanoin, ei
tämä yhteistyön henki tässä eduskunnassa riitä, vaan kyllä pitää sitten ilmeisesti vaaleja
odottaa.

14.58 Mikko Savola kesk: Arvoisa rouva puhemies! Tästä parlamentaarisesta työstä, mi-
hin edelliset puheenvuorot ovat jo viitanneet: 

Minun mielestäni se on hyvä asia, että täällä pohditaan yli puoluerajojen ja pidemmällä
tähtäimellä näitä meidän infrahankkeitamme, ja näin tulisi tehdä enemmänkin, koska se
antaa ennakoitavuutta myös tuonne maakuntiin sitten ja pystytään myös ennakoivasti sit-
ten katsomaan niitä tarpeita elinkeinoelämän tarpeitten mukaan. Mutta siinäkin haluaisin
kiinnittää huomiota myös siihen, että katsotaan poikittaisliikennettä, esimerkiksi valtatiel-
lä 18 ainut rakentamaton valtatietasoinen yhteys on sen oikaisu Myllymäen ja Multian vä-
lillä, ja se on tämmöinen, joka parlamentaarisesti tulisi katsoa jatkossa eteenpäin.

Siihen samaan parlamentaariseen valmisteluun, niiden keskustelujen yhteyteen, tulisi
ottaa tämä autoverotus ja ylipäätään nämä liikenteestä kerättävät verot ja tarkastella niitä ja
miettiä myös sitä kautta, kuinka me saamme tätä meidän autokantaamme uudistettua ja
kuinka me saamme myös ohjattua enemmän niitä resursseja infraan.

14.59 Sami Savio ps: Arvoisa puhemies! Tämä hallituksen esitys laeiksi autoverolain ja
ajoneuvoverolain muuttamisesta on sinänsä tosiaan varsin tekninen, niin kuin tässä mo-
neen otteeseen keskustelun aikana on mainittu. Mutta on kuitenkin hyvä, että tätä liiken-
teen verotukseen ja liikenteen maksuihin liittyvää keskustelua täällä eduskunnassa avoi-
mesti käydään. Liikenteen verotuksen yleinen keventäminen on mielestäni monen puolu-
een yhteinen toive, ja sitä myös valtiovarainministeri tässä äsken otti esille, että hallitus
mahdollisuuksien mukaan edesauttaa suomalaisten liikkumista. Se on toki tärkeää myös
elinkeinoelämän kannalta. Mutta korostan myös sitä, että valtiovarainvaliokunnan ja sen
13



Pöytäkirjan asiakohta PTK 61/2018 vp
verojaoston on nyt käytävä erityisen tarkasti tämän esityksen taloudelliset vaikutukset lä-
pi, ettei autoilijoihin kohdistuva vero- ja maksurasite vain nouse.

Arvoisa puhemies! Edustaja Hakkarainen otti tässä hieman aiemmin esille raskaasta lii-
kenteestä ja sen lisääntymisestä aiheutuvan tiestön voimakkaan kulumisen, mikä tietysti
edellyttää monelta osin perusparannustöitä eri puolilla Suomea olevassa tieverkostossa.
Haluaisin nyt kysyä valtiovarainministeriltä, miten hän suhtautuu hallitusohjelmassakin
muistaakseni kirjattuun asiaan, rekkaliikenteelle suunnatun raskaan liikenteen käyttömak-
sun käyttöönottoon, joka voitaisiin sitten suomalaisille kuljetusyrityksille kompensoida
erinäisin maksualennuksin.

15.01 Jari Myllykoski vas:  Arvoisa rouva puhemies! Edellä edustaja Savio veikin pu-
heenvuoron keskiöön. Nyt on ehkä helpompi vain kommentoida edustaja Hoskoselle. Vä-
lihuutoni tarkoitti sitä, että edustaja Hakkarainen täällä aiemmissa istunnoissa tyrmäsi sen,
että meidän vesikanavaliikennettämme voitaisiin kehittää.

Itse olen edustaja Hakkaraisen kanssa hieman eri mieltä, sillä kiireettömien kuljetusten
osalta kanavaliikenne on erittäin hyvä ja kannatettava asia. Se, minkä edustaja Hakkarai-
nen toi omassa puheenvuorossaan aiemmin esille purkamisesta ja lastauskustannuksista,
on varmasti totta, mutta ehkä se on sitä, että meillä teollisuudessa ei haluta omaisuuden,
joka on kuljetettavana, säilyvän pitkäänkään taseissa, vaan se nopeakiertoisuus on se tavoi-
te. Meidän pitäisi pystyä näkemään ja erottamaan nämä kaksi asiaa toisistaan. Kiireettö-
missä kuljetuksissa vesikanavisto olisi enemmän hyödynnettävissä. Parlamentaarinen lii-
kennetyöryhmä ei ottanut oikeastaan millään lailla huomioon sitä, että meillä on vesistö,
jota pitkin pystyttäisiin siirtämään kiireettömiä, raskaita kuljetuksia. [Olavi Ala-Nissilä: Ei
kiireettömiä ole!] — Edustaja Ala-Nissilä, kyllä meillä on kiireettömiä kuljetuksia, jos
vain niin halutaan nähdä. Ei meillä malmikaan kulje päivässä rikastamolta jalostamoon,
vaan kyllä siihen oma aikansa vaaditaan.

Mutta vielä kerran: En minä ainakaan ole tuomitsemassa tätä esitystä, vaan päinvastoin
se on tärkeä, mutta pitää huomioida, että autoilun kustannukset eivät saa nousta esteeksi
niin, että ihmisten töissäkäyminen tulee kalliimmaksi kuin sieltä saatu ansio. Meidän pitää
muistaa, että jos haluamme puuttua tähän kohtaanto-ongelmaan, kun emme me ole pysty-
neet verotuksellisesti kannustamaan siihen suuntaan, että ihmiset muuttaisivat työn peräs-
sä, niin ei ainakaan tehdä esteitä, ettei töissä käyminen olisi kannattavaa. Siinä mielessä pi-
tää olla tarkkana, että autoilun verotus ei työssä käyvää ihmistä kohtaan kallistu.

Puhemies Paula Risikko:  Edustaja Hakkarainen. — Sen jälkeen ministeri vastaa.

15.03 Teuvo Hakkarainen ps:  Arvoisa puhemies! Ihan tuohon Myllykosken komment-
tiin: Kiireettömiä kuljetuksia ei ole, mutta siellä on myös ympäristölainsäädäntö edessä.
Heinäkuun alkuun on niitten puitten oltava sieltä maastosta pois. Ei niitä voi järveenkään
laittaa lahoamaan ja sinne vettymään. Mihinkä ne laitetaan? Nyt tehtailla on ne ajat, myös
sahoilla, elikkä se puu siirtyy hyvin nopeasti sieltä kannolta sinne tehtaan siiloon. Elikkä
siinä on se ongelma. 

Ja kyllä minä luulisin, että markkinat vastaavat. Keitele—Päijänne-kanava on tehty ai-
kanaan — ei sieltä tikun tikkuakaan ole vielä uitettu. Jos se niin halpaa ja edullista olisi
taikka käytännössä toimivaa, niin varmasti niitä sieltä menisi. Minä en usko ennen kuin
minä näen semmoisen toimivan, järkevän systeemin tässä touhussa, tuossa kanavahom-
14



Pöytäkirjan asiakohta PTK 61/2018 vp
massa. Ehkä sitten, jos se Kymin kanava joskus toteutuisi, voisi olla jotakin mahdollisuut-
ta, mutta tämmöiset pikkureitit ja puulauttojen sullominen sinne, kyllä se on toivotonta tou-
hua.

Puhemies Paula Risikko:  Sitten ministeri Orpo, enintään 3 minuuttia paikalta.

15.05 Valtiovarainministeri Petteri Orpo:  Arvoisa puhemies! Ensinnäkin minusta
edustaja Myllykosken idea on tutkimuksen arvoinen: jos tuunaa autoaan vähäpäästöiseksi,
niin voisiko se näkyä myöskin siihen kohdistuvissa maksuissa. Itselläni on kokemusta nuo-
ruudesta Datsun 120A F-II:n tuunaamisesta, ja se ainakin motivoi minua, jos ei muuta, niin
opiskelemaan.

Mutta asiaan. Tässä on minusta käyty erinomaisen hyvää liikennepoliittista keskustelua
laajemminkin. Liikenne on aivan oleellinen osa Suomea, Suomen pärjäämistä, kilpailuky-
kyä, ihmisten arkea. Meillä on hyvin erilaisia tarpeita, ja meidän pitää pystyä liikennepo-
litiikalla huomioimaan alueiden erilaiset tarpeet, ihmisten erilaiset tarpeet. Jotakin muuttu-
vasta maailmasta kertoo se, että pääkaupunkiseudulla tämän päivän nuorista ikäluokista 30
prosenttia suorittaa ajokortin, eli aika suuri muutos. Samaan aikaan meillä on valtava tek-
nologiamuutos, jossa meille tulee koko ajan uutta teknologiaa, vähäpäästöisempiä autoja,
sähköautoja, biopolttoaineita ja niin edelleen. Tämä kehitys on ollut todella huimaa, ja us-
kon, että ilmastonmuutoksen vastainen työ entisestään vain kiihdyttää ja vauhdittaa tätä
uusien teknologien käyttöönottoa. Siksi liikennepolitiikkaa ja liikenteen verotusta pitää
katsoa kokonaisuutena.

Mielestäni silloin, kun tehdään tämäntyyppisiä muutoksia, on parempi pidättäytyä sillä
hetkellä siinä muutoksessa, tehdä tekninen muutos, mutta olette aivan oikeassa, arvon
edustajat, siinä, että liikenteen verotusta pitää miettiä kokonaisuutena, katsoa siinä ympä-
ristö- ja ilmastokysymykset, elinkeinopoliittiset kysymykset ja sitten sinne ihmisten ar-
keen liittyvät käytännön asiat aina siitä autoilun arkipäivän hinnasta lähtien. Tälle keskus-
telulle on varmasti nyt taas hyvää tilaa, kun aletaan lähestymään seuraavaa kautta ja eri
puolueissa mietitään pohjia tuleviin hallitusohjelmaneuvotteluihin.

Tosiaan tämä 2 miljoonaa tässä tulee. Vaikka tämä tekninen muutos osuu kymmeniin-
tuhansiin hankittaviin autoihin, tässä on kuitenkin pystytty rajaamaan aika pieneksi se,
minkä verran verotus tässä siirtymäajalla kiristyy. Minusta se ei ole niin suuri asia, ja vielä
palaan siihen, että jos verotaulukoihin nyt liittyy sellaista, joka ei ole teknisluontoista vaan
aiheuttaa kannustinongelmia, niihin voidaan yhdessä valiokunnan kanssa asiallisesti pala-
ta.

Vielä öljyn hinnan kehitykseen ja tähän julkisen talouden suunnitelman kirjaukseen,
josta edustaja Tavio vielä uudelleen puhui. Todella on niin, että mikäli hinta nousee yli 80
dollarin, niin silloin hallitus tarkastelee näitä verotusratkaisuja uudelleen. Sen pystyn lu-
paamaan, että varmasti tarkastellaan ja sitten katsotaan kokonaisuutta. Mutta se tärkeä ta-
voite on, että polttoaineen hinta ei liian korkeaksi nouse. Koska sillä on merkitystä myös-
kin työllisyyden kannalta ja ihmisten ostovoiman kannalta, se pitää kyllä ihan vakavasti ot-
taa.

Puhemies Paula Risikko:  Edustaja Hoskonen vielä ehtii tämän tunnin puitteissa. Jos tu-
lee lisää puheenvuoropyyntöjä, niin keskustelu siirtyy sitten tuonne iltaan, myöhempään,
koska tunti on nyt kulunut.
15



Pöytäkirjan asiakohta PTK 61/2018 vp
15.08 Hannu Hoskonen kesk:  Arvoisa rouva puhemies! Lyhyesti vain tästä vesiteiden
käytöstä, mistä edustaja Hakkarainen äsken sanoi, että se ei tule ikinä pelaamaan, tai millä
termillä hän sitä kuvasikaan. Joka tapauksessa ei tietenkään mikään kanava, jos rakenne-
taan yksi kanava jonnekin, auta mitään. Koko verkonhan pitää olla kunnossa. Jos me ra-
kennamme keskelle korpea moottoritien pätkän, yhden pätkän moottoritietä, niin mitä
semmoisella tekee, kun se ei liity mihinkään liikenneverkkoon?

Suomalainen metsäyhtiö UPM, joka omistaa yhden maailman suurimmista sellutehtais-
ta Uruguayn Fray Bentosissa, tuottaa yli miljoona tonnia sellua per vuosi. Millä se aika pit-
kälti kuljettaa maailmanmarkkinoille sieltä joenvarresta raaka-aineen? Jokea pitkin proo-
muilla ja laivoilla sinne tehtaalle, ja siitä menee sitten laivoilla valmis tuote merenrantaan,
jossa se lyödään valtamerilaivoihin ja tuodaan Eurooppaan valtameren yli. Elikkä UPM...
[Teuvo Hakkaraisen välihuuto] — Mitä tulee jokien jäätymiseen, nykyisellä tekniikalla
Suomessa nämä järvien jäät, mitä on, ovat paperia. Niillä ei ole mitään merkitystä enää.
Nykytekniikka hoitaa sen. On turha puhua jäistä, kun ne eivät ole mikään ongelma. Se on
tekosyy. — Mutta katsokaa, minkä takia UPM:n kannattaa nimenomaan panostaa vesireit-
tien käyttöön Uruguayssa muttei Suomessa, vaikka meillä on paljon paremmat vesireitit
täällä kuin siellä. Siellä on yksi vaivainen joki, mitä pitkin ne kulkevat. Suomessa 85 pro-
senttia metsäteollisuuden raaka-ainevarannosta on sisävesireittien varrella. Toivon näihin
keskusteluihin lisää realiteettia.

Keskustelu päättyi.

Asia lähetettiin valtiovarainvaliokuntaan.
16


	3
	14.11
	14.15
	14.16
	14.17
	14.18
	14.19
	14.20
	14.21
	14.23
	14.24
	14.25
	14.26
	14.27
	14.28
	14.29
	14.30
	14.32
	14.32
	14.36
	14.38
	14.40
	14.42
	14.44
	14.46
	14.49
	14.52
	14.53
	14.56
	14.58
	14.59
	15.01
	15.03
	15.05
	15.08


