















































DEM14A5.tmp.xml


Pöytäkirjan asiakohta PTK 106/2017 vp
Pöytäkirjan asiakohta 

PTK 106/2017 vp

Täysistunto

Keskiviikko 18.10.2017 klo 14.00—16.45

5. Hallituksen esitys eduskunnalle laeiksi rakennuksen energiatodistuksesta annetun lain ja 
rakennusten energiatodistustietojärjestelmästä annetun lain 3 ja 5 §:n muuttamisesta

Hallituksen esitys HE 86/2017 vp
Valiokunnan mietintö YmVM 12/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on ympäristövaliokunnan mietintö YmVM 12/2017 vp.
Nyt päätetään lakiehdotusten sisällöstä.

Keskustelu

16.21 Pia Viitanen sd: Arvoisa herra puhemies! Halusin käyttää tässä puheenvuoron,
koska asia on minulle pitkältä ajalta tuttu ja sillä tavalla lähellä sydäntä, että aikanaan mi-
nisterinä toimiessani tuli Omakotiliiton hyvin arvokas kansalaisaloite omakotitaloja kos-
kevasta energiatodistuksesta, sen kehittämisestä ja parantamisesta, koska — ymmärrän —
hyvin oikeutetusti moni kansalainen ja omakotiasuja näki ja näkee edelleen tilanteen sel-
laisena, että itse todistuksesta ja sen vaikeaselkoisuudesta ja muusta on enemmän haittaa
kuin todellisia, sinänsä tarkoitusperältään hyviä hyötyjä, mitä sillä tavoitellaan. Mielestäni
se oli ihan oikea ja tärkeä asia, että tämä kansalaisaloite silloin tuli, ja tuolloinhan ministe-
rinä halusin ottaa sellaista kantaa, että jos joskus on jotain säädetty mutta on koettu, että pa-
rantamisen varaa on, niin silloin voi lähteä myös parantamaan. Halusin ottaa vähän koppia
siitä ja tein aloitteen, että mikäli eduskunta niin haluaa, olen valmis toimimaan sen puoles-
ta, että ensinnäkin Euroopan unionissa tätä direktiiviä näin normien purun hengessä, puhe-
mies, muutettaisiin siten, että Suomessa voitaisiin palata sille linjalle, mikä Suomella aika-
naan oli — oliko se vuonna 98, kun tämä direktiivi ensimmäistä kertaa laadittiin. Suomi
silloin halusi, että energiatodistukset olisivat pientaloille vapaaehtoisia. Pitkään pyrimme
siihen, kunnes sitten EU:sta tuli senkaltaista säätelyä, että tähän oli pakko mennä. Mutta
koska myös EU:ssa on ollut tämä norminpurkuhenki, niin mielestäni siihen sopisi erin-
omaisesti se, että Suomi vahvasti ajaisi nyt sitä, että Suomella olisi mahdollisuus tämä va-
paaehtoinen energiatodistus saada voimaan vanhojen pientalojen osalta. Ja tällöin, puhe-
mies... [Puhemies koputtaa] — Tulen hetkeksi sinne, saan tämän...

Toinen varapuhemies Arto Satonen: Puheenvuoroa voi jatkaa puhujapöntöstä. [Puhuja
siirtyy puhujakorokkeelle]

Tällöin jo, puhemies, silloiselta komissaarilta tuli kirjeeseeni vastaus, että kyllä tätä RE-
FIT-hanketta EU:ssa on vireillä ja seuraavassa listauksessa sitten katsomme ja palaamme
 Tarkistettu
4.1



Pöytäkirjan asiakohta PTK 106/2017 vp
asiaan. Ikään kuin sellaista tietynlaista myötäkarvaakin sieltä jo tuli. Asia on sen jälkeen
jäänyt seuraavan hallituksen haltuun, ja minusta edelleen, puhemies, olisi hyvin tärkeää
kysyä, missä tämän asian kanssa mennään. Minusta se on erinomaisen tärkeää, koska koko
eduskuntahan silloin yhtyi tähän ajatukseen. Se oli koko eduskunnan tahto ympäristövalio-
kunnan käsittelyn jälkeen, että näin kävisi, ja siksi haluaisin, että nykyhallituksella ja mi-
nisterillä olisi myös tätä intoa, koska tiedän, että siellähän koko ajan tämä kyseinenkin di-
rektiivi elää ja Suomi pystyy siihen vaikuttamaan. Siksi olen pitänyt tätä tärkeänä.

Ja mehän näimme täällä viime syksynä varsin kummallisen näytelmän, puhemies, sen
suhteen, että kun nyt Suomessakin alettiin puhua ja on puhuttu pitkään, itse asiassa useita
vuosia, ikään kuin turhan normiston purkamisesta myös kotimaassa, niin kun puhutaan
näin, niin sitten tapahtui niin, että hallitus jostain kumman syystä ei suinkaan liikkunut sii-
hen suuntaan, että vanhojen omakotitalojen osalta tulisi vapaaehtoinen energiatodistus,
vaan kävikin päinvastoin, että pistettiin jo autotallitkin energiatodistuksen piiriin. Tätä me
kyllä kovasti hämmästelimme SDP:ssä, että miksi tähän suuntaan liikuttiin, koska nythän
olisi ollut oikea aika tietenkin puuttua siellä EU:n suunnassa siihen, että onko tämä direk-
tiivi kuitenkin sellainen, jota pitää mielestämme muuttaa.

Puhemies! En tässä yhteydessä halua muuta kuin ikään kuin kuitata viestinä hallituksel-
le sen, että edelleen tämä asia on minusta ajankohtainen ja edelleen myös kansallisessa to-
distuksessa on kehittämisen varaa. Tuolloinhan eduskunta teki myös toisen ponnen, jossa
se edellytti, että kansallista lainsäädäntöä korjataan tehokkaammaksi, sanotaanko, läpinä-
kyvämmäksi, ymmärrettävämmäksi ja sillä tavalla myös näitä hankalia kertoimia, jotka ei-
vät aina anna ihan todellista kuvaa, muutetaan — ja olen vähän saanut sellaista käsitystä,
että vielä tämä ei ole suinkaan sellaisessa vaiheessa kuin pitäisi. Omakotiliitolta esimerkik-
si olen kuullut terveisiä, että vielä tarvitsisi paljon toimia tehdä, jotta tähän tavoitteeseen
päästäisiin, ja haluan myös sitä tässä puheenvuorossa korostaa.

16.27 Martti Mölsä si: Arvoisa puhemies! Aluksi vanha sanonta: "Missä EU, siellä on-
gelma." Jälleen energiatodistuslainsäädäntö joudutaan muuttamaan. Tämäkin muutos joh-
tuu EU:sta. Komissio katsoo, että Suomi sallii liikaa poikkeuksia eli helpotuksia kansalli-
sella tasolla. Nyt energiatodistusten piiriin lisätään kasvihuoneet ja väestönsuojat. Loma-
asunnot ja puolustushallinnon käytössä olevat rakennukset olisivat edelleen todistuksista
vapaat.

Edellä todetuille muutoksille emme mahda mitään. Mutta mitä tulee tähän lakiehdotuk-
seen — näihin terminologisiin muutoksiin, joilla parannetaan ymmärrettävyyttä — niin
mielestäni siinä mennään hieman metsään, kun käsite "laskennallinen kokonaisenergian-
kulutus" muutetaan muotoon "vakioituun käyttöön perustuva kulutus". Tämä johdattelee
ajatukset liian lähelle termiä "toteutunut energiankulutus", joka erikseen tietenkin joudu-
taan ilmoittamaan ja antamaan energiatodistuksessa.

Mitä tulee tässä aikaisemmin edustaja Viitasen toteamaan, niin hänen piti ministeriaika-
naan hoitaa välittömästi tämä. Lupasitte silloin, että kansalaisaloitteen pohjalta te hoidatte
välittömästi tämän asian kuntoon, että omakotitalot tulisivat tähän vapaaehtoisesti. Miksi
ette hoitanut asiaa silloin? Nyt te arvostelette taas, mutta jätitte asian hoitamatta.

16.28 Pia Viitanen sd (vastauspuheenvuoro): Arvoisa puhemies! Minulla oli silloin kyllä
aika vahva vuoropuhelu eduskunnan kanssa, ja uskon, että ainakin ne edustajat, jotka seu-
rasivat tilannetta, tiesivät koko ajan, missä mennään, ja ympäristövaliokunnassakin kävin
2



Pöytäkirjan asiakohta PTK 106/2017 vp
kuultavana asian suhteen. Sen ajan, minkä olin siinä ministerinä tämän kansalaisaloitteen
jälkeen, käytin aktiivisesti EU:hun kirjelmöiden saaden sieltä vastauksen, jossa viitattiin
tulevaan aikaan, ja siinä välillä hallitus vaihtui. Ja nyt sitten tämä tuleva aika, jolloin sitten
tähän direktiivin evaluointiin ja muuhun siellä EU:ssa ollaan puututtu, ei ole ollut enää mi-
nun vastuullani. Minä en voi koko EU:n aikataulua muuttaa, mutta pystyn kyllä sen asen-
teen ottamaan — toisin kuin tässä edustaja Mölsä edellä, kun pitää sanoa, että kyllä vain
tämä johtuu EU:sta ja mitään ei ole tehtävissä — että kyllä on ainakin oltava aktiivisuutta
ja on yritettävä. Silloin, arvoisa puhemies — voitte lukea koska tahansa pöytäkirjoista —
nimenomaan sanoin eduskunnan edessä, että ei ole selvää, että tuosta vain sormia napsaut-
tamalla EU suostuu vaatimuksiimme, mutta yrittänyttä ei laiteta. Aina pitää yrittää.

Myös kotimaisen lainsäädännön valmistelun käynnistin. Perustin työryhmän, jossa
muun muassa Omakotiliitto oli edustajana, [Puhemies koputtaa] ja linjasin jatkotyön ni-
menomaan näiden mallien pohjalta seuraavalle hallitukselle pohjaksi.

16.29 Ari Torniainen kesk: Arvoisa puhemies! Olen edustaja Viitasen kanssa siitä sa-
maa mieltä, että aina kannattaa ja pitää yrittää myöskin vaikuttaa EU:hun, ettei EU säätäisi
meille tiettyjä pakotteita tänne Suomeen. Tämäkin lakiesitys, mikä meillä nyt on, tulee sii-
tä, että Euroopan komissio on antanut Suomelle virallisen huomautuksen rakennusten
energiatehokkuusdirektiivin toimeenpanosta. Elikkä nyt täytetään sitä, mitä EU:sta on
meiltä vaadittu, elikkä kasvihuoneiden, väestönsuojien ja eräiden muiden rakennusten eh-
dotetaan tulevan energiatodistusmenettelyn piiriin. Käytännössä tämä ei kuitenkaan vaiku-
ta meillä juuri ollenkaan, koska kasvihuoneet voidaan katsoa muunlaisiksi rakennuksiksi ja
ne eivät tarvitse sitten niitä energiatodistuksia. Samoin myöskin pääosin meillä väestön-
suojat, kun ne ovat esimerkiksi kerrostaloissa, ovat energiatodistuksen piirissä jo nyt tällä
hetkellä. Itse olen kyllä samaa mieltä siitä, että meillä tulisi myöskin vanhat asuinraken-
nukset, asuintalot saada sellaisiksi, etteivät ne olisi energiatodistuksen piirissä. Sitä tulisi
varmaan meidän kaikkien viedä myöskin suomalaisten meppien tietoisuuteen, että he siel-
lä EU:ssa ajaisivat tätä asiaa. Itse olen samaa mieltä.

Sitten mitä tulee itse energiatodistukseen, olen sitä mieltä, että sitä tulisi edelleen kehit-
tää, että siitä saisi enemmän tietoa kuin mitä tänä päivänä siitä saa. Esimerkiksi kun ener-
giatodistukseen määritellään E-luku, niin meillä energiatodistus on voimassa kymmenen
vuotta ja sinä aikana tulee jo käytännössä kolme erilaista laskentatapaa sille E-luvulle, jol-
loin ei pysty enää katsomaan, mikä on se oikea ja todellinen siinä. Että pitäisi myöskin kat-
soa, mitä ovat ne todelliset kulutukset siellä rakennuksissa, miten ne on rakennettu — ei
pelkästään sitä teoreettista lukua, niin kuin tähän asti pääosin on katsottu. Itse kylläkin, jos
lähtisin ostamaan omakotitaloa, [Puhemies koputtaa] katsoisin, miten se on rakennettu,
minkälaisilla piirustuksilla ja miten sitä käytetään.

16.31 Hannu Hoskonen kesk: Arvoisa herra puhemies! Tämä nyt esillä oleva hallituksen
esitys ja siitä tullut ympäristövaliokunnan mietintö osoittavat sen kyllä, että tämä energia-
todistushomma ei mielestäni kaikilta osin ole järkevä. Se, että sinne tulee nyt lisää kasvi-
huoneet ja väestönsuojat, ei varmaan tämän maailman juoksussa paljon yhtään minnekään
päin heitä näitä asioita, ei parempaan eikä huonompaan suuntaan. Turhaa byrokratiaa luo-
daan, tietysti se on tässä se suurin ajatus ehkä.

Todellakin minun mielestäni vanhojen omakotitalojen energiatodistukset ovat kanssa
ihan turhanaikaisia, koska kuitenkinhan on asia niin, että merkitystähän on vain sillä, mi-
3



Pöytäkirjan asiakohta PTK 106/2017 vp
ten paljon se vanha omakotitalo energiaa oikeasti kuluttaa. Sähkön kulutus on maailman
helpoin asia mitata, saa vuosittain sähköyhtiöltä raportin kilowatin tarkkuudella, paljonko
on sähköä mennyt, ja sitten tietää, lämmittääkö puulla vai maalämmöllä vai millä, sieltä
myös kustannukset.

Minusta Euroopan unioninkin olisi kyllä hyvä joskus pysähtyä miettimään, mitä ne oi-
keat asiat ovat, ja tämmöinen turha teoretisointi jättää pois. Murheellisena olen seurannut
vain tämän Euroopan unionin tekemisiä ja meidän suomalaisten tekemisiä tässä maankäyt-
tödirektiiviasiassa ja samoin myös uusiutuvan energian direktiiviasiassa. Siellä kyllä ne
palkitaan, jotka ovat metsänsä jo hakanneet ja kivihiiltä käyttävät, ja niitä rangaistaan, joil-
la uusiutuva metsä kasvaa hurjaa vauhtia. Kun tällä tavalla asioita hoidetaan yleensä Eu-
roopassa, niin ei siinä kyllä luottamus tämmöistä yhteistä hyvää kohtaan paljon kasva, kun
niitä, jotka tekevät asiansa hyvin, rangaistaan ja ne, jotka niin sanotusti ovat pelinsä jo pe-
lanneet ja metsänsä esimerkiksi tässä tapauksessa nurin hakanneet, palkitaan. Kun tällä
keinoin asioita hoidetaan, niin kyllä siinä pikkuhiljaa jonain päivänä jäsenmaillekin tulee
mieleen, että onko tässä mitään järkeä.

16.33 Pia Viitanen sd: Arvoisa puhemies! Periaatteiltaan kaksi edellistä puheenvuoroa
olivat minusta tärkeitä siksi, koska ne antoivat vahvistusta sille samalle ajatukselle, mikä
minulla on, että edelleen kannattaa EU:hun vaikuttaa ja että toisaalta sisällöllisesti tämä
asia ei kerta kaikkiaan ole vielä kunnossa. Mielestäni olisi hyvin viisasta kuunnella tässä
kansallisen mallin valmistelussa nyt esimerkiksi sitä Omakotiliittoa, koska siellä on paljon
asiantuntemusta ja tietämystä ja taitamusta, ja muutenkin kansalaisaloitteen hengessä mi-
nusta on hyvä näissä asioissa edetä.

Eli asiat eivät ole vielä kunnossa, ja siksipä myös pidän näitä edellisiä puheenvuoroja
hyvin tärkeinä, puhemies, koska te tulette hallituspuolueesta ja, kuinka ollakaan, ministeri
Tiilikainen on nyt näiden asioiden päällä, joten kerrottehan nämä terveiset myös hänelle,
sekä sen EU:n suhteen että tämän energiatodistuksen sisällön suhteen, koska nyt olisi mah-
dollisuus todellakin toimia. Minä olen sitä seurannut jonkin verran, että siellähän on erilai-
sia luonnoksia lausunnoilla ja muita, mutta siinä vaiheessa, kun sitten — toivottavasti pian
— nämä korjausehdotukset tuodaan, toivon, että siinä sitten huomioidaan myös tämä pa-
laute vahvasti.

16.34 Riitta Myller sd: Arvoisa puhemies! Kun tämä asia edellisen kerran oli täällä edus-
kunnassa käsittelyssä — jolloin siis lisättiin muun muassa nämä nyt esille tulleet autotallit
energiatodistusmenettelyn piiriin — silloin sosiaalidemokraatit jättivät vastalauseen, jossa
todettiin, että Suomen pitää olla aktiivinen ja selvittää, milloin tätä asiaa käsitellään Euroo-
pan unionin tasolla sillä tavalla, että siihen näitä muutoksia voidaan aikaansaada.

Mutta kiinnittäisin huomiota siihen, että tässähän on kysymys siitä, että komissio tekee
omaa työtään tällä hetkellä. Komission tehtävänä on valvoa, että jäsenmaissa viedään kan-
salliseen lainsäädäntöön Euroopan parlamentin ja neuvoston yhdessä hyväksymä lainsää-
däntö. En malta olla tässä sanomatta sitä, että Suomen pitäisi olla entistä aktiivisempi sil-
loin, kun lainsäädäntöä tehdään. Tämä tarkoittaa aktiivisuutta ministerineuvostossa ja ak-
tiivisuutta Euroopan parlamentissa, koska molemmissa lainsäädäntöä tehdään.

Suomella on joskus sellainen asenne ollut, kun esimerkiksi energiatehokkuudesta Eu-
roopan tasolla päätetään, että meillä on kaikki hyvin, mitään ei tarvitse tehdä. Tämä ei
edesauta sitä, että me löytäisimme meille mielekkäitä ja järkeviä tapoja sisällytettäväksi
4



Pöytäkirjan asiakohta PTK 106/2017 vp
tänne eurooppalaiseen yhteiseen lainsäädäntöön. Kukaan ei niitä meidän puolestamme tee,
jos me emme niitä itse aktiivisesti sinne esitä, joten kyllä meidän täytyy katsoa myös pei-
liin silloin, kun moitimme komissiota siitä, että se suorittaa omia tehtäviään.

16.36 Ari Torniainen kesk: Arvoisa puhemies! On hyvä kuulla, että me olemme tässä sa-
lissa nyt, ketkä ovat vielä täällä paikalla, samaa mieltä siitä, että Suomen tulee aktiivisesti
vaikuttaa myöskin EU:ssa tapahtuvaan päätöksentekoon ja viedä niitä viestejä, nimen-
omaan myöskin meidän mepeille, miten täällä Suomessa toimitaan. Me olemme hyvin eri-
laisessa tilanteessa kuin esimerkiksi Keski-Euroopassa, vaikkapa ilmasto-olosuhteiden ta-
kia, nimenomaan asuntotuotannossa ja rakentamisessa ja myöskin asumisessa.

Edustaja Viitanen totesi, että Omakotiliitolla on erittäin hyviä näkemyksiä energiatodis-
tukseen liittyvissä asioissa. Olen ihan samaa mieltä siitä asiasta, ja aivan varmasti myöskin
ministeri Tiilikainen on tietoinen näistä asioista. Kun sitten kehitetään tätä energiatodistus-
järjestelmää meillä, se on hyvä asia, että siinä otettaisiin myöskin digitalisaatio huomioon,
sillä tulevaisuudessa nimenomaan älylaitteiden ja älykkään sähköverkkojärjestelmän ke-
hittyminen mahdollistaa meillä kysyntäjoustoon perustuvien ratkaisujen yleistymisen ja
niin poispäin. Mutta ei pelkästään se, mitä se tulevaisuudessa on, vaan myöskin mitä ra-
kennukset ovat tänä päivänä, tulee huomioida. Energiatodistushan sisältää myös säästö-
suosituksia, joiden avulla rakennuksen energiatehokkuutta voi parantaa. Se on hyvä asia.
Itse toivon, että energiatodistus ei ole liian monimutkainen asia vaan siinä annetaan nimen-
omaan käytännönläheistä tietoa niille asukkaille, jotka sitä tarvitsevat. Tosiasiahan on, että
energiatodistusta tarvitaan ainoastaan siinä vaiheessa, jos asuntoa lähtee myymään tai
vuokraamaan. Sekin on huomattava. Ja kyllä, niin kuin sanoin, silloin kun ostaja lähtee sitä
asuntoa tai taloa hankkimaan, hän tarvitsee nimenomaan tietoa, mitä se asunto sisältää, mi-
ten sitä käytetään ja mitkä ovat [Puhemies koputtaa] sen kulutukset. Se on tärkeintä.

16.38 Hannu Hoskonen kesk: Arvoisa herra puhemies! Vielä tästä energiatodistuksesta
se, että varmaan oma merkityksensä silläkin on, mutta kun katsoo tätä tapaa, millä se on
Suomessa toteutettu ja mihin Euroopan unioni meitä velvoittaa, olisin suonut kyllä siinä
olevan vähän enemmän maalaisjärkeä, koska todellakin se palvelee tämmöisiä teoreettisia
lukuja eikä sitten kuvaa esimerkiksi vanhojen omakotitalojen osalta todellista tilannetta.
Siinä on sinänsä aivan valtava ristiriita, se on ihan kamala ristiriita.

Mitä Omakotiliitto on tästä asiasta lausunut? Olen samaa mieltä, että siellä on järkeviä
sanoja, mutta kun katsoo sitten tätä eurooppalaista päätöksentekoa muutenkin, niin kyllä
välillä tulee mieleen, että olisiko meillä ihan oikeasti, sanotaan vaikka uusiutuvan energian
tapauksissa, syytä käydä vähän syvempää keskustelua siitä, että vihdoin ja viimein pääsi-
simme jonain päivänä sille tasolle, että Euroopan unionissa käsiteltäisiin vain isoja, isoja
asioita ja tällaiset pienet nippelijutut, esimerkiksi energiatodistushomma, jäisivät ihan
taka-alalle.

Katsokaapa, mikä meidän tämän päivän rakennusten ongelma tässä maassa on. Eilispäi-
vänä saimme lehdistä lukea, että Jätkäsaareen rakennettavissa uusissa taloissa on nyt jo ve-
sivahinkoja. Onko sitten huolimaton työ, väärät materiaalit vai mikä siinä on se syy ollut,
mutta joka tapauksessa sutta ja sekundaa syntyy ja me kiistelemme täällä, onko joku ener-
giatodistus ajan tasalla vaiko ei [Pia Viitasen välihuuto] — anteeksi, keskustelemme, kii-
toksia edustaja Viitanen, me siitä keskustelemme täällä — ja tosiasiassa ne ongelmat ovat
jossakin ihan muualla. Alkaa olla puolet koulutaloista homeessa ja jotakin muuta ongel-
5



Pöytäkirjan asiakohta PTK 106/2017 vp
maa lapsille tulee, kun käyvät koulua, joten eiköhän tässä olisi pikkuhiljaa aika tulla jär-
kiinsä Euroopan unionissakin, että saataisiin ihan oikeita asioita päätettyä ja lopetettaisiin
tämmöinen turhanaikainen byrokratian viljely, joka ei varmasti johda mihinkään muuhun
kuin kasvaviin kustannuksiin.

16.41 Martti Mölsä si: Arvoisa puhemies! Alun perin energiatehokkuusdirektiivistä läh-
dettiin johtamaan tätä energiatodistuslakia, ja tietenkin tarkoitus oli hyvä silloin. Vertailta-
vuus oli kautta Suomen sellainen, että otettiin Helsinki tai Utsjoki, niin aina ainakin tiedet-
tiin, kuinka paljon se omakotitalo kuluttaa energiaa, ja siitä pystyttiin päättelemään tehok-
kuus, ja sitten siitä johdettiin myös korjaustoimenpiteitä ja ymmärrettiin sitten, että niillä
tullaan saavuttamaan jotain.

Mutta lakia muutettiin 2013, ja silloin tulivat mukaan nämä muotokertoimet, eli puhut-
tiin poliittisesta ohjauksesta, ja se vei tämän lain tarkoituksen siihen suuntaan, että enää
vertailtavuutta ei ole, ja sitten ovat ne myöhemmät muutokset, koko ajan muutetaan lakeja
ja tehdään muutoksia, ja ne johtavat siihen, että näitä ei voida enää tasapuolisesti verrata.
Siinä on tämä tämänhetkinen ongelma, ja tällä on romutettu koko hyvä ajatus, mitä alun pe-
rin on ollut.

Eli sitten tämä lopputulos tässä on, että EU:sta meitä ohjaillaan ja tällä energiatodistuk-
sella nyt ei enää oikeastaan ole mitään merkitystä.

16.41 Pia Viitanen sd: Itse asiassa en sitä lähde tässä käymään kovin pitkälti läpi, mutta
kannattaa jossain vaiheessa tutustua juuri siihen mielenkiintoiseen historiaan, mikä lähtee
EU:sta ja näiden direktiivien vaatimuksista ja aikanaan Suomen vaateista niissä. Kuten jo
kerroin, silloin ihan lähtömetreillä Suomi pitkään yritti saada näitä vanhoja omakotitaloja
vapaaehtoiseksi, ennen pitkää hävisi sen taistelun ja ne tulivat. Välillä sitten direktiiviä
jopa muutettiin: siinä ei ollut alun perin esimerkiksi tätä muotokerrointa, joka nyt on mie-
lestäni ihan juuri se ongelma. [Martti Mölsän välihuuto] — Me emme muuten aja. Tarkis-
tin senkin aikanaan, miten se tuli. Eduskunta muuten ei antanut silloin siitä edes kovin ris-
tiriitaisia terveisiä ministerille, ja muistaakseni taisi olla Pekkarinen, joka silloin kävi kuit-
taamassa aikanaan Euroopan unionin ministerineuvostossa tämän muutoksen siihen direk-
tiiviin, joka ikään kuin edellytti näitä muotokertoimia.

Kuten sanottu, tässä on pitkä ja mielenkiintoinen historia, siihen kannattaa tutustua,
mutta mielestäni nimenomaan, koska ei se syy ole mihinkään kadonnut, miksi Suomi sil-
loin näin halusi alkuperäisessä tavoitteessaan, niin koska EU nyt kuitenkin höllentää itse
monessa asiassa käytäntöjään ja puhuu REFIT-hengestä ja normien purusta ja muusta, sik-
si jos koska nämä viimeisimmät muutama vuosi olisivat olleet se paikka, milloin olisi pi-
tänyt EU:hun vaikuttaa, jotta nämä direktiivit muuttuisivat. Siksi mielestäni — korostan
edelleen sitä — periksi ei tulisi antaa, ja siksi aina on uskottava siihen, että vaikka reitti voi-
si olla pitkä, hankala ja monimutkainen, niin siitä huolimatta jaksaisimme yrittää myös näi-
tä reittejä.

16.43 Ari Torniainen kesk: Arvoisa puhemies! Haluan painottaa sitä vielä tähän keskus-
telun lopuksi, että tämä ympäristövaliokunnan mietintö on yksimielinen nimenomaan tä-
hän hallituksen esitykseen, että tällä tavalla tulee edetä, tämä lakiesitys viedä eteenpäin.

Mutta haluan puuttua siihen, minkä erinomaisen asian otti edustaja Hoskonen esille ni-
menomaan: kun me puhumme ja laadimme energiatodistuksia, niin ovatko ne aivan vält-
6



Pöytäkirjan asiakohta PTK 106/2017 vp
tämättömiä sitten, mitä niistä nyt tänä päivänä saa sitä tietoa. Omasta mielestäni niiden tu-
lisi olla informatiivisempia, nimenomaan siihen käyttäjälähtöisyyteen perustuvia tietoja
siinä. Meillä on varmasti rakennuksissa nimenomaan paljon muitakin isompia ongelmia
kuin se energiatodistus itsessään. Nimenomaan sisäilmaongelmien ratkaisemiseksi raken-
nuksissa, mihin edustaja Hoskonen viittasi, tulisi käyttää enemmän aikaa, että niistä pääs-
tään eroon, että asunnot, talot, oppilaitokset ynnä muut ovat terveellisiä olla ja työskennel-
lä. Se olisi tärkeä asia myöskin tulevaisuudessa.

Yleiskeskustelu päättyi.

Eduskunta hyväksyi hallituksen esitykseen HE 86/2017 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
7


