















































DEMCA8.tmp.xml


Pöytäkirjan asiakohta PTK 42/2018 vp

 Tarkistettu
4.1

Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

2.4. Suullinen kysymys toimenpiteistä nuorten työllistämiseksi (Tiina Elovaara sin)
Suullinen kysymys SKT 59/2018 vp

Suullinen kyselytunti

Puhemies Paula Risikko: Otetaan vielä ne kolme kysymystä, jotka tällä ovat tarjolla, elik-
kä edustajat Elovaara, Vahasalo ja Ala-Nissilä. — Edustaja Elovaara.

Keskustelu

16.56 Tiina Elovaara sin:  Arvoisa puhemies! Olen syntynyt vuonna 86. Moni ikäiseni
kärsi ensin lamasta 90-luvulla, olemme laman lapsia. Nyt olemme noin 30-vuotiaita. Et-
simme paikkaamme yhteiskunnassa ja työelämässä. [Vasemmalta: Eikö teillä ole jo paik-
ka?] Lukujen mukaan 25—34-vuotiaat nuoret eivät ole työllistyneet niin hyvin kuin muut
tässä talouskasvussa.

Työpaikkoja on syntynyt lähes 100 000 tällä hallituskaudella. Mutta entä ikäiseni ja ne
nuoret, jotka haluavat kiinnittyä työelämään, perustaa perheen tai suunnitella eteenpäin?
Miten hallitus voi auttaa meitä löytämään työpaikan, ja onko joitain helpotuksia ja kohden-
nuksia meidän ikäisillemme tehty?

16.57 Työministeri Jari Lindström (vastauspuheenvuoro):  Arvoisa rouva puhemies!
Erittäin ajankohtainen kysymys. Minä olin maanantaina ja tiistaina Kroatiassa valmistau-
tumassa siihen, kun Suomi vuonna 2019, seuraava hallitus siis, on EU-puheenjohtaja. Pyy-
dettiin teemoja, mitä Suomi haluaa nostaa esille. Yksi teema oli nämä niin sanotut NEET-
nuoret: nuoret, jotka putoavat koulutuksen, tämmöisen työelämän, kaiken ulkopuolelle.
Tähän on tietysti hallitus tehnyt toimenpiteitä. Ihan muutama: Työelämälähtöistä koulutus-
ta ollaan lisäämässä, opiskelua työttömyysturvalla, joka on siis kohta esittelyssä, kuuden
kuukauden ajan alle 25-vuotiaille. Ohjaamo-toiminnan vakiinnuttaminen on erittäin tär-
keää ja se päätös, että työttömyysturvan käyttöalan laajentaminen ja sen jatkaminen myös
palkkatukeen edelleen jatkuu. Paljon on tehty toimia. Mutta totta kai tässä noususuhdan-
teessa tämä on se ikäryhmä, jonka työllisyysaste ei nouse siihen tahtiin. Sen takia hallitus
etsii lisää keinoja, jotta nämä ihmiset pääsisivät työelämään.

Kysymyksen käsittely päättyi.


	2.4
	16.56
	16.57


