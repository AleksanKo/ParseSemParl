















































DEMA9F4.tmp.xml


Pöytäkirjan asiakohta PTK 174/2018 vp
Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

4. Hallituksen esitys eduskunnalle laiksi kaivoslain 32 ja 34 §:n muuttamisesta
Hallituksen esitys HE 293/2018 vp
Valiokunnan mietintö TaVM 40/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.11 Lauri Ihalainen sd: Arvoisa puhemies! Esitän vastalauseen mukaisin perustein täl-
lä kertaa lakiesityksen hylkäämistä ja samalla vastalauseessa esitetyn lausuman hyväksy-
mistä eduskunnan päätökseksi.

13.12 Silvia Modig vas: Arvoisa rouva puhemies! Kannatan edustaja Ihalaisen esitystä. 
Nämä pykäläthän kannattaisi hylätä kokonaan ja lausuman mukaisesti ryhtyä kaivoslain

kokonaisarviointiin. Ei kannata tehdä nyt tämmöisiä yksittäisiä pykälämuutoksia, koska
pitäisi kaivoslaki ottaa kokonaisuudessaan tarkasteluun, niin kuin eduskunta edellytti
CETA-sopimusta käsiteltäessä.

Tämä ehdotus näiden kahden pykälän muuttamiseksi oli kyllä poikkeuksellisen huonos-
ti valmisteltu. Se on jopa keskenänsä ristiriitainen ja siten harhaanjohtava. Näitten pykäli-
en ongelma on se, että ne heikentävät ympäristövaikutusten arviointia. Yva- ja Natura-ar-
vioita voidaan näitten pohjalta toimittaa vasta sitten kun lupahakemus on jo jätetty, mutta
koko ympäristövaikutusten arvioinnin ideahan on se, että saadaan tietoa siitä, mikä toteut-
tamistapa olisi ympäristön kannalta parempi. Nyt jos nämä pykälät hyväksytään, niin se to-
teuttamistapa on käytännössä jo valittu ennen kuin ympäristöarviointi on suoritettu lop-
puun ja lisätty jo aiemmin jätettyyn lupahakemukseen.

Ympäristövaikutusten arviointi on myös siinä mielessä olennainen, että se on ensimmäi-
nen kohta, jossa alueen asukkaille tarjoutuu mahdollisuus ottaa kantaa kyseiseen hankkee-
seen, eli asukkaiden vaikutusmahdollisuuksia heikennetään entisestään, kun kaivoslakia
pitäisi kehittää aivan päinvastaiseen suuntaan. Kunnalla ja kuntalaisilla tulisi olla vaikutus-
mahdollisuuksia siihen, tuleeko heidän kuntansa alueelle kaivoshanketta vai ei, ja heillä tu-
lisi olla tässä aitoa päätösvaltaa.

Kuten me CETA-sopimuksen yhteydessä yhdessä päätimme, kaivoslakia tulisi arvioida
kokonaisuudessaan. Silloinen hallitus teetti selvityksen yhdellä asianajotoimistolla, joka
tunnetaan enimmäkseen kaivosteollisuuden lobbarina, ja sen selvityksen perusteella todet-
tiin, että tarvetta kokonaisarvioinnille ei ole. Nyt tässä esitetään lausumaa siitä, että koko-
 Tarkistettu
4.0



Pöytäkirjan asiakohta PTK 174/2018 vp
naisarviointiin tulisi lähteä, ja siten se on samansisältöinen kuin eduskunnan aiempi kanta
siitä, että kaivoslakia tulee kokonaisuudessaan arvioida. 

Kannatan edustaja Ihalaisen esitystä.

13.14 Mari-Leena Talvitie kok: Arvoisa puhemies! Lyhyesti tuon omalta osaltanikin nä-
kemyksen tästä kaivoslain uudistamisen tarpeesta.

Tässä kyseessä on nyt hallituksen esitys liittyen vain kahteen pykälään. Pari kolme vuot-
ta sitten eduskunta on hyväksynyt, että nämä pykälät uudestaan valmistellaan ja tuodaan
eduskunnalle päätettäväksi.

Ympäristövaliokunnassa nimenomaan kiinnitettiin huomiota tähän kaivoslain kokonai-
suudistamistarpeeseen, vaikkakin tilanne on tällä hetkellä se, että nykyinen kaivoslaki on
tullut voimaan 2011 ja meillä on edelleen niin, että meillä ei ilmeisesti ole tällä hetkellä yh-
tään toimivaa kaivosta, joka olisi tämän nykyisen, 2011 voimaan tulleen lainsäädännön
mukaan luvitettu. Tiedämme kaikki, että kaivoksen toiminta siitä, kun lähdetään asioita
valmistelemaan, on pitkä, ja nämä nykyiset toimivat kaivokset ovat ennen vuotta 2011 lu-
vitettuja. Tarvetta tähän kokonaistarkasteluun on monestakin syystä: Tietenkin senkin ta-
kia, että kansainvälisiä toimijoita on Suomessa huomattava määrä ja kiinnostus kaivostoi-
mintaan on kasvanut. Myös sen takia tietenkin, että markkinahinnat nousevat ja erilaisista
metalleista on pulaa.

On myöskin tärkeää edistää avointa ja läpinäkyvää vuorovaikutusprosessia, jotta sitten
paikallisten toimijoiden hyväksyvyys näissä asioissa olisi suurempi. Ja siinä mielessä ajat-
telin tässä yhteydessä vain todeta, että tämänkin esityksen, vaikka nyt on kyse vain kahdes-
ta pykälästä, lopputulema on se, että kokonaistarkastelua alalla tarvitaan.

13.16 Markus Lohi kesk: Arvoisa puhemies! Tässä hallituksen esityksessähän on taus-
talla eduskunnan yksimielinen lausuma, ponsi, jossa siis kaikki puolueet edellyttivät, että
hallitus tuo tämän korjauksen eduskuntaan. Ymmärrän, että kun tämä on tuotu juuri sen
mukaisesti, mitä on edellytetty, niin eri valiokunnissa on noussut erilaisia näkökulmia, ja
nyt sitten siitä on täällä jätetty myös vastalause.

Arvoisa puhemies! Yhdyn siihen, että tulevalla vaalikaudella on välttämätöntä, että kat-
somme kokonaisuutena kaivostoimialan lainsäädäntöä. Silloin varmasti tarkastelussa tu-
lee perusteellisen selvityksen jälkeen olla myös jonkinlainen kaivosvero, mutta haluan ko-
rostaa sitä, että tämän pitää tapahtua kokonaisuutena. Itse asiassa kun katsotaan kaivostoi-
mintaa, niin kaivoslaki ei ole niin merkittävä laki, vaan esimerkiksi ympäristönsuojelulaki
on melkeinpä, voi sanoa, päälaki siinä toiminnassa. Sen takia on tärkeää katsoa tämän koko
toimialan lainsäädäntöä kokonaisuudessaan ja harkita, mitä muutoksia sinne on syytä teh-
dä.

Yhdyn myös niihin ajatuksiin, että kunnilla tulee aina olla viimekätinen oikeus siinä,
syntyykö kunnan alueelle kaivos vai ei. Tänä päivänähän se pääsääntöisesti pitää paikkan-
sa, mutta on herännyt epäilyjä joissakin tapauksissa ja parhaillaan oikeusprosessissa ole-
vissa kaavapäätöksissä siitä, voiko kunta viime kädessä päättää. Jos käy ilmi, että kunnalla
ei ole absoluuttista niin sanottua veto-oikeutta siihen, tuleeko kaivos vai ei, niin silloin tar-
vitaan lainsäädännön täsmennystä niin, että aina, joka tapauksessa, kaikissa tilanteissa se
lähiyhteisö eli kunta pystyy päättämään siitä, tuleeko kaivos vai ei.

Arvoisa puhemies! Haluan korostaa kuitenkin sitä, että Suomi tarvitsee kestävää kaivos-
toimintaa, siis ekologisesti, taloudellisesti ja sosiaalisesti kestävää kaivostoimintaa. Sil-
2



Pöytäkirjan asiakohta PTK 174/2018 vp
loin kun nämä reunaehdot täyttyvät, on eettisesti kestävämpää, että sitä harjoitetaan täällä
kuin esimerkiksi Afrikan maissa, joissa ei ihmisoikeuksia, lasten oikeuksia, ympäristöoi-
keuksia noudateta.

13.18 Silvia Modig vas (vastauspuheenvuoro): Kiitos, arvoisa rouva puhemies! Edustaja
Lohelle haluan todeta, että jos te ajattelette samalla tavalla kuin minä, että kuntalaisilla ja
kunnalla pitää olla vahvempi päätösvalta siihen, tuleeko kaivos kunnan alueelle, niin sil-
loin teidän kannattaisi hylätä nämä pykälät. Nämä pykälät heikentävät kuntalaisten vaiku-
tusmahdollisuuksia sen takia, että prosessissa ympäristövaikutusten arviointi on se ensim-
mäinen kohta, jossa kuntalaisille, asukkaille tarjoutuu mahdollisuus kommentoida tätä
koko hanketta. Nämä pykälät itsessänsä heikentävät kuntalaisten osallistumismahdolli-
suutta. 

Viittasitte puheenvuorossanne myös siihen yksimielisesti hyväksyttyyn lausumaan
vuonna 2016. Näin todella hyväksyimme, mutta ei siihen sisältynyt mitään pienellä prin-
tattua osuutta miten tahansa valmistellusta, minkä tahansa sisältöisestä pykälästä. Haluan
lainata teille ympäristövaliokunnan lausuntoa. ”Lausuntokierroksen puuttumisen johdosta
hallituksen esitys on myös jäänyt teknisesti viimeistelemättömäksi. Esitys sisältää runsaas-
ti kirjoitusvirheitä, viittaukset eduskunnan asiakirjoihin ovat teknisesti virheellisiä, rinnak-
kaisteksti on virheellinen, pykäliin sisältyy sekä asia- että teknisiä virheitä, ja perustelut
ovat sisäisesti ristiriitaiset.” [Puhemies koputtaa] En minä kannattamalla sitä lausumaa
kyllä todellakaan antanut mandaattia tälle, että näin luokattomasti valmistellut pykälät tu-
lisi hyväksyä.

Puhemies Paula Risikko: Vielä edustaja Lohi, vastauspuheenvuoro. 

13.20 Markus Lohi kesk (vastauspuheenvuoro): Arvoisa puhemies! On tunnustettava,
että tähän hallituksen esitykseen sisältyy tällaisia teknisiä virheitä, jotka on talousvaliokun-
nassa korjattu. 

Mutta mitä tulee sitten kuntien osallistumiseen, itse asiassa kysymys ei minusta niin-
kään ole siitä, voivatko kuntalaiset osallistua siihen prosessiin — se on äärimmäisen tär-
keää, että voivat — vaan kun minä edellä puhuin tuosta kuntien niin sanotusta veto-oikeu-
desta eli viimekätisestä oikeudesta ratkaista, tuleeko kaivos kuntaan vai ei, niin tarkoitin
sillä siis erityisesti kunnan päätöstä ratkaista tämä viimein kaavoituksen kautta, en niin-
kään sitä, että kunta voi lausua mielipiteitään eri prosesseissa, vaan sitä, että voi lopullises-
ti ratkaista kaavoituksen kautta, tuleeko kaivos vai ei. Tähän kysymykseen ei tämä halli-
tuksen esitys tuo minkäänlaista heikennystä. 

13.21 Satu Hassi vihr: Arvoisa puhemies! Työ- ja elinkeinoministeriö ja tätä hallituksen
esitystä puolustavat hallituspuolueiden kansanedustajat ovat vedonneet siihen, että tämä
esitys perustuu eduskunnan yksimielisesti hyväksymään lausumaan. Kuten edustaja Mo-
dig jo totesi, eduskunta on hyväksynyt kaivoslaista yksimielisesti kaksi lausumaa. Toinen
on se, jonka nojalla tämä esitys on valmisteltu, toinen on sitten CETA-sopimuksen yhtey-
dessä hyväksytty lausuma kaivoslain kokonaisuudistuksen tarpeesta. 

Nyt työ- ja elinkeinoministeriö on suhtautunut näihin kahteen lausumaan aivan eri ta-
voin. Tälle kaivoslain perusteellisemmalle uudistamistarpeen tarkastelulle ministeriö on
käytännössä viitannut kintaalla. Edustaja Lohi luetteli asioita, joita tässä uudistuksessa tar-
3



Pöytäkirjan asiakohta PTK 174/2018 vp
vittaisiin ja joista sinänsä olen ihan samaa mieltä. Sen sijaan nyt käsillä olevasta esitykses-
tä edustaja Modig jo kertoi, miten huonosti se on valmisteltu, todella poikkeuksellisen huo-
nosti. Lisäksi en tiedä, tiesikö talousvaliokunta tuodessaan sitä kyseistä pontta eduskunnan
täysistunnolle, että tästä asiasta oli ministeriöiden välillä jo aikaisemmin keskusteltu ja sii-
nä vaiheessa ympäristöministeriö oli antanut tästä ajatuksesta jyrkän kielteisen lausunnon.
Nyt kun tämä esitys tuotiin eduskuntaan, niin todella lausuntoa ei kysytty keltään, ei edes
ympäristöministeriöltä, vaikka tämä koskee myös ympäristövaikutusarviointia ja Natura-
arviointia, jotka ovat nimenomaan ympäristöministeriön vastuualueen asioita.

Ympäristövaliokunnassa, kun kävimme tätä esitystä läpi, kukaan ei vastustanut — aina-
kaan en valiokunnan puheenjohtajana huomannut, että kukaan sinänsä vastustaisi — sitä
tavoitetta, että jos kaivosyhtiö, joka on tehnyt tutkimuksia malminetsintään ja niin pois-
päin jollain alueella, haluaa säilyttää etuoikeuden kaivostoimintaan, mikäli kaivos joskus
perustetaan, mutta ei ehdi saada täydellistä kaivoslupahakemusta valmiiksi määräaikaan
mennessä, niin on hyvä tarjota keino säilyttää tämä etuoikeus. Sellainen voisi olla esimer-
kiksi se, että määräaikoihin voisi saada pidennyksen perustellusta syystä. 

Kuitenkaan tämän lakiesityksen valmistelussa ei ole lainkaan tarkasteltu tällaisia muita
vaihtoehtoja, esimerkiksi tätä mainitsemaani määräajan pidennystä, vaan on lähdetty rat-
kaisuun, joka, kuten edustaja Modig jo totesi, heikentää lähiympäristön ihmisten tiedon-
saantia ja vaarantaa sen ympäristövaikutusarvioinnin perusajatuksen, että ympäristövaiku-
tusarvioinnissa tarkastellaan eri vaihtoehtoja, jotta voidaan valita niistä fiksuin.

13.24 Krista Mikkonen vihr: Arvoisa rouva puhemies! Tässä edellä on hyvin esitelty
näitä ongelmia, mitä näissä pykälämuutosesityksissä nyt on, ja yhdyn kyllä tähän. Sinänsä,
kun on se tavoite, mitä näillä kahdella pykälämuutoksella halutaan toteuttaa, että ne mah-
dollistaisivat etuoikeusjärjestelmän syntymisen yhtiölle, joka on siellä alueella toiminut, il-
man että joku toinen yhtiö ikään kuin kiilaisi edelle sen takia, että tämä ensimmäinen yhtiö
tekee huolella ja hyvin ympäristövaikutusten arvioinnit ja siihen menee paljon aikaa, niin
kuten edustaja Hassi tuossa edellä totesi, varmasti me kaikki olemme sitä mieltä, että on
kohtuullista, että tämmöinen vastuullisesti, hyvin toimiva yhtiö saisi sen etuoikeuden, mut-
ta tämä tapa, millä se nyt esitetään tehtävän, eli niin, että sitten he saisivat luistaa tästä ym-
päristövaikutusten arvioinnista ja Natura-arvioinnista ennen lupahakemuksen jättämistä,
on kyllä huono keino ratkaista tämä ongelma. Kuten tässä on edellä kerrottu, ympäristö-
vaikutuksen arvion ideanahan on nimenomaan selvittää, millaisia ympäristövaikutuksia
erilaisista vaihtoehdoista tulee, ja sitten pyrkiä valitsemaan se vaihtoehto, jossa vaikutuk-
set jäävät mahdollisimman vähäisiksi. Ja jos ei tällaista arviota tehdä etukäteen vaan lupa-
hakemus jätetään jo ja siinä määritellään ne rajat, mille alueelle halutaan kaivoslupaa tai et-
sintälupaa, niin silloinhan tämmöinen vaikutuksenarviointi olisi yhtä tyhjän kanssa. Ja ai-
van kuten tässä on tullut esille, ympäristövaikutusten arviointi on myös se keino, millä
asukkaat saavat yleensä ensimmäisenä laajasti tietoa hankkeista ja niiden vaikutuksista. Ja
siksi tämä tapa, mitä tässä on esitetty tämän etuoikeusjärjestyksen syntymiseksi, on kyllä
nyt aivan vääränlainen. 

Kun me tiedämme, kuten tässä keskustelussakin on tullut hyvin esiin, että kaivoslainsää-
däntö, niin itse kaivoslaki kuin erilainen muu lainsäädäntö, joka liittyy kaivostoimintaan,
vaatii uudistamista ja että työ- ja elinkeinoministeriö on asettanut selvityshenkilön selvit-
tämään sitä, millaisia muutoksia tarvitaan — tästä on valmistumassa nyt väliraportti huh-
tikuun puolivälissä, ja sitten kesällä työ valmistuu kokonaisuudessaan — niin olisi nyt
4



Pöytäkirjan asiakohta PTK 174/2018 vp
kaikkein järkevintä jättää nämä pykälämuutokset tekemättä, palata tähän asiaan sitten sen
suuremman revohkan ympärillä. Varmasti ensi kaudella tähän kaivostoimintaan liittyvän
lainsäädännön uudistamisen yhteydessä yhdessä teemme näitä erilaisia asioita verotuk-
seen liittyen, jälkihoitovastuisiin liittyen, kunnan parempiin vaikutusmahdollisuuksiin,
kansalaisten vaikutusmahdollisuuksiin, maanomistajien oikeuksiin ja näihin muihin näkö-
kulmiin liittyen, mitä keskustelussa on hyvin noussut esille sekä täällä meillä että yleises-
tikin kansalaisten joukossa.

13.27 Laura Huhtasaari ps: Arvoisa puhemies! Yhdyn täysin edustaja Mikkosen sanoi-
hin, ja talousvaliokunnassa me, vihreät, demarit ja vasemmisto yhdessä olemme parem-
man esityksen takana. Tässä hallituksen esityksessähän ongelma on se, että se muuttaa ti-
lannetta siten, että etuoikeuden voi saada heti lupahakemuksen jätettyään, vaikka se ei si-
sältäisi esimerkiksi ympäristövaikutusten arviointia. CETA-sopimuksen yhteydessä luvat-
tiin, että kaivoslain kokonaisuudistus tehdään. Sitä ei ole tehty, ilmeisesti sen takia, että sil-
le muka ei ole tarvetta, mutta nyt sitten, kun oppositio on tästä nostanut metelin, myönne-
tään, että sille onkin vallan suuri tarve.

Eihän missään verrokkimaissa ole näin höveliä kaivoslakia kuin Suomessa, eivätkä Nor-
jaankaan aikoinaan, kun sieltä rupesi öljyä löytymään, ulkomaalaiset öljy-yhtiöt tulleet ja
hyötyneet niistä, vaan niistä luonnonrikkauksista on hyötynyt Norja, Norjan kansa ja Nor-
jan valtio. Näinhän sen pitäisi olla kaikkialla muuallakin. Meidän tarvitsisi joka asiassa,
kun teemme politiikkaa, ajatella, kenen etuja me täällä valvomme. Me valvomme suoma-
laisten etua. Tämä maa mineraaleineen, pohjavesineen, metsineen kuuluu tälle kansalle.
Meidän pitää miettiä, miten tämä kansa voisi hyötyä ja saada lisää meidän omista luonnon-
varoistamme. Meidän kallioperämme harvinaisista mineraaleista kotimaahan jäävä arvon-
lisä on tällä hetkellä hyvin pieni, ja kaupan päälle tulevat vielä ulkomaalaisten kaivosyhti-
öiden Suomessa aiheuttamat ympäristöhaitat. Me tarvitsemme kaivosveron ja muunlaisia
toimia, jotta meidän mineraaleistamme jäävä arvonlisä tälle kansalle on paljon parempi, ja
meidän pitää lopettaa tämä Ruotsin vallan aikainen ensiksi ehtinyt -periaate ja ottaa mallia
muista, verrokkimaista. On aika tehdä isänmaallista politiikkaa. On aika lopettaa ajattelu,
että Suomi luonnonvaroineen kuuluu kaikille.

13.30 Markus Lohi kesk: Arvoisa puhemies! On pakko edustaja Huhtasaaren jälkeen
hieman valaista kuitenkin niitä tosiasioita tämän päivän tilanteesta. Jos verrataan Suomen
ja Ruotsin kaivoslainsäädäntöä — verrokkimailla viittasitte varmaan näihin meidän naapu-
reihin — niin ei voi sanoa, että meillä olisi jotenkin höveliä verrattuna Ruotsiin. Meillä
ovat jotkut asiat paljon tiukempia kuin Ruotsissa.

Toinen juttu: Jos me poissulkisimme ulkomaalaiset toimijat täältä, niin kuka täällä etsisi
malmia? Ei kukaan. Ei meillä ole kotimaassa semmoisia pääomia, satoja miljoonia, että me
voisimme ottaa sen riskin. Minusta on tärkeää, että meillä on täällä toimijoita, jotka ottavat
riskin ja kartoittavat meidän maaperäämme.

Ja väite siitä, että Suomeen ei jää mitään arvonlisää tai hyötyä näistä kaivoksista, ei pidä
alkuunkaan paikkaansa. Jokainen meistä tuntee esimerkiksi Kittilässä Levin matkailuih-
meen, joka on aivan loistava esimerkki, mutta kuinka moni tietää, että tosiasiassa Kittilän
kuntaan Kittilän Agnico Eaglen kaivoksesta tulevat verotulot ovat paljon suuremmat kuin
siitä matkailusta tulevat? Siis joka vuosi Kittilän kunta saa suoria verotuloja yli 5 miljoo-
naa euroa Kittilän kaivoksesta ja sen toiminnasta, ja tämän lisäksi valtio saa yli 3 miljoo-
5



Pöytäkirjan asiakohta PTK 174/2018 vp
naa rojalteja. Siis se jättää erittäin paljon arvonlisää sille alueelle, ja siellä on töissä tuhat
henkeä, joista 90 prosenttia asuu Lapin alueella. On siis täysin löperöä väittää, etteikö tä-
mä, vaikka se on ulkomaalainen yhtiö, joka omistaa tämän kaivoksen, hyödyttäisi ja hyö-
dyttäisi valtavasti koko Lapin aluetaloutta ja koko Suomen taloutta. Tämän takia Lapin liit-
to myönsi sille vuoden aluekehittäjä -palkinnon, korostan, yksimielisesti — siis kaikki
puolueet olivat yksimielisiä siitä, että tämä kaivos, jonka omistaa ulkolainen toimija, on
tehnyt vuoden aluekehittäjä -teon. Ei kannata näin panna vastakkain näitä toimijoita, vaan
tärkeintä on korostaa, että tarvitaan kestävää kaivostoimintaa — tarvitaan tietenkin kaivos-
vero, jotta jää sille alueelle enemmän rahaa — eli sen pitää olla ekologisesti kestävää, so-
siaalisesti kestävää ja taloudellisesti kestävää, eikä niin, että me suljemme täältä ulkolaiset
toimijat pois.

13.32 Laura Huhtasaari ps: Arvoisa puhemies! Ei siinä mitään, keskusta saa olla tyyty-
väinen nykyiseen kaivoslakiin. Kaivoslakia uudistettiin 2010-luvun alussa silloisen kes-
kustalaisen elinkeinoministerin Mauri Pekkarisen johdolla, ja jos tämä on teille riittävä ta-
so, niin se on ihan hyvä, että tuotte sen tälleen rehellisesti varsinkin ennen vaaleja esille.

Monessa muussa maassa valtion mineraalivarat ovat valtion omistuksessa ja kaivosyh-
tiö maksaa niiden käytöstä. [Markus Lohen välihuuto] Esimerkiksi Australiassa osavaltio-
kohtaisesti joutuu kaivosyhtiö maksamaan korvauksena 2,5—10 prosenttia louhitun mal-
min arvosta. Yhdysvaltain Nevadassa kaivosyhtiöt taas maksavat 5 prosentin vuosittaisen
rojaltin kullan nettoarvosta. Tällä hetkellä, jos edustaja Lohi tietää, Suomessahan tuote-
taan myös verovaroin Geologian tutkimuskeskuksen toimesta tietoja malmiesiintymien si-
jainneista, mitä ulkomaalaiset kaivosyhtiöt ja sijoittajat voivat käyttää hyväkseen ihan va-
paasti. Tämäkin tuotetaan verovaroin, ja tämä on kyllä aika keskeinen tieto, jota kaikki voi-
vat käyttää, siitä, missä meidän malmiesiintymämme sijaitsevat.

Perussuomalaiset ja ilmeisesti aika moni muukin puolue täällä on sitä mieltä, että mei-
dän kaivoslakimme ei ole tyydyttävällä tasolla. Me haluamme lisätä suomalaista omistusta
ja haluamme lisätä tälle kansalle sitä arvonlisää, mikä meidän mineraaleistamme koituu.
Siis Suomessa on jopa kromia, mikä on muuten äärimmäisen harvinainen mineraali. Mutta
ihan mukava kuulla, että keskusta on tyytyväinen tähän nykytasoon, millä meidän kaivos-
lakimme on.

13.34 Hanna Halmeenpää vihr: Arvoisa rouva puhemies! Täytyy todeta, että luulenpa,
että tarpeellisen mineraalien louhinnan kestävän kaivostoiminnan arvonlisän ja luonnon-
varojen hyödyntämisen ohella suomalaisille hyvin tärkeää on myös se, että ihmiset voivat
oikea-aikaisesti osallistua elinympäristöönsä kohdistuviin maankäytön suunnitelmiin ja
hankkeiden suunnitteluun, ja suomalaisille on erittäin tärkeää, että Suomessa säilyvät mei-
dän puhtaat vesistömme ja meidän puhdasta luontoamme.

Yksi osa kaivoslain uudistamistarpeista liittyy myös siihen, että suomalaisten järkeen ei
meinaa millään käydä se, että ei voitaisikaan luottaa siihen, että jos valtiovalta on tehnyt
päätöksen asiantuntijatiedon pohjalta rajata joitakin luonnoltaan arvokkaita kohteita teol-
lisen toiminnan rakentamisen ulkopuolelle luonnonsuojelupäätöksin, niin nuokaan alueet
eivät olisi suojassa vaikkapa malmien etsinnältä, mikä antaa toimijoille etukäteisen lu-
pauksen, ainakin olettamuksen siitä, että tällä alueella, jossa malmeja voidaan etsiä, voitai-
siin kenties myös kaivostoimintaa harjoittaa. Tätä ihmiset eivät oikein millään ymmärrä ja
6



Pöytäkirjan asiakohta PTK 174/2018 vp
emme ymmärrä mekään vihreissä. Olemmekin esittäneet, että luonnonsuojelualueet tulisi
rajata malminetsintätoiminnan ulkopuolelle.

Täällä on esitetty lukuisia sellaisia kaivoslain uudistamistarpeita, joista meillä tuntuu
olevan laaja yksimielisyys: Se, että kunnat voivat vaikuttaa kaivostoiminnan sijoittumi-
seen kaavoituksellaan. Se, että meidän tulisi säätää louhintavero tai kaivosvero, millä ni-
mellä se nimetäänkään, jotta kunnat ja valtio saisivat arvonlisäveroa vielä nykyistä tehok-
kaammin. Se, että ympäristönäkökulmat otetaan niin tarkoin huomioon siellä kaivoslain-
säädännössä, että ikäviltä kaivosalan itsensäkin mainetta vahingoittavilta tapauksilta väl-
tyttäisiin.

Uudistamistarpeita on, mutta näiden kahden pykälän muutos, kuten jo perustellusti on
esitetty, ei vie kaivoslakia oikeaan suuntaan. Siksi olisikin viisasta jättää nämä pykälämuu-
tokset nyt tekemättä ja uudistaa kaivoslakia niitten hyvien tavoitteitten mukaisesti koko-
naisuus huomioiden seuraavalla vaalikaudella.

13.36 Markus Lohi kesk: Arvoisa puhemies! Ajattelin, etten käytä enää puheenvuoroa,
mutta olin nyt pakotettu käyttämään, kun edustaja Huhtasaari laittoi suuhuni sanoja, joita
en käyttänyt.

Näyttää valitettavasti siltä, että täällä eduskunnassa on välillä menossa tämmöiset tahal-
lisen väärinymmärtämisen MM-kisat. Näissä MM-kisoissa ei muuten jaeta mitaleita, sillä
kaikki häviävät niissä, ja sen takia toivoisin, että emme toisemme suuhun laittaisi sanoja.
Kun nimittäin pääsin edellisessä puheenvuorossa juuri kertomaan, että keskusta kannattaa
ja esittää, että seuraavalla vaalikaudella tätä kaivostoimialaa koskevaa kaikkea lainsäädän-
töä tarkasteltaisiin ja uudistettaisiin, niin on ikävä kuulla seuraavassa puheenvuorossa, että
keskusta on esittänyt, että olisimme tyytyväisiä tähän.

Haluan ottaa muutaman esimerkin. Me esitämme kaivosveron ottamista, joka tulisi kun-
nille. Me esitämme muun muassa sitä, että ympäristövahinkovakuutusjärjestelmä tulee uu-
distaa ja siirtyä luonnonvararahastoon, jonka kautta katetaan paitsi ympäristön pilaantu-
misuhka ja vahinkotilanteet myös mahdollisten konkurssitilanteiden jälkihoito niin, että
konkurssitilanteissakaan yhdenkään kaivoksen ympäristöongelmat eivät jää veronmaksa-
jien maksettavaksi.

Toivoisin, että myös muilla puolueilla olisi perusteellisia, asiaan perehtymisen jälkeen
tehtyjä linjauksia ja kannanottoja, eivätkä ne perustuisi pelkästään mielikuville. Tiedän,
että monilla puolueilla näitä on: vihreät ovat tehneet, sosiaalidemokraatit ovat tekemässä,
tänään on joku seminaarikin. Nämä ovat erinomaisia asioita, että näistä käydään vuoropu-
helua, mutta niitten pitää perustua tosiasioille eikä mielikuville ja kevyille nakkeluille.

Meillä on täällä eduskunnassa monessa asiassa, kaivostoimialankin muutostarpeita kos-
kien hyvin yhtenäisiä kantoja. Me löydämme toisemme kyllä varmasti helposti, jos me ra-
kennamme omia kantojamme tosiasioille eikä kevyille heitoille tai panemalla sanoja tois-
ten suuhun.

13.38 Matti Semi vas: Arvoisa puhemies! Edustaja Lohi puhui tulevaisuuden sanoilla, ja
niissä oli hyviä ajatuksia. Kuten joku kansanedustaja otti aikaisemmin esille, on hyvä, että
nämä maassa olevat mineraalit ovat meidän omaa malmia ja omaa tuotantoa. Olen aivan
täysin samaa mieltä siitä, että se, mikä maassa on, kuuluu valtiolle ja valtion pitäisi hoitaa
toimenpiteet niiden asioiden eteenpäin viemisessä.
7



Pöytäkirjan asiakohta PTK 174/2018 vp
Mutta kyllä se sillä tavalla on, että tämä meidän kaivoslakimme vaatii uudistuksen, ihan
täydellisen. Siinä pitää huomioida myös maanomistajien oikeudet ja ympäristöseikat pal-
jon paremmin kuin tähän mennessä on huomioitu. On pystyttävä katsomaan tulevaisuu-
teen, eteenpäin, minkälaiselta meidän maaperä näyttää ja minkä näköistä jälkeä louhinta-
työ ja kaivostoiminta aiheuttavat meidän ympäristölle. Siksi on tarpeen, että tämä löytyy
seuraavasta hallitusohjelmasta, kun tämä nykyinen hallitus on jo jättänyt tehtävänsä.

Keskustelu päättyi ja asian käsittely keskeytettiin.
8


	4
	13.11
	13.12
	13.14
	13.16
	13.18
	13.20
	13.21
	13.24
	13.27
	13.30
	13.32
	13.34
	13.36
	13.38


