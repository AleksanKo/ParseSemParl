















































DEM5FDA.tmpSave.xml


Pöytäkirjan asiakohta PTK 48/2016 vp
Pöytäkirjan asiakohta 

PTK 48/2016 vp

Täysistunto

Keskiviikko 4.5.2016 klo 14.00—16.20

3. Valtioneuvoston selonteko eduskunnalle:  Sotilasosaston  asettaminen korkeaan valmiu-
teen osana Ison-Britannian, Irlannin, Latvian, Liettuan, Ruotsin ja Suomen muodostaman 
EU:n taisteluosaston valmiusvuoroa 1.7.–31.12.2016

Valtioneuvoston selonteko VNS 4/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään ulkoasiainvalio-
kuntaan, jolle puolustusvaliokunnan on annettava lausunto. 

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen pituus on enintään 5
minuuttia ja muiden etukäteen varattujen puheenvuorojen pituus enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia.

Keskustelu

14.03 Puolustusministeri  Jussi  Niinistö  (esittelypuheenvuoro): Arvoisa herra puhe-
mies! Suomi osallistuu Ison-Britannian johtaman taisteluosaston valmiusvuoroon 1. heinä-
kuuta—31. joulukuuta 2016. Taisteluosastoon osallistuvat Ison-Britannian ja Suomen li-
säksi Irlanti, Latvia, Liettua ja Ruotsi. Ennen osaston valmiuteen asettamista koskevan rat-
kaisuehdotuksen tekemistä valtioneuvosto kuulee eduskuntaa antamalla sille sotilaallises-
ta kriisinhallinnasta annetun lain mukaisen selonteon. Eduskunnan kuulemisen jälkeen ta-
savallan presidentti päättää valtioneuvoston ratkaisuehdotuksesta sotilasosaston asettami-
sesta korkeaan valmiuteen. Suomen osallistumisesta Ison-Britannian johtamaan
taisteluosastoon on linjattu tasavallan presidentin ja valtioneuvoston ulko- ja turvallisuus-
poliittisen ministerivaliokunnan yhteisissä kokouksissa. Näistä linjauksista on informoitu
myös eduskuntaa. Linjauksien mukaisesti Suomi asettaa taisteluosastoon tiedustelujouk-
kueen, ilmatulenjohtoryhmän, esikuntaupseereita ja tarvittavat tukielementit. Suomalais-
joukon kokonaisvahvuus on noin 50 sotilasta.

Arvoisa puhemies! Taisteluosastojen tarkoituksena on vahvistaa EU:n yhteistä turvalli-
suus- ja puolustuspolitiikkaa ja sen keinovalikoimaa kriisinhallinnassa. Lisäksi osastot
edesauttavat jäsenvaltioiden sotilaallisten suorituskykyjen kehittämistä. Eri maaryhmistä
koostuvat EU:n taisteluosastot ovat olleet valmiudessa kuuden kuukauden jaksoissa vuo-
desta 2007 alkaen. Yleisenä sotilasterminä taisteluosasto viittaa joukkoon, joka pystyy it-
senäiseen toimintaan. Valmiudessa olevan taisteluosaston tulee pystyä aloittamaan kriisin-
hallintatehtävät kriisialueella 10 päivän kuluessa siitä, kun EU-neuvostossa tehdään pää-
tös kriisinhallintaoperaation perustamisesta. Operaation käynnistämistä koskeva poliitti-
 Tarkistettu
4.0



Pöytäkirjan asiakohta PTK 48/2016 vp
nen päätös voidaan siten tarvittaessa toimeenpanna nopeasti. Taisteluosastojen käytön
mahdollisuuden myötä EU voi tarvittaessa reagoida nopeasti kehittyneisiin kriiseihin.

Yleisen kehyksen taisteluosastojen toiminnalle muodostaa EU:n taisteluosastokonsepti.
Sen mukaan taisteluosastoa voitaisiin käyttää suhteellisen rajoitettuun ja taisteluosaston
koon mukaan mitoitettuun tehtävään, jonka kesto on rajattu. YK:n tukeminen on keskei-
nen mahdollinen tehtävä. Taisteluosastoa voidaan käyttää joko erillisenä kriisinhallinta-
joukkona tai osana laajempaa operaatiota. Konseptin mukaan se soveltuu esimerkiksi etu-
joukoksi jonkin keskeisen kohteen kuten lentokentän tai sataman turvaamiseksi. Kysee-
seen voisi tulla myös rajatun alueen haltuunotto tai vakauttaminen ennen laajemman jou-
kon saapumista. Taisteluosasto voisi myös väliaikaisesti tukea esimerkiksi YK:n kriisin-
hallintaoperaatiota alueella, jossa tilanne on äkillisesti vaikeutunut, tai tukea humanitääris-
ten kuljetusten perille toimittamista. Konseptin mukainen operaation enimmäiskesto on
neljä kuukautta. Kunkin taisteluosaston valmiusvuoro kestää konseptin mukaan puoli
vuotta, ja kerrallaan EU:lla on valmiudessa lähtökohtaisesti kaksi taisteluosastoa. Kuluvan
vuoden jälkimmäisellä puoliskolla valmiudessa on Ison-Britannian johtaman osaston ohel-
la myös Saksan johtama taisteluosasto.

Arvoisa puhemies! EU:n taisteluosastoja ei ole toistaiseksi käytetty. Keskeisimmät syyt
tähän ovat olleet yhtenäisen poliittisen tahdon puute, taakanjakokysymykset ja kysymys
valmiusvuorossa olevan osaston sopivuudesta ajankohtaisen kriisinhallintatehtävän hoita-
miseen. Myös Ison-Britannian johtaman taisteluosaston osalta tilanne on se, että tällä het-
kellä ei ole käynnissä valmisteluja Ison-Britannian johtaman osaston käyttämisestä sen
valmiusvuoron aikana. Mikäli tällainen tilanne kehittyisi, on vaikea arvioida, olisiko
EU:ssa edellytyksiä tehdä päätös käyttöönotosta. Taisteluosaston lähettämisestä operaa-
tioon päättävät EU:n jäsenmaat, vaikka johtovaltiolla ja osastoon osallistuvilla mailla on-
kin suuri rooli päätöksenteon valmistelussa.

Viime kädessä se, missä ja miten taisteluosastoa käytetään, on aina poliittinen päätös.
Vaikka EU:n taisteluosastoja ei ole käytetty kriisinhallintaoperaatiossa, on niiden rooli so-
tilaallisten suorituskykyjen ja yhteistoimintakyvyn kehittämisessä vakiintunut. EU:ssa on
keskusteltu erilaisista toimenpiteistä, joilla taisteluosastojen käytettävyyttä voitaisiin pa-
rantaa. Suomen näkemyksen mukaan EU:n toimintakyvyn kannalta on oleellista, että
EU:lla on todellinen valmius käyttää nopean toiminnan kykyä. Suomi on johdonmukaises-
ti puhunut taisteluosaston käytön puolesta ja myös osallistunut valmiusvuoroihin, vaikka
konsepti alkujaan onkin luotu ammattiarmeijoita eikä yleiseen asevelvollisuuteen pohjaa-
via reserviläisarmeijoita varten. Suomi on tukenut teknisiä osastojen käytettävyyden ja yh-
teisrahoituksen lisäämiseen tähtääviä uudistuksia.

Arvoisa puhemies! Ison-Britannian johtama taisteluosasto on Ison-Britannian, Irlannin,
Latvian, Liettuan, Ruotsin ja Suomen muodostama osasto. Se täyttää EU:n taisteluosasto-
konseptin mukaiset vaatimukset ja on valmis toteuttamaan mahdolliset kriisinhallintateh-
tävät. Osasto muodostuu esikuntaosista, mekanisoidusta pataljoonasta, tykistöpatteristos-
ta, tukikomppaniasta, tiedustelukomppaniasta, esikuntakomppaniasta, huoltokomppanias-
ta ja pioneeriosastosta. Kokonaisvahvuus on noin 1 700 sotilasta, joista suurin osa, noin
1 300 sotilasta, on Isosta-Britanniasta. Muiden osallistuvien maiden asettamat joukot ovat
vahvuudeltaan noin 50—150 sotilasta.

Suomen asettama osasto muodostuu tiedustelujoukkueesta, ilmatulenjohtoryhmästä,
huolto-osasta sekä esikuntaupseereista, ja sen kokonaisvahvuus on 52 henkilöä. Suurin osa
on reserviläisiä. Ison-Britannian johtaman taisteluosaston koulutus on sujunut suunnitel-
2



Pöytäkirjan asiakohta PTK 48/2016 vp
man mukaan, ja se on ollut laadukkaasti toteutettua. Esikuntaosien koulutus alkoi jo tam-
mikuussa Isossa-Britanniassa ja suomalaisen pääjoukon koulutus maaliskuussa Porin pri-
kaatissa Säkylässä. Suomen osaston koulutusvaihe kestää noin 3 kuukautta ja huipentuu
touko- ja kesäkuussa pidettäviin kansainvälisiin harjoituksiin Isossa-Britanniassa ja Viros-
sa. Suomalaisjoukko on parhaillaan koko taisteluosaston pääsotaharjoituksessa Isossa-Bri-
tanniassa. Taisteluosaston koulutusvaihe päättyy kesäkuun lopulla, ja osasto siirtyy val-
miusvaiheeseen heinäkuun alusta alkaen.

Suomen osallistumisen koulutus- ja perustamisvaiheen sekä valmiusajan kustannukset
on huomioitu sotilaallisen kriisinhallinnan määrärahoissa vuoden 2016 talousarviossa.
Nämä perustamisesta, koulutuksesta ja valmiudesta koituvat kulut ovat yhteensä noin 2,6
miljoonaa euroa sisältäen sekä ulkoasiainministeriön että puolustusministeriön pääluokas-
ta katettavat menot.

Arvoisa puhemies! Päätös valmiudessa olevien joukkojen käyttämisestä EU:n operaa-
tiossa on aina kansallinen. Suomessa päätös tehdään sotilaallisesta kriisinhallinnasta anne-
tun lain mukaisesti. EU:n taisteluosastojen mahdollista käyttöä koskevat kansalliset pää-
tökset valmistaudutaan tekemään nopeammin kuin päätökset osallistumisesta muihin soti-
laallisiin kriisinhallintaoperaatioihin. Tähän liittyy myös ennakkoon toteutettava selonte-
komenettely ennen valmiusvuoron alkamista. EU:n neuvoston päätös taisteluosaston käy-
töstä operaatiossa edellyttää kaikkien jäsenmaiden yksimielisyyttä.

Käytännön tasolla osastoon kuuluvat sotilaat ovat antaneet vapaaehtoisen palvelussi-
toumuksen, jonka mukaisesti he ovat korkean valmiuden aikana 5 päivän lähtövalmiudes-
sa osallistumaan mahdolliseen operaatioon. Kustannuksiin, jotka liittyvät osaston mahdol-
liseen käyttöön operaatiossa, ei ole varauduttu vuoden 2016 talousarvioesityksessä. Mikä-
li kansallinen päätös taisteluosaston lähettämisestä operaatioon tulisi ajankohtaiseksi, olisi
rahoituksesta päätettävä lisätalousarviomenettelyssä. Suuntaa antava kustannusarvio Suo-
men osallistumisesta 4 kuukauden operaatioon noin 50 sotilaan osastolla olisi yhteensä
noin 5 miljoonaa euroa.

Arvoisa puhemies! Suomi on osallistunut EU:n taisteluosastoihin aiemmin yhteensä vii-
si kertaa. Vuosina 2007 ja 2011 Suomi osallistui Saksan ja Alankomaiden johdolla muo-
dostettuihin taisteluosastoihin sekä vuosina 2008, 2011 ja 2015 Ruotsin johtamiin pohjois-
maisiin taisteluosastoihin. Suomen kokemukset EU:n taisteluosasto-osallistumisesta ovat
olleet myönteisiä. Vaikka osastoja ei ole toistaiseksi käytetty operaatioihin, on niihin osal-
listuminen tukenut Puolustusvoimien suorituskykyjen ja Suomen kriisinhallintavalmiuk-
sien ylläpitoa ja kehittämistä — jos kohta onkin tunnustettava osastojen hintavuus verrat-
tuna esimerkiksi perinteisiin reserviläisten kertausharjoituksiin. Osallistuminen on Suo-
melle osa EU:n yhteistä turvallisuus- ja puolustuspolitiikkaa ja sen käytännön toimeenpa-
noa. Tämän katsotaan vahvistavan osaltaan Suomen kansainvälistä asemaa ja puolustusky-
kyä.

14.13 Matti Vanhanen kesk (ryhmäpuheenvuoro): Arvoisa puhemies! Päätöksenteko 50
henkilön sotilasosaston asettamisesta päivystysvuoroon osana unionin taisteluosastoa on
jo rutiininomaista toimintaa. Ehkä kuvaavaa rutiininomaisuudelle lienee, että kun me
teemme täällä vasta päätöstä, osasto on jo matkustanut, aivan oikein, Englantiin harjoitte-
lemaan muiden taisteluosaston vuoroon osallistuvien maiden kanssa. Arvelen meidän ylei-
sesti toivovan, että käynnistyvä pitkä harjoitus muodostuu tärkeimmäksi kesällä alkavan
päivystysvuoron anniksi eikä sotilaita jouduttaisi lähettämään minkään kriisin hallintaan.
3



Pöytäkirjan asiakohta PTK 48/2016 vp
Arvoisa puhemies! Oma paradoksinsa onkin siinä, että samaan aikaan, kun toivomme,
että ei syntyisi taisteluosaston käyttöä vaativia kriisejä, valitamme niiden käyttämättö-
myyttä. Tässäkin salissa on useaan otteeseen kritisoitu EU:n kyvyttömyyttä käyttää taiste-
luosastoja tosipaikan tullen. Myös EU:ssa Suomi on johdonmukaisesti puhunut osaston
käytön puolesta.

Maailma on ollut täynnä kriisejä vuodesta 2007 käynnistetyn taisteluosastotoiminnan
jälkeen, mutta unionin yleinen kyky käyttää kriisinhallintavoimavaroja osana ulkopolitiik-
kaansa on monista syistä tehoton. Haasteena osastojen käytölle ovat kuitenkin edelleen po-
liittisen tahdon riittämättömyys, taakanjakokysymykset, operaatioihin liittyvät kustannuk-
set ja kysymys valmiusvuorossa olevan taisteluosaston sopivuudesta nimenomaan ajan-
kohtaisten kriisinhallintatehtävien hoitamiseen. Joukkojen käyttöön kriisitilanteessa tarvi-
taan myös yksimielinen päätös.

Käyttämättömyys liittyy paljolti myös siihen, että muun muassa talous- ja eurokriisin
tuoksinassa aikaa ei ole EU:ssa jäänyt yhteisen ulkopolitiikan kehittämiselle. Unioni ei ole
kyennyt laatimaan yhteistä ulko- ja turvallisuuspoliittista strategiaa, jonka puitteissa tätä-
kin toimintaa suunniteltaisiin. Päätöksentekokyky unionissa on vasta kehittymässä. Parast-
aikaa EU kuitenkin valmistelee päivitettyä strategiaa. Keskustan eduskuntaryhmä odottaa-
kin paljon tältä niin sanotulta globaalistrategialta. Odotamme, että se tuo jäntevyyttä unio-
nin ulkopolitiikkaan ja sen toimeenpanoon. Unionin jäsenmailla on huomattava määrä ky-
kyjä ja voimavaroja, mutta emme osaa vielä yhdistää niitä riittävästi vaikuttaaksemme te-
hokkaasti vakauden puolesta maailmassa.

Arvoisa puhemies! Korkean valmiuden luomisella on myös hintalappunsa. Järjestely ei
ole Puolustusvoimillemme ilmainen. Tätäkin vasten meidän on tarkasteltava hyötyjä, joita
Suomi saa osallistuessaan taisteluosastokonseptiin. Voidaan sanoa, että puutteistaan huo-
limatta kyse on ollut Puolustusvoimille monella tapaa hyödyllisestä järjestelystä. Osasto-
jen merkitys Suomen kriisinhallintavalmiuksien ja Puolustusvoimien suorituskykyjen ke-
hittämisessä on tärkeä. EU:n taistelujoukkoihin osallistumalla Puolustusvoimat on voinut
luoda kriisinhallintaan nopean toiminnan kykyä, jota ei aiemmin ollut olemassa. On vält-
tämätöntä, että Suomella on tarvittaessa kyky toimia nopeasti.

Erityisen arvokkaana keskustan eduskuntaryhmä pitää sitä, että Suomi on saanut laajen-
nettua näiden vuosien aikana kahdenvälistä yhteistyöverkkoaan uusiin maihin, kuten Sak-
saan, Hollantiin ja Baltian maihin.

Arvoisa puhemies! Vielä lopuksi haluan kiinnittää huomiota erääseen tärkeään asiaan.
Nimi taisteluosasto, battlegroup, on tarpeettoman sotaisa tälle kriisinhallintaan tarkoitetul-
le joukkokokoonpanolle, vaikkakin se, kuten ministeri kuvasi, kuvaa sitä, että joukko on
kykenevä itsenäiseen toimintaan. Kansainvälispoliittisesti herkkä aika ei kaipaisi nyt
enempää liiallista sotaretoriikkaa kuin sotilaallisten muskeleiden näyttämistäkään. Ukrai-
nan sota ja Syyrian sota ovat tyypilliseen tapaan tuoneet näyttöhaluja myös muualle, Itä-
merenkin alueelle. Harjoitella pitää, mutta silti on aina riski, että esimerkiksi nyt Suomessa
käynnistyvät sotilastekniset harjoitukset tulkitaan yleisessä mielipiteessä yli niiden tarkoi-
tuksen. Asioille kasautuu helposti mielikuvakuormaa päälleen enemmän kuin on ollut tar-
koitus. En ylläty, jos amerikkalaisia panssariajoneuvoja ja lentokoneita käytetään laajasti
lähiviikkoina kuvituksissa ja kypäräpäiset maastopukuiset sotilaat ovat uutismateriaalina.
Kaino toiveeni onkin, että lentoreitit valitaan harjoituksissa tarkoin.

Arvoisa puhemies! Keskustan eduskuntaryhmä tukee Suomen osallistumista valmius-
vuoroon sekä osaston asettamista korkeaan valmiuteen.
4



Pöytäkirjan asiakohta PTK 48/2016 vp
14.18 Mika Raatikainen ps (ryhmäpuheenvuoro): Arvoisa herra puhemies! Suomi osal-
listuu vuoden 2016 jälkipuoliskolla kuudetta kertaa Euroopan unionin taisteluosaston val-
miusvuoroon. Kuuden kuukauden mittaiseen valmiusvuoroon osallistuvat Ison-Britannian
johdolla Suomen lisäksi Irlanti, Latvia, Liettua ja Ruotsi. Taisteluosaston koko on yhteen-
sä 1 700 sotilasta, joista Suomen osuus on 52.

EU:n taisteluosastot ovat olleet toimintavalmiudessa vuodesta 2007 lähtien. Tarkoituk-
sena on, että joukkoja voitaisiin käyttää kriisinhallinnantehtäviin tilanteissa, joissa tarvi-
taan nopeaa reagointia yllättävästi syntyneeseen kriisiin. Taisteluosastoja tai nopean toi-
minnan joukkoja, miksi niitä myös kutsutaan, ei ole tähän mennessä koskaan vielä käytet-
ty. Sitä on täällä eduskunnassakin kritisoitu. Ulkoasiainvaliokunta totesi viime vuoden
taisteluosaston valmiusvuoroon liittyvässä mietinnössään, että taisteluosastojen käyttöön
tulisi olla Euroopan unionissa todellinen valmius ja kyky.

Arvoisa puhemies! Suomi on kuitenkin katsonut, että on perusteltua osallistua taiste-
luosastotoimintaan.  Osallistuminen tukee Suomen sotilaallisen toimintakyvyn kehittymis-
tä, ja näin tuemme Suomelle tärkeää Euroopan unionin yhteistä ulko- ja turvallisuuspoliit-
tista yhteistyötä. (Markus Mustajärvi: Missä EU-kriittisyys?) — Tulee. — Perussuoma-
laisten mielestä on tärkeää, että eduskunnan näkemykset osallistumisen kannattavuudesta
otetaan huomioon myös jatkossa. Viime vuoden tavoin Suomi osallistuu tänä vuonna tais-
teluosastoon kevennetyllä toimintamallilla. Tämä tarkoittaa sitä, että valmiusvuoroon osal-
listuvan joukon kokoa on pienennetty ja että valmiusvuoroon osallistuu kriisinhallinta-
koulutusta jo aiemmin saaneita joukkoja.

Tänä vuonna valmiusvuoroon osallistuminen maksaisi noin 2,6 miljoonaa euroa, kun se
vielä vuonna 2011 maksoi kokonaista 29 miljoonaa euroa. Tämä tasannee toimintaan osal-
listumisesta saatavan hyödyn ja hinnan suhdetta. Perussuomalaiset katsovatkin, että toi-
mintaan osallistuminen on tällä hetkellä perusteltua koulutuksesta saatavan osaamisen ja
EU:n puolustuspoliittisen ulottuvuuden tukemisen vuoksi.

Arvoisa herra puhemies! On syytä kysyä, muuttaisiko kansainvälisen sotilaallisen avun
ja vastaanottamisen mahdollistava lainsäädäntö, joka tulee myöhemmin tässä kuussa edus-
kuntaan, Euroopan unionin taisteluosastokonseptiin osallistumista Suomen osalta. Vas-
taus on: ei muuta.  Taisteluosastotoiminta koskee sotilaallista kriisinhallintaa, jossa voi-
mankäyttö perustuu oikeuteen käyttää tehtävän kannalta välttämättömiä voimakeinoja. So-
tilaallisen avunannon mahdollistava lainsäädäntömuutos taas koskisi yksittäisen EU-maan
toisille jäsenvaltioille antamaa sotilaallista apua. Molempien konseptien kehittäminen ja
esilläolo kertovat kuitenkin Euroopan unionin puolustuspolitiikan jonkinasteisesta vahvis-
tumisesta.

Tulevaisuudessa Suomen taisteluosastotoimintaan osallistumista on edelleen pyrittävä
tarkastelemaan kriittisesti. Vuodesta 2018 EU:n taisteluosastojen uudistamissuunnitelmi-
en mukaisesti taisteluosastot ovat jatkossa valmiudessa kokonaisen vuoden ajan ja vastuu-
ta tullaan jakamaan tasaisemmin kaikkien osallistuvien maiden kesken. Lisäksi on puhuttu
taisteluosastojen yhteisrahoituksen kasvattamisesta. Perussuomalaisten eduskuntaryhmän
mielestä yhteisrahoitus madaltaisi kynnystä joukkojen käyttämiselle ja tukisi täten Suo-
men tavoitetta Euroopan unionin puolustuksellisen ulottuvuuden kehittämisestä.

Arvoisa puhemies! Perussuomalaiset katsovat, että valiokuntakäsittelyssä olisi tärkeää,
että kiinnitettäisiin huomiota siihen, mikä merkitys taisteluosastoilla on Euroopan unionin
ulko- ja turvallisuuspoliittisessa yhteistyössä: onko niiden merkitys ennen kaikkea kansal-
listen puolustusvoimien osaamisen kasvattamisessa ja EU:n yhteiseen ulko- ja turvalli-
5



Pöytäkirjan asiakohta PTK 48/2016 vp
suuspolitiikkaan sitoutumisen osoittamisessa, vai varustaudutaanko niiden avulla johon-
kin todelliseen uhkaan? — Kiitos.

14.22 Sofia Vikman kok (ryhmäpuheenvuoro): Arvoisa puhemies! Helsingin EU-huip-
pukokouksessa vuonna 1999 sovittiin EU:n sotilaallisen kriisinhallintakyvyn kehittämi-
sestä. Silloin syntyi idea EU:n taisteluosastoista, joita kutsutaan myös EU:n nopean toi-
minnan joukoiksi. Vuodesta 2007 alkaen jäsenmaista koostuvat maaryhmät ovat olleet val-
miudessa kuuden kuukauden jaksoissa. Suomi on osallistunut taisteluosastoihin viisi ker-
taa. Tänään käsittelemme Suomen kuudetta osallistumista, tällä kertaa Ison-Britannian
johtamaan osastoon. Muut maat ovat Irlanti, Latvia, Liettua ja Ruotsi.

Kokoomuksen eduskuntaryhmän kanta on, että on selvää, että Suomen tulee osallistua
tähän toimintaan kuten aiemminkin. Kyse on arvoista, vastuunkannosta ja turvallisuudes-
ta. Toiminta, joka lisää Suomen kriisinhallintavalmiuksia ja Puolustusvoimien suoritusky-
kyjen kehittämistä, on tervetullutta ja tarpeellista.

Selonteon mukaan kokemukset osallistumisesta ovat olleet myönteisiä. Taisteluosastot
parantavat jäsenmaiden yhteistyötä sekä edesauttavat kansallisten joukkojen yhteensopi-
vuutta. Valmiusvuoroissa ollut suomalaishenkilöstö on myös palvellut kriisinhallintaope-
raatioissa valmiusvuoronsa jälkeen. Nykyisessä turvallisuusympäristössä valmius nope-
aan reagointiin korostuu entisestään.

Taisteluosastojen käytöstä ei toistaiseksi ole kokemuksia. Harjoittelulla ja valmiudessa
ololla on oma arvonsa, mutta käytännön kokemus olisi omiaan vahvistamaan järjestelmän
uskottavuutta. Kyse ei kuitenkaan ole ollut siitä, ettei kriisinhallintajoukoille olisi ollut
käyttöä. EU on osallistunut kriisinhallintaan esimerkiksi Malissa, Tšadissa ja Kongossa,
mutta näillä kerroilla joka kerta on perustettu oma erillinen operaationsa. Taisteluosasto-
jen käyttö puolestaan vaatii aina jäsenmaiden yksimielisyyden, mikä väistämättä rajoittaa
ja on rajoittanut niiden käytettävyyttä. Lisäksi kulut valmiudessa olosta ja sen aikaisista
mahdollisista operaatioista lankeavat suurimmaksi osaksi osallistuville maille itselleen.
Kuten ulkoasiainvaliokunta on aiemmissa mietinnöissään todennut, taisteluosastojen käyt-
tämättömyyden taustalla on ollut myös laajempi suvantovaihe EU:n yhteisen ulko- ja tur-
vallisuuspolitiikan kehittämisessä. Siihen ovat vaikuttaneet eurokriisi, maiden kansalliset
haasteet sekä laajemman yhteisen EU-strategian puute. Toisaalta myös turvallisuustilanne
Euroopassa koettiin pitkään vakaaksi.

Turvallisuusympäristö Euroopassa on kuitenkin muuttunut merkittävästi lyhyessä ajas-
sa, ja Euroopan lähialueilla sodat ja konfliktit ovat lisääntyneet. Samalla olemme nähneet,
että kriisejä saattaa olla edessä myös unionin rajojen sisäpuolella. Pariisin terrori-iskujen
jälkeen EU aktivoi ensimmäisen kerran keskinäisen avunannon lausekkeen. Tämä oli his-
toriallista unionin yhteisessä turvallisuus- ja puolustuspolitiikassa. Suomelle sotilasliit-
toon kuulumattomana maana on tärkeää, etteivät EU:n turvatakuut ole vain kuollut kirjain
paperilla.

Turvallisuus- ja puolustuspolitiikan saralla tapahtuu nyt EU:ssa muutenkin. Unionin ul-
ko- ja turvallisuuspolitiikan korkea edustaja valmistelee parhaillaan EU:n globaalia ulko-
ja turvallisuuspoliittista strategiaa. Sen pohjalta on tarkoitus laatia EU:n puolustusta luo-
taava valkoinen kirja. Lisäksi komissio laatii parhaillaan puolustusalan toimintasuunnitel-
maansa. Ennakoimattomat ja nopeasti syttyvät kriisit, hybridiuhat, pakolaiskriisi sekä Itä-
meren heikentynyt turvallisuustilanne osoittavat, miten tiiviisti ulkoinen ja sisäinen turval-
lisuus kietoutuvat yhteen. EU:ssa puolustus on alettu nähdä yhä kokonaisvaltaisemmin.
6



Pöytäkirjan asiakohta PTK 48/2016 vp
Arvoisa puhemies! Kokoomuksen eduskuntaryhmä kannustaa ulkoministeri Soinia ja
puolustusministeri Niinistöä aktiivisuuteen, kun EU kesän ja syksyn aikana hahmottelee
uudistuksia ulko- ja turvallisuuspolitiikkaansa. Taistelujoukkojen käytettävyyttä on mah-
dollista parantaa uudistamalla niiden käyttämiseen liittyvää päätöksentekoprosessia, lisää-
mällä unionin yhteisrahoitusta sekä kehittämällä valmiusjoukoista joustavampia kestol-
taan ja koostumukseltaan. Tiiviimpi yhteistyö Naton kanssa on tarpeen, mutta syytä ei ole
rakentaa päällekkäisiä järjestelmiä.

Myös eduskunnan puolustusvaliokunta on aiemmassa lausunnossaan vaatinut osastojen
käyttämiseen liittyvää poliittista kynnystä madallettavaksi. Ikävä kyllä, yleinen arvio on,
että maailma ympärillämme ei ole muuttumassa turvallisempaan vaan pikemminkin tur-
vattomampaan suuntaan. (Puhemies koputtaa) Ennakoimaton turvallisuusympäristö vaatii
suurempaa valmiutta reagoida nopeasti. EU:n taistelujoukot on kehitetty tähän tarkoituk-
seen. Niiden käytön testaaminen ei ole itseisarvo, (Puhemies koputtaa) kyse on suurem-
masta — kyse on turvallisuudesta ja uskottavuudesta.

14.28 Susanna Huovinen sd (ryhmäpuheenvuoro): Arvoisa puhemies! Suomi osallistuu
EU:n taisteluosaston valmiusvuoroon nyt kuudetta kertaa. Edellinen kerta tapahtui vuoden
2015 ensimmäisellä puoliskolla. Tällä kertaa kyse on, niin kuin täällä on kuultu, Iso-Bri-
tannian johtamasta taisteluosastosta, johon Suomi osallistuu noin 50 henkilön vahvuudel-
la. EU:n vuonna 2004 hyväksytyn taisteluosastokonseptin mukaan taisteluosastoa voitai-
siin käyttää kestoltaan rajoitettuun ja osaston koon mukaan mitoitettuun tehtävään. Kon-
septi liittyy unionin turvallisuusstrategian vaatimukseen edistää varhaisessa vaiheessa ta-
pahtuvaa nopeaa ja tarvittaessa voimakasta väliintuloa. Vaikka operaation käynnistämi-
nen ei edellytä YK:n turvallisuusneuvoston valtuutusta, on sen pyyntö lähtökohtana taiste-
lujoukkojen käytölle kriisitilanteessa. Toistaiseksi ei ole vielä keskusteltu kyseisen osaston
käyttämisestä valmiusvuoronsa aikana. Tähän mennessähän osastoja ei ole kertaakaan
käytetty operaatioissa, ja mahdollista tulevaa käyttöäkin on vaikea arvioida, onhan kriisien
ennakointi aina haastavaa. Osaston käytöstä jäsenmaat päättävät yksimielisesti. Olennai-
nen kysymys on: onko unionilla edellytyksiä tehdä yksimielisiä päätöksiä osastojen käy-
töstä? On tunnustettava, että taisteluosastot voivat vahvistaa EU:n strategista uskottavuut-
ta vain, jos niiden käyttöön on todellinen valmius ja kyky.

Arvoisa puhemies! Edelliseen taisteluosastoon osallistumisen yhteydessä eduskunta
kävi keskustelua muun muassa taisteluosastokonseptin kehittämisestä. Kysymys taiste-
luosastojen käyttämättömyydestä on nostettu uudessa selonteossa esille kiitettävästi. Ky-
symykset yhteisistä pelisäännöistä niin tilannekuvan muodostamisessa kuin kustannusten
jakautumisessakin ovat olleet hankalia. On totta, että konsepti osin vasta hakee muotoaan.
Toiminnasta on silti saatu myös hyötyjä. Taisteluosastojen puitteissa on järjestetty yhteisiä
harjoituksia, jotka ovat lisänneet suomalaisten joukkojen yhteistoimintavalmiuksia mui-
den, näihin osastoihin joukkoja osoittaneiden maiden kanssa. Tällä on merkitystä myös
kansallisen puolustuksen näkökulmasta, sillä varsinkaan EU:n puitteissa ei ole olemassa
mitään vakiintuneita sotilaallisen suunnittelun tai yhteistoiminnan rakenteita. Rauhan ai-
kana tehty yhteistyö voi luoda perustaa myös yhteistyölle kriiseissä. Suomen tulisikin olla
aloitteellinen käytettävyyden lisäämisessä ja kehittämisessä. Meillä on pitkät perinteet rau-
hanturvaamisen ja monenkeskisen kansainvälisen yhteistyön alueilla. Esimerkiksi selon-
teossa mainitulla tavalla osastojen toimintaa voitaisiin joustavoittaa niin, että osastoon voi-
7



Pöytäkirjan asiakohta PTK 48/2016 vp
taisiin liittää tarvittavia toimintoja edelliseltä ja seuraavalta valmiusvuorossa olevalta osas-
tolta.

Arvoisa puhemies! Asemamme on vakiintunut sotilasliittoon kuulumattomana mutta
eurooppalaista ulko- ja turvallisuuspolitiikkaa tukevana maana. Jäsenyytemme Euroopan
unionissa on keskeinen turvallisuuspoliittinen valinta. Perinteisesti olemme suhtautuneet
kannustavasti EU:n ulko- ja turvallisuuspolitiikan kehittämiseen, taisteluosastokonsepti
mukaan lukien. Olemme johdonmukaisesti puhuneet sen puolesta ja myös osallistuneet
valmiusvuoroihin. On tärkeää, että tuemme jatkossakin EU:n yhteisen turvallisuus- ja puo-
lustuspolitiikan vahvistamista. Vastuu kansainvälisestä turvallisuudesta kuuluu Suomen
pitkäaikaiseen turvallisuuspoliittiseen linjaan. Kyse on myös EU:n yhteisen turvallisuus-
ja puolustuspolitiikan kehittämisestä ja olemassa olevien instrumenttien hyödyntämisestä
tähän tarkoitukseen. Selonteko näyttäisi jättävän auki taisteluosastoihin osallistumisen tu-
levaisuudessa. Onko suhtautumisemme taisteluosastoihin siis muuttumassa? Jos näin on,
se aiheuttaa monia kysymyksiä. Onhan juuri viime aikoina pohdittu Euroopan unionin yh-
teistyötä enemmän kuin koskaan johtuen osin EU:n turvatakuista käydyn keskustelun
vuoksi. Sosialidemokraattinen eduskuntaryhmä edellyttääkin, että hallitus täsmentää Suo-
men tulevaisuuden aikeita osallistua turvallisuusyhteistyöhön niin YK:n kuin Euroopan
unioninkin puitteissa, mutta myös muualla moninkeskisessä yhteistyössä, ja luonteva paik-
ka näille tarkennuksille ja täsmennyksille on pian eduskunnalle annettava ulko- ja turval-
lisuuspoliittinen selonteko.

Ulko- ja turvallisuuspolitiikkamme tehtävänä tulee olla jatkossakin Suomen ja suoma-
laisten turvallisuuden ja hyvinvoinnin edistäminen. Jotta onnistumme tässä, meidän on ol-
tava aktiivisia myös niiden pöytien äärellä, joissa koko maailmalle yritetään rakentaa va-
kaampaa tulevaisuutta. Suomessa turvallisuuspoliittisia valintoja ei jatkossakaan pidä teh-
dä hätiköiden, vaan yhteisesti, vakavasti ja perusteellisesti harkiten. Nykyiselle jo varsin
vakiintuneelle linjallemme on edelleen olemassa kestävät perustelut.

14.34 Krista Mikkonen vihr (ryhmäpuheenvuoro): Arvoisa puhemies! Suomi on ollut
aktiivinen Euroopan unionin kriisinhallinnan kehittämisessä. Tämä on jo kuudes kerta, kun
osallistumme taisteluosaston muodostamiseen. Kuten on kerrottu, joukkoja ei ole vielä
kertaakaan käytetty, mutta niiden merkitys Suomelle on ollut tärkeä kriisinhallintaval-
miuksien ja suorituskyvyn kehittämisessä. Emme vielä tiedä, tullaanko taistelujoukkoja
käyttämään tulevana puolivuotiskautena, jolloin Suomen asettamat 52 sotilasta ovat val-
miusvuorossa. Moni jo luuli EU:n yhteisvastuulauseketta kuolleeksi kirjaimeksi, mutta nyt
tiedämme, ettei se ole. Tilanteet maailmalla muuttuvat niin nopeasti, että puoli vuotta on
pitkä aika.

Arvoisa puhemies! Kansainvälinen turvallisuustilanne on heikentynyt viime vuosina.
Tämä korostaa kriisinhallinnan merkitystä. Me vihreät kannatamme lämpimästi toimia
kansainvälisen turvallisuuden lujittamiseksi. Sopivia keinoja tähän ovat panostaminen rau-
hanturvaamiseen ja konfliktien estämiseen sekä hauraiden maiden kehityksen tukeminen. 

Maailma tarvitsee joukkoja, jotka kykenevät reagoimaan nopeasti erilaisiin kriiseihin ja
muuttuviin tilanteisiin. Kriisialueilla erityisesti siviilien suojelutehtäviin tarvittaisiin ki-
peästi vahvistusta. Kynnystä EU:n taisteluosaston käyttämiseen on pyritty madaltamaan
monilla uudistuksilla. Joukkojen joustavuutta on lisätty ja etukäteissuunnittelua kehitetty.
Kehityssuunta on hyvä.
8



Pöytäkirjan asiakohta PTK 48/2016 vp
Joukkojen lisäksi tarvitaan kuitenkin myös nopeaa päätöksentekokykyä. Taisteluosas-
ton käyttö vaatii EU-maiden yksimielistä päätöstä. Jotta nopean toiminnan joukot voitai-
siin saada nopeasti toimintaan, täytyy EU-maiden löytää ulkopolitiikan yhteinen sävel
mielellään jo ennen kriisien puhkeamista. Siksi on tärkeää jatkuvasti kehittää EU:n yhteis-
tä ulko- ja turvallisuuspolitiikkaa ja pyrkiä löytämään entistä tehokkaampia päätöksente-
kotapoja. Vihreät pitää tärkeänä, että operaatiolla, johon taisteluosastoa käytetään, on
YK:n mandaatti.

Arvoisa puhemies! Hallitus on leikkaamassa tällä hallituskaudella sotilaallisen kriisin-
hallinnan määrärahoja kaikkiaan 45 miljoonalla eurolla. Käytännössä kaikki rahat on jo si-
dottu olemassa oleviin operaatioihin, ja sitä mukaa kuin ne päättyvät, uusiin ei lähdetä.
Hallitus on kyllä sanonut rahoittavansa tarvittaessa uusia operaatioita lisäbudjetein, mutta
tämä menettely vähentää kriisinhallintapolitiikkamme joustavuutta ja hidastaa operaatioi-
den toimeenpanoa.

Vaikka EU:n taisteluosaston osallistumismallia on onnistuneesti kevennetty, menee
kriisinhallinnan supistetuista määrärahoistamme silti 2,6 miljoonaa joukkoihin osallistu-
vien koulutukseen ja valmiudessa pitämiseen ilman, että rahalla saadaan vielä itse kriisin-
hallintatoimintaa. Tässä tilanteessa on erityisen ongelmallista se, että valmiudessa olevaa
taisteluosastoa ei ole käytetty kertaakaan. Maailmalla on lukuisia kriisejä ja konflikteja,
joissa olisi tarvetta erimuotoiselle kriisinhallinnalle, mutta silti Suomen osallistumista su-
pistetaan säästösyistä. Herääkin kysymys, olisiko tehokkaampaa ja mielekkäämpää käyt-
tää resurssit YK:n kriisinhallintaoperaatioihin osallistumiseen.

Arvoisa puhemies! Yhtä aikaa sotilaallisen kriisinhallinnan joukkojen kanssa EU:ssa on
kehitetty siviilikriisinhallintaa. Suomi on ollut tässä aktiivinen, ja siviilikriisinhallintateh-
täviin on koulutettu monia suomalaisia asiantuntijoita. Myös siviilikriisinhallintaa tulee
edelleen tehostaa. Kosovon ja viimeisimpänä Ukrainan tilanteet muistuttavat, että myös
Euroopassa on edelleen tarvetta hätäavulle ja jälleenrakentamiselle sekä yhteiskunnan pe-
rustoimintojen — hallinnon, oikeuslaitoksen, poliisin, sosiaali- ja terveyspalveluiden ja
koulutuksen — turvaamiselle.

Kriisinhallintaa tulee kehittää kokonaisvaltaisuuden näkökulmasta. Erityisesti haurailla
ja kriisialueilla toimivien tahojen välisen yhteistyön ja koordinaation tehostamista tarvi-
taan. Vaikka ajatus kokonaisvaltaisuudesta on ollut esillä jo vuosia, kaipaa se edelleen kir-
kastamista. Vihreät kannustaakin hallitusta toimimaan hallitusohjelman mukaisesti soti-
laallisen ja siviilikriisinhallinnan yhteensovittamiseksi.

Arvoisa puhemies! Näillä evästyksillä Vihreä eduskuntaryhmä kannattaa hallituksen
esitystä.

14.39 Markus Mustajärvi vas (ryhmäpuheenvuoro): Arvoisa puhemies! On päivänsel-
vää, että nykyisellään EU:n taisteluosastokonsepti ja järjestelmä ei voi elää enää pitkään.
Jos taisteluosastot ovat, niin kuin selonteossa mainitaan, nopean kriisinhallinnan ja soti-
laallisen suorituskyvyn kehittämisen väline, niin kumpikaan peruste ei toimi. Taisteluosas-
toja ei ole käytetty kertaakaan, vaikka mahdollinen toiminta on laajennettu koskemaan ter-
rorismin vastaista sotaa ja turvallisuussektorin tukemista. Sotilaallisen suorituskyvyn ke-
hittämiseen esimerkiksi Suomella on paremmat välineet muuten. Nykyisellään EU:n tais-
teluosastojen perustamista ja kouluttamista voisi luonnehtia pitkäkestoiseksi kansainväli-
seksi kertausharjoitukseksi.
9



Pöytäkirjan asiakohta PTK 48/2016 vp
Jos taas pääperuste on EU:n yhteisen turvallisuus- ja puolustuspolitiikan vahvistami-
nen, niin silloin pitää todeta, että kyse on yhä syvenevästä EU:n liittovaltiokehityksestä ja
militarisoinnista — vieläpä tilanteessa, jossa EU taistelee olemassaolostaan sisäisten risti-
riitojen paineessa. Suomi on jo aiemmin ilmaissut myönteisen kantansa yhteisrahoituksen
lisäämiseksi EU:n sotilaallisessa kriisinhallinnassa. Vastikään Euroopan komissio teki en-
simmäisen päätöksensä puolustussektorin rahoittamisesta: ensin rahoitetaan esitutkimusta
tai kartoitusta, sitten laajaa tutkimusohjelmaa ja sen jälkeen konkreettisia toimia. Nämä
päätökset antavat suuntaa tulevasta. Suomen toistuvista osallistumispäätöksistä taiste-
luosastoihin on muodostunut jatkumo, jota ei kyseenalaisteta eikä käydä periaatteellista
keskustelua. Meidän mielestämme EU:n taisteluosastoja ja valmiusjärjestelmää tulee arvi-
oida kriittisesti.

Vaikka kansainvälisessä yhteisössä turhauduttiinkin siihen, ettei 1990-luvulla koettuja
kansanmurhia kyetty estämään, ei siitä seuraa johtopäätöstä, että EU:n taistelujoukot olisi-
vat ratkaisu ongelmaan. Mikä kriisi on ratkennut, mikä katastrofi on estetty tai mikä uhka
torjuttu EU:n taistelujoukoilla? Se, ettei taisteluosastoja ole käytetty, ei suinkaan ole osoi-
tus niiden tarpeellisuudesta, pikemminkin päinvastoin.

Arvoisa puhemies! EU:n sotilasosastossa panos—tuotossuhde on erittäin heikko. Mitä
vastinetta Suomi rahoilleen saa ja mitä valmiudessa oleva maa joutuu maksamaan, jos tais-
teluosasto aktivoidaan jotain operaatiota varten? Johtovaltioroolin ottaminen sitoisi soti-
laallisen kriisinhallinnan resurssit pitkäksi aikaa, ja pelkkä valmiuden luominen maksaisi
kymmeniä miljoonia euroja.

Poliittisen tahdon riittämättömyys, taakanjakokysymykset ja erimielisyydet taiste-
luosaston sopivuudesta ovatkin johtaneet siihen, että taisteluosastoja ei ole käytetty kertaa-
kaan. Päätös taisteluosaston käytöstä edellyttää EU:n kaikkien jäsenmaitten yksimielisyyt-
tä. Jos puhutaan esimerkiksi jonkun kohteen, lentokentän tai sataman turvaamisesta, raja-
tun alueen haltuunotosta tai niihin rinnastettavasta toiminnasta, on päätöksenteko autta-
mattomasti jälkijättöistä. Jos ei ole yhteistä tilannekuvaa, kuinka syntyy yksimielinen pää-
tös? Ison-Britannian johtaman taisteluosaston mahdollisesta käyttämisestä todetaan selon-
teossakin, että tässä vaiheessa on vaikea arvioida, olisiko EU:ssa edellytyksiä tehdä päätös
käyttöönotosta ajankohtaisessa kriisissä.

Taisteluosaston koko voi vaihdella 1 000:sta 3 000:een sotilaaseen. Jokaisella valmiu-
dessa olevalla taisteluosastolla on omat erityiset vahvuutensa ja heikkoutensa. Myös mah-
dollisten operaatioitten luonne voi vaihdella hyvin paljon. Nyt onkin kehitetty työkalu, jos-
ta ei tiedetä, mihin ja miten sitä käytetään. Kuitenkin taisteluosastoja on ollut valmiudessa
jo vuodesta 2007. EU:n taistelujoukkoja on kaavailtu käytettäväksi usein juuri operaatios-
sa, jossa siviilikriisinhallinta ja kansainväliset järjestöt ovat tarkoituksenmukaisempia.
Taistelujoukkoihin käytettävällä rahalla voitaisiin varustaa huomattavasti suurempi määrä
kevyempiä, kutakin tarkoitusta varten räätälöityjä joukkoja. Sotilaallisessa kriisinhallin-
nassa käyttökelpoisemmiksi ovat osoittautuneet tapauskohtaisesti räätälöidyt joukot, ja
mieluiten niiden näkisi toimivan YK-lipun alla.

Vasemmistoliiton eduskuntaryhmä tulee tarkasti seuraamaan asiantuntijakuulemisten
antia valiokuntakäsittelyn aikana, sillä selontekoon kirjatut osallistumisperusteet ovat aika
lailla heppoisia.

14.44 Stefan Wallin r (ryhmäpuheenvuoro): Värderade talman! Det ligger ingen som
helst dramatik i att Finland åter tänker vara en del av EU-stridsgruppen som ska vara i be-
10



Pöytäkirjan asiakohta PTK 48/2016 vp
redskap andra halvan av 2016. Det är ju britterna som leder den här snabbinsatsstyrkan och
det var så sent som i fjol som Finland senast var med, då med Sverige i ledande roll. Sam-
manlagt har Finland varit med fem gånger tidigare, första gången 2007, och därför kan man
med fog säga att det här närmast är business as usual. Det är en del av våra internationella
åligganden.

  Arvoisa puhemies! Ruotsalaisen eduskuntaryhmän mielestä Suomen tulee olla aktiivi-
nen, solidaarinen toimija kansainvälisen yhteisön ottaessa tällaisia ja vastaavanlaisia vel-
voitteita. Tämä on tärkeä osa ulko- ja turvallisuuspolitiikkaamme. Tässä odotetaan uskot-
tavuutta ja johdonmukaista toimintaa Suomen taholta.

Maallamme on vahvat perinteet rauhanturvaamistehtäviin osallistumisesta. EU:n no-
pean toiminnan joukot perustuvat tietysti toisenlaiseen konseptiin, mutta EU:n taiste-
luosastojen tehtävään kuuluu myös, että ne tarvittaessa voidaan asettaa YK:n käytettäväk-
si, mikäli YK sitä pyytäisi.

Osaamisemme ja kokemuksemme kansainvälisistä kriisinhallintaoperaatioista ovat tun-
netusti korkealla tasolla. Yleisesti voidaan sanoa, että osallistumisemme EU:n taisteluosas-
toon antaa Puolustusvoimien henkilöstölle arvokkaita kokemuksia, jotka auttavat meitä
kehittämään omia puolustusjärjestelmiämme täällä koti-Suomessa. Tämä ei koske vähiten
materiaalipuolta, minkä vuoksi on tärkeää, että osallistumme harjoituksiin, joissa materi-
aalistandardit ovat yhteensopivia.

  Vi kan också notera att i den här beredskapsstyrkan, som alltså leds av Storbritannien, del-
tar förutom Irland också Lettland, Litauen, Sverige och alltså Finland. På alla plan håller
vårt försvarssamarbete med Sverige just nu på att fördjupas. När det gäller den här, och
också tidigare EU-stridsgrupper där Finland har varit med, har det baltiska inslaget funnits
med. Också nu kan man säga att det är strategiskt välkommet att samarbetet mellan några
av de nordiska länderna och Baltikum ökar kring Östersjön. Sammansättningen av den här
beredskapsgruppen är ett gott uttryck för just detta.

  Arvoisa puhemies! Ehkä ei ole paikallaan tämän päivän keskustelussa syventää pohdin-
toja Suomen kansainvälisestä turvallisuuspoliittisesta roolista. Tähän keskusteluun mei-
dän on syytä palata viimeistään silloin, kun hallitus on luvannut esitellä ulko- ja turvalli-
suuspoliittisen selontekonsa kesäkuussa. Saimme kuitenkin jo viime viikon lopulla hiukan
maistiaisia siitä, mistä tässä keskustelussa on kyse, kun Suomen mahdollisen Nato-jäse-
nyyden vaikutuksia arvioinut kvartetti esitteli raporttinsa. (Markus Mustajärvi: Jokainen
maa tekee itsenäiset päätökset!) Kun otetaan huomioon myös mahdollinen realiteetti Suo-
men täysjäsenyydestä Natossa — josta päättäisimme nimenomaan itse, edustaja Mustajär-
vi — on tärkeää, että Suomen kansainvälisen toiminnan sotilaalliset suorituskyvyt ovat hy-
vässä kunnossa. Hyvin koulutettu nopean toiminnan suorituskyky on, Suomen tulevasta
turvallisuuspoliittisesta ratkaisusta täysin riippumatta, selkeä voimavara kansainvälisesti,
mutta se vahvistaa myöskin kansallista puolustusta.

  Värderade talman! Finlands linje bör vara den att vi tar vårt internationella ansvar, men
samtidigt också att vi alltid satsar på deras trygghet och säkerhet som deltar i operationer-
na. Deras säkerhet är självfallet på vårt ansvar. 
11



Pöytäkirjan asiakohta PTK 48/2016 vp
Svenska riksdagsgruppen anser att Finland ska fortsätta att delta i beredskapsturerna för
EU:s stridsgrupper. Vi har ett kunnande som vi kan bidra med för att öka den regionala sä-
kerheten och stabiliteten i Europa och också i övriga delar av världen.

14.48 Päivi Räsänen kd (ryhmäpuheenvuoro): Arvoisa puhemies! Kristillisdemokraatti-
nen eduskuntaryhmä suhtautuu myönteisesti sotilaallisen kriisinhallinnan yhteistyöhön
Euroopan unionin puitteissa. Euroopan unionin korkean valmiuden taisteluosastot ovat osa
turvallisuus- ja puolustuspolitiikan yhteistyötä, joka vahvistaa suomalaisten joukkojen
osaamista ja valmiutta toimia kansainvälisissä kriisinhallintatehtävissä. Osallistumalla val-
miusjoukkoihin pystymme samalla kehittämään Puolustusvoimien toimintatapoja ja ver-
tailemaan harjoituksissa suomalaisten joukkojen kykyä muiden maiden kanssa. Pidämme
tärkeänä, että Euroopan unionilla on kyky lähettää joukkoja kriisinhallintatehtäviin no-
pealla varoitusajalla. Taisteluosastot ovat olleet käytössä vuodesta 2007 lähtien, ja kuten
selonteossa ja tässä keskustelussa on käynyt ilmi, niitä ei ole kuitenkaan tähän päivään
mennessä käytetty missään operaatiossa. Kulloinkin puoli vuotta valmiudessa olevat osas-
tot ovat suorituskyvyiltään hyvin erilaisia keskenään, ja niiden soveltuvuus eri tehtäviin
vaihtelee suuresti. Taisteluosastojen käytöstä on hyvin vaikeaa päästä poliittiseen päätök-
seen, sillä vaikka kyseessä on nimellisesti EU:n taisteluosasto niin käytännössä vastuu ja
kustannukset mahdollisista operaatioista jäisivät osallistuville maille ja erityisesti osaston
johtovaltiolle.

Arvoisa puhemies! Vaikka kokemukset Euroopan unionin taisteluosastoon osallistumi-
sesta ovat Suomen osalta periaatteessa myönteisiä, meidän tulee vakavasti pohtia, miten
toimintaa voitaisiin kehittää tulevaisuudessa. Pelkästään kriisinhallintavalmiuksien ja Puo-
lustusvoimien suorituskykyjen kehittäminen ja mittaaminen ei tuo riittävää lisäarvoa Eu-
roopan unionin taisteluosastojärjestelmälle. Unionin tasolla tulee avata keskustelua siitä,
mihin valmiusjoukkoja voidaan käyttää, ja on rehellisesti myönnettävä, että taisteluosasto-
konsepti ei ole kyennyt toteuttamaan sitä kaikkein keskeisintä tarkoitustaan eli nopeaa rea-
gointia kriisinhallinnassa. Joukot, joita ei käytännössä voi käyttää mihinkään poliittisen
päätöksenteon puutteiden sekä erilaisiin tehtäviin sopimattomuuden vuoksi, eivät ole aito-
ja valmiusjoukkoja. Euroopan unionin kriisinhallintatehtävien kustannusten taakanjakoon
tarvitaan uusi selkeä linja, joka mahdollistaisi taisteluosastojen käytön.

Kriiseistä ei ole ollut puutetta. Viime vuosina olemme joutuneet todistamaan useita krii-
sejä Euroopan unionin lähialueilla. Pohjois-Afrikassa ja Lähi-idässä on ollut kansannousu-
ja ja sisällissotia. Ukrainan kriisi osoitti, etteivät aseelliset konfliktit ole historiaa edes Eu-
roopassa. Viime kesän ja syksyn pakolaiskriisi on asettanut jäsenmaiden väliset suhteet
koetukselle, ja pakolaisvirrat uhkaavat Euroopan unionin vapaan liikkuvuuden periaatetta.
Samalla on huomioitava, että tämän päivän uhat eivät ole enää pelkästään sotilaallisia.
Hybridisodankäynti ja hybridiuhat ovat muuttaneet konfliktien luonnetta. Rajapinnat ul-
koisen ja sisäisen turvallisuuden välillä ovat laajentuneet, ja näiden kahden väliset erot al-
kavat olla kuin veteen piirretty viiva. Viime syksyn Pariisin terrori-iskujen jälkeen testat-
tiin ensimmäisen kerran Lissabonin sopimuksen avunantopykälän merkitystä, ja Ranskan
avunpyyntöön vastattiin monen maan taholta myönteisesti. Terrorismi, pakolaiskriisi ja jä-
senmaihin kohdistuvat hybridisodankäynnin uhat osoittavat, että Euroopan unioni tarvit-
see kattavampaa turvallisuus- ja puolustusyhteistyötä. Euroopan unionin yhteistä turvalli-
suus- ja puolustuspolitiikkaa tuleekin kehittää vastaamaan paremmin tämän päivän ja tule-
vaisuuden uhkia, ja siksi rohkaisemme hallitusta aloitteellisuuteen painopisteen siirtämi-
12



Pöytäkirjan asiakohta PTK 48/2016 vp
seksi hybridiuhkien torjumiseen Euroopan unionin yhteisessä turvallisuus- ja puolustuspo-
litiikassa.

Arvoisa puhemies! Kristillisdemokraattinen eduskuntaryhmä tukee Suomen osallistu-
mista Ison-Britannian johtaman taisteluosaston valmiusvuoroon, mutta samalla kannus-
tamme hallitusta pohtimaan, miten Euroopan unionin taisteluosastojärjestelmän käytettä-
vyyttä kriisinhallintatehtävissä voitaisiin tulevaisuudessa parantaa.

Ensimmäinen varapuhemies Mauri Pekkarinen: Arvoisat kansanedustajat, myönnän
tässä vaiheessa ministerille ehkä 2 minuuttia paikan päältä tai pöntöstä, kummin tahansa, ja
ministerin puheenvuoroa seuraa lyhyt debatti.

14.53 Puolustusministeri Jussi Niinistö: Arvoisa puhemies! Kiitos eduskuntaryhmille
pääpiirteisestä tuesta valtioneuvoston selonteolle. Kiitos myös kriittisistä huomioista. Ne
ovat monin osin perusteltuja.

Etenkin kysymys siitä, miksi EU:n taisteluosastoja ei ole kertaakaan käytetty, on aiheel-
linen ja nousi useammassakin puheenvuorossa esille. Varmaan tärkein syy on suoraan sa-
nottuna poliittisen tahdon puuttuminen, ja tässä suhteessa EU-maiden kannattaa katsoa
peiliin. Toiseksi syynä ovat taakanjakokysymykset, ja kolmantena on kysymys valmiudes-
sa olevan taisteluosaston sopivuudesta ajankohtaisen kriisinhallintatehtävän hoitamiseen.
Näitä kysymyksiä on EU-tasolla ratkottava, ja tässä työssä Suomi on ollut aktiivinen ja ai-
koo olla sitä jatkossakin. On hyvä, että myös eduskunta on tässä suhteessa tilanteen tasalla
ja hereillä.

Ongelmat on tiedostettu. Niitä on yritettävä ratkaista, sillä muuten taisteluosastokonsep-
tilla tässä muodossa ei ole kestävää tulevaisuutta. Mainittakoon, että viimeksi kolmisen
vuotta sitten Keski-Afrikan tasavallan kriisin yhteydessä olisi ollut mahdollisuus nopeaan
toimintaan. Niinpä taisteluosastojen käyttömahdollisuus otettiin esille Suomen ja Ruotsin
toimesta, mutta tukea ei muilta mailta riittävästi tullut, ja niinpä joukot Keski-Afrikan ta-
savallan operaatioon päädyttiin kokoamaan tavanomaiseen tapaan.

Arvoisa puhemies! On hyvä, että eduskunnassa tämän selonteon valiokuntakäsittelyn
yhteydessä käydään tarkasti läpi EU:n taisteluosastotoiminnan hyödyt ja haitat.

14.55 Markku Pakkanen kesk (vastauspuheenvuoro): Arvoisa puhemies! Myös itse
koen niin, että on tärkeää, että Suomi on mukana tässä EU:n joukkojen asettamisessa. Näi-
hin nopean toiminnan joukkoihin tai taistelujoukkoihin 50 suomalaista pääsee mukaan.
Kiinnittäisin huomiota, että se on suomalaisille reserviläisille tärkeä osa heidän harjoitus-
taan samalla, kun niin sanotut ammattisotilaat saavat tärkeää koulutusta. Suomi pystyy
kouluttamaan maajoukkoja. He saavat kokemusta näistä kansainvälisistä tehtävistä, mikäli
niihin sitten joudutaan.

Täällä on kiinnitetty huomiota siihen, että näitä joukkoja ei ole koskaan tarvinnut lähet-
tää. Tämä itse koulutusvaihe, niin kuin ministeri omassa puheenvuorossaan kertoi, kestää
jo kolme kuukautta ja antaa jo siinä vaiheessa hyvää harjoitusta suomalaisille, niin ammat-
tilaisille kuin reserviläisille. Tämä näkökulma on minusta syytä huomioida.

14.56 Sofia Vikman kok (vastauspuheenvuoro): Arvoisa puhemies! Kun puhutaan EU:n
yhteisestä puolustus- ja turvallisuuspolitiikasta ja turvatakuista, on huomattava, mitä ne
merkitsevät, ja toisaalta, mitä ne eivät merkitse. Suomelle läntinen yhteistyö on hyväksi ja
13



Pöytäkirjan asiakohta PTK 48/2016 vp
erittäin tärkeää. EU:n yhteinen politiikka ja turvatakuut velvoittavat, mutta EU ei ole puo-
lustusliitto, eikä siitä ole sellaista tulossakaan. EU:n turvatakuut ovat tärkeä asia, mutta ne
eivät yksinään riitä. Sama pätee Suomi—Ruotsi-yhteistyöhön. Se on erittäin hyvää ja toi-
vottavaa, mutta ei yksistään riitä.

Turvallisuuspoliittisten päätösten ja keskustelun tärkein tavoite on aina Suomen turval-
lisuuden vahvistaminen omasta kansallisen etumme näkökulmasta. Toivottavaa on, että
perjantaina julkaistu Nato-arvio käynnistää laajamittaisen, faktoihin perustuvan keskuste-
lun sotilaallisen liittoutumisen ja liittoutumattomuuden vaikutuksista Suomen turvallisuu-
teen.

14.58 Sampo Terho ps (vastauspuheenvuoro): Arvoisa puhemies! Kuten puhujamme jo
totesikin, perussuomalaiset tukevat kyllä tätä esitystä. Taisteluosastot ovat periaatteessa
hyvä yhteistyön muoto, vaikka käytännössä niitä todella ei ole hyödynnetty kertaakaan.
EU:n puolustusyhteistyöllä on hyvä olla myös jokin käytännöllinen sisältö. Olen itsekin
siellä istunut aikanani europarlamentin puolustusasiain alivaliokunnassa, jossa käytännön
sisältöä todella konkreettisesti kaivattiin, että oli edes jotain, mitä oikeasti tehdä. Tätä kaut-
ta, myös tämän toiminnan kautta, edes yhdessä harjoittelu käytännössä, kuten sanoin, to-
teutuu.

Silti, kuten täällä on monesti tuotu jo esiin, selkeämpi tehtävän ja käyttötarkoituksen
määrittely on pitkällä aikavälillä varmasti mielekästä. Itsekin entisenä rauhanturvaajana
ymmärrän, että tämmöinen loputon harjoittelu ilman käyttöä ei tietenkään sitten joukkojen
(Puhemies koputtaa) olemassaolon oikeutukseksi jatkuvasti riitä. Estehän ei tosin ole ol-
lut, kuten ministerikin totesi, niinkään (Puhemies koputtaa) joukoissa itsessään, vaan yli-
päänsä EU:n yhteisessä ulkopolitiikassa, jossa tätä yhteistä halua ei ole tähän asti löytynyt.
Mutta kuten sanottu, totean ihan rauhanturvaajana omasta kokemuksestani, ettei YK:nkaan
(Puhemies koputtaa) rauhanturvaajia varmaan ylläpidettäisi, jos he vain ikuisesti harjoitte-
lisivat eivätkä ikinä tulisi käytäntöön.

14.59 Susanna Huovinen sd (vastauspuheenvuoro): Arvoisa puhemies! Aivan kuten täs-
sä keskustelussa yhteisesti on todettu, Suomi on johdonmukaisesti ollut tukemassa tätä
taisteluosastokonseptia. Toivoisin, että ministeri voisi vielä varmemmaksi vakuudeksi nyt
kertoa sosialidemokraattisen eduskuntaryhmän esittämään kysymykseen vastauksen, onko
mielestänne näköpiirissä Suomen hallituksen kannan muutos suhteessa tähän taisteluosas-
tokysymykseen, onhan Euroopan unionin piirissä laajemminkin nyt johtuen erilaisista tur-
vallisuuspoliittisista uhistakin puhuttu oikeastaan tästä EU-yhteistyöstä enemmän kuin pit-
kiin aikoihin. Lisäksi haluaisin tiedustella, näettekö te, että EU:n globaali ulko- ja turvalli-
suuspoliittinen strategia voisi antaa joitakin viitekehyksiä nyt myös tämän taisteluosasto-
konseptin kehittämiselle, koska tästäkin keskustelusta voi päätellä, että (Puhemies koput-
taa) vähän kehitettävääkin olisi.

15.00 Touko Aalto vihr (vastauspuheenvuoro): Arvoisa puhemies! Hyvä ministeri, ku-
ten todettua, EU tarvitsee nopeiden joukkojen lisäksi nopeampaa päätöksentekoa. Kysyn-
kin, miten Suomi osaltaan aikoo edesauttaa nopeampaa päätöksentekoa tilanteissa, joissa
nopeita joukkoja tarvitaan. Toinen kysymykseni: tarvitaanko hallituksen mielestä nopei-
den joukkojen operaatioihin YK:n mandaattia?
14



Pöytäkirjan asiakohta PTK 48/2016 vp
15.01 Stefan Wallin r (vastauspuheenvuoro): Puhemies, talman! På det nordiska utrikes-
ministermötet i Haiko i Borgå i går betonade alla de nordiska länderna att de kraftfullt stö-
der en fördjupad dialog och ett samarbete mellan Nato, mellan Finland och mellan Sveri-
ge, och här citerar jag den gemensamma debattartikel som ministrarna hade i gårdagens
Hufvudstadsbladet.

  Porvoon ulkoministerikokouksessa eilen, jossa pohjoismaiset ulkoministerit olivat ko-
koontuneet, tämän päivän pääaihe tuskin oli mikään kioskinkaatajakysymys, mutta sen si-
jaan puhuttiin taatusti ja todistettavasti pohjoismaisen turvallisuuspoliittisen yhteistyön ja
puolustusyhteistyön tulevaisuuden näkymistä. Kysyisin ministeri Niinistöltä: Mitä tietoa
teillä on näistä keskusteluista? Tuliko siellä jotain uutta esille, ja mitähän Haikon kokouk-
sesta jäi tältä osin käteen?

15.02 Päivi Räsänen kd (vastauspuheenvuoro): Arvoisa puhemies! Taisteluosastokon-
septiin tehdyt sijoitukset ovat tuottaneet koulutuksellista hyötyä Puolustusvoimillemme,
mutta onhan tämä kaiken kaikkiaan kallis järjestelmä pelkkänä harjoitustoimintana. Selon-
teosta löytyy lyhyt ylimalkainen kappale siitä, miten Suomen näkemyksen mukaan tätä
konseptia tulisi tulevaisuudessa kehittää, mutta toivon, että te, ministeri, avaisitte hiukan
enemmän tätä, esimerkiksi sitä, millä tavalla tätä yhteisrahoituksen lisäämistä voitaisiin
kehittää.

Sitten vielä toinen kysymys liittyen johtovaltio Britannian tilanteeseen. Taisteluosasto-
jen käytöllehän on kaksi vaikeaa edellytystä, toisaalta nämä kustannukset, jotka lankeavat
erityisesti johtovaltiolle, ja sitten kysymys poliittisesta yhteisymmärryksestä. Kun Britan-
nialla on nyt käymistila menossa suhteessa Euroopan unioniin, niin miten näette, että se
vaikuttaisi, mikäli tällainen mahdollinen tositilanne tulisi vastaan tämän vuoron aikana?

15.03 Pertti Salolainen kok (vastauspuheenvuoro): Herra puhemies! Suurin kritiikkihän
täällä nyt on kohdistunut siihen, että näitä taisteluosastoja ei ole käytetty. Toki on myön-
nettävä, että olisi erittäin hyvä, jos olisi sopivissa tilanteissa voitu käyttää niitä, mutta osit-
tain tämä kritiikki on kuitenkin väärä. Se on väärä siinä mielessä, että on erittäin tärkeätä,
että Suomen puolustusvoimat saavat kansainvälistä yhteistoimintakykyä näitten harjoitus-
ten kautta, ja sillä on mitä suurin merkitys meidän Puolustusvoimillemme, jotka pyrkivät
tähän niin sanottuun interoperabilityyn eli yhteensopivuuteen. Tähän voisi todeta hieman
retorisesti, että eihän Suomenkaan puolustusvoimia lakkauteta, vaikka ne vain harjoittele-
vat. Eli toisin sanoen kyllä harjoituksella on myöskin erittäin suuri merkitys.

Mitä sitten tulee kaiken kaikkiaan siihen, miten tässä pitäisi mennä eteenpäin, nythän
Pariisin terrori-iskujen jälkeen Euroopan unioni on (Puhemies koputtaa) herännyt tähän
turvallisuuspoliittiseen ajatteluun, ja nyt olisi aivan oikea hetki, että Suomen ja Ruotsin
hallitukset yhdessä nostaisivat EU:ssa esille tämän kysymyksen ja ylipäätään tämän turval-
lisuuspoliittisen (Puhemies koputtaa) asian vahvemmin Euroopan unionin puitteissa.

15.04 Mika Kari sd (vastauspuheenvuoro): Arvoisa herra puhemies! Euroopan unionin
taisteluosasto on kuin vakuutus, jota ei ole tarvittu. Toisaalta hyvä, ettei ole tarvittu, mutta
kynnys taisteluosaston käytölle on kyllä jäänyt kieltämättä epäselväksi, ja toivottavasti Eu-
roopan unionin globaali strategia tuo tähän tarvittavaa vastausta.
15



Pöytäkirjan asiakohta PTK 48/2016 vp
Olisin kysynyt samaa kuin edustaja Räsänen brexitistä. Jos Iso-Britannia päättää erota
Euroopan unionin jäsenyydestä, prosessi toki kestää useamman vuoden, mutta näkeekö
ministeri välittömiä vaikutuksia kansanäänestyksellä tähän johtovaltion rooliin?

Suomi toimii vakauttavana voimana monessa kansainvälisessä organisaatiossa, myös
Euroopan unionissa, ja meidän oma roolimme kriisinhallinnassa on ollut pitkä ja merkittä-
vä. Haluan tässä nostaa esille keskustan eduskuntaryhmän puheenjohtaja, edustaja Vanha-
sen ryhmäpuheenvuoron, jossa ansiokkaalla tavalla kuvattiin Suomen roolia kriisien hal-
linnassa ja myös (Puhemies koputtaa) terminologian osalta, että emme puhuisi vain taiste-
luosastoista, vaan näkisimme tämän kriisinhallinnan roolin, puhumattakaan ulkomaalaisis-
ta lentokoneista ja niiden lentoreiteistä.

15.06 Matti Vanhanen kesk (vastauspuheenvuoro): Arvoisa puhemies! Edustaja Kari
käytti hyvää termiä: tässä on vähän kyse vakuutuksesta. Luulen, että näiden taisteluosasto-
jen merkitys historiallisessa perspektiivissä näkyy vasta vuosien, vuosien päästä. Varmasti
tämä toimintakonsepti tulee vielä muuttumaan. Ehkä se seuraava askel pikemminkin on
kiinteämpi valmius nopeaan toimintaan.

Silloin, kun osastokonseptin perustamisesta tehtiin päätökset vuonna 2004 ja toimeen-
pano ensimmäisen kerran 2007, niin tämä perustui nimenomaan YK:n pääsihteerin voi-
makkaaseen vetoomukseen meille siitä, että luotaisiin yksikköjä, jotka kykenevät nopeasti
muutamassa päivässä menemään paikkoihin kansanmurhien tai muiden kriisien estämisek-
si. Useasti sitä ensivaihetta sitten seuraisi pidemmälle menevä operaatio, joita joudutaan
suunnittelemaan ja kokoamaan pidempään, mutta tämä on nyt tietynlainen ensiapu ja va-
kuutus. Tämän kustannukset verrattuna EU:n jäsenmaiden koko puolustusbudjetteihin
ovat sittenkin marginaaliset. Tässä mielessä tämä vakuutus-termi oli minusta hyvä, ja hyö-
tysuhde on kelpoinen.

15.07 Antti Lindtman sd (vastauspuheenvuoro): Arvoisa herra puhemies! Tämä vakuu-
tus-termi on todella hyvä. Täytyy muistaa, että EU on Suomelle myös turvallisuuspoliitti-
nen ratkaisu. Sitä ei pidä unohtaa. Nyt erityisesti Pariisin iskun jälkeen, kun näyttää siltä,
että EU ottaa harppauksen eteenpäin, kun Ranska aktivoi nimenomaan tämän avunanto-, ei
siis yhteisvastuulausekkeen, tämän 42.7:n, niin nyt tässä tilanteessa on tärkeää, että anne-
taan täältä selkeä viesti, että Suomi tukee EU:n ulko- ja turvallisuuspoliittisen ulottuvuu-
den kehittämistä.

Suomen ulkopolitiikkaa on luonnehdittu nimenomaan tällä termillä, "vakauspolitiikka",
johon kuuluu se, että Suomi ja myös Ruotsi ovat sotilasliittojen ulkopuolella ja toimivat va-
kauttavina tekijöinä. Tässä suhteessa annan myös tunnustuksen edustaja Vanhasen termil-
le, kun hän totesi, että vähempikin sotaretoriikka riittää. Olen tismalleen samaa mieltä. Se-
kin tukisi tätä meidän pitkään jatkunutta ulkopoliittista vakauspolitiikkaa. On tärkeää, että
ne voimat, jotka (Puhemies koputtaa) ovat olleet tämän linjan takuumiehinä ja -naisina, te-
kevät tiivistä yhteistyötä myös jatkossa.

15.08 Markus Mustajärvi vas (vastauspuheenvuoro): Arvoisa puhemies! Jos muistelee
tätä taisteluosastojen perustamisen historiaa, niin kyllähän lähtökohta oli nimenomaan se,
että sillä haettiin kriisinhallintaa, ongelmien ratkaisua ja haluttiin estää kansanmurhat. Ei
silloin perusteltu asiaa kansallisen puolustuskyvyn kehittämisellä. Se tuntuu olevan tänä
päivänä se päällimmäinen peruste.
16



Pöytäkirjan asiakohta PTK 48/2016 vp
Mutta ihmettelen kyllä, mihin se EU-kriittisyys katoaa silloin, kun puhutaan Euroopan
unionin yhteisestä puolustus- ja turvallisuuspolitiikasta. Ja samalla tapaa se katoaa silloin,
kun puhutaan EU-rahoituksen lisäämisestä puolustussektorilla.

Mutta olipa kyse sitten Nato-selvityksestä, ulko- ja turvallisuuspolitiikasta yleensä tai
vaikka Lissabonin sopimuksen velvoitteista, niin Suomen tulee aina tehdä kansalliset, itse-
näiset ratkaisut. Eli siinä suhteessa olen kyllä täysin tasavallan presidentin kannalla, toisin
kuin ne, jotka ovat nytten viemässä rinta rinnan, ja tulkitsevat tätä Nato-selvitystä niin, että
se tarkoittaa nimenomaan sitä, että Suomi ei voi tehdä itsenäisiä ratkaisuja.

Ensimmäinen varapuhemies Mauri Pekkarinen: Vastauspuheenvuoro edustaja Musta-
järven puheenvuoron johdosta. — Edustaja Vanhanen.

15.09 Matti Vanhanen kesk (vastauspuheenvuoro): Arvoisa puhemies! Edustaja Musta-
järvi on oikeassa siinä, että koko tämä konsepti EU:ssa, pitkälti YK:n pyynnöstä, perustel-
tiin nimenomaan muun muassa kansanmurhilla. Mutta kun Suomi teki omaa päätöksente-
koaan siitä, kannatammeko tätä ja olemmeko edistämässä tätä ja lähdemmekö mukaan,
niin kuin lähdimme ensimmäisiin taisteluosastoihin, niin siihen sisältyy myös analyysi sii-
tä, millä tavalla näitten varojen käyttäminen tähän tarkoitukseen palvelee myös meidän
oman puolustuksemme kehittämistä. Ja ne perustelut olivat puoltamassa sitä, että meidän
kannattaa myös tältä kannalta lähteä mukaan.

15.10 Timo Heinonen kok (vastauspuheenvuoro): Arvoisa herra puhemies! Nato-kes-
kustelu on oma keskustelunsa, ja olisi toivottavaa, että hallitus toisi tämän selvityksen
myös eduskunnan keskusteluun tähän saliin. On arvokasta, että täällä annetaan laaja tuki.
Suomen on tärkeää olla mukana EU:n taisteluosastotoiminnassa. Sotilasliittoon kuulumat-
tomalle maalle on tärkeää, että otamme kaiken hyödyn irti, mitä EU:sta on saatavana. Pa-
riisin iskujen jälkeen Lissabonin avunantolauseke aktivoitui ja kaikki vastasivat siihen no-
peasti "kyllä". On sotilasliittoon kuulumattomalle maalle arvokasta, että näin toimittiin, ja
meille tällainen lavea tulkinta tästä avunantolausekkeesta on varmasti eduksi.

Ja haluan myös kiittää ministeriä siitä, että edellisen vastaavantyyppisen keskustelun
jälkeen saimme hyvän selvityksen, että kriisinhallintaveteraaniohjelma on etenemässä tä-
män vuoden aikana. Se koskettaa myös näitä naisia ja miehiä, kuten kaikkia, jotka me lä-
hetämme kriisinhallintatehtäviin. Kannamme vastuun pahimmallakin hetkellä.

15.11 Sirpa Paatero sd (vastauspuheenvuoro): Arvoisa herra puhemies! Suomalaisen
oman turvallisuuden ja puolustuksen lisäksi meillä on oltava leveämmät hartiat, ja siihen
EU on ollut se sosialidemokraattienkin tukema vaihtoehto. Me saamme sieltä oppia, niin
kuin on tässä todettu, mutta ne turvaavat kuitenkin isossa kuvassa meidän yhteistä euroop-
palaista turvallisuutta.

Tässä on ollut näitä kysymyksiä siitä, onko järkevää maksaa niin suurta hintaa harjoitus-
toiminnasta ja muusta, ja sitten toisaalta tästä päätöksenteosta ja osittain myöskin niistä
tehtävistä, mihin taistelujoukkoa voidaan käyttää tai ei.

Kysymykseni ministerille on, että onko Euroopan unionin sisällä keskustelua tästä pää-
töksentekojärjestelmästä tai tästä nykyisin rajatusta tehtävien laajentamisesta tai muutta-
misesta johonkin toiseen suuntaan. Ja toinen kysymys: tässä nämä johtovastuut ovat nyt
17



Pöytäkirjan asiakohta PTK 48/2016 vp
Britannialla, joka on tietenkin tässä omassa prosessissaan, mutta onko muuten tulevaisuu-
dessa innokkaita johtovastuun ottajia?

15.12 Mikko Savola kesk (vastauspuheenvuoro): Arvoisa herra puhemies! Ainakin mi-
nun ajatteluni lähtee siitä — ja toivottavasti monen muunkin — että kun kansainvälisiin
operaatioihin osallistutaan, puhutaan niin kriisinhallinnasta kuin muusta harjoittelutoimin-
nasta, niin aina keskiössä on meidän oma kansallinen puolustus ja sen pitää olla sitä tuke-
vaa. Meillä on kuitenkin uniikki järjestelmä Euroopankin mittapuussa, yleinen asevelvol-
lisuus ja reserviläisiin pohjautuvat joukot, ja meidän reserviläiset saavat tärkeätä kansain-
välistä kokemusta näiden toimintojen kautta.

EU:n taistelujoukot ovat tärkeä osa tätä meidän yhteistä EU:n ulko- ja turvallisuuspoli-
tiikkaa, mutta näiden joukkojen hyödyntäminen — tästäkin on tänään keskusteltu — on
jäänyt oikeastaan olemattomaksi, sitä ei ole tehty, ainoastaan harjoittelutoimintaa. Kysyi-
sinkin ministeriltä: voisiko kriisinhallintatehtävissä hyödyntää — esimerkiksi kun viime
kaudella puhuttiin paljon Malin operaatiosta, niin olisiko tämäntyyppisiin (Puhemies ko-
puttaa) operaatioihin mahdollisuus hyödyntää — näitä joukkoja (Puhemies koputtaa) käy-
tännössä enemmän?

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Tuppurainen, Vikman, Pakkanen ja Lindtman ja ministerille sen jälkeen pari
minuuttia. Ja sitten vähitellen, vähitellen siirryttäisiin puhujalistaan.

15.14 Tytti Tuppurainen sd (vastauspuheenvuoro): Arvoisa puhemies! Euroopan unioni
on Suomelle aivan perustavanlainen turvallisuusyhteisö, ja EU:n turvallisuus- ja ulkopo-
liittisessa yhteistyössä tapahtuu tällä hetkellä hyvin paljon. Se on ajankohtaista muun
muassa tämän avunantolausekkeen aktivoimisen myötä ja myös sen myötä, että korkea
edustaja Federica Mogherini valmistelee tätä globaalistrategiaa, jossa yhteistä ulko- ja tur-
vallisuuspolitiikkaa vielä linjataan tarkemmin.

Toisaalta yhteistyössä on myös huolenaiheita esillä, joista keskeisin liittyy täällä jo mai-
nittuun mahdolliseen Ison-Britannian irtoamiseen koko Euroopan unionista ja eurooppa-
laisesta yhteistyöstä, ja sen mukanaan tuomia riskejä ei liene syytä enempäänsä korostaa.

Suomelle on tärkeätä vaalia eurooppalaista yhteistyötä. Meidän etumme ei ole EU:n ha-
joaminen ja palaaminen takaisin suurvaltojen Eurooppaan. Senpä tähden meidän tulee si-
toutua eurooppalaiseen yhteistyöhön ja olla mukana taisteluosastojen toiminnassa ja myös-
kin vahvasti kehittämässä taisteluosaston toimintaa.

15.15 Sofia Vikman kok (vastauspuheenvuoro): Arvoisa puhemies! Jotkut täällä tahto-
vat nähdä sotaretoriikkaa. Sellaista en tunnista. Sotaretoriikan maalailijat kuitenkin unoh-
tavat sen tosiasian, että kun haluamme rauhaa, niin meidän on varauduttava puolustamaan
niin uskottavasti, että kenenkään ei yksinkertaisesti kannata Suomea uhata tai Suomeen
hyökätä. Tältä kannalta maailman vahvimman puolustusliiton turvatakuut olisivat merkit-
tävä lisä omaan kansalliseen puolustukseemme, kuten asiantuntijoiden Nato-arviostakin il-
menee. Turvallisuuspoliittisten päätösten tärkein tavoite on aina Suomen oman turvalli-
suuden vahvistaminen. Meidän omasta uskottavasta puolustuksesta on joka tapauksessa
huolehdittava, ja yksin (Puhemies koputtaa) ei kannata jättäytyä.
18



Pöytäkirjan asiakohta PTK 48/2016 vp
15.16 Markku Pakkanen kesk (vastauspuheenvuoro): Arvoisa puhemies! Kuulun niihin
joukkoihin, jotka pitävät tärkeänä Suomen omia puolustusvoimia, ja koen niin, että tällai-
nen mukanaolo taistelujoukoissa vahvistaa meidän omaa puolustuskykyämme ja reservi-
läisten mahdollisuutta harjoitella. Itse olen ollut mukana YK-joukoissa ja koen niin, että on
vähän erikoista, että keskusteluun nousevat täällä nämä joukot, joita ei ole tarvinnut käyt-
tää. Minusta se on vain hyvä, että maailmalla ei ole sellaisia kriisejä, missä tämmöisiä
joukkoja olisi. Pidän arvokkaana sitä edustaja Salolaisen näkemystä, etteihän Suomikaan
omasta puolustuksestaan luovu, vaikkei sitä tarvitse käyttää. Eversti Paronen aikanaan ker-
toi Namibiassa, että voimaa pitää näyttää, jotta sitä ei tarvitsisi käyttää. Tämä on minusta
hyvä periaate tämmöisissä YK-johtoisissa ja näissä kansainvälisissä tehtävissä.

15.17 Antti Lindtman sd (vastauspuheenvuoro): Arvoisa herra puhemies! Osin tähän
Vikmanin puheenvuoroon viitaten, vaikka tästä nyt ei Nato-keskustelua tehdä, sanon, että
minusta se osoittaa sen, että on todella tärkeää, että erityisesti ne puolueet, jotka ovat Suo-
men pitkän, vakaan ulkopoliittisen linjan, vakauspolitiikan — johon kuuluu se, että Suomi
pysyy sotilasliittojen ulkopuolella ja se on vakauttava tekijä — kannalla, kaikki ne voimat
nyt tekevät tiivistä yhteistyötä, sen voi tässäkin todeta.

Mutta halusin puuttua tähän edelliseen puheenvuoroon, tähän turvatakuukeskusteluun.
Aikanaan puhuttiin siitä, merkitsevätkö nämä mitään, ja edustaja Vikman ensimmäisessä
puheenvuorossaankin — vähän samaa retoriikkaa — muistutti, että meidän pitää muistaa,
mitä ne eivät merkitse. Kun edustaja Heinonen täällä totesi, että meitä palvelee tämmöinen
laaja tulkinta ja ikään kuin (Puhemies koputtaa) proaktiivinen ajatus ulko- ja turvallisuus-
poliittisesta yhteistyöstä EU:ssa, niin olen kyllä tässä Heinosen tulkinnan kannalla (Puhe-
mies koputtaa) enemmän näitten turvatakuiden osalta EU:ssa. EU on meille turvallisuus-
poliittinen ratkaisu.

Ensimmäinen varapuhemies Mauri Pekkarinen: Ja viimeinen vastauspuheenvuoro.

15.18 Krista Mikkonen vihr (vastauspuheenvuoro): Arvoisa puheenjohtaja! Mielestäni
keskustan ryhmäpuheenvuorossa esiin tullut termin kyseenalaistaminen, että onko "taiste-
lujoukot" tai "taisteluosasto" oikea termi näille Euroopan joukoille, oli hyvä huomio. Ja on
aivan totta, että kun kyse on kriisinhallinnasta ja on paljon myös tehtäviä, missä he suojaa-
vat nimenomaan siviilejä, niin antaa ehkä väärän kuvan tämä taistelujoukko-sanan käyttö,
ja siihen todellakin kannattaa kiinnittää huomiota.

Sitten minä haluaisin nostaa tämän kriisinhallinnan kokonaisvaltaisen näkökulman.
Elikkä EU:ssa myös siviilikriisinhallintatoimintaa tehdään ja sitä halutaan kehittää yhdes-
sä sotilaallisen kriisinhallinnan kanssa, samoin kuin Suomessa. On nostettu esiin, että sitä
pitäisi entistä enemmän miettiä kokonaisvaltaisesti. Olisin kysynyt ministeriltä: miten täs-
sä asiassa on edetty niin EU:n tasolla kuin meillä Suomessa?

Ensimmäinen varapuhemies Mauri Pekkarinen: Ja nyt ministerille 2 minuutin vastaus-
puheenvuoro.

15.19 Puolustusministeri Jussi Niinistö (vastauspuheenvuoro): Arvoisa puhemies! Kii-
toksia kysymyksistä, kommenteista, huomioista.
19



Pöytäkirjan asiakohta PTK 48/2016 vp
Kysymyskierroksen aloitti edustaja Pakkanen, joka totesi, että EU:n taisteluosastot ovat
tärkeää harjoitusta reserviläisille. Sitä ne toki ovat, mutta on aina muistettava perinteisten
reservien kertausharjoitusten kustannustehokkuus ja vaikuttavuus, kun puhutaan Suomen
puolustuskyvyn kehittämisestä.

Edustaja Huovinen kysyi hallituksen kannasta taisteluosastokysymykseen tulevaisuu-
dessa. Tämänhetkinen kantahan käy tästä selonteosta ilmi, mutta totta kai seuraamme kes-
kustelua EU-tasolla ja toivomme, että tämä EU:n valmisteilla oleva globaali strategia an-
taisi eväitä taisteluosastokonseptin järkevään uudistamiseen. Tähän samaan kysymykseen
tarttuivat myös edustajat Räsänen ja Savola ja taisi tarttua edustaja Paaterokin.

Edustaja Aalto kysyi Suomen kykenevyydestä nopeaan päätöksentekoon. Siitä mieles-
täni on esimerkki kolmen vuoden takaa, kun olimme valmiit Keski-Afrikan tasavallan ope-
raatiosta päättämään kertomani mukaisesti.

Edustaja Wallinille totean, että minulla valitettavasti ei ole tietoa tästä pohjoismaisten
ulkoministereiden Haikon kokouksesta. En ole vielä ministeri Soinin kanssa asiasta ehti-
nyt puhua.

Edustaja Kari vertasi varsin osuvasti EU:n taisteluosastokonseptia vakuutukseen, ja hän
kysyi, taisi olla edustaja Räsäsen tavoin, Ison-Britannian erosta brexitistä. En usko, että jos
brexit toteutuisi, kansanäänestys sanoisi "ei". En usko, että sillä olisi välittömiä vaikutuk-
sia Ison-Britannian johtorooliin nyt kyseessä olevassa taisteluosastossa.

Edustaja Lindtman otti esille sotaretoriikan. Ja taisi olla edustaja Mikkonen, vai oliko se
niin, että edustaja Vanhasen aloitteesta tämä keskustelu käytiin, ja Kari myös. Totean —
tämä on tietysti mielipidekysymys, onko se sotaretoriikkaa vai ei — että englanninkielinen
nimi on EUBG eli battlegroup-taisteluosasto, siinä mielessä oikea käännös. Kyseessä on
yleinen sotilastermi, joka viittaa joukkoon, joka kykenee itsenäiseen toimintaan. Siinä mie-
lessä nimi on edelleenkin perusteltu.

Edustaja Paatero kysyi, tiedänkö, onko taisteluosastojen johtovastuun innokkaita ottajia
tulevaisuudessa. En tiedä, mutta sen tiedän, että Suomi ei ainakaan tässä taloudellisessa ti-
lanteessa. Tällaisen Ison-Britannian kaltaisen johtovastuun ottaminen sopii ammattiarmei-
jalle, mutta reserviläisistä koostuvalle armeijalle se olisi tavattoman kallis. Puhutaan kym-
menistä ellei sadoista miljoonista euroista.

Ensimmäinen varapuhemies Mauri Pekkarinen: Siirrymme puhujalistaan.

15.22 Kari Kulmala ps: Arvoisa puhemies! Suomi osallistuu EU:n taisteluosastojen val-
miusvuoroon nyt kuudetta kertaa. Eli tämä ei ole nykyisen hallituksen keksintö. Suomi
osallistuu tällä kertaa valmiusvuoroon 52 sotilaan voimin, ja osallistuminen maksaa meille
veronmaksajille 2,6 miljoonaa euroa eli kymmenyksen siitä, mitä se on maksanut aikai-
semmin. Päätöstä seuraaviin valmiusvuoroihin osallistumisesta ei ole vielä tehty, mutta pi-
dän henkilökohtaisesti tärkeänä, että olemme siellä, missä saamme uutta sotilaallista osaa-
mista ja kokemusta sotilaallisesta yhteistyöstä muiden EU-maiden kanssa.

Pitää muistaa myös se seikka, että Euroopan unionilla ei ole omia itsenäisiä puolustus-
voimia. Senkin vuoksi tällaiset harjoitukset ovat tärkeitä. Olisi kuitenkin hyvä, että osastot
rahoitettaisiin yhteisesti, jolloin Suomen osuus voisi edelleen pienentyä tästä 2,6 miljoo-
nan osuudesta. Tärkeintä on kuitenkin miettiä, mitkä ovat Suomen valmiusvuoroihin osal-
listumisen todelliset hyödyt ja haitat ja miten toimintaa voitaisiin entisestään järkevöittää.
20



Pöytäkirjan asiakohta PTK 48/2016 vp
Tässä on mietittävä nimenomaan Suomen etua. Samalla on selkiytettävä, millaisia suunni-
telmia EU on tehnyt taistelutoiminnan kehittämisen suhteen.

Mielestäni tärkeimpänä hyötynä tällaiselle toiminnalle on sotilaallinen yhteistyö EU-
maiden kanssa ja nimenomaan siksi, ettei EU:lla ole omia asevoimia. Mikäli joukkojen tar-
koituksena on jatkossakin, että heitä voitaisiin käyttää kriisinhallintatehtäviin tilanteissa,
joissa tarvitaan nopeaa reagointia yllättävästi syntyneeseen kriisin, niin tehtäviä varmasti
tulevaisuudessa riittää.

15.24 Tytti Tuppurainen sd: Arvoisa puhemies! Itse päätös sotilasosaston lähettämises-
tä ei luvalla sanoen ole mitenkään vaikea tai kauaskantoinen. Suomi on osallistunut tähän
toimintaan jo useita kertoja aiemminkin. Odotettavissa on tälläkin kertaa harjoittelua, joka
yhteistoimintakykyä parantaessaan on sinänsä varsin arvokasta.

Osaston käyttö operaatioissa on sitä vastoin epätodennäköistä. Tulevia kriisejä on vai-
kea ennakoida. Silti lienee todennäköistä, että sellainen operaatio, josta kaikki 28 EU-maa-
ta pääsisivät yhteisymmärrykseen, ei toteudu tämän vuoden aikana. Tämä päätöksenteko-
järjestelmä onkin pohtimisen arvoinen. Kukaan meistä ei tietenkään halua, että osastolle
tulisi pakko, saati kiire, ryhtyä sotilasoperaatioon. Mutta pidän selvänä, että järjestelmän
ylläpito on mielekästä vain, jos sitä voidaan käyttää. Suomen tulisi määrätietoisesti hakea
poliittista yhteisymmärrystä järjestelmän toimivuuden lisäämisestä.

Arvoisa puhemies! Eurooppalainen turvallisuus- ja puolustuspolitiikka on ajankohtai-
nen. Saksa on laatimassa uutta tilannearviota, johon sisältyy aiempaa aktiivisempi rooli
turvallisuuspolitiikassa ja puolustuksen resurssien lisäys. Saksan aktivoituminen tukee Eu-
roopan turvallisuutta, niin paljon on maailma muuttunut.

Toisaalla eurooppalainen turvallisuusrakenne uhkaa haurastua. Mikäli Britannia lähtee
Euroopan unionista, on se katastrofaalista myös ja varsinkin Euroopan turvallisuudelle.
Suomen kansallisen edun kannalta yhteistyörakenteet ovat tärkeitä. Emme halua hajoavaa
EU:ta ja sen tilalle suurvaltojen Eurooppaa. Meidän on viestittävä yhteistyöhakuisuutta ja
sitouduttava nyt puheena oleviin toimiin.

15.26 Esko Kiviranta kesk: Arvoisa puhemies! Suomi on ollut aktiivisesti mukana osal-
listumassa EU:n taisteluosaston toimintaan, ja toiminnasta saadut kokemukset ovat olleet
myönteisiä. Kriisinhallintaoperaatioissa Suomella on ollut perinteisesti myös kansainväli-
sesti tunnustettu korkea osaamisen taso. Tätä osaamista pystytään EU:n taisteluosastoon
osallistumalla pitämään ajantasaisena sekä kehittämään. Taisteluosastoon osallistuneita
henkilöitä on toiminnassa mukanaolon jälkeen voitu käyttää myös erilaisissa kansainväli-
sissä kriisinhallintatehtävissä ja näin hyödynnetty saatu kokemus laajemmalla kentällä.
Voidaan sanoa, että EU:n taisteluosastoon osallistuminen ja Suomen toiminta kriisinhal-
linnassa tukevat toisiaan.

Moniin muihin maihin verrattuna Suomen puolustus on poikkeuksellinen. Oman maan-
puolustuksemme perustuessa vahvaan reserviläisarmeijaan sekä liittoutumattomuuteen on
muilla toiminnassa olevilla mailla käytössä joko ammattiarmeija tai jäsenyys puolustuslii-
tossa tai molemmat. Nyt kyseessä olevassa osastossa Irlannin lähtökohdat ovat samankal-
taiset kuin meillä. Irlannilla ei ole ammattisotilaista koostuvaa armeijaa, ja he ovat liittou-
tumattomia kuten Suomi.

Nykyaikaisen kriisin eskaloituessa voimankäyttöön ehkä hyvinkin nopeasti on tärkeää,
että Suomella on mahdollisuus ottaa oppia muiden maiden toimintatavoista. Tämän lisäksi
21



Pöytäkirjan asiakohta PTK 48/2016 vp
Suomella tulee olla kyky siirtää saadut opit osaksi omaa maanpuolustustamme sekä ylei-
seen kriisinhallintaan. Tätä tavoitetta tukee se, että nyt perustettava osasto koostuu hyvin
pitkälti toimintaan sitoutuneista reserviläisistä, jolloin osaston toiminnasta saadut opit ja
kokemukset saadaan kantahenkilökunnan lisäksi myös suoraan aktiivisten reserviläisten
käyttöön.

Taisteluosasto koostuu hyvin erilaisista joukoista, jotka yhdessä tuovat sille vaadittavan
operatiivisen toimintakyvyn mahdollistaen osaston itsenäisen toiminnan erilaisissa toimin-
taympäristöissä. Suomesta suurin osallistuva yksikkö on tiedustelujoukkue. Nykyaikaises-
sa, nopeasti muuttuvassa ympäristössä tiedon keruu ja sen analysointi ovat kriisin aikana
erittäin keskeisiä johtamisen työkaluja. Osallistumisella saadaan varmasti lisäarvoa suo-
malaisen tiedustelutoiminnan ajantasaiselle kehittämiselle. Yhteisen taisteluosaston toi-
minnassa esiintyneisiin haasteisiin on aktiivisesti lähdetty kehittämään ratkaisuja, esimer-
kiksi eri osallistujien välistä kommunikaatiota kehittämällä. Tämä on osoitus joukon toi-
mintakyvystä sekä siitä, että toiminta kehittyy ajan vaatimusten mukaisesti.

Arvoisa puhemies! Osallistumalla EU:n taisteluosastoon yhdessä muiden maiden kans-
sa kehitämme sekä yhteistyötä muiden EU-maiden kanssa että omaa osaamistamme ja ky-
kyä nopeaan toimintaan kriisinhallinnassa. Tämän lisäksi joukkoihin osallistuminen on
kustannustehokas tapa kouluttaa sekä Puolustusvoimien kantahenkilökuntaa että reservi-
läisiä nykyaikaisiin kriisitilanteisiin kansainvälisessä toimintaympäristössä.

15.30 Katri Kulmuni kesk: Arvoisa puhemies! Kansainväliseen kriisinhallintaan osallis-
tuminen on tärkeä osa Suomen ulko- ja turvallisuuspolitiikkaa. Näin Suomi osoittaa, että se
haluaa osaltaan olla tukemassa rauhaa, turvallisuutta ja vakauden ylläpitoa maailmassa.
Sotilaallinen kriisinhallinta on osa kriisinhallinnan kokonaisuutta, ja tähän osaan kuuluvat
myös nämä Euroopan unionin taisteluosastot, joista tänään keskustelemme.

Kansainväliset kriisinhallintaoperaatiot ja niihin valmistautuminen, kuten nyt kyseessä
olevien taisteluosastojen kohdalla, parantavat tietyllä tavalla myös kansallista puolustus-
kykyämme, kun reserviläiset ja kantahenkilökunta pääsevät harjoittelemaan myös kansain-
välisessä toiminnassa. Tässä mielessä EU:n nopean toiminnan taisteluosastotoiminta on
myös hyödyllistä Suomelle, vaikka tähän mennessä taisteluosastoja ei onneksi olekaan
käytetty vastauksena mihinkään konkreettisiin kriisitilanteisiin. Valmiusvuoroissa ollutta
suomalaishenkilöstöä on myöhemmin käytetty erilaisissa kriisinhallintaoperaatioissa, ja
myös jatkossa Suomella täytyy olla tarvittaessa kyky toimia nopeastikin EU:n sotilaallisis-
sa kriisinhallintaoperaatioissa.

Mitä tulee taisteluosastokonseptin toimivuuteen, on siinä ollut toki matkan varrella han-
kaluuksia. Ei ole välttämättä löytynyt yhteistä poliittista tahtoa, tai taisteluosastosta pää-
vastuussa ollut valtio ei ole suostunut kantamaan operaatiosta syntyvää taloudellista taak-
kaa. Muutaman kerran taisteluosastojen käyttöähän on harkittu, kuten Kongoon vuosina
2005—2006, Tšadiin ja Keski-Afrikan tasavaltaan itse asiassa pariinkin otteeseen. Mutta
lopulta on kuitenkin päädytty sitten erikseen suunniteltuun EUFOR-operaatioon.

Arvoisa puhemies! Suomi on puhunut pitkään EU:n taisteluosaston käytettävyyden puo-
lesta. Järjestelmän ongelmat eivät ole syy luopua EU:n taisteluosastoista vaan kehittää nii-
tä edelleen osana EU:n yhteistä turvallisuus- ja puolustuspolitiikkaa. Kun katsotaan laajas-
ta näkökulmasta, viime vuosina EU:n huomiota ja resursseja ovat vieneet talousongelmat
ja pakolaiskriisi eikä yhteisen ulko- ja turvallisuuspolitiikan kehittämiseen ole ehditty pa-
nostaa samalla lailla kuin olisi ollut syytä. EU kuitenkin tarvitsee kompetenssia myös tällä
22



Pöytäkirjan asiakohta PTK 48/2016 vp
alalla, ja taisteluosastojen kehittäminen on siihen yksi hyvä väline. Suomi on lähettänyt
osastoja EU:n taisteluosastovalmiusvuoroon jo itse asiassa viisi kertaa aikaisemminkin,
elikkä kysymyksessä ei ole mikään uusi asia kohdallamme. Budjetissa valmiusvuoron kus-
tannukseksi on arvioitu noin 2,6 miljoonaa euroa, ja Suomi maksaa osallistumisesta mutta
myös hyötyy itse toki nopean toiminnan valmiuksien ja kriisinhallintakyvyn kehittymises-
tä sekä tärkeistä yhteistyökuvioista eri EU-maiden kanssa.

On onni, jos tulevaisuudessakaan taisteluosastoille ei tule tositilanteen käyttötarpeita,
mutta silti Suomen täytyy toimia siihen suuntaan, että taisteluosastot olisivat todella käy-
tettävissä siinä tapauksessa, että tarve kriisissä jossakin päin syntyisi.

15.34 Satu Taavitsainen sd: Arvoisa puhemies! Arvoisa ministeri! Suomella on pitkät
perinteet rauhanturvaamisen ja monenkeskisen kansainvälisen yhteistyön alueella. Ase-
mamme on vakiintunut sotilasliittoon kuulumattomana mutta eurooppalaista ulko- ja tur-
vallisuuspolitiikkaa tukevana maana. Jäsenyytemme Euroopan unionissa on keskeinen tur-
vallisuuspoliittinen valinta. On tärkeää, että tuemme jatkossakin EU:n yhteisen turvalli-
suus- ja puolustuspolitiikan vahvistamista.

Eurooppa kuitenkin kantaa nyt valtavaa ristiä harteillaan, sillä se ei ole onnistunut luo-
maan rauhaa ja vakautta lähialueilleen. Arabikevään tuoma toivo paremmasta on haihtu-
nut. Itsevaltiaita ei ole saatu kukistettua, vaan väkivallattomat mielenosoitukset köyhyyttä
ja korruptiota vastaan on tukahdutettu väkivaltaisesti, mikä on raivannut tilaa terroristeille,
joita karkuun ihmiset ovat joutuneet lähtemään kotimaastaan kohti Eurooppaa.

Arvoisa puhemies! Yhteiskuntien levottomuuksia ruokkivat nuorisotyöttömyys, epäva-
kaa yhteiskunta, koulutuksen ja terveydenhuollon puute, eriarvoisuus ja korruptio. Viha
muhii ja kasvaa, jos kansalaisilla ei ole ihmisoikeuksia ja poliittisia vaikutusmahdollisuuk-
sia eikä tulevaisuudentoivoa. Valtio voi tarkoittaa nuorille pelkkää kiinnikäyvää poliisia.
Ihmiset kokevat, että heidät on hylätty oman onnensa nojaan. Tällöin ei millään ole enää
mitään väliä. Terroristien on helppo saada rekrytoitua lisää vihaisia joukkoonsa, ja yhteis-
kunnat radikalisoituvat. Tällöin rauhanturvaaminen on vaikeaa, kun ei ole rauhaa, mitä tur-
vata, eikä osapuolia, kenen kanssa neuvotella rauhasta.

Euroopan yhdessä suurvaltojen kanssa on toimittava sen puolesta, että Välimeren toisel-
la puolella hallitukset luopuvat omien kansalaistensa sortamisesta ja opposition tukahdut-
tamisesta. Aseiden myynti sota-alueille on lopetettava. Ei riitä, että osa maista, kuten Suo-
mi, ei sitä tee, vaan koko kansainvälisen yhteisön on laitettava rauha rahaa tärkeämmäksi.
Ihmisarvo on jakamaton ja kansalaisuudesta riippumaton. Julkisen vallan velvollisuutena
on aina kunnioittaa ja suojella sitä. Samaan aikaan, kun lähetämme suomalaisia sotilaita
taistelujoukkoihin, tulee muistaa, että toivoa muutoksesta ja rauhasta ei tule sotien vaan
kansalaisyhteiskuntia vahvistaen.

15.38 Päivi Räsänen kd: Arvoisa herra puhemies! Edustaja Kulmuni totesi täällä puhees-
saan, että on ollut onni, ettei taisteluosastoille ole tähän asti ollut käyttöä. Olen tästä hiukan
eri mieltä, nimittäin kriiseistä ei ole ollut puutetta. Käyttöä taisteluosastokonseptille olisi
kyllä ollut, mutta niihin tarpeisiin ei ole kyetty vastaamaan, lähinnä tämän päätöksenteko-
järjestelmän vaatimusten vuoksi. Selonteossahan kyllä ansiokkaasti pohditaan näitä erilai-
sia syitä siihen, miksi taisteluosastoja ei ole pystytty käyttämään. Pääosin kolme syytä: en-
sinnäkin yhtenäisen poliittisen tahdon puute, johon liittyy yksimielisyysvaatimus ja myös
se, että pelkästään yhtenäisen tilannekuvan saaminen on vaikeaa, toiseksi nämä taakanja-
23



Pöytäkirjan asiakohta PTK 48/2016 vp
kokysymykset ja kolmanneksi kysymys valmiusvuorossa olevan taisteluosaston sopivuu-
desta ajankohtaiseen kriisinhallintatehtävään. Itse arvioisin, että tämä viimeinen este olisi
vielä hoidettavissa. Kysyisin ministerin arviota siihen, kun käytte keskusteluja tuolla Eu-
roopan unionin puolustusministerien kanssa: näettekö mahdolliseksi näköpiirissä, joko nyt
tämän kohta alkavan vuoron aikana tai myöhemmin, että ylipäänsä tätä konseptia käytän-
nössä kyettäisiin käyttämään?

15.39 Touko Aalto vihr: Arvoisa herra puhemies! Hyvä ministeri, vastasitte oikein hyvin
siihen kysymykseen, miten Suomi omalta osaltaan pystyy nopeasti tekemään kansallisia ja
omia päätöksiä. Tarkennan hieman alkuperäistä kysymystäni: miten Suomi osaltaan aikoo
edesauttaa EU-tasolla nopeampaa päätöksentekoa tilanteessa, jossa nopeita EU:n yhteisiä
joukkoja tarvitaan? Ja juuri ne asiat, joita edustaja Räsänen toi äsken hyvin esiin: miten
näissä puitteissa, tässä kehyksessä Suomi aikoo omalta osaltaan joustavoittaa ja nopeuttaa
päätöksentekomekanismeja, jotta tarpeen tullen näitä joukkoja voidaan käyttää? Pyytäisin
vielä vastausta siihen toiseen kysymykseeni: aikooko hallitus vaatia, että jos näitä nopean
toiminnan joukkoja, taisteluosastoja käytetään joissain operaatioissa, niin tuleeko näillä
operaatioilla olla YK:n mandaatti?

15.40 Krista Mikkonen vihr: Arvoisa puheenjohtaja! Olisin vielä palannut tähän siviili-
kriisinhallinnan ja sotilaallisen kriisinhallinnan yhteistyöhön, tai sen toiminnan yhteenso-
vittamisen tehostamisesta, joka hallitusohjelmassa on mainittu ja joka myös EU-tasolla on
tärkeä, sillä yhä enemmän kriisit ovat nopeasti muuttuvia ja myös laimeasti muuttuvia ja
vähän joka suuntaan meneviä, niin ettei aina tiedetä, milloin tarvittaisiin nimenomaan so-
tilaallista kriisinhallintaa ja milloin siviilikriisinhallintaa. Niitä usein ehkä tarvitaan myös
samanaikaisesti. Tämä sovittelutyö olisi erittäin tärkeätä pitäen mielessä tämän kokonais-
turvallisuusnäkökulman. Tähän olisin vielä mielelläni kuullut ministerin kommentteja ja
näkemyksiä, miten tätä työtä on jo kenties tehty ja miten sitä aiotaan edistää.

15.41 Aila Paloniemi kesk: Arvoisa puhemies! Ihan samaan asiaan tartun kuin edustaja
Räsänen, Mikkonen ja Aaltokin tuossa äsken. Kyllä vuodesta 2007 käynnistetyn taiste-
luosastotoiminnan jälkeen maailma on todellakin ollut pullollaan kriisejä. Pidän myöskin
erittäin huolestuttavana sitä, että EU:ssa päätöksentekokyky on tällä hetkellä äärettömän
heikko eikä päivitettyä ulko- ja turvallisuuspoliittista strategiaa ole oikeastaan onnistuttu
tekemään. Nythän sitä globaalistrategiaa toki ollaan luomassa, mutta kun ajattelee tänä päi-
vänä EU:n kykyä tehdä yhdessä yhteisiä päätöksiä ja kun ajattelee tällä hetkellä EU:n ar-
voja, jotka ovat, ikävä kyllä, murenemassa muun muassa tämän pakolaiskriisin tiimoilta,
niin kyllä nyt toivoisi pontevaa toimintaa kaikilta jäsenmailta siinä, että löydettäisiin yh-
teisiä ymmärryksiä myös siitä, että tällaisia joukkoja, jotka ovat olemassa, voitaisiin ihan
oikeasti käyttää, kun niitä maailmalla tarvitaan.

Ensimmäinen varapuhemies Mauri Pekkarinen: Nyt vielä ministeri, 2 minuuttia — nyt
todella 2 minuuttia, sitten puhujapöntöstä — olkaa hyvä.

15.43 Puolustusministeri Jussi Niinistö: Herra puhemies! Nämä kysymykset oikeastaan
kuuluisivat ulkoministerille, jota täällä olen tuuraamassa, joten en pysty niihin kattavasti
vastaamaan.
24



Pöytäkirjan asiakohta PTK 48/2016 vp
Edustaja Räsänen kysyi, näenkö ylipäätään mahdollisena, että EU:n taisteluosastokon-
septia kyettäisiin käyttämään, jos oikein ymmärsin kysymyksen. Jos minun henkilökoh-
taista mielipidettäni kysytään, niin en usko, että Ison-Britannian taisteluosastoa tullaan
käyttämään. Sellaiset ovat speksit. Mutta toisaalta en ole mikään ennustajakaan ja maail-
massa voivat asiat hyvinkin nopeasti muuttua.

Edustaja Aalto kysyi, miten Suomi EU-tasolla aikoo parantaa tätä taisteluosastokonsep-
tia ja joustavoittaa tätä päätöksentekomekanismia. Kieltämättä se on haastava ja oikeas-
taan Suomen ainoa keino tähän globaalistrategiaan yrittää vaikuttaa ja sitä kautta saada
EU:ssa yksimielisyyttä tämän konseptin kehittämiselle.

Edustaja Aalto kysyi myös, tuleeko olla YK:n mandaatti. Se on mielestäni erinomainen
lähtökohta jokaiselle operaatiolle, YK:n mandaatti.

Edustaja Mikkonen toisti kysymyksensä liittyen siviilikriisinhallintaan. Valitettavasti
nämä asiat eivät kuulu puolustusministerille enkä omaa riittävää asiantuntemusta niihin.

Keskustelu päättyi.

Asia lähetettiin ulkoasiainvaliokuntaan, jolle puolustusvaliokunnan on annettava lausunto.
25


