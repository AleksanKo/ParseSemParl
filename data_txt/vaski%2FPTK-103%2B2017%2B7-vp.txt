















































DEM7443.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

7. Lakialoite laiksi meriliikenteessä käytettävien alusten kilpailukyvyn parantamisesta an-
netun lain 11 ja 12 §:n muuttamisesta

Lakialoite LA 40/2017 vp Sami Savio ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään liikenne- ja viestintävaliokun-
taan.

Keskustelu

20.15 Sami Savio ps (esittelypuheenvuoro): Arvoisa puhemies! Esittelen tosiaan laki-
aloitteemme laiksi meriliikenteessä käytettävien alusten kilpailukyvyn parantamisesta an-
netun lain 11 ja 12 §:n muuttamisesta.

Arvoisa puhemies! Elinkeino- ja yritystukien suuri määrä ja monipolvinen käyttötarkoi-
tus ovat herättäneet laajaa yhteiskunnallista keskustelua, ja vaikka yritystukia voidaan tie-
tyissä tilanteissa pitää perusteltuina, niin toisaalta niiden on katsottu muun muassa voivan
vääristää kilpailua. Myös valtion velkaantumisen näkökulmasta verotukien kriittinen tar-
kastelu on ehdottomasti tarpeen, kuten myös edustaja Stefan Wallin äsken omaa lakialoi-
tettaan esitellessään totesi. Myös tämä lakialoite, jonka nyt esittelen, on tehty säästöjen ai-
kaansaamiseksi.

Yritystuet voivat olla perusteltuja, jos tuettavan yritystoiminnan ulkoisvaikutukset yh-
teiskunnalle ovat positiivisia eikä yritystoimintaa ilman tukea syntyisi. Toisaalta kilpailu-
neutraliteetin näkökulmasta on hyvin tärkeää, ettei tuettava yritystoiminta syrjäytä tehok-
kaampia yrityksiä kilpailluilla markkinoilla. Yritystuet ovat myös pääsääntöisesti väliai-
kaisia ja harkinnanvaraisia. Yritystuista merenkulkuun kohdistuvat tuet ovat kuitenkin mo-
nelta osin poikkeuksellisia. Ne ovat nimittäin pysyviä ja kohdistuvat tuettavien yritysten
liiketaloudelliseen perustoimintaan.

Tampereen yliopistossa tänä vuonna tehdyn selvityksen mukaan matkustajamerenkulun
tukien kokonaismäärä on jopa noin 250 miljoonaa euroa vuodessa. Eräs esimerkki matkus-
tajamerenkulun nauttimista tuista on varustamoille matkustaja-alusten miehistökustannuk-
sista maksettava tuki. Se on suuruudeltaan merkittävä, joskaan ei suurin matkustajameren-
kulun nauttimista tuista. Tämän mainitun Tampereen yliopiston selvityksen mukaan mat-
kustajamerenkulkuun vuosittain kohdistuvan miehistökustannustuen määräksi on arvioitu
noin 39 miljoonaa euroa. Tämä on jopa valtion budjetin mittakaavassa varsin merkittävä
menokohde, ja kuten kaikkia muitakin menokohteita tällä kaudella on tarkasteltu kriittises-
ti, myös tätä kohdetta tulee tarkastella hyvinkin kriittisesti valtion edelleen velkaantuessa
noin 3 miljardia euroa vuodessa.
 Tarkistettu
4.1



Pöytäkirjan asiakohta PTK 103/2017 vp
Arvoisa puhemies! Tämä tekemämme lakialoite koskee siis matkustajamerenkulun mie-
histökustannusten leikkaamista — ei kokonaisuudessaan mutta tämän tuen puolittamista.
Miehistökustannustuen piiriin luetaan koko aluksella työskentelevä henkilökunta riippu-
matta siitä, kuuluvatko työntekijät esimerkiksi kansi- ja konehenkilökuntaan tai taloushen-
kilökuntaan. Tällä miehistökustannustuella on pyritty nettopalkkauksen kaltaiseen järjes-
telmään, joka vapauttaa varustamot työntekijöiden sosiaalikulujen ja palkasta ennakonpi-
dätykseen kuluvan osan maksamisesta.

Arvoisa puhemies! Miehistökustannustuen välityksellä varustamoille palautetaan meri-
miesten palkan ennakonpidätys sekä työnantajan merimieseläkelaissa säädetty eläkeva-
kuutusmaksu ja osuus tapaturmavakuutusmaksusta. Tämä vuodesta 2004 lähtien tilapäi-
seksi tarkoitettu miehistökustannustuki matkustaja-aluksille säädettiin pysyväksi vuodes-
ta 2009 alkaen.

Käytännössä suuri osa matkustajamerenkulun tuesta valuu varustamojen osakkeenomis-
tajille osinkojen muodossa. Tuen haittavaikutuksiin lukeutuu valtion menojen kasvun li-
säksi muun muassa mantereen matkailu- ja ravintola-alan yritysten heikentynyt kilpailu-
asema ja tätä kautta niiden työllistämisedellytysten oheneminen. Varsinkin tämä viimeksi
mainittu on herättänyt voimakasta asiantuntijakritiikkiä. Valtion menojen pienentämiseksi
sekä matkailu- ja ravintola-alan kilpailuneutraliteetin parantamiseksi matkustajamerenku-
lun miehistökustannustuki olisikin meidän allekirjoittaneiden mielestä tarkoituksenmu-
kaista puolittaa ensi tilassa. Tällä toimenpiteellä ei olisi olennaista vaikutusta esimerkiksi
huoltovarmuuteen, koska kauppamerenkulun tukeen tällä tekemällämme lakialoitteella ei
puututtaisi.

Arvoisa puhemies! Tähtäämmekin tällä lakialoitteella valtion menojen pienentämisen
ohella matkailu- ja ravintola-alan kilpailuneutraliteetin parantamiseen. Samalla on varsin
todennäköistä, että valtion ansiotulovero- ja arvonlisäverotulot kasvaisivat mantereella toi-
mivien matkailu- ja ravintola-alan yritysten liikevaihdon kasvun myötä, ja samalla tieten-
kin paranisi mitä todennäköisimmin myös alan työllisyys. Tämän lakialoitteen lisäksi olen
tehnyt talousarvioaloitteen, jolla arvioidaan valtion menojen pienenevän noin 19,5 miljoo-
naa euroa.

Arvoisa puhemies! Edellä esitetyn perusteella me lakialoitteen allekirjoittajat esitäm-
me, että meriliikenteessä käytettävien alusten kilpailukyvyn parantamisesta annetun lain
11 §:ään lisätään uusi 2 momentti sekä saman lain 12 §:ään uusi 2 momentti, jotka molem-
mat ovat samansisältöisiä ja kuuluisivat esityksen mukaan jatkossa seuraavasti:

"Matkustaja-aluksella työskentelevän merenkulkijan osalta tukea maksetaan kuitenkin
vain puolet 1 momentissa tarkoitetusta määrästä."

Keskustelu päättyi.

Asia lähetettiin liikenne- ja viestintävaliokuntaan.
2


