















































DEMFE88.tmpSave.xml


Pöytäkirjan asiakohta PTK 119/2016 vp
Pöytäkirjan asiakohta 

PTK 119/2016 vp

Täysistunto

Keskiviikko 23.11.2016 klo 13.59—16.28

11. Hallituksen esitys eduskunnalle laiksi arvonlisäverolain 137 ja 143 §:n muuttamisesta
Hallituksen esitys HE 139/2016 vp
Valiokunnan mietintö VaVM 21/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 11. asia. Käsittelyn pohjana on valtiovarainvaliokunnan mietintö VaVM 21/2016
vp. Nyt päätetään lakiehdotuksen sisällöstä.

Keskustelu

15.31 Sami Savio ps: Arvoisa puhemies! Tämä käsiteltävänä oleva lakimuutos arvonlisä-
verolain muuttamisesta on saanut laajaa kiitosta yrittäjäjärjestöiltä, eikä minun käsittääk-
seni oppositiokaan ole löytänyt siitä ainakaan valiokuntakäsittelyn aikana mitään isompaa
huomautettavaa. Hallituksen esitys ja nyt tämä voimaan tuleva laki mahdollistavat pienim-
missä eli enintään 500 000 euron tilikausittaista liikevaihtoa tekevissä yrityksissä arvon-
lisäveron maksuperusteisen tilityksen. Tämä helpottaa näiden pienimpien yritysten kassan-
hallintaa ja vähentää merkittävästi myös niiden käyttöpääoman tarvetta. Mielestäni se pa-
rantaa merkittävästi pienimpien yritysten jatkomahdollisuuksia ja saattaa myös helpottaa
uusien yritysten perustamista.

Arvoisa puhemies! Valtiovarainvaliokunta on kuitenkin tehnyt tähän sisällöltään erit-
täin hyvään lakiuudistukseen pari pientä teknistä korjausta. Yksi näistä koskee 137 §:ää,
jota on valiokuntakäsittelyn aikana täsmennetty siten, että maksuperusteista arvonlisäve-
ron tilitystä voi hyödyntää myös yrittäjä, joka ei ole velvoitettu laatimaan kirjanpitolain
mukaista tilinpäätöstä. Tämä lienee ollut myös hallituksen tarkoitus, mutta pykälää on nyt
siis valiokuntakäsittelyssä selkeytetty siten, että tulkinnanvaraa ei jää. Vastaavasti tällai-
sella liikkeenharjoittajalla on 143 §:n teknisen korjauksen jälkeen mahdollisuus kohdistaa
vähennys sille kalenterikuukaudelle, jonka aikana ostohinta tai sen osa on maksettu.

Arvoisa puhemies! Nämä pienet tekniset muutokset sisältävä lakiesitys on erittäin kan-
natettava, ja kiitän hallitusta tämän asian tuomisesta eduskuntaan.

15.33 Kari Uotila vas: Arvoisa puhemies! Edustaja Savio esitteli hyvin tämän lakimuu-
toksen, ja haluan käyttää tämän puheenvuoron vain sen vuoksi, että jos hallitus tekee ja tuo
järkeviä yrittäjyyttä, työllisyyttä parantavia ehdotuksia eduskunnan käsittelyyn ja ne käsi-
tellään valtiovarainvaliokunnassa, sen verojaostossa, niin ne saavat kannatusta ja ne voi-
daan näin laajan yksimielisyyden vallitessa viedä eteenpäin. Hyvät esitykset ovat tervetul-
leita tästä eteenpäinkin.
 Tarkistettu
4.0



Pöytäkirjan asiakohta PTK 119/2016 vp
Yleiskeskustelu päättyi.

Eduskunta hyväksyi hallituksen esitykseen HE 139/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


