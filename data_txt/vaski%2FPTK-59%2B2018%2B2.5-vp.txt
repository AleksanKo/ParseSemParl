















































DEM52F9.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

2.5. Suullinen kysymys ulkoministerin Suomen linjan vastaisista kannanotoista aborttiin 
(Ville Niinistö vihr)

Suullinen kysymys SKT 85/2018 vp

Suullinen kyselytunti

Puhemies Paula Risikko: Kolme eduskuntaryhmää on tehnyt samasta aiheesta kysymyk-
sen, ja otetaan ne tässä nyt perätysten. Ensimmäisenä vihreä eduskuntaryhmä, edustaja Nii-
nistö.

Keskustelu

16.45 Ville Niinistö vihr: Arvoisa puhemies! Ulkoministeri Soinin harkintakyky on pa-
hasti pettänyt. [Simon Elo: Ei ole!] Hän on julkisuuden tietojen mukaan osallistunut tou-
kokuussa virallisella työmatkallaan Kanadassa abortin vastaisen kansalaisliikkeen tilaisuu-
teen. [Simon Elo: Ei ole!] Hän on myös esitellyt osallistumistaan blogissaan ja somessa ul-
koministerinä. Kyseinen kansalaisliike vastustaa aborttioikeutta kokonaisuudessaan ja
käyttää kovaa kieltä. Se puhuu esimerkiksi satojentuhansien lasten tappamisesta äitinsä
kohtuun. [Eduskunnasta: Pitääkö paikkansa?] Tällainen kielenkäyttö on loukkaavaa kaik-
kia niitä naisia kohtaan, jotka joutuvat vakavan punninnan jälkeen aborttipäätöksen teke-
mään. Ulkoministerin pitäisi kunnioittaa näiden naisten tilannetta. Suomen ulkopolitiikan
yksiselitteinen linja on puolustaa naisten oikeuksia ja tasa-arvoa, ja kehityspolitiikassa
edistämme naisten ja tyttöjen oikeuksia ja sitä tukevaa seksuaalivalistusta. Ulkoministeri ei
voi virallisilla työmatkoilla edistää yksityishenkilönä ajamaansa asiaa. Hän ajaa Suomen
asiaa. [Susanna Huovinen: Näin se on!] Pääministeri Sipilä, miten suhtaudutte siihen, että
ulkoministeri Soini on työmatkallaan toiminut vastoin Suomen ulkopoliittista linjaa ja si-
ten aiheuttanut haittaa Suomen asemalle naisten oikeuksia ja tasa-arvoa edistävänä maana?

Puhemies Paula Risikko:  Olen sitä mieltä, että on oikeus ja kohtuus, että ministeri Soini
saa vastata.

16.46 Ulkoministeri Timo Soini (vastauspuheenvuoro): Arvoisa rouva puhemies! Olen
itse asiassa iloinen, että tämä otetaan täällä esiin, jotta voidaan puhua siitä, mikä on väärin-
käsitystä ja mikä oikea käsitys. 

Olen ollut politiikassa johtavissa asemissa 30 vuotta. En ole koskaan häpeillyt vakau-
mustani elämän puolesta enkä tee sinä tänäkään päivänä. [Eduskunnasta: Oikein!] On ai-
van selvää, että tässä maassa on oltava oikeus siihen, että sinulla on uskonvapaus, uskon-
nonvapaus ja mielipiteenvapaus. [Kari Uotila: Ei sitä kukaan kiellä!] Tämä pätee, on sitten
kysymys abortista, eutanasiasta tai kuolemantuomiosta. [Eva Biaudet: Tämä ei liity
 Tarkistettu
4.1



Pöytäkirjan asiakohta PTK 59/2018 vp
asiaan!] Haluan vastata teidän kysymykseenne, ja se käy helpommin, jos ei huudeta päälle.
[Paavo Arhinmäki: Ohoh, ohoh!] Tämä on henkilökohtainen kantani, joka on vaaleissa
punnittu. Joka kerta, kun olen tänne päässyt, sitä on minulta kaikkien vaalien alla kysytty ja
kysytään varmasti tulevaisuudessakin, jos olen ehdolla. [Vasemmalta: Työmatkalla!] —
Nimenomaan työmatkalla, virkamatkalla. — [Eva Biaudet’n välihuuto — Puhemies: Ai-
ka!] Kun valtioneuvoston jäsen on matkalla vaikkapa viikon, hänellä on useita vapaailtoja.
[Puhemies: Aika!] Hän voi käydä joko [Puhemies: Aika!] jalkapallomatsissa tai Guggen-
heimissa tai vaikka Pride-kulkueessa harkintansa mukaan. 

Puhemies Paula Risikko: Ministeri Soini, tulee lisää kysymyksiä.

Kysymyksen käsittely päättyi.
2


	2.5
	16.45
	16.46


