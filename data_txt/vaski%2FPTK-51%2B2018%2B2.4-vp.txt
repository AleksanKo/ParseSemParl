















































DEMC1DE.tmp.xml


Pöytäkirjan asiakohta PTK 51/2018 vp

 Tarkistettu
4.1

Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.4. Suullinen kysymys valinnanvapauden rajoittamisesta (Päivi Räsänen kd)
Suullinen kysymys SKT 69/2018 vp

Suullinen kyselytunti

Puhemies Paula Risikko: Myös kristillisdemokraattinen eduskuntaryhmä haluaa tästä
esittää kysymyksen. — Edustaja Räsänen.

Keskustelu

16.33 Päivi Räsänen kd:  Arvoisa puhemies! Kansanedustajat joutuvat vertailemaan,
kumpi on pienempi riski: monella tavoin puutteellisen sote- ja maakuntauudistuksen hy-
väksyminen ja myöhempi korjailu vai esityksen hylkääminen nyt ja työn käynnistäminen
sitten seuraavalla kaudella. Erityinen huoli tässä liittyy laajan valinnanvapauden aiheutta-
miin kustannusriskeihin ja toisaalta jo nykyisin integroitujen palvelujen pirstoutumiseen.
Kysynkin: Mikäli valinnanvapautta koskeva lainsäädäntö myöhemmin uuden eduskunnan
toimesta kumottaisiin tai sitä jollakin tavalla rajattaisiin, mitkä olisivat vaikutukset? Syn-
tyisikö kansainvälisiltä terveysyrityksiltä mahdollisia vahingonkorvausvaatimuksia sopi-
musten purkautumisen myötä?

16.34 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Tähän kysymykseen jouduin vähän vastaamaankin viime viikolla ollessani tar-
kastusvaliokunnan kuultavana. Sanoin siellä sillä tavalla, että tätä juuri emme ole pohti-
neet. [Välihuutoja] — Emme tietenkään ole, kannattaa nyt kuunnella. — Emme ole pohti-
neet sitä, mitä tapahtuisi, jos joku lähtisi kumoamaan esitystämme. Hallituksen esitys kun
tuodaan eduskuntaan, niin lähtökohtana on, että hallituksen esitys, kun se täällä hyväksy-
tään, on voimassa olevaa lainsäädäntöä. Siitä lähdetään. [Välihuutoja] Mutta olemme
myös toimittaneet valiokuntaan, jonka jäsen taitaa myös edustaja Räsänen olla, sellaisen
lyhyen muistion, jossa todetaan, että kun maakunnalla on myös se päätöksentekovalta ot-
taa niitä valinnanvapaustuottajia, hyväksyä tai hylätä, niin se ei aiheuttaisi korvausvelvol-
lisuuksia. Tämä on lyhyesti sanottuna sen muistion tiivistelmä. Mutta emme todellakaan
lähde siitä, että tätä lähdetään kumoamaan, [Välihuutoja] vaan totta kai sitä viedään eteen-
päin ja se on voimassa olevaa lainsäädäntöä.

Kysymyksen käsittely päättyi.


	2.4
	16.33
	16.34


