















































DEM7F14.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.2. Suullinen kysymys liikenneinfran rahoituksesta (Jani Mäkelä ps)
Suullinen kysymys SKT 135/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Mäkelä Jani.

Keskustelu

16.24 Jani Mäkelä ps: Arvoisa puhemies! Pitkien etäisyyksien ja harvan asutuksen maas-
samme hyväkuntoinen tieverkko on keskeinen perusedellytys kansalaisten tasa-arvoiselle
kohtelulle. Autolla liikkuminen on välttämättömyys — näin me perussuomalaiset asian
näemme.

Kuitenkin tieverkko, osa kansallisomaisuuttamme, on rapautumassa. Korjausvelka on
valtava, ja vaikka autoilusta kerätään vuodessa kahdeksan — siis kahdeksan — miljardia
euroa veroja, teiden kunnossapitoon ei palauteta kahtakaan miljardia. Eihän tämä ole oi-
kein. Tiet ovat suorastaan vaarallisessa kunnossa hätäpaikkauksineen, ja kautta maan olisi
välttämättömän kunnossapidon lisäksi myös valtateiden ja rautatieväylien uusiin inves-
tointeihin tarvetta. Kysynkin hallitukselta: mitä aiotte tehdä, että liikenteestä kerätyt rahat
myös käytetään liikenteen hyväksi?

16.25 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! On totta, että meidän väyläverkostossa on valtava korjausvelka ja myöskin
merkittävä investointivelka. Tämän hallituksen aikana korjausvelan hoitamiseksi on käy-
tetty lähes miljardi euroa. Uusiakin hankkeita on laitettu merkittävästi liikkeelle. Tämä tar-
koittaa kuitenkin myös sitä, että tulevaisuutta varten meidän on huolehdittava siitä, että
meillä on riittävä infrarahoitus olemassa. Parlamentaarisessa työryhmässä olemme sopi-
neet siitä, että tulevilla kausilla olisi syytä huolehtia korjausvelan hoitamisesta siten, että
varataan 300 miljoonaa per vuosi tämän tekemiseksi. Tämän lisäksi meidän on hyvä käydä
keskustelua siitä, miten pitkäjänteisesti voimme kehittää rahoitusta infran ja väyläverkon
osalta. Tätä työtä tehdään hyvässä yhteistyössä poikkihallinnollisesti.

Puhemies Paula Risikko: Sallin tästä vielä toisen lisäkysymyksen edustaja Mäkelälle.
Sitten menemme kyllä toiseen aiheeseen, koska tästä on eilinen ilta juuri keskusteltu. [Vä-
lihuutoja] — Olkaa hyvä.

16.26 Jani Mäkelä ps (vastauspuheenvuoro): Arvoisa puhemies! Hallituksen vastaukses-
sa on nyt kyllä vähän selityksen makua. Sanotaan, että työ ja tekijä eivät kohtaa. Kunnossa
 Tarkistettu
4.0



Pöytäkirjan asiakohta PTK 87/2018 vp
oleva tieverkosto olisi olennainen tekijä myös työssäkäynnin kannalta. Perussuomalaisten
mielestä tiet täytyisi laittaa kuntoon ja autoilun kuluja alentaa nostamisen sijaan. Kysyn-
kin: Mihin katosivat ne mainitut sadat miljoonat tierahoja, jotka tässä mainitussa parla-
mentaarisessa tieverkkoryhmässä on yhdessä todettu välttämättömiksi? Mihin ne hävisi-
vät budjetista? Mitä virkaa on työryhmällä, jos sen ajatukset viivataan yli? Onko kyse vain
siitä, että hallituksella on taka-ajatus ottaa käyttöön satelliittiseuranta tiemaksuihin ja au-
toilijoiden kyttäys? Aina vain lisää rahaa lypsettäisiin autoilijoilta. Eihän näin voi olla, kos-
ka liikkuminen on perustarve. Kysynkin: voiko hallitus luvata, että rahat tieverkkoon löy-
tyvät ja ettei satelliittiseurantaan perustuvaa tiemaksua valmistella?

Puhemies Paula Risikko:  Ministeri Berner vai ministeri Orpo, kumpi? — Ministeri Orpo.

16.27 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ainakin aloitan vastaamisen. — Tämä hallitus on todella käyttänyt miljardi euroa
enemmän perustienpitoon kuin edellinen hallitus. Se kertoo sen mittaluokan, niin että jos
parlamentaarinen ryhmä nyt esittää 300:aa miljoonaa vuodessa lisää tienpitoon, niin mi-
nusta tässä kannattaa katsoa tätä mittakaavaa.

Tämä hallitus on tehnyt kolmen vuoden korjausvelanpurkupaketin, 600 miljoonaa eu-
roa, se loppuu nyt tähän vuoteen. Me teemme jonkun verran lisäpanoksia. Ehdottomasti tä-
män korjausvelan purkamista pitää jatkaa parlamentaarisen työryhmän linjausten mukai-
sesti, mutta mielestämme se on ennen kaikkea seuraavien hallitusohjelmaneuvottelujen
kysymys, koska nykyisessä, kuitenkin tiukassa, kehystilanteessa se rahoitus pitää katsoa
osana julkisen talouden kokonaisuutta. Jos siihen käytetään, niin kuin nyt tälläkin kertaa,
viisaasti valtion omaisuustuloja — eli tasetta töihin — niin mielestäni ja mielestämme
nämä ratkaisut ovat seuraavan hallitusohjelmaneuvottelun kysymyksiä. Mutta nyt ministe-
ri Berner on tehnyt erinomaista työtä olemassa olevilla varoilla.

Puhemies Paula Risikko: Tämä kysymys on tässä vaiheessa loppuun käsitelty. Tästä jat-
kamme vielä tämänkin illan budjettikeskustelussa.

Kysymyksen käsittely päättyi.
2


