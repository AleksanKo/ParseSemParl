















































DEMED8A.tmp.xml


Pöytäkirjan asiakohta PTK 138/2018 vp
Pöytäkirjan asiakohta 

PTK 138/2018 vp

Täysistunto

Keskiviikko 9.1.2019 klo 14.06—19.54

7. Hallituksen esitys eduskunnalle laiksi terveydenhuoltolain muuttamisesta
Hallituksen esitys HE 311/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan on annettava lausunto.

Lähetekeskusteluun varataan, siis tähänkin samalla tavalla kuin edelliseen, 30 minuuttia
eikä runsaasti enemmän. Asian käsittelyssä noudatetaan aikataulutettujen asioiden, joista
puhemiesneuvosto on yksimielisesti sopinut, osalta sovittuja menettelytapoja.

Keskustelu

16.23 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Käsittelyssä on tosiaan peräkkäin kolme erittäin tärkeää terveydenhuollon si-
sältöihin vaikuttavaa esitystä, joista nyt seuraavaksi esittelen listan mukaisesti ensihoidon
kokonaisuuden.

Arvoisa puhemies! Tässä esityksessä ehdotetaan muutettavaksi terveydenhuoltolakiin
kuuluvia ensihoitopalveluiden säännöksiä vastaamaan maakunta- ja sote-huollon uudis-
tuksen uusia rakenteita. Tämänkin lain on tarkoitus tulla voimaan maakuntien aloittaessa
vuonna 21. Tämän lain mukaan ensihoitopalvelu olisi viranomaistoimintaa, osa sosiaali- ja
terveydenhuollon päivystysjärjestelmää, mutta ennen kaikkea erittäin tärkeä osa yhteis-
kunnan kokonaisturvallisuutta. Luulenpa, että monet meistäkin mittaavat terveydenhuol-
tomme onnistumisia siinä hetkessä, kun vaikean ja kriittisen tilanteen tullen joudumme hä-
lyttämään apuun ensihoidon ambulanssilla tai onnettomuuspaikalle osuessamme.

Tämän viranomaistoimintaluonteen vuoksi ensihoitopalvelun tuottamisesta säädetään
muista sote-palveluista poikkeavalla tavalla. Tämän esityksen mukaan ensihoitopalvelu
olisi maakunnan järjestämisvastuulla, se tuotettaisiin maakunnan omana toimintana tai yh-
teistyössä toisen maakunnan kanssa ja ensihoitopalvelun tehtävän määrittely vastaisi ny-
kyisiä tehtäviä. Maakuntien omaan järjestämiseen ja tuottamiseen kuuluisivat ensihoito-
palvelun johtotehtävät, palvelutasopäätöksestä päättäminen yhteistyöalueittain yhteenso-
vitettuna, mutta myös päättäminen siitä, miten palvelut tuotetaan. Lisäksi ensihoitopalve-
luun kuuluvat valmiuden ylläpitäminen, valmiussuunnitelmien laatimiseen osallistuminen
ja viranomaisyhteistyö. Viranomaistehtäviä ei ole mahdollista hankkia tässä laissa muilta
palveluntuottajilta. Maakunnan oma toiminta tuotettaisiin maakunnan sote-liikelaitokses-
sa. Maakunnan omana tuotantona voitaisiin ensihoitopalvelun potilastehtävien hoitamista
sekä ensivastetoimintaa tuottaa myös maakunnan pelastustoimen liikelaitoksessa, koska
myös pelastustoimen tehtävä siirtyy maakunnille.
 Tarkistettu
4.0



Pöytäkirjan asiakohta PTK 138/2018 vp
Arvoisa puhemies! Maakunta voi käytännössä siis hankkia kilpailuttamalla muilta pal-
veluntuottajilta lain 40 §:n 1 momentin 1 kohdassa tarkoitettua ensihoidon potilastehtä-
vien hoitamista sekä 5 kohdassa tarkoitettua ensivastetoimintaa.

Jatkossa kun Suomi jakautuu viiteen yhteistyöalueeseen, näillä olisi nykyistä laajempia
valmiuden ja varautumisen ja päivystystoiminnan yhdenmukaiseen suunnitteluun ja oh-
jaukseen liittyviä tehtäviä. Nämä tehtävät tässä laissa on nyt organisoitu uudelleen. Yhteis-
työalueilla toimisivat ohjausryhmät, joilla olisi hallinnollisia tehtäviä, ja sote-huollon päi-
vystyksen valmiuskeskukset, joilla olisi operatiivisia ohjaustehtäviä. Lisäksi yliopistollis-
ta sairaalaa ylläpitävät maakunnat yhdessä muiden yliopistollista sairaalaa ylläpitävien
maakuntien kanssa yhteensovittaisivat ensihoitopalvelua siten, että siitä oikeasti muodos-
tuisi kansallinen kokonaisuus eri tavoin kuin tänään.

Tämä on tarpeen, arvoisa puhemies, koska ensihoitopalvelujen resursseja tulee pystyä
käyttämään myös maakuntarajojen yli ensisijaisesti ruuhkahuippujen tilanteessa. Val-
mius- ja varautumissuunnittelu erilaisia soten häiriötilanteita ja poikkeusoloja varten tulee
todellakin tehdä maakuntarajat ylittäen, koska nykyaikaisissa uhkamalleissa tilanteiden
vaikutukset harvoin rajoittuvat vain yhteen paikkaan. Nämä yhdenmukaistuvat toiminta-
kulttuurit mahdollistavat resurssien tarkoituksenmukaisen käytön ja muodostavat myös
osan kokonaisturvallisuuttamme.

Nykyisin, arvoisa puhemies, kunnilla ja sairaanhoitopiireillä on erilaisia puhelinneuvon-
tanumeroita päivystyksellisiin tilanteisiin. Jatkossa asiakas, jokainen suomalainen, voi
soittaa yhteen valtakunnalliseen puhelinnumeroon, uuteen päivystysapuun 116 117. Puhe-
lut ohjataan keskitetysti nyt tästä eteenpäin siis yhden numeron kautta, ja nämä eivät rasita
muuta päivystystoimintaa tai paljon kuormituksen alla olevaa hätäkeskustoimintaa. Lisäk-
si puhelinneuvonnalla pystytään ohjeistamaan potilaita muun muassa siitä, onko tarpeen
lähteä käymään päivystyksessä, voiko asian hoitaa muulla tavoin ja mikä olisi oikea paik-
ka hoitaa asia. Siis jatkossa numerossa 112 hoidettaisiin oikeasti kiireelliset, välttämättö-
mät ja hengenvaaralliset tilanteet ja tässä uudessa puhelinpalvelussa 116 117 vähemmän
kiireelliset palvelut mutta silti sellaiset, joissa ihminen kokee tarvitsevansa apua.

Ensihoitopalvelut, arvoisa puhemies, rahoitetaan tulevaisuudessa kokonaisuudessaan
maakuntien yleiskatteellisella rahoituksella. Ensihoitopalveluiden ja palveluun kuulumat-
tomien potilassiirtojen, jotka maakunta on velvoitettu kilpailuttamaan, tulee jatkossa olla
maakuntien järjestämis- ja kustannusvastuulla. Kansaneläkelaitoksen sairausvakuutuslain
nojalla maksamat korvaukset ensihoitopalveluun ja potilassiirtoihin lakkaavat vuoden 21
alusta.

Kuten jo mainitsin, arvoisa puhemies, maakunnan järjestämis- ja kustannusvastuulle
kuuluisivat jatkossa ensihoitopalveluun kuulumattomat potilassiirrot, joilla tarkoitetaan
sellaisia tilanteita, kun terveydenhuollon palvelujen saamiseksi potilas on lääketieteellisin
perustein välttämätöntä kuljettaa maakunnan järjestämisvastuulla olevasta terveydenhuol-
lon yksiköstä toiseen yksikköön jatkohoitoon tai tutkimukseen, eli sellaisia tilanteita, mis-
sä ei tarvita niin välitöntä lääketieteellistä apua. Näissä maakunnan on hankittava kuljetuk-
set ja siirrot kilpailuttamalla yksityisiltä palveluntuottajilta, ellei se ole markkinapuutteen
vuoksi mahdotonta.

Tällä esityksellä säädettäisiin ensihoitopalvelun sisällöstä siis pääsääntöisesti samalla
tavalla kuin nykyisin, mutta ensihoitopalvelun viranomaisluonne ja julkinen vastuu näkyi-
sivät säädöksissä entistä selvemmin myös julkisen tuotannon kautta ja samanaikaisesti tur-
vattaisiin oikeissa kohdin monituottajamallin säilyminen ensihoitopalvelun tuottamisessa.
2



Pöytäkirjan asiakohta PTK 138/2018 vp
Yhteistyöalueiden ohjaustehtävää vahvennetaan ja tehtäviä laajennetaan koskemaan laa-
jemmin päivystystoimintaan liittyvää valmius- ja varautumissuunnitelmaa.

Ensimmäinen varapuhemies Mauri Pekkarinen: Arvoisat edustajat, pyydän nyt niitä
edustajia, jotka haluavat käyttää vastauspuheenvuoron, nousemaan ylös ja painamaan V-
painiketta.

16.30 Maria Guzenina sd (vastauspuheenvuoro): Arvoisa puhemies! En, ministeri, ka-
dehdi teidän tilannettanne millään tavalla. Olette pyrkinyt viemään asioita eteenpäin tällä
hallituskaudella, monia sellaisia, joista ette ehkä ole edes samaa mieltä. Teitä on nimittäin
sitonut tämän hallituskauden alussa solmittu lehmänkauppa, jossa keskustapuolue on saa-
nut maakuntauudistuksen ja kokoomus on saanut markkinaehtoisen soten.

Mutta se, että te kritisoitte minun kauttani ministerinä ja perustelette sillä sitä, että te ette
ole esimerkiksi tätä maksukattoasiaa hoitanut kuntoon, ei ole kovinkaan tyylikästä. Ja kun
puhutaan markkinaehtoisesta sotesta, nyt käsittelyn alla oleva esitys on vain yksi esimerk-
ki siitä, millä tavalla teidän vahtivuorollanne, arvoisa ministeri, on tämä sote-malli saanut
sellaisia markkinaehtoisuuden merkkejä, että Suomi ei niistä tulisi selviämään. Onneksi
meillä on perustuslakivaliokunta. 

16.31 Sari Sarkomaa kok (vastauspuheenvuoro): Arvoisa herra puhemies! Sosiaali- ja
terveydenhuollon uudistus tehdään sen takia, että jokainen suomalainen saisi verovaroin,
julkisin varoin tuotetut palvelut. Helsingissä esimerkiksi vain noin 35 prosenttia saa terve-
yskeskuspalvelut, muut käyttävät yksityistä terveydenhuoltoa. [Välihuutoja sosiaalidemo-
kraattien ryhmästä] Jatkossa kun yksityistä rahaa saa, niin pitää sitoutua niihin kriteerei-
hin, siihen lainsäädäntöön, mitä julkinen valta sanoo. Eli tämä sosiaali- ja terveydenhuol-
lon uudistus on sellainen, että laitetaan markkinat ohjaksiin sen verran kuin lainsäädännöl-
lä on mahdollista. 

Ja totean sen, että ministeri varmasti viittasi siihen, että kun sosiaalidemokraatit olivat
ministereinä, silloin vanhuspalvelulain mukana piti uudistaa järkyttävän sekava vanhus-
palveluiden asiakasmaksulainsäädäntö, mutta lakia ei kuulunut, ei vaikka sitä peräänkuu-
lutettiin. Nyt se on tullut, ja tämä on loistava parannus. Iloitaan siitä. Eli ei tässä moitteita
tullut perusteetta, vaan ihan tosiasian ministeri Saarikko taisi tuossa sanoa, ja minusta se oli
aivan oikein. 

Eli toivon, [Puhemies koputtaa] että ymmärrätte, että sote-uudistuksen tarkoitus on tur-
vata verovaroilla palvelut ja laittaa markkinoita kuriin, eikä niin kuin te väitätte. Lukekaa
sote-esitys.

16.32 Touko Aalto vihr (vastauspuheenvuoro): Arvoisa herra puhemies! Jos kuitenkin
palataan tähän käsittelyssä olevaan hallituksen esitykseen. Julkisuudessa on siis esitetty ra-
juja väitteitä, muun muassa Kauppalehdessä 4. päivä tammikuuta, että potilassiirto ja en-
sihoito halutaan ulkoistaa yksityisille yrityksille, mutta kun lukee itse hallituksen esityk-
sen, niin nämä väitteet tuntuvat osin uutisankoilta.

Kysyn kuitenkin ministeriltä: olenko ymmärtänyt oikein, että potilassiirtojen ulkoista-
minen liittyy vain ei-kiireellisiin kuljetuksiin? Ja toivon myös, että ministeri voi vastata,
onko ensivastetoiminnan hankkiminen yksityisiltä toimijoilta joiltain osin mukana esityk-
sessä. En ihan täysin saanut tätä vielä kiinni. Ymmärrän sen, että ei-kiireellisissä potilas-
3



Pöytäkirjan asiakohta PTK 138/2018 vp
kuljetuksissa voidaan käyttää yksityisen sektorin toimijoita, mutta eihän tämä esitys johda
siihen, että jatkossa onnettomuuspaikalle ensimmäisenä kiiruhtavasta toimijasta käydään
kauppaa?

16.33 Eero Reijonen kesk (vastauspuheenvuoro): Arvoisa herra puhemies! Tässä halli-
tuksen esityksessä lähtökohtana on ensihoidon järjestäminen maakuntauudistuksen jäl-
keen. Minä haluan kertoa Pohjois-Karjalasta esimerkin, kuinka hyvin se toimii, kun se on
keskitettynä. Se on nyt hoidettu jo monta vuotta, ennen Siun soteakin, niin, että sen on Poh-
jois-Karjalan pelastuslaitos keskitetysti hoitanut eli yhteiskunta on sen hoitanut, ja se toi-
mii erinomaisesti. Haluan kaikille sen kertoa, että me saamme erittäin paljon positiivista
sen takia, että se on osaavissa käsissä, ensihoito on kehittynyt tosi paljon viime vuosien ai-
kana, ja mehän kaikki tiedämme, että sillä on erittäin iso merkitys, että ensihoito toimii. On
tietyt ajat, jolloin ambulanssin pitää olla kohteessa, eli ne on määritelty, ja tässä esitykses-
sä ymmärtääkseni niihin aikarajoihin ei ole puututtu vaan siihen, kuinka ensihoito järjeste-
tään. Minusta hallituksen esitys on erinomainen, ja sitä kannattaa viedä hyvissä tuumin
eteenpäin.

16.34 Leena Meri ps (vastauspuheenvuoro): Arvoisa puhemies! Täällä on puhuttu perus-
tuslakivaliokunnan tekemisistä soten ympärillä. Itsekin olen siinä valiokunnassa ollut, ja
kuten edellisessä puheenvuorossa toin esille, me olemme kymmeniä kertoja tai itse asiassa
satoja kertoja näitten asioiden ympärillä kokoontuneet, ja tässä puhuttiin siitä, ja ministeri
Saarikko totesi, että on hyvä, että meillä on perustuslakivaliokunta. Kyllä, mutta se tilanne
on semmoinen... Olen koulutukseltani juristi ja olen tottunut siihen, että asioihin pitää huo-
lellisesti perehtyä. Meillä on nyt toista kertaa jo palautunut tämä edellinen paketti, joka
meillä on tällä hetkellä siellä käsittelyssä rahoituksen osalta. Sitten meillä on näitä yksit-
täisiä lakeja, joita koko ajan tulee, niin kuin tämäkin laki ja niin kuin tuo asiakasmaksulaki,
ja lähtökohtana tietyllä tavalla on, että sote on jo hyväksytty. Tuntuu, että näitten olisi pi-
tänyt olla yhdessä yhdellä kertaa käsittelyssä. Tiedättekö, minun on hyvin vaikea juristina
ymmärtää, että minun pitäisi kiireessä tehdä Suomen historian suurin uudistus tällä alueel-
la, [Puhemies koputtaa] ihan muutamassa kuukaudessa käsitellä nämä kaikki. Se tuntuu to-
della järkyttävältä.

16.35 Hanna Sarkkinen vas (vastauspuheenvuoro): Arvoisa puhemies! Hallituksen sosi-
aali- ja terveyspolitiikan ensisijainen päämäärä ei vaikuta olevan kansalaisten elintärkei-
den palveluiden kustannustehokas järjestäminen vaan markkinoiden avaaminen. Se on
käynyt selväksi, ja käsitys vahvistuu ei-kiireellisiä potilassiirtoja koskevasta pykälästä.
Myös ensivastetoiminnan ulkoistaminen nyt mahdollistetaan. Hallitus ei anna tulevaisuu-
dessa maakuntien itse valita, miten ei-kiireelliset potilassiirrot järjestetään ja kuinka pal-
jon niistä tuotetaan itse, vaan hallitus edellyttää pykälässä, että ne aina kilpailutetaan eli an-
netaan yksityisten käsiin. Kysyisinkin ministeriltä: millä kansanterveydellisellä syyllä te
perustelette tämän kilpailuttamispakon ja viette maakunnilta itsenäisen päätösvallan pois
tässä asiassa?

16.36 Mia Laiho kok (vastauspuheenvuoro): Arvoisa puhemies! Ensihoitopalveluiden on
jatkossa tarkoitus olla maakunnan vastuulla, ja en itse — kun päivystyksestä tulen ja olen
siellä ollut vuosia — nyt näe tässä esityksessä mitään ongelmaa, koska tämä tulee olemaan
4



Pöytäkirjan asiakohta PTK 138/2018 vp
vastaavalla tavalla kuin se on tälläkin hetkellä. Se tehdään monituottajamallilla, ja se on
myöskin hyvä ajatellen valmiutta, koska silloin me pystymme koko maan tasolla varmis-
tamaan, että meillä on ensihoitoa eri puolille, että meillä on pelastuslaitokset tai se maa-
kunnan liikelaitos, joka vastaa pelastustoiminnasta ja ensihoidosta, mutta sitä täydenne-
tään sitten yksityisillä toimijoilla. Jos meillä tulee vaikka suuronnettomuustilanne tai joku
semmoinen, että tarvitaan yhtäkkiä paljon kapasiteettia, totta kai silloin on järkevää käyt-
tää myöskin yksityisiä siinä toiminnassa. Sitten taas kiireettömissä kuljetuksissa yksityiset
ovat hyvin merkittävä voimavara. Se on ihan hyvää yhteistyötä siellä kentällä, niin että
minä en näe mitään ristiriitaa tässä. [Puhemies koputtaa] Keskitytään joihinkin semmoi-
siin asioihin, joissa on oikeasti jotain ristiriitaa, mutta tässä sitä minusta ei ole lainkaan. 

16.37 Sirpa Paatero sd (vastauspuheenvuoro): Arvoisa herra puhemies! Ihan ensin täy-
tyy sanoa, että jos tämä kahden puhelinnumeron järjestelmä tulee toimimaan, niin se kuu-
lostaa hyvältä, koska tällä hetkellä me tiedämme, että hälytyskeskukset ovat todella ruuh-
kaisia ja niissä ihmisten voimavarat ovat tällä hetkellä aika vähissä ja sinne ei saada työn-
tekijöitä elikkä meillä on tämmöinen häkeongelma siinä, minne ne puhelinnumerot ohjau-
tuvat. 

Toisena näkökulmana: Kun tässä puhutaan tästä koko sotesta, joka on täällä siis nyt kol-
matta kertaa tämän hallituksen aikana, kyse ei ole siitä, että oppositio olisi ollut sitä vas-
taan — vaikka on tietysti — vaan kyse on siitä, että ei ole voitu osoittaa, että voitaisiin näil-
lä malleilla turvata ihmisille palvelut. Siinä, että ihmiset eivät ole saamassa palveluita tasa-
arvoisesti, ovat olleet nämä ongelmat. 

Mutta tähän kysymykseen: Kun tässä kerran nämä normaalit ensihoitopalvelut tulevat
maakunnan omana tuotantona — järjestäminen sekä tuotanto — niin miksi tätä mallia ei
voitu tehdä koko soteen? Miksi tätä mallia, että itse järjestetään ja tuotetaan, [Puhemies ko-
puttaa] ei voitu tehdä koko soteen? Plus sitten tietysti tämä, että kiireettömät on pakko kil-
pailuttaa — en ymmärrä myöskään, miksi.

16.39 Martti Talja kesk (vastauspuheenvuoro): Arvoisa herra puhemies! Kiireettömän
hoidon osalta meillä on tälläkin hetkellä kilpailutusvelvoite, elikkä tässä lain sisällössä ei
ole mitään muutosta nykytilanteeseen nähden, niin kuin ei koko tässä ensihoitotoiminnas-
sakaan ole. Ensivaste on tälläkin hetkellä lakisääteistä. Alueella tulee järjestää se silloin,
kun ensihoitoyksikön etäisyys on niin pitkä, että sitten mahdollisesti tarvittaisiin. Ensivas-
teyksikkö antaa sen ensiavun siellä, mutta se on ensiavun luontoista toimintaa.

Kyllä päivystyksen osana ovat entistä enemmän eteen työnnetyt ensivasteyksiköt, jotka
liikkuvat kumipyörillä. Tällä hetkellä palveluntuottajina voivat olla pelastuslaitokset, sai-
raanhoitopiirit tai yksityiset palveluntuottajat. Tässäkään ei ole mitään uutta tähän nykyi-
seen lainsäädäntöön nähden. Entistä enemmän tämä otetaan nyt sitten maakuntien huos-
taan ja velvoitetaan entistä enemmän palveluntuottajat käyttämään yhtenäisiä tieto- ja vies-
tintäjärjestelmiä ja samalla on velvoitettu yhteistoimintaan kriisitilanteessa.

16.40 Li Andersson vas (vastauspuheenvuoro): Arvoisa puhemies! Monien muiden ta-
voin minäkin ihmettelen tätä hallituksen tapaa koko ajan pakotettuna tuoda palveluiden
markkinaehtoistaminen mukaan tämän sote-uudistuksen kaikkiin eri osiin. Niin kuin tässä
on aikaisemmin mainittu, ensivastetoiminnan osalta siis avataan mahdollisuus hankkia
näitä palveluita myöskin yksityisiltä yrityksiltä, mitä ei ole ollut aikaisemmin, ja ainakin
5



Pöytäkirjan asiakohta PTK 138/2018 vp
itse luin tämän esityksen ensihoitoon kuulumattomien potilassiirtojen osalta niin, että täs-
sä nimenomaan siis velvoitetaan maakuntia ensisijaisesti kilpailuttamaan näitä palveluita.
Miksi halutaan tehdä tällaista lainsäädäntöä, jossa ikään kuin pakotetaan maakuntia hank-
kimaan palveluita ensisijaisesti tällä tavalla sen sijaan, että annettaisiin niille liikkumava-
raa itse päättää, mikä on tarkoituksenmukaista? Esityksen mukaan tämä laajentaa yksityis-
ten palveluntuottajien osuutta potilassiirroissa merkittävästi, koska potilassiirtojen määrä
on merkittävästi suurempi kuin ensihoitotehtävien osuus.

16.41 Sari Tanus kd (vastauspuheenvuoro): Arvoisa herra puhemies! Ensihoitopalvelut
ovat erittäin tärkeä, keskeinen osa sairaanhoitoa, ja niiden toimivuus niin akuuteissa, kii-
reellisissä tilanteissa kuin muissakin kuljetuksissa on tietysti olennainen osa. Olisin halun-
nut nostaa tästä esityksestä erinomaisen kohdan: tämän sosiaali- ja terveydenhuollon päi-
vystystoimintojen neuvonta- ja ohjauspalvelun, tämän uuden puhelinnumeron. Näkisin,
että se on kauan odotettu ja erittäin tarpeellinen uudistus, ja toivoisin sen lähtevän hyvin
käyntiin.

Mutta itse ajattelen tässä kilpailutustoiminnassa myös ensihoitopalveluun kuulumatto-
mia potilassiirtoja ja nimenomaan tätä kilpailutusvelvollisuutta, niin kuin on tullut muuta-
missa edeltävissäkin puheenvuoroissa esille. Ettekö näe ongelmaa siinä, että ensisijaisesti
nimenomaan pitäisi kilpailuttaa eikä alueille, maakunnille itselleen annettaisi sitä päätös-
valtaa?

Ensimmäinen varapuhemies Mauri Pekkarinen:  Myönnän vielä vastauspuheenvuoron
edustaja Saloselle ja hänen jälkeensä ministerille 3 minuuttia, jotta jää sitten ministerin pu-
heenvuoron jälkeen vielä tilaisuus muutamaan vastauspuheenvuoroon.

16.42 Kristiina Salonen sd (vastauspuheenvuoro): Arvoisa puhemies! Ajattelen yleises-
tikin niin, että keskittämisen seurausta on se, että jatkuvat autoletkat kulkevat tuolla valta-
teillä, ja se ei tunnu järkevältä eikä inhimilliseltä.

No, tässä kohdin kuitenkin puhumme ensisijaisesti ensihoitopalvelun viranomaistoi-
minnasta, mutta myöskin yksityiseltä sektorilta hankittavasta kuljetuspalvelusta. Varmasti
valtaosa näistäkin on esimerkiksi vanhuksia, joita sitten siirretään paikasta toiseen. Minua
kiinnostaa tässä julkinen valta ja julkisen vallan raja. Onko aivan varmaa, että nyt näissä
kuljetuksissa, jotka annetaan näille yksityisille, ei ole tilanteita, joissa käytetään julkista
valtaa? Olemme nimittäin tänään kuulleet, että toisenlaisessa kuljetuksessa, joka koskee
sosiaali- ja terveydenhuoltoa, ongelma on nimenomaan se, että yksityiset yritykset käyttä-
vät julkista valtaa, [Puhemies koputtaa] ja haluan varmistaa, että tässä ei niin ole.

Ensimmäinen varapuhemies Mauri Pekkarinen:  Ministeri, 3 minuuttia, ja sen jälkeen
jää vielä aikaa vastauspuheenvuoroille.

16.43 Perhe- ja peruspalveluministeri Annika Saarikko: Arvoisa puhemies! Ensinnä-
kin haluan todeta vielä, koska huomasin, että varmaankin edellisen keskustelun tiukasta ai-
kataulustakin johtuen saattoi varmasti syntyä vääriä käsityksiä: Edustaja Guzenina, minä
muistaakseni olen muistanut aina todeta myös ne erinomaiset asiat, joita kaudellanne to-
teutui. Niitäkin oli monia. Mutta en pitänyt kohtuullisena sitä syytöstä, että nyt kun asia-
6



Pöytäkirjan asiakohta PTK 138/2018 vp
kasmaksulaki monen hallituskauden valmistelun jälkeen tuodaan, niin toteatte, että se on
ikään kuin väärin tuotu. Se tuohdutti minua, ja siksi arvioin sillä tavoin kuin äsken tein.

Mitä tulee sitten tähän lakiesitykseen, aivan oikein, kuten edustaja Aalto totesi, tässä yh-
teydessä on tarkoitus puhua tärkeästä viranomaistoiminnasta, ja kuten aiemmin totesin,
niin oman käsitykseni mukaan tällä monet suomalaiset mittaavat paljolti myös palvelui-
demme toimivuutta ja niiden luotettavuutta ja myös ihmisten yhdenvertaisuutta.

Yksittäisenä kysymyksenä voin todeta, että ensivastepalvelut säilyvät jotakuinkin enti-
sellään. Peruskuva niistä säilyy aika lailla samana. Mutta sitten ovat nämä määritelmälli-
sesti potilassiirrot, siis tilanteet, joissa ei olla tekemisissä ensihoidon kanssa, joissa niin sa-
notusti pillit eivät ole päällä, jos sen kansantajuisesti voisi todeta. Sellaisissa tilanteissa,
joissa ei ole akuutti kiire, hengenhätä, tai eivät ole vahvasti lääketieteelliset operaatiot
käynnissä, maakunta on velvoitettu kilpailuttamaan palvelut. Miksi? Ei siksi, että hallitus
erityisen aktiivisesti, kuten täällä moni syyttää, haluaisi tieten tahtoen etsiä koloa yksityi-
selle palvelutuotannolle, jota en kyllä sinänsä pidä erityisen pahana asiana ensihoidon pii-
rissä. Minusta tämä maa on täynnä ihan kunniakkaita ambulanssiyrittäjiä, pienyrittäjyyttä-
kin on paljon näiden palveluiden äärellä vuosien ja vuosikymmenten aikana ollut. Mutta
taustalla on EU-kanta. EU on nähnyt ensihoitoon kuulumattomat siirrot luonteeltaan talou-
delliseksi toiminnaksi toisin kuin ensihoito. Ja koska nämä palvelut on ollut velvoitettava
irrotettavaksi tästä kokonaisuudesta, velvoitettava ikään kuin hankkimaan selkeästi yksi-
tyiselle rooli palvelutuotannossa EU-säädösten mukaisesti, tämä on rajattu niihin palvelui-
hin, jonka äärellä ei olla voimallisesti viranomaispalveluiden ja viranomaistoiminnan
kanssa tekemisissä. Tämä toivottavasti selventää tätä paljon ihmetystä herättänyttä kohtaa
näiden puheenvuorojen osalta. Siis kysymyksessä on EU:lle tehty kantelu siitä, mikä on
yksityisen palvelutuotannon rooli ensihoidon kokonaisuudessa. Tuon säädöksen puitteissa
on päädytty esityksessä velvoittavasti ottamaan yksityinen vahvasti palvelutuotantoon kil-
pailutusten kautta ensihoitoon kuulumattomissa siirroissa. Siis ei ensihoidossa, vaan ensi-
hoitoon kuulumattomissa siirroissa.

Ja, arvoisa puhemies, jos sallitte, niin tässä yhteydessä minusta olisi hirveän oleellista
miettiä sitä, että ikääntyvässä Suomessa, kun tavoitteenamme on, että ikäihmiset mahdol-
lisimman pitkään asuisivat kotona, meidän on löydettävä uudenlaisia palveluratkaisuja tu-
kemaan kotona pärjäämistä. [Puhemies koputtaa] Ja yksi osa sitä on, että me emme tur-
haan lähettäisi paikalle ehkä myöskin kalliiksi tulevaa ambulanssikäyntiä, jos ikäihmisen
kiireisen hoidon tarpeen peruste ei ole välttämättä ambulanssin kapasiteettia vaativaa vaan
ehkä kevyempää tukea kotona asumiselle akuutissa tarpeessa. Siksi on tärkeää, että meillä
muodostuu sellaisia toimijoita, julkisia, yksityisiä, maakuntien omia, pelastustoimen omia
malleja, joissa kehitetään uudenlaisia liikkumisen tapoja ihmisten luo akuuteissa hoidon ja
hoivan tarpeen tilanteissa. Yksi osa tätä palvelurakenteemme muutosta on nyt uusi palve-
lunumero, jonka ydintehtävä on neuvonta ja ohjaus hiukan toisentyyppisissä tilanteissa,
niissä, joiden ei tarvitsisi ruuhkauttaa 112-numeroa, kuten tänä päivänä tapahtuu.

Ensimmäinen varapuhemies Mauri Pekkarinen: Arvoisat edustajat, meillä on vielä
noin 5 minuuttia aikaa tähän varattu. Pyydän niitä edustajia, jotka haluavat nyt käyttää vie-
lä vastauspuheenvuoron, nousemaan ylös ja painamaan V-painiketta.

16.48 Outi Alanko-Kahiluoto vihr (vastauspuheenvuoro): Arvoisa puhemies! Oli kiin-
nostavaa kuulla ministerin vastaus tähän ihmetykseen siitä, miksi näissä ei-kiireellisissä
7



Pöytäkirjan asiakohta PTK 138/2018 vp
potilaskuljetuksissa pitää nyt sitten maakuntien ihan pakosti kilpailuttaa nämä kuljetukset.
Itse olen kyllä sitä mieltä, että tässä hallituksen sotessa mennään markkinoiden ehdoilla
hyvin pitkälti, ja se johtuu tästä edellä keskustellusta lehmänkaupasta, jossa keskusta on
saanut maakunnat ja sitten kokoomus saa tämän markkinaehtoisen soten. Kun te avaatte
sosiaali- ja terveyspalvelut markkinoille, niin siinä tullaan hirveän monessa kysymyksessä
siihen, mikä kaikki voidaan sitten enää pitää omana toimintana — mikä voidaan pitää jul-
kisella ja mikä on sitten ikään kuin pakko avata kilpailutukselle. Ja tämähän on se iso ky-
symys, jonka kanssa me olemme joutuneet painimaan sosiaali- ja terveysvaliokunnassa.
Pitkään olemme käsitelleet yhdessä asiantuntijoiden kanssa vaikkapa laboratorio- ja ku-
vantamispalveluita ja niiden roolia tässä sotessa. [Puhemies koputtaa] Kyllä pahoin pel-
kään, että Suomessa tullaan vielä katumaan raskaasti tätä markkinaehtoista mallia, [Puhe-
mies koputtaa] josta te olette nyt poliittisen lehmänkaupan tehneet.

16.49 Maria Guzenina sd (vastauspuheenvuoro): Arvoisa puhemies! Kun näitä soteen
liittyviä hallituksen esityksiä tuodaan tänne eduskunnan käsittelyyn tipoittain ja jopa sote-
ja perustuslakivaliokunnan asiantuntijoiden on vaikea saada enää selkeää kuvaa siitä, to-
teutuvatko ihmisten perusoikeudet tässä isossa kokonaisuudessa, niin kyllä sitä on paikal-
laan kritisoida. Palvelumaksulaki on tärkeä ihmisten perusoikeuksien toteutumisen kannal-
ta, ja sen perusteelliselle arvioinnille jää, arvoisa ministeri, nyt kovin niukasti aikaa. 

Jos ajatellaan, että nyt tämän hallituskauden aikana haluttaisiin aidosti saada sote vietyä
eteenpäin, niin silloin eduskunnan pitäisi pystyä käsittelemään nämä kaikki osaset perus-
teellisesti, niin ettei syntyisi sellaista tilannetta, että ensi hallituskaudella huomataan, että
vahinko pääsi syntymään ja ihmisten perusoikeudet eivät toteudukaan. Siitä tässä huolessa
on kysymys. Se ei ole kritiikki, arvoisa ministeri, teitä kohtaan henkilökohtaisesti, [Puhe-
mies koputtaa] vaan se on kritiikki hallitusta kohtaan. 

16.50 Jaana Laitinen-Pesola kok (vastauspuheenvuoro): Arvoisa puhemies! Me kansan-
edustajat tulemme hyvin erilaisista maakunnista, ja täytyy sanoa, että oma kotimaakuntani
on käyttänyt ensihoidossa tuloksekkaasti monituottajamallia, ja väitän, että emme pärjäisi
ilman monituottajamallia. Siinä mielessä mitään dramaattista ei ole tässä tapahtumassa. 

Mielestäni siinä, että meillä on palveluntuottajia käytettävissä, tulee tavoitteena ensisi-
jaisesti olla, niin kuin on ollutkin, viiveen lyhentäminen hätätilapotilaan tavoittamisessa.
Minusta se on järkevää, että silloin meillä on kaikki mahdolliset resurssit käytössä. 

Kuten edustaja Laihon, myös minun työurani on tuolta päivystyksistä, ja olen nähnyt
käytännössä sen, miten hyvät mallit toimivat. On tärkeätä, että nyt tällä terveydenhuolto-
lain muutoksella emme ruineeraa mitään sellaista [Puhemies koputtaa] hyvää käytäntöä,
joka on olemassa. 

Ensimmäinen varapuhemies Mauri Pekkarinen: Sovitussa ajassa ennätämme vielä
edustaja Tanuksen puheenvuoron, ja ministerille 1 minuutin puheenvuoro. Sitten tämä ai-
kaikkuna suljetaan. 

16.51 Sari Tanus kd (vastauspuheenvuoro): Arvoisa herra puhemies! Aivan kuten edellä
puhuttiin, minä voin kanssa sanoa, että hyvä yhteistyö eri toimijoiden toteuttamana par-
haimmillaan toimii hyvin, ja näin toivoisi jatkossakin olevan.
8



Pöytäkirjan asiakohta PTK 138/2018 vp
Halusin kiittää ministeriä, että hän avasi tämän ensihoitoon kuulumattomien kuljetusten
kilpailutusten taustaa. Sillä tarkoitetaan siis kuljetuksia, joissa potilas ei lääketieteellisin
perusteluin arvioituna tarvitse jatkuvaa seurantaa ja hoitoa, ja näihin kuljetuksiin voidaan
käyttää erilaisia potilaskuljetusajoneuvoja, paitsi kuljetusambulansseja tai useamman po-
tilaan kuljetukseen soveltuvia potilaskuljetusajoneuvoja, myös erilaisia takseja. Kysyisin-
kin: kun tässä on kuitenkin tärkeää, että se kilpailutus tehdään oikein ja kilpailutuksessa
huomioidaan kaikki tarpeelliset asiat sitä ajatellen, että potilaan tila voi kuitenkin muuttua,
vaikka alun alkaen ollaan arvioitu toisin, niin näettekö, että riittävää kilpailutusosaamista
kentällä on, [Puhemies koputtaa] vai voisiko sitä vahvistaa?

Ensimmäinen varapuhemies Mauri Pekkarinen: Ministeri, paikalta 1 minuutti. 

16.52 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vielä täydennyksenä näihin viimeisimpiin puheenvuoroihin: 

Siis se olemassa oleva mahdollisuus toteuttaa nämä palvelut monituottajamallilla säi-
lyy, mutta uusi lainsäädäntö ehkä selkeämmin vielä lokeroi kullekin oman roolin tässä
isossa palvelukokonaisuudessa. Yksi iso osa tätä on se, että yksityinen ei ole mukana siel-
lä, missä ollaan viranomaistehtävien kovassa ytimessä. 

Aivan totta, kuten täällä todettiin: Tämä muutos näyttäytyy nyt hirvittävän erilaisena,
suurempana tai pienempänä, riippuen ihmisten kotimaakuntataustasta, koska meillä on ol-
lut vahva päätäntävalta alueilla toteuttaa nämä palvelut niiden parhaaksi katsomalla taval-
la. Arvoisa puhemies, tuo päätäntävalta hyvin vahvasti säilyy, lukuun ottamatta tätä EU-
edellytykseen nojaavaa potilassiirto-osuutta, joka pitää kilpailuttaa. Siihenkin oma pelas-
tustoimi voi osallistua yhtiömuotoisena. Ennen kaikkea oleellista on se, että jos markkina-
puutetilanne muodostuu, niin silloin se joka tapauksessa pitää turvata omana julkisena tuo-
tantona. [Puhemies koputtaa] Mutta koska keskuudessamme on myös yrittäjyyttä tällä alal-
la, [Puhemies koputtaa] niin sillekin tässä kokonaisuudessa oma kolo on löytynyt. 

Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 16.54.

————

Keskustelua jatkettiin kello 18.57.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 7 käsittelyä.

Keskustelu ei jatkunut.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
9


