















































DEMFE78.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

19. Lakialoite laiksi terveydenhuoltolain muuttamisesta 
Lakialoite LA 82/2018 vp Satu Taavitsainen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 19. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.53 Satu Taavitsainen sd (esittelypuheenvuoro): Arvoisa puhemies! Tein tämän lakia-
loitteen, koska näin taataan ihmisten pääsy lääkärille. Tämä on myöskin rinnakkaislakia-
loite, sillä hallitus on avannut tämän terveydenhuoltolain, ja sen vuoksi avautui myöskin
mahdollisuus tehdä tähän lain 51 §:ään muutos.

Tällä hetkellä ihmiset eivät saa terveyskeskukseen lääkäriaikaa riittävän nopeasti vaan
usein vastaanottoaika myöhästyy liikaa ihmisten tarpeeseen nähden. Jos nyt tänään vaikka
soittaa ja varaa aikaa terveyskeskukseen, niin saattaa hyvässä lykyssä saada lääkärin jo
joulukuulle, mutta todennäköisesti vasta tammi- tai helmikuulle. Viimeisimpien tilastojen
mukaan jonossa on henkilöitä, jotka ovat odottaneet terveyskeskuslääkäriajan saamista
jopa yli 90 päivää. Nykyisessä terveydenhuoltolaissa ei ole säädetty perusterveydenhuol-
toon aikarajaa, joten eipä se ole mikään ihme, ettei niitä lääkäriaikoja saa. Siksi tässä lakia-
loitteessani esitetään terveydenhuoltolain 51 §:ään lisättäväksi: ”Mikäli hoidon tarpeen ar-
vioinnissa todetaan tarve perusterveydenhuollon lääkärin tutkimukselle, on potilaan pääs-
tävä lääkärin vastaanotolle viimeistään seitsemäntenä arkipäivänä.” 

Tahdon tällä lakimuutoksella ennaltaehkäistä sen, että kun ihmisten vaivat pitkittyvät,
niin ne aina mutkistuvat. Esimerkiksi diabetespotilaiden ei pidä joutua odottamaan lääkä-
rinaikaa jalkaongelmissaan. Jos diabetekseen liittyviä jalkojen haavaumia ei hoideta heti
vaan viivyttelyllä aiheutetaan jalkojen tummuminen ja kuolio, on vaarana joutua jalka-am-
putaatioon. Ennaltaehkäisy ja varhainen apu auttavat aina paremmin kuin vitkuttelu.

No nythän meillä on täällä eduskunnassa myöskin tämä paljon puhuttu Sipilän hallituk-
sen sote-uudistus, mutta se ei valitettavasti tuo tähän lääkäriinpääsyyn parannusta, koska
terveydenhuoltolaki sisältölakina edelleenkin määrittelee perusterveydenhuoltoon pää-
syn. Hallituksen sote-lakien yhteydessä ei ole esityksiä sisältölakeihin, koska hallitus
omien sanojensa mukaan on tekemässä vain lain kuoria eikä puutu näihin sisältölakeihin,
ja ihmettelen kovasti sitä, miten hallitus ei siis ole ymmärtänyt asian ydintä.

Nykytilanne voidaan siis korjata terveydenhuoltolakia muuttamalla ja velvoittamalla
kunnat ja kuntayhtymät järjestämään asia kuntoon. Tämä tarkoittaa tietenkin sitä, että lää-
käreiden virkoja on lisättävä vähintäänkin tuhannella, ja sen maksamiseksi valtion pitää
 Tarkistettu
4.0



Pöytäkirjan asiakohta PTK 119/2018 vp
antaa enemmän valtionosuuksia kunnille, ja tämä sisältyy SDP:n vaihtoehtobudjettiin.
Halvemmaksi tämä lakimuutos ja tällä tavalla lääkäriinpääsyn parantaminen kuitenkin tu-
lee kuin hallituksen esittämä miljardeja maksava sote-uudistus, johon jo nyt tälläkin het-
kellä on palanut satoja miljoonia euroja, mutta vieläkään ei ole saatu aikaan kuin vain jär-
kyttävät pinot papereita, ei ole varsinaisesti autettu ihmisiä hädässä ja helpotettu heidän
lääkäriinpääsyään.

18.57 Hannu Hoskonen kesk: Arvoisa herra puhemies! Tämä edustaja Taavitsaisen teke-
mä lakialoite on sinänsä erittäin hyvä, mutta hänen äsken antamansa todistus hallituksen
sosiaali- ja terveydenhuollon uudistuksesta oli hieman kapea-alainen, jos kauniisti sano-
taan.

Sitä uudistustahan lähdettiin tekemään juuri sen takia, kun meillä on kymmeniä vuosia
menty tavalla, joka on ollut entisaikoina todella hyvä, mutta nyt maailma on kehittynyt ai-
van valtavasti, tietotekniikka tekee tuloaan erittäin voimallisesti ja älyteknologia tulee hur-
jaa vauhtia markkinoille. Palvelut kehittyvät, lääkkeet kehittyvät, hoitomuodot kehittyvät.
Kaikki on muuttunut viimeisen 20 vuoden aikana, jolloin näitä edustaja Taavitsaisen mai-
nitsemia hoitoja oli saatavilla paljon paremmin. Maailma on muuttunut, väestörakenne on
muuttunut, kaikki on muuttunut, joten kyllä me tarvitsemme uudistuksia ehdottomasti. Se,
mikä silloin aikanaan edustaja Taavitsaisen esityksen mukaan oli hyvin, on muuttunut niin
rajusti, että sillä kaavalla emme pääse enää eteenpäin, se on selvä asia. Juha Sipilän halli-
tuksen ideahan oli juuri se, että meidän on uudistettava näitä yhteiskunnan rakenteita. Se
koskee työelämää, se koskee terveydenhuoltoa, se koskee kaikkea tässä yhteiskunnassa.
Me emme voi enää pärjätä sillä, mikä oli voimissaan 30 vuotta sitten.

Arvoisa puhemies! Lopuksi tähän asiaan sen verran, että se suurin pelko, mikä meillä
suomalaisilla tuntuu olevan, on tulevaisuuden pelko, emme uskalla reagoida siihen, mikä
edessämme on. Ainoa keino pärjätä tulevilla markkinoilla maailmassa ja myös terveyden-
huoltopuolella on se, että rohkenemme uudistaa systeemejä. Otetaan nyt yksi esimerkki:
esimerkiksi nykyiset tietojenkäsittelykeinot ovat tulleet jäädäkseen aivan varmasti myös
terveydenhuoltoalalle — siellä on aivan valtavan hienoja uusia tekniikoita — ja jo pelkäs-
tään niiden käyttöönotto vaatii radikaaleja muutoksia suomalaiseen lainsäädäntöön. Ja tätä
vartenhan sote-uudistusta ollaan tekemässä. Sama koskee tulevalla vaalikaudella sosiaali-
turvauudistusta. Jos emme me siinäkään asiassa uskalla päästä tälle vuosituhannelle, niin
meidän käypi huonosti. Kustannukset tulevat joka tapauksessa nousemaan, koska suoma-
laisten ikärakenne on mennyt sillä keinoin vinoon, että meillä paljon vanhuksia mutta lap-
sia syntyy tähän maahan tänä vuonna noin 50 000 kappaletta — vain 50 000 lasta, uutta
suomalaista, syntyy tänä vuonna Suomeen. Tämän takia meidän on ymmärrettävä tässä
asiassa, että on uudistuttava ja luotava uutta mahdollisuutta myös terveydenhuoltopuolelle
ja kaikkialle yhteiskunnan alueelle, sillä se, mikä aikanaan oli hyvin, ei tänä päivänä vält-
tämättä sitä ole.

19.00 Satu Taavitsainen sd: Arvoisa puhemies! Hyvä edustaja Hoskonen, kiitän puheen-
vuorosta mutta haluan kuitenkin muistuttaa, että vaikka on maailma myllerryksessä ja
kaikki on kehittynyt, niin ei se ole kuitenkaan mihinkään poistunut, että ihminen tarvitsisi
lääkärin tapaamisen ja lääkärin ajan saadakseen vaivoihinsa apua.

Monet asiantuntijat ovat verranneet Suomen yleislääkärien määrää muihin EU-maihin,
kuten esimerkiksi Tanskaan ja Englantiin, ja he ovat sanoneet, että Tanskassa ei ole mitään
2



Pöytäkirjan asiakohta PTK 119/2018 vp
vaikeuksia päästä yleislääkärille elikkä terveyskeskuslääkärille. Siellä yhdellä yleislääkä-
rillä on vastuullaan noin 1 100 potilasta. Suomessa esimerkiksi isoissa kaupungeissa, vaik-
kapa Turussa, Tampereella ja Helsingissä, joissa lääkäreitten virat on parhaiten saatu täy-
tettyä, mitoitus saattaa olla yksi lääkäri 3 000:ta asukasta kohti. Elikkä tästä voi edustaja
Hoskonenkin helposti laskea sen, että kyse on siis siitä, että meillä ei ole riittävästi lääkä-
rinvirkoja. Niitä pitää lisätä, aivan kuten SDP on vaihtoehtobudjetissaan esittänyt, mutta
sen lisäksi meidän pitää laittaa lakiin aikamääre, että vähintään seitsemässä arkipäivässä on
saatava lääkäriin aika. Tämähän sitten pakottaa kunnat ja kuntayhtymät lainmukaisesti toi-
mimaan.

Vielä, arvoisa puhemies: tämä yleislääkäripula Suomessa kurittaa kaikista pahiten har-
vaan asuttua maaseutua, ja toivoisi, että keskustakin olisi nimenomaan tätä asiaa huomioi-
massa. Sote-uudistus ei tähän parannusta tuo.

19.02 Hannu Hoskonen kesk: Arvoisa herra puhemies! Meillä on edustaja Taavitsaisen
kanssa hieman näkemyseroa tässä asiassa. Tunnen tuota Tanskan mallia, Tanskassa olevaa
terveydenhuoltomallia, jollakin lailla, perhepiirissä olevien siellä asuvien ihmisten kautta.
Todellakin Tanskassa järjestelmä toimii nimenomaan sen tautta — ja siihen samaan Suo-
mikin pyrkii — että siellä ovat yksityinen sektori ja julkinen sektori hyvässä yhteistyössä.
Jos henkilö sairastuu vaikka siihen edustaja Taavitsaisen mainitsemaan — on jalka kipeä
— ja jos hän ei sinne terveyskeskukseen, sinne mikä on se yhteiskunnan ylläpitämä tervey-
denhuoltojärjestelmä, pääse, kun siellä on pitkä jono, ja hän huomaakin, että kadun toisella
puolella on yksityinen lääkäriasema, niin se maksaa molempiin mennen aivan saman ver-
ran, menipä hän sinne terveyskeskukseen tai yksityiselle lääkärille — sinne, minne parhai-
ten sopii, hän pääsee heti lääkäriin. Siihenhän täällä Suomessakin pyritään.

Kuten, edustaja Taavitsainen, ammattilaisena hyvin tiedätte, Suomessa tällä hetkellä ter-
veydenhuollossa esimerkiksi lääkärissäkäyntien osalta on niin, että jo yli miljoona ihmistä
käy suoraan yksityisellä lääkärillä, eivät siis mene ollenkaan terveyskeskukseen. Työter-
veyshuollosta pitkälti yli puolet huolehditaan yksityisten yritysten kautta, eli yritykset os-
tavat työterveyspalvelut yksityisiltä yrityksiltä. Siellä on myös kaupunkitoimijoita — tie-
dän, että moni kaupunki on ulkoistanut työterveyshuollon yksityiselle lääkärifirmalle.
Elikkä tämäkään ei ole mitään outoa tässä maassa, niin että ei kannata nyt palata sinne 30—
40-luvulle, jolloin kunnanlääkäri hoiti valtavan määrän potilaita. Kyllä meidän on integroi-
tava tämä yksityinen ja julkinen puoli sillä keinoin toimimaan, että se ihminen sinne pää-
see. Aivan oikein, kuten edustaja Taavitsainen mainitsi, on tärkeää, että se ihminen saa sen
lääkärihoidon heti, kun se jalka on kipeä tai flunssa iskenyt, heti, se on aivan välttämätön-
tä. Sillä estetään se, että kyseisen potilaan tila pahenisi, ja hän saa asianmukaisen hoidon
heti ja pääsee jatkamaan tervettä elämää eteenpäin.

Meillä suomalaisilla — kiitos meidän hyvien terveyspalvelujemme ja hyvän sosiaalijär-
jestelmämme — on erittäin korkea keski-ikä, ja tuntuu, että se nousee koko ajan. Ja jos oi-
kein muistan, niin luin jostakin esitteestä tai tiedotteesta, että nykyisin syntyvistä tyttölap-
sista puolet näkee 100-vuotissyntymäpäivänsä. Siinä on terveydenhuoltojärjestelmällä tu-
levaisuudessa haastetta, että kaikki nämä henkilöt, kun näin pitkään elävät, saavat oman
elämänsä aikana hyvät palvelut ja mahdollisimman nopeasti, ettei se tauti pääse pahene-
maan.
3



Pöytäkirjan asiakohta PTK 119/2018 vp
19.04 Satu Taavitsainen sd: Arvoisa puhemies! Tässä tietenkin on kaksi erilaista näkö-
kantaa, miten kannattaa asioissa edetä. Itse ajattelen hyvin ratkaisukeskeisesti ja myöskin
käytännönläheisesti sitä, miten nopeasti pystymme etenemään ja saamaan ihmisten arkeen
parannusta, ja ihan hyvä lähestymistapa on myös se, että nykyisiä lakeja korjataan ja niihin
tehdään niitä parannuksia. Jotenkin myöskin voisin kuvitella, että jos hallitus olisi tehnyt
tällaisen muutoksen terveydenhuoltolain 51 §:ään vaikka jo vuonna 2015, kun aloititte,
niin ihmiset olisivat päässeet lääkärille jo paljon aikaisemmin — olisitte vielä lisänneet 100
miljoonaa euroa vuodessa kuntien valtionosuuksiin, jotta kunnat ja kuntayhtymät olisivat
voineet palkata lisää lääkäreitä. Eli kyllä on ihan varteenotettava vaihtoehto myös se, että
nykyisiä lakeja korjataan.

Jotenkin tuntuu, että hallitus on myöskin ottanut vähän liian suuren palan haukattavaksi,
kun on yhtä aikaa kaikki lait ja uudistukset: on maakuntauudistus, sote-uudistus, sinne si-
sältyy maatalouslomittajat, ympäristö, terveydenhuolto ja pelastuslaitos ynnä muut. Eli se
on vähän sama asia kuin jos te, edustaja Hoskonen, ostaisitte tontin ja alkaisitte sinne ra-
kentamaan yhtä aikaa perustukset auki omakotitalolle, autotallille, puuliiterille, varastolle,
leikkimökille, koirankopille ja ulkohuussille. Kun te näitten perustuksien kanssa yhtä ai-
kaa touhuaisitte siellä, niin sehän leviäisi käsiin. Eihän siitä kukaan selviytyisi, vaan ensin
pitäisi tehdä se autotalli, jonne laitetaan ne kaikki työvälineet suojaan ja jossa saadaan sit-
ten tehtyä niitä hommia, ja sitten kun autotalli on valmis, niin ruvetaan tekemään sitä itse
omakotitaloa. Ajattelen näin, että esimerkiksi se autotalli olisi voinut olla tämä sosiaali- ja
terveydenhuollon asiakasmaksulaki. Oltaisiin alennettu maksuja ja saatu ihmiset sinne
suojaan sillä välillä, kun oltaisiin sitten keskitytty siihen omakotitaloon, jossa olisivat ol-
leet nämä sisältölait, joita olisi parannettu sen osalta, että esimerkiksi terveydenhuoltolain
51 §:ssä olisi korjattu se aikamääre, milloin pitää päästä terveyskeskuslääkärin vastaan-
otolle.

Keskustelu päättyi.

Asia lähetettiin sosiaali- ja terveysvaliokuntaan.
4


	19
	18.53
	18.57
	19.00
	19.02
	19.04


