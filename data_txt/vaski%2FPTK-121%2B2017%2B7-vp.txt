















































DEM6272.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

7. Hallituksen esitys eduskunnalle  laiksi  työttömyysetuuksien rahoituksesta annetun lain 
muuttamisesta

Hallituksen esitys HE 136/2017 vp
Valiokunnan mietintö StVM 11/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on sosiaali- ja terveysvaliokunnan mietintö StVM 11/
2017 vp. Nyt päätetään lakiehdotuksen sisällöstä.

Keskustelu

16.38 Anneli Kiljunen sd (esittelypuheenvuoro):  Arvoisa herra puhemies! Aivan kuten
edellä, valiokuntamme puheenjohtaja on estynyt tänään osallistumasta ja valiokunta edel-
lytti, että esittelen valiokuntamme mietinnön.

Arvoisa herra puhemies! Esityksessä ehdotetaan muutettavaksi työttömyysetuuksien ra-
hoituksesta annettua lakia. Siinä ehdotetaan vahvistettavaksi vuoden 2018 työttömyysva-
kuutusmaksut. Työttömyysvakuutusmaksujen kokonaismäärään ei ehdoteta muutosta.
Työmarkkinoiden keskusjärjestöjen kilpailukykysopimuksen mukaisesti palkansaajien
työttömyysvakuutusmaksua ehdotetaan nostettavaksi 0,40 prosenttiyksikköä ja vastaavas-
ti työnantajien keskimääräistä työttömyysvakuutusmaksua alennettavaksi 0,40 prosent-
tiyksikköä. Samalla työttömyysvakuutusmaksujen kokonaismäärää ehdotetaan vähennet-
täväksi 0,20 prosenttiyksikköä, josta palkansaajien työttömyysvakuutusmaksuun kohden-
netaan 0,10 prosenttiyksikköä ja työnantajien keskimääräiseen työttömyysvakuutusmak-
suun niin ikään 0,10 prosenttiyksikköä.

Arvoisa herra puhemies! Valiokunnan saamien selvitysten perusteella valiokunta pitää
tarkoituksenmukaisena hallituksen esitystä ja siinä esitettyjen maksujen alennusta sekä kil-
pailukykysopimukseen perustuvaa maksutaakan jaon muutosta työnantajien ja työntekijöi-
den kesken. Työttömyysvakuutusrahaston suhdannepuskuria on vuosiksi 2017—2019 ko-
rotettu enintään 5 prosenttiyksikön työttömyysastetta vastaavien menojen suuruisesta 7
prosenttiyksikön työttömyysastetta vastaavien menojen suuruiseksi. Kilpailukykysopi-
muksen mukaisesti on vuoden 2019 jälkeen tarkoitus valmistella esitys tarkoituksenmukai-
sesta, aiempaa suuremmasta puskurin tasosta. Valiokunta pitää tärkeänä, että puskurin suu-
ruus määritellään niin, että työttömyysvakuutusmaksujen taso pystytään pitämään mahdol-
lisimman vakaalla tasolla.

Valiokunnan päätösehdotuksena onkin, että eduskunta hyväksyy muuttamattomana hal-
lituksen esityksen.

Myös tähän esitykseen on liitetty vastalause.
 Tarkistettu
4.1



Pöytäkirjan asiakohta PTK 121/2017 vp
16.41 Aino-Kaisa Pekonen vas:  Arvoisa puhemies! Tässä käsillä olevassa esityksessä
ehdotetaan vahvistettavaksi vuoden 2018 työttömyysvakuutusmaksut. Työmarkkinoiden
keskusjärjestöjen kilpailukykysopimuksen mukaisesti palkansaajien työttömyysvakuutus-
maksua ehdotetaan nostettavaksi 0,40 prosenttiyksikköä ja vastaavasti työnantajien keski-
määräistä työttömyysvakuutusmaksua alennettavaksi 0,40 prosenttiyksikköä. Samalla
työttömyysvakuutusmaksujen kokonaismäärää ehdotetaan vähennettäväksi 0,20 prosent-
tiyksikköä, josta palkansaajien työttömyysvakuutusmaksuun kohdentuu 0,10 prosenttiyk-
sikköä ja työnantajien keskimääräiseen työttömyysvakuutusmaksuun niin ikään 0,10 pro-
senttiyksikköä.

Vasemmistoliitto ei ole kuluvalla vaalikaudella hyväksynyt pääministeri Sipilän halli-
tuksen harjoittamaa painostusta palkansaajajärjestöjä kohtaan työehtojen heikentämiseksi.
Hallitus esitti ensin vuonna 2015 uudenlaista pakottavaa lainsäädäntöä, jolla työmarkkina-
järjestöjen oikeutta sopia työehdoista olisi rajoitettu. Asiantuntijat arvostelivat laajasti pak-
kolakien valmistelun puutteita. Lopulta myös hallituksen piirissä myönnettiin, että suun-
nitteilla ollut lainsäädäntö olisi ollut Suomen perustuslain ja Suomea sitovien kansainvä-
listen sopimusten vastainen. Hallitus siis itsekin tiesi, että heidän esityksensä oli perustus-
lain vastainen. Pakkolaeilla uhkailu ja pitkittynyt taloudellinen alavire kuitenkin johtivat
työmarkkinajärjestöjen välillä niin sanottuun kilpailukykysopimukseen eli kiky-sopimuk-
seen. Sopimus leikkasi muun muassa julkisen sektorin noin 500 000 palkansaajalta 30 pro-
senttia lomarahasta, ja periaatteessa työajan pidennys 24 tunnilla vuodessa koski kaikkien
palkansaajien työaikaa, mutta työajan pidennys toteutui pääasiassa julkisella sektorilla.

Arvoisa puhemies! Vasemmistoliitto on esittänyt, että syksyn työmarkkinakierroksen
yhteydessä tulisi luopua erityisesti julkisen sektorin työntekijöihin kohdistuneesta erilli-
sestä lomarahaleikkauksesta. Vasemmistoliitto peräänkuuluttaa Suomeen solidaarisem-
paa palkkapolitiikkaa. Meidän mielestämme on järjetöntä, että kun talouskasvu vihdoin
näyttää alkaneen kunnolla, niin Suomessa on sitouduttu vielä kahdeksi vuodeksi palkan-
leikkauksia tarkoittavaan kikyyn, joka kaiken lisäksi toimii niin, että valtion pitää kompen-
soida palkanalennukset veronkevennyksillä, jotta ostovoima ei laskisi. Käsillä olevassa la-
kiehdotuksessa palkansaajien maksun korotus ja työnantajamaksun alennus johtuvat kiky-
sopimuksesta myös vuodelle 2018.

Edellä esittämistäni syistä vasemmistoliitto ei hyväksy tänäkään vuonna lakiesityksessä
olevaa ehdotusta palkansaajien työttömyysvakuutusmaksun korottamisesta ja työnanta-
jien maksun vastaavan suuruisesta alentamisesta. Sen sijaan vasemmistoliitto hyväksyy
esitykseen sisältyvän maksutason 0,20 prosenttiyksikön alennuksen, joka jaetaan tasan
palkansaajien ja työnantajien kesken, eli 0,1 prosenttiyksikköä kummallekin.

Yleiskeskustelu päättyi ja asian käsittely keskeytettiin.
2


