















































DEMA840.tmp.xml


Pöytäkirjan asiakohta PTK 175/2018 vp
Pöytäkirjan asiakohta 

PTK 175/2018 vp

Täysistunto

Tiistai 12.3.2019 klo 12.00—14.44

4. Hallituksen esitys eduskunnalle laiksi rikoslain muuttamisesta ja eräiksi siihen liittyviksi 
laeiksi

Hallituksen esitys HE 212/2018 vp
Kansalaisaloite KAA 3/2015 vp
Lakialoite LA 14, 21, 45/2015 vp, 19, 96/2017 vp, 10, 18/2018 vp
Valiokunnan mietintö LaVM 24/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.35 Päivi Räsänen kd: Rouva puhemies! Tässä käsittelemme mietintöä, jossa on erit-
täin kannatettava lainmuutos, eli lapsen seksuaalisen hyväksikäytön enimmäisrangaistus
korotettaisiin neljästä vuodesta kuuteen vuoteen vankeutta ja lisäksi rikoslakiin lisätään
törkeää lapsenraiskausta koskeva uusi rangaistussäännös. 

Nämä ovat todellakin hyviä ja kannatettavia muutoksia, mutta samalla pidän harmillise-
na sitä, että esitykset lapsiin kohdistuvien seksuaalirikosten syyteoikeuden vanhentu-
misajoista eivät ole edenneet tällä vaalikaudella. Lapsen seksuaalisen hyväksikäytön syy-
teoikeushan vanhenee nyt kymmenessä vuodessa ja törkeissä teoissa 20 vuodessa, kuiten-
kin aikaisintaan silloin kun uhri täyttää 28 vuotta. Käytännössä tämä tarkoittaa sitä, että
pikkulapsiin kohdistuvia törkeitä raiskauksia ei voida enää tutkia uhrin saavutettua kes-
ki-iän.

Seksuaalinen hyväksikäyttö jättää uhrille kuitenkin pysyviä ja vaikeita traumoja hyvin
tyypillisesti, eli hyväksikäytön seuraukset eivät vanhene. Uhri joutuu kantamaan niitä
koko elämänsä. Lapsiin kohdistuneissa seksuaalirikoksissa on hyvin tyypillistä, että uhri,
varsinkin pikkulapsi, ei kykene puolustautumaan, myöskään henkisesti, vaan hän saattaa
kokea itse vastuuta ja syyllisyyttä ja häpeää tapahtumasta, kun taas sitten syyllinen saattaa
selittää asiat itselleen hyvin suotuisasti. Tästä syystä nämä rikokset saattavat nousta pin-
taan vasta myöhemmissä elämänvaiheissa, esimerkiksi oman vanhemmuuden kautta. 

Se on totta, että useita vuosikymmeniä sitten tapahtuneiden rikosten selvittäminen on
vaikeaa ja se vaatii vahvaa näyttöä ja oikeusvaltiossa se on todellakin otettava vakavasti,
mutta on kuitenkin sellaisia tilanteita, joissa henkilö saattaa jopa itse tunnustaa tekemiään
rikoksia ja saattaa löytyä sitä vahvaa näyttöä ja todistajia ja siltikään asiaa ei enää pystytä
oikeudessa selvittämään. Ajattelen, että tämä on ennen muuta uhrin mutta myös sitten ri-
koksesta epäillyn oikeusturvan kannalta tärkeää, että asiat voitaisiin selvittää oikeudessa.
 Tarkistettu
3.0



Pöytäkirjan asiakohta PTK 175/2018 vp
Sitten täytyy muistaa se, että oikeudenmukainen tuomio, asian selvittäminen, edistää myös
uhrin toipumista kokemastaan. Hyvin monet kertovat, että vasta siinä vaiheessa kun on
saatu oikeuden päätös siitä, kuka oli syyllinen näihin tapahtumiin, se toipuminen voi alkaa. 

Toivon, että seuraava hallitus ja eduskunta hoitaisi tämän asian kuntoon, että näistä van-
henemisajoista nimenomaan törkeissä lasten raiskauksissa päästäisiin eroon.

14.38 Arja Juvonen ps: Arvoisa rouva puhemies! Tässä esityksessä esitetään, että lapsen
seksuaalisen hyväksikäytön enimmäisrangaistus korotettaisiin neljästä vuodesta kuuteen
vuoteen, ja lisäksi tulee uusi törkeää lapsenraiskausta koskeva rangaistussäännös.

Arvoisa rouva puhemies! Täytyy sanoa, että olen äärettömän pettynyt. Olen pettynyt sii-
hen, että tämän esityksen yhteydessä ei käsitelty minimirangaistusten korottamista. Olen
tehnyt vuonna 2012 ja 2015 lakialoitteet, jotka ovat keränneet yli sadan kansanedustajan
allekirjoitukset, eli pitkäjänteistä työtä siitä, että törkeiden lapsiin kohdistuvien seksuaali-
rikosten minimirangaistukset olisivat yli kaksi vuotta vankeutta. Silloin se tarkoittaisi sitä,
että kyseessä ei ole ehdollinen tuomio vaan ehdoton. Kuten täällä tänään olen useassa pu-
heenvuorossani puhunut näistä hyväksikäyttörikoksista, minä kyllä näen, että pelote on ai-
noa oikea keino ennaltaehkäistä näitä törkeitä seksuaalirikoksia, joiden uhreja ovat lapset,
jotka eivät pysty puolustautumaan. Minun mielestäni lapsi on kuin lasinen astia, ja kun sen
kerran rikkoo, niin sitä ei koskaan kasata enää yhteen. Ja siinä mielessä minua harmittaa,
että näin perustavanlaatuinen asia ja se, mitä myös kansalaisaloitteella on esitetty liittyen
tuomioiden koventamiseen, ja muistaakseni sielläkin oli tämä minimirangaistuksen koven-
taminen, ei nyt sitten tällä kertaa etene.

Olen ymmärtänyt, että asia johtuu myös siitä, että perustuslakivaliokunnassa on ollut
ruuhkaa, että se on mahdollisesti se syy. Mutta koen kyllä myös, että kun asioita pitkitel-
lään, kun politiikassa tehdään päätöksiä joko kiirehtimällä tai sitten hidastelemalla elikkä
pitkittämällä ja väsyttämällä, niin kyllä minä näen kummallisena, että kausi loppuu ja näin
suuri asia on sitten viime metreillä tuotu. Miksi ei tuotu aikaisemmin? Kansalaisaloitekin
tuli jo, oliko muistaakseni 2015, ainakin oma lakialoitteeni tuli silloin, eli koko tämän kau-
den ovat odottaneet käsittelyä. Tässä välissä on ollut oikeuspoliittinen selvitys. Sitä odo-
tettiin hyvin pitkään, ja loppujen lopuksi oli aika laiha lohtu sitten se sisältö, mitä sieltä saa-
tiin.

Mutta ei se tähän pysähdy. Sidotaan kengännauhat ja jatketaan sitten seuraavalla kau-
della sitä juoksua. Te, ketkä täällä olette, tehkää lakialoitteita ja vaatikaa, että myös mini-
mirangaistuksia korotetaan, koska pelote on ainoa oikea keino saada nämä törkeät rikokset
päätökseen Suomessa.

14.41 Ville Tavio ps: Rouva puhemies! Perussuomalaisten linja on johdonmukaisesti ol-
lut korottaa Suomen rangaistuksia, erityisesti lapsiin kohdistuvien seksuaalirikosten ran-
gaistuksia. Tässä muut puolueet ovat vaalien alla ja myös Oulun tapahtumien jälkeen tul-
leet selkeämmin perussuomalaisten linjoille, mistä olen hyvin iloinen. Eduskunnan lausu-
maksi lakivaliokunta tässä esittikin, että eduskunta edellyttää tulevaa hallitusta kiristä-
mään lapsiin kohdistuvien seksuaalirikosten rangaistuksia.

Se syy, mitä edustaja Juvonen tuossa kysyi, että miksi tätä asiaa ei olla hoidettu, kun
hänkin on tehnyt siitä yli 100 allekirjoitusta saaneen aloitteen jo alkukaudesta, on yksin-
kertainen: Sipilän hallitus ei antanut asiasta esitystä. Nyt tämän esityksen yhteydessä tätä
törkeän lapsen seksuaalisen hyväksikäytön vähimmäisrangaistuksen nostoa ei voitu enää
2



Pöytäkirjan asiakohta PTK 175/2018 vp
toteuttaa. Tässä yhteydessä se ei onnistunut. Siihen liittyy tämä perustuslain realiteetti, jos-
sa elämme, ja perustuslakivalokunnan kiireet.

Perussuomalaiset toivovat todella, että seuraava hallitus tekee niin kuin eduskunta tässä
esittää ja todellakin ottaa koko rikoslain 20 luvun uudelleen tarkasteluun. Siihen liittyvät
myös panostukset, rahallisestikin, koska Suomen vankilakapasiteettia tulee nostaa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 212/2018 vp sisältyvät 1.-8. lakiehdotuksen. Eduskunta pysyi ensimmäisessä kä-
sittelyssä tekemässään päätöksessä kansalaisaloitteen KAA 3/2015 vp hylkäämisestä ja la-
kialoitteisiin LA 14, 21, 45/2015 vp, 19, 96/2017 vp, 10, 18/2018 vp sisältyvien lakiehdo-
tusten hylkäämisestä. Eduskunta hyväksyi mietintöön sisältyvät lausumaehdotukset. La-
kiehdotusten toinen käsittely päättyi. Asian käsittely päättyi.
3


	4
	14.35
	14.38
	14.41


