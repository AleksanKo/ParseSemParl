















































DEMEB85.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

7. Hallituksen esitys eduskunnalle hankintamenettelyä koskevaksi lainsäädännöksi
Hallituksen esitys HE 108/2016 vp
Valiokunnan mietintö TaVM 31/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on talousvaliokunnan mietintö TaVM 31/2016 vp. Nyt päätetään la-
kiehdotusten sisällöstä.

Keskustelu

19.58 Kaj Turunen ps (esittelypuheenvuoro): Arvoisa puhemies! Tässä on kysymykses-
sä hallituksen esitys eduskunnalle hankintamenettelyä koskevaksi lainsäädännöksi. Esi-
tyksessä ehdotetaan säädettäväksi uusi laki julkisista hankinnoista ja käyttöoikeussopi-
muksista, joka korvaisi vuodelta 2007 olevan julkisista hankinnoista annetun lain ja vuo-
delta 2011 olevan sähköisestä huutokaupasta ja dynaamisesta hankintajärjestelmästä anne-
tun lain. Esitetyssä laissa säädettäisiin edelleen julkisten viranomaisten ja muiden lain so-
veltamisalaan kuuluvien yksiköiden hankintojen kilpailuttamismenettelyistä ja niihin liit-
tyvistä oikeusturvakeinoista. Samassa yhteydessä hallitus esittää säädettäväksi vastaavat
kilpailuttamismenettelyt kattavan lain vesi- ja energiahuollon sekä liikenteen ja postipal-
velujen alalla toimivien yksiköiden hankinnoista ja käyttöoikeussopimuksista, joka korvai-
si vuodelta 2007 olevan vesi- ja energiahuollon sekä liikenteen ja postipalvelujen alalla toi-
mivien yksiköiden hankinnoista annetun lain.

Ehdotettujen lakien sisältö vastaa hankintamenettelyn, soveltamisalan ja oikeussuoja-
keinojen osalta pääosin voimassa olevaa hankintalainsäädäntöä. Direktiiveistä johtuvat
keskeisimmät muutokset koskevat uusia kilpailuttamismenettelyjä, hankintojen jakamista
osiin, hankintojen laadullisten näkökohtien huomioimista, ympäristö- ja sosiaalisten näkö-
kohtien huomioonottamismahdollisuuksia, hankintamenettelyihin liittyviä sähköisiä vies-
tintävälineitä, kansainvälisiä yhteishankintoja sekä sosiaali- ja terveyspalveluiden sekä
muiden erityisten palveluiden hankintamenettelyjä.

Hallituksen esityksessä ehdotetaan muutettavaksi myös rikosrekisterilakia siten, että eh-
dokkaan tai tarjoajan johto- tai vastuuhenkilöä koskeva ote rikosrekisteristä voitaisiin luo-
vuttaa hankintayksikölle käytettäväksi sen arvioimiseksi, koskeeko ehdokasta tai tarjoajaa
laissa tarkoitettu pakollinen poissulkemisperuste. Lisäksi hallituksen esityksessä muutet-
taisiin myös viranomaisten toiminnan julkisuudesta annettua lakia siten, että asianosaisel-
la ei olisi enää salassapitosäännösten estämättä oikeutta saada tietoa sellaisesta tekijästä,
jota on käytetty tarjousten vertailussa. Hallituksen esityksessä ehdotetaan myös hankinta-
 Tarkistettu
4.0



Pöytäkirjan asiakohta PTK 127/2016 vp
lainsäädännön uudistuksesta johtuvia vähäisiä tarkistuksia 13 muuhun lakiin. Esitys liittyy
valtion vuoden 2017 talousarvioesitykseen.

Talousvaliokunta esittää, että eduskunta hyväksyy muuttamattomana hallituksen esityk-
seen sisältyvät 3., 5.—13., 15. ja 16. lakiehdotuksen. Talousvaliokunta esittää myös, että
eduskunta hyväksyy muutettuna hallituksen esitykseen sisältyvät 1., 2., 4., 14. ja 17. la-
kiehdotuksen.

Valiokunnan lausuntoon sisältyy kolme vastalausetta, joissa on pykälämuutosehdotuk-
sia ja lausumaehdotuksia.

Talousvaliokunta toteaa mietinnössään, että hallituksen esityksessä ehdotetaan säädet-
täväksi uusi laki julkisista hankinnoista ja käyttöoikeussopimuksista sekä laki vesi- ja ener-
giahuollon, liikenteen ja postipalvelujen alalla toimivien yksiköiden hankinnoista ja käyt-
töoikeussopimuksista. Lisäksi eräitä keskeisimpiä hankintamenettelyihin liittyviä lakeja
ehdotetaan muutettavaksi. Hallituksen esityksen tavoitteena on tehostaa julkisten varojen
käyttöä ja läpinäkyvyyttä painottaen samalla hankintojen laatua ja ympäristö- ja sosiaalis-
ten näkökohtien huomioimista aikaisempaa selkeämmällä ja täsmällisemmällä sääntelyllä.

Valiokunta toteaa, että hallituksen esitys perustuu valtaosin EU:n julkisia hankintoja
koskevaan sääntelyyn. Vaikka jäsenvaltiot voivat saattaa yhteisösääntelyn voimaan halua-
mallaan tavalla, tosiasiallinen kansallinen liikkumavara on tässä vähäinen. Talousvalio-
kunta toteaa myös sääntelyn olevan selkeyttämispyrkimyksistä huolimatta kaiken kaik-
kiaan varsin vaikeaselkoinen kokonaisuus.

Talousvaliokunta pitää ehdotettua sääntelyä kuitenkin tarpeellisena ja tarkoituksenmu-
kaisena, eikä sillä ole huomauttamista valittuun säädöstekniseen ratkaisuun, jonka mu-
kaan hankintamenettelyjä koskevat, EU-sääntelystä johtuvat määritelmät on otettu yleisla-
kiin, kun taas toimialakohtaisista poikkeuksista säädetään sektorikohtaisessa lainsäädän-
nössä. Talousvaliokunta muistuttaa myös, että julkisten hankintojen sisältöä ohjataan jo
useilla muilla laeilla. Hankintalainsäädännön ja erityislakien valmistelun ja voimaantulon
eritahtisuuden vuoksi erityislakien sisältämien, hankintaliitynnäisten säännösten yhteenso-
vittamiseen nyt käsillä olevaan lainsäädäntöön tulee kuitenkin kiinnittää erityistä huomio-
ta.

Talousvaliokunta on omassa mietinnössään keskittynyt sellaisiin teemoihin, jotka ovat
sen asiantuntijakuulemisessa nousseet esille huolta herättävinä tai joihin on kohdistunut
ristiriitaisia muutospaineita.

Talousvaliokunta huomauttaa mietinnössään, että hallituksen esityksen yksityiskohtai-
sissa perusteluissa on kehitysyhteistyöhankinnoissa kaksi virheellistä toteamaa, jotka ei-
vät kuitenkaan edellytä muutoksia lakiehdotuksen pykäliin. Perusteluissa todetaan: "Vaik-
ka tällaiset kehitysyhteistyösopimuksiin perustuvat hankinnat voitaisiin tällöin jättää han-
kintalain soveltamisalan ulkopuolelle, kuten voimassa olevassa hankintalaissa on tehty,
ehdotetaan 8 §:n 2 momentissa, että myös näihin ulkoasiainhallinnon hankintoihin sovel-
letaan ehdotettua lakia." Talousvaliokunta toteaa, että voimassa olevassa laissa kehitysyh-
teistyösopimuksiin perustuvat hankinnat ovat hankintalain soveltamisalassa eivätkä sen ul-
kopuolella.

Hallituksen esityksen 1. lakiehdotuksen 8 §:ää koskevissa yksityiskohtaisissa peruste-
luissa todetaan lisäksi, että ulkoasiainhallinnon kehitysyhteistyösopimuksiin perustuviin
hankintoihin ei kuitenkaan sovellettaisi 8 §:n 2 momentin mukaan ehdotettua lakia koko-
naisuudessaan, vaan hankinnan arvosta riippumatta lakia sovellettaisiin 105 §:ssä tarkoite-
2



Pöytäkirjan asiakohta PTK 127/2016 vp
tulla tavalla. Kyseinen viittaus 105 §:ään on virheellinen. Oikea viittaus olisi 1. lakiehdo-
tuksen 99 §:ään.

Valiokunta mietinnössään toteaa, että hankinnat ovat edelleen haastavia kokonaisuuk-
sia, joissa onnistuminen edellyttää sekä oikeudellista että kunkin hankinnan kohteena ole-
van sektorin substanssiosaamista. Talousvaliokunta katsoo, että sääntelyn selkeyttämisen
ohella konkreettinen ja käytännönläheinen ohjeistus edesauttaisi hankintojen lainmukaista
läpivientiä, mikä puolestaan jouduttaisi kokonaisprosesseja: kun päätösten perusteet ovat
avoimesti nähtävillä, vältytään sellaisilta muutoksenhakuprosesseilta, joiden syynä on ol-
lut virheellinen käsitys päätöksen perusteista tai hankintamenettelyn kulusta.

Talousvaliokunta yhtyy mietinnössään hallitusohjelman tavoitteisiin päästövähennyk-
sistä, hiilettömän, puhtaan ja uusiutuvan energian lisäämisestä sekä bio- ja kiertotalouden
edistämisestä. Nämä edellyttävät julkisen sektorin selvää signaalia energiatehokkuuden
sekä ympäristöystävällisten ja innovatiivisten hankintojen suosimisesta. Talousvaliokunta
ei kuitenkaan pidä perusteltuna ympäristönäkökohtien huomioon ottamisen säätämistä vel-
voittavaksi ympäristövaliokunnan lausunnossa ehdotetulla tavalla. Hankintalainsäädäntö
on menettelytapasääntelyä, jonka tarkoitus ei ole määritellä hankinnan sisältöä vaan me-
nettelyn syrjimättömyyttä ja avoimuutta.

Sidosyksikkösääntelystä talousvaliokunta toteaa, että hallituksen esityksessä esitetään
julkisyhteisöjen omistuksessa tai määräysvallassa olevien yhtiöiden — eli puhutaan si-
dosyksiköistä — toimintaan kohdistuvia rajoituksia. Talousvaliokunnan, kuten myös usei-
den lausuntovaliokuntien, asiantuntijakuulemisessa on esitetty ristiriitaisiakin näkemyksiä
perustellusta ulosmyynnin prosenttiosuudesta, erityisesti sen valossa, että direktiivi sallii
jäsenvaltioiden säätää enintään 20 prosentin ulosmyyntirajasta. Talousvaliokunta toteaa,
että prosentti- ja euromääräinen ehdotettu ulosmyyntiraja saattaa aiheuttaa useille sidosyk-
sikköyhtiöille tarvetta sopeuttamistoimiin ja mahdollisesti myös paineita asiakasmaksujen
korotuksiin. Lisäksi ehdotetun sääntelyn edellyttämä jousto ei liene toteutettavissa täysin
ongelmitta. Talousvaliokunta pitää tärkeänä, ettei direktiivien mahdollistamaa kansallista
harkintavaltaa käytetä tavalla, joka voisi vaarantaa EU:n hankerahoitusmahdollisuuksien
hyödyntämisen, ja muistuttaa, että sidosyksiköiden on aina mahdollista eriyttää markki-
noilla oleva toimintansa eri oikeushenkilöön, esimerkiksi toiseen yhtiöön, jolloin varsinai-
nen sidosyksikkö pysyy ainoastaan hankintayksiköitä palvelevana yksikkönä. Sidosyksi-
köstä eriytetty oikeushenkilö voi harjoittaa kansainvälistäkin yhteistyötä varsinaisen si-
dosyksikön aseman vaarantumatta.

Talousvaliokunnan mukaan hallituksen ehdottama sääntely on tarpeellista joustomeka-
nismina ottaen huomioon sidosyksiköiden voimassa olevat sopimus- ja muut sitoumukset.
Talousvaliokunta katsoo, että esitettyä säännöstä on tulkittava siten, että ulosmyyntirajan
jouston esteeksi katsotaan vain sellainen vastaus, joka on alustavissa sopimusneuvotteluis-
sa todettu sisällöllisesti ja muilta ehdoiltaan sidosyksikön kanssa tehtäväksi aiottua sopi-
musta vastaavaksi ja jonka toteuttamiseen vastaaja on sitoutunut. Talousvaliokunta muis-
tuttaa myös, että keskeisenä perusteluna valitulle sidosyksikkösääntelylle ovat hallitusoh-
jelman tavoitteet yrittäjyyden ja kilpailullisuuden edistämisestä sekä kilpailuneutraliteetis-
ta.

Valmisteilla olevassa sosiaali- ja terveydenhuollon rakenneuudistuksessa lähtökohtana
on maakuntien vastuu sosiaali- ja terveyspalveluista. Maakunnat pystyvät hankintayhteis-
työtä käyttämällä hyödyntämään hankintalainsäädännön tarjoamia mahdollisuuksia. On
huomattava, että valinnanvapauspalveluja tuottavat maakuntien yhtiöt, jotka kilpailevat
3



Pöytäkirjan asiakohta PTK 127/2016 vp
markkinoilla, eivät todennäköisesti täytä hankintayksikön tunnusmerkistöä ja ne saavat
myydä palvelujaan vapaasti myös yrityksille.

Talousvaliokunta on nostanut mietinnössään esille myös sidosyksikkösääntelyn vaiku-
tukset jätehuollon järjestämiseen. Voimassa olevassa hankintalaissa kunnan jätelaitoksen
sidosyksikköaseman yhtenä edellytyksenä on, että pääosa laitoksen toiminnasta muodos-
tuu omistajakunnille tuotetuista palveluista. Voimassa olevan jätelain 33 § velvoittaa kun-
nan järjestämään myös muun kuin asumisessa syntyvän yhdyskuntajätteen jätehuollon, jos
jätteen haltija sitä palvelutarjonnan puutteen vuoksi pyytää ja jäte on laadultaan ja määräl-
tään soveliasta kuljetettavaksi ja käsiteltäväksi kunnan jätehuoltojärjestelmässä. Kysymys
on siis TSV-palvelusta. Jätelain soveltamisen lähtökohtana on ollut, että edellä mainitut
velvoitteet ovat lakisääteisiä ja siten toiminta ei vaaranna kunnallisen jäteyhtiön sidosyk-
sikköasemaa. Talousvaliokunnan alustavan arvion mukaan ehdotettu hankintalain si-
dosyksikkösääntely ei estäisi kuntia järjestämästä lakisääteisiin velvollisuuksiinsa kuulu-
via jätehuollon palveluja ja TSV-palvelua määräysvallassaan olevien kunnallisten jätelai-
tosten toimesta.

Talousvaliokunta tähdentää ehdotetun hankintasääntelyn pohjautumista direktiiviin,
jonka määräykset vaikuttavat kansallisen lainsäädännön tulkintaan myös sidosyksikön toi-
minnan arvioinnissa. Säädöksen sanamuodon onkin yhtäältä annettava riittävä kuva EU:n
lainsäätäjän tahdosta ja toisaalta tehtävä säännöksen soveltaminen mahdollisimman ym-
märrettäväksi Suomen kontekstissa kaikilla sidosyksikkösäännön soveltamissektoreilla.
Talousvaliokunta katsoo, ettei hallituksen ehdottamaa sidosyksikkösääntelyä ole syytä
muuttaa lukuun ottamatta 15 §:n 3 momentin teknistä lisäystä, joka on kuvattu jäljempänä
yksityiskohtaisissa perusteluissa, sekä jätetoimialan siirtymäsäännökseen tehtävää ulos-
myynnin prosenttiosuuden porrastamista.

Hankinta voidaan ehdotetun sääntelyn mukaan toteuttaa osina siten, että hankintayksik-
kö määrittelee itse kokonaisuuteen kuuluvien osien koon ja kohteen. Valiokunta pitää eri-
tyisesti pienten yritysten kannalta myönteisenä, että hankinnat voidaan ehdotetun uuden
sääntelyn perusteella nykyistä selkeämmin jakaa osiin ja kokonaan erillisiksi kilpailutuk-
siksi. Valiokunta toteaa, että myös tältä osin lainsäädännön sujuva toimeenpano edellyttää
selkeitä ohjeita ja riittävää koulutusta. Talousvaliokunta on mietinnössään kiinnittänyt
huomiota myös siihen, että esityksen mukaan hankintayksikkö voi sulkea tarjouskilpailus-
ta ehdokkaan tai tarjoajan, joka on laiminlyönyt lakisääteisiä velvoitteitaan.

Talousvaliokunnan näkemyksen mukaan EU:n hankintadirektiivin 57 artiklan 2 kohdan
säännöksen sanamuoto ei mahdollista lakiehdotuksen muuttamista siten, että hankintayk-
sikkö voisi sulkea tarjoajan tai ehdokkaan tarjouskilpailusta ehdotetun 81 §:n 1 momentin
4 kohdan mukaan siitä huolimatta, että tarjoaja on sopinut sitovasta järjestelystä verojen tai
sosiaaliturvamaksujen maksamisesta. Direktiivin 57 artiklan 2 kohdan kolmannen alakoh-
dan mukaan verojen tai sosiaaliturvamaksujen laiminlyönnistä johtuvaa poissulkemisvel-
voitetta tai -mahdollisuutta koskevaa kohtaa ei enää sovelleta, kun talouden toimija on
täyttänyt velvollisuutensa maksamalla asiaankuuluvat verot tai sosiaaliturvamaksut taikka
sopinut sitovasta järjestelystä niiden maksamista varten, tapauksen mukaan kaikki kerty-
neet korot ja sakot mukaan lukien. (Puhemies koputtaa)

Talousvaliokunta on mietinnössään käsitellyt myös rikosrekisteriotteiden pyytämisvel-
voitteen poistamista. Talousvaliokunnan mukaan tämä ei ole mahdollista, sillä lakiehdo-
tuksen taustalla olevassa EU:n hankintadirektiivissä hyväksytään ainoastaan viranomais-
todistukset tältä osin. Yrityksen itsensä antama lausunto ei direktiivin mukaan ole riittävä.
4



Pöytäkirjan asiakohta PTK 127/2016 vp
Arvoisa puhemies! Nyt jäi muutama sana ehkä sanomatta, mutta kiteytän tähän lop-
puun: Eli miten talousvaliokunta on nyt muuttanut hallituksen esitystä? Kyllä on niin, että
jätehuollon alalla on tehty siirtymäsäännös, jossa tämä in-house-prosentti on ensimmäisen
vuoden aikana eli vuoden 2017 loppuun asti 15 prosenttia, sitten vuoden 2018 loppuun asti
10 prosenttia ja sen jälkeen eli vuoden 2019 alusta 5 prosenttia ja 500 000.

Lisäksi täällä on neljä lausumaehdotusta, mutta voi olla, että näihin palataan sitten kes-
kustelun yhteydessä. — Kiitos, puhemies.

20.15 Hanna Sarkkinen vas: Arvoisa puhemies! Julkishankintojen suuren volyymin
vuoksi niissä noudatettavat periaatteet vaikuttavat markkinoiden, talouden ja toimintakäy-
täntöjen kehitykseen laajasti. Julkinen sektori näyttää esimerkkiä, luo kysyntää ja antaa
tuotteille taloudellisia kannustimia kehittää tuotantoaan esimerkiksi vastuullisuutta ja in-
novaatioita painottavaan suuntaan. Käsittelyssä oleva hankintalaki on tärkeä julkishankin-
toja ohjaava puitelaki.

Hallituksen esityksessä hankintalainsäädännön uudistamiseksi on selkeitä parannuksia
nykytilaan. Muutokset pohjautuvat paljolti Euroopan unionin uusiin julkisia hankintoja
koskeviin direktiiveihin. Hyvää hankintalaissa on erityisesti innovatiivisuuden ja laadun
korostaminen julkisissa hankinnoissa sekä pienten ja keskisuurten yritysten osallistumise-
dellytysten parantaminen. Oikeaan suuntaan menemisestä huolimatta hallituksen esitys
uudeksi hankintalaiksi on joiltain osin riittämätön ja joiltain osin virheellinen. SDP ja va-
semmistoliitto jättivätkin yhteisen vastalauseen mietintöön.

Erityisen suuri ongelma hankintalaissa on kunnallisten yhtiöiden toimintamahdollisuuk-
sien merkittävä kaventaminen. On käsittämätöntä, että hallitus haluaa rajoittaa kunnallis-
ten ja muiden julkisten yhtiöiden toimintaa asettamalla sidosyksiköiden ulosmyyntirajaksi
5 prosenttia tai 500 000 euroa, vaikka EU mahdollistaa ulosmyyntirajaksi 20 prosenttia.
Suomi siis päättää tehdä kansallista ylisääntelyä, joka tulee aiheuttamaan suuria ongelmia
julkisomisteisille osakeyhtiöille ja uhkaa tulla kalliiksi veronmaksajille.

Erityisesti ongelmia tulee kunnallisille jäteyhtiöille sekä esimerkiksi julkisomisteisille
työterveys- ja laboratorioyhtiöille. Laki tulee aiheuttamaan sen, että jäteyhtiöiden tekemät
investoinnit ja rakennettu kapasiteetti jäävät osittain vajaakäytölle, mikä aiheuttaa painetta
nostaa kansalaisten jätemaksuja. Jätelain mukaiset kierrätystavoitteet myös uhkaavat jää-
dä osin toteutumatta.

Laki tulee aiheuttamaan sen, että kunnalliset työterveysyhtiöt joutuvat sulkemaan oven-
sa yksityisyrittäjiltä, vaikkei alueella olisi juuri yksityistä palvelutarjontaa kohtuuhintaan,
ja kunnallisen työpaikkaruokalan pitää estää ulkopuolisten syöminen ruokaloissa, vaikka
lähistöllä ei olisi paljoa muuta ateriatarjontaa. Laki tulee johtamaan siihen, etteivät julki-
somisteiset osakeyhtiömuotoiset kehitysorganisaatiot voi enää jatkossa joustavasti osallis-
tua kaikkiin yhteiskehityshankkeisiin. Laki tarkoittaa sitä, että kuntien laboratoriopalvelui-
ta ei enää jatkossa voi tarjota yritysten käyttöön joustavasti ja monilla alueilla yritysten
saatavilla olevat palvelut siten heikkenevät.

Kuntayhtiöiden toimintamahdollisuuksien rajoittamista perustellaan sillä, että kuntayh-
tiöt ovat kuulemma markkinahäirikköjä. En osta tätä argumenttia, sillä kuntayhtiöiden pi-
tää nykyiselläänkin hinnoitella markkinoilla myytävät palvelut markkinaehtoisesti eikä
julkisomisteisilla yhtiöillä ole intressiä tehdä polkuhintakauppaa. Onkohan tässä enem-
mänkin kyse ideologisista syistä, halusta ajaa kuntaomisteisia yhtiöitä alas, rajoittaa niiden
toimintamahdollisuuksia ja poistaa kilpailijoita markkinoilta? Tämä rajaushan tulee tar-
5



Pöytäkirjan asiakohta PTK 127/2016 vp
koittamaan sitä, että julkisomisteiset sidosyksikköasemassa olevat yhtiöt eivät voi enää jat-
kossa tarjota palveluita yhtä vapaasti kuin nyt ja olla mukana kilpailussa ja markkinoilla.

Hallitus on antanut ymmärtää, että jätetoimialan osalta sidosyksikön ulosmyyntirajaa
saatetaan nostaa jätelain muutoksella. Hyvä, jos näin on, ja toivottavasti asia etenee, mutta
ongelma ei rajoitu vain jätetoimialalle. On myös hyvä, että hallitus on ottanut lusikan kau-
niiseen käteen ja säätänyt nyt tässä laissa jätetoimialalle siirtymäsäännöksiä.

SDP:n ja vasemmistoliiton yhteisessä vastalauseessa esitetään, että hankintalaissa olisi
mentävä direktiivin mukaisella 20 prosentin rajalla ja vältettävä kansallinen ylisääntely ja
omaan jalkaan ampuminen.

Sosiaali- ja terveyspalveluiden kohdalla kilpailuttamisen kynnysarvoa nostetaan lakiesi-
tyksessä nykyisestä, mikä on hyvä, mutta sitä ei nosteta kuitenkaan riittävästi. EU:n han-
kintadirektiivi mahdollistaisi kansallisen kynnysarvon nostamisen 750 000 euroon, ja se
liikkumavara tulisi käyttää kokonaisuudessaan. Valiokunnissa kuullut sosiaali- ja terveys-
alan julkisen tai kolmannen sektorit toimijat ovat kannattaneet mahdollisimman korkeaa
kynnysalaa. Se toisi enemmän liikkumavaraa sote-puolen hankintoihin ja palveluiden jär-
jestämiseen.

Lakiesityksen mukaan myös sosiaali- ja terveyspalveluiden kilpailutuksessa kokonais-
taloudellisuus voidaan ratkaista joko pelkän halvimman hinnan, pienimpien kokonaiskus-
tannusten tai parhaan hinta—laatu-suhteen perusteella. Esitettyä ratkaisua ei voi pitää riit-
tävänä ja perusteltuna sosiaali- ja terveyspalveluissa, joissa laadun tärkeys korostuu. Esi-
tystä pitäisikin muuttaa niin, että halvinta hintaa voidaan käyttää kokonaistaloudellisuu-
den ainoana kriteerinä vain hankinnan luonteeseen liittyvästä erityisen painavasta syystä
johtuen, sillä sote-palveluissa laadun tulisi ensisijaisesti aina ratkaista.

Sosiaali- ja terveysalan erityisiin henkilöpalveluihin, kuten vammaisten elinikäisiin pal-
veluihin, liittyvien erityispiirteiden vuoksi ja niiden kilpailuttamisesta käytännössä seuraa-
vien inhimillisten kohtuuttomuuksien vuoksi tulisi nämä palvelut lähtökohtaisesti järjestää
muulla tavoin kuin hankintalain mukaisella kilpailuttamismenettelyllä. Olemmekin esittä-
neet vastalauseessa lausuman, jonka mukaan hallituksen tulee ryhtyä valmistelutyöhön tä-
män tavoitteen edistämiseksi, sillä tämän modernin huutolaisuuden pitäisi jo loppua.

Arvoisa puhemies! Jotta hankinnoille asetettavat tavoitteet muun muassa sosiaalisesta ja
ekologisesta vastuullisuudesta sekä innovaatioiden edistämisestä voisivat toteutua, pitäisi
pelkän hankintahinnan olla poikkeuksellinen hankintakriteeri ja enemmän kiinnittää huo-
miota hinta—laatu-suhteeseen ja kokonaiskustannuksiin. Siksi muiden kuin tavarahankin-
tojen osalta halvin hinta pitäisi asettaa kilpailutuksissa selkeästi toissijaiseksi valintaperus-
teeksi, niin että hankintayksiköitä ohjattaisiin lainsäädännöllä huomioimaan tarjousten
muutkin tekijät. Pelkkää hintaa pitäisi voida käyttää kilpailutuksen ainoana kriteerinä vain
hankinnan luonteeseen liittyvästä perustellusta syystä.

Lakiesityksen mukaan hankintayksikkö voi käyttää hankinnan kustannusten arvioimi-
sen perusteena elinkaarikustannuksia. Sanamuoto pitäisi muuttaa vahvemmin ohjaavaksi
siten, että hankintayksikön tulee pyrkiä käyttämään kustannusten arvioimisessa elinkaari-
kustannuksia aina silloin, kun ne ovat selkeästi määriteltävissä.

Arvoisa puhemies! EU:n hankintadirektiiviin sisältyy valtioiden velvollisuus toimenpi-
teisiin sen varmistamiseksi, että toimijat noudattavat hankintasopimuksia toteuttaessaan
ympäristö-, sosiaali- ja työoikeudellisia velvoitteita. Mielestämme yritysvastuunäkökul-
ma pitäisi huomioida hankinnoissa esitettyä vahvemmin. Lain tarkoitussäännöksessä ym-
päristö- ja sosiaalisen vastuullisuuden käsitettä tulee avata tarkentamalla, että se sisältää
6



Pöytäkirjan asiakohta PTK 127/2016 vp
myös yritysvastuunäkökohdat sekä verovastuullisuuden. Näin selvennettäisiin sitä, että
hankintakriteereihin on mahdollista ottaa myös toimijoiden eettisyyteen sekä esimerkiksi
asianmukaiseen verojen maksuun liittyviä kriteereitä.

Direktiivi mahdollistaa ja edellyttää minimityöehtojen noudattamista koskevan si-
toumuksen ottamista hankintasopimuksiin, mutta sitä ei kuitenkaan selvästi laissa ole esil-
lä. Siksi vastalauseessa esitetään laajennettavaksi velvollisuutta ottaa minimityöehtojen
noudattamista koskeva ehto hankintasopimukseen koskemaan kaikkia hankintayksiköitä,
eli Suomesta tehdystä työstä on maksettava suomalaisten työehtosopimusten mukainen
palkka. 

Laadullisten näkökohtien huomioimisen korostamisen lisäksi ympäristö- ja sosiaalisten
näkökohtien huomioimista voidaan tehostaa säätämällä vahvemmin tarjoajien poissulke-
misperusteista. Pakolliseksi poissulkemisperusteeksi tulisi lisätä se, että tarjoaja on rikko-
nut Suomen tai Euroopan unionin lainsäädännön, työehtosopimusten taikka kansainvälis-
ten sopimusten ympäristö-, sosiaali- ja työoikeudellisia velvoitteita muuten kuin vähäise-
nä pidettävällä tavalla ja rikkomus voidaan näyttää toteen. 

Poissulkemislistasta puuttuu myös useita harmaan talouden kannalta keskeisiä rikosni-
mikkeitä, jotka siihen olisi hankintadirektiivin puitteissa mahdollista ja perusteltua sisäl-
lyttää. Hankintayksiköllä tulee olla mahdollisuus ja velvollisuus poissulkea epäeettisesti ja
rikollisesti toimivat yrittäjät hankinnoissa.

Arvoisa puhemies! Lakiesitys on ainakin 95-prosenttisesti hyvä, mutta nämä muutamat
yksityiskohdat ja erityisesti sidosyksikkösääntely kaipaisivat muutosta. 

Puhemies Maria Lohela: Otetaan vielä muutama puhuja tästä listalta ennen kuin käydään
sitten debattia.

20.24 Satu Hassi vihr: Arvoisa puhemies! Julkiset hankinnat ovat merkittävä osa kansan-
tuotteesta, suuruusluokaltaan jotain viidesosan ja kuudesosan välillä, ja niiden kautta voi-
daan merkittävästi vaikuttaa moniin asioihin, kuten teknologiseen kehitykseen, ympäris-
tönsuojeluun, ilmastonsuojeluun, kiertotalouteen. Esimerkkinä siitä, miten itse asiassa jo
aika kauan sitten, parikymmentä vuotta sitten, on ymmärretty tämä, on se, että presidentti
Clintonin kaudella päätettiin, että Yhdysvaltain liittovaltio hankkii vain sellaisia tietoko-
neita, jotka täyttävät tietyt energiatehokkuuskriteerit. Yhdysvaltain liittovaltio on niin suu-
ri asiakas, että tämä johti koko alan energiatehokkuuden parantamiseen. Tämäntyyppiseen
politiikkaan tulisi meidänkin julkisissa hankinnoissa pyrkiä.

Suomen julkinen sektori on ollut kohtalaisen passiivinen tässä suhteessa, monissa muis-
sa maissa ollaan oltu aktiivisempia. Tästä ympäristöteknologian kasvavasta merkityksestä
myös Suomen elinkeinoelämässä tässä edellisen asiakohdan yhteydessä oli puhetta, ja mo-
net suomalaiset ympäristöteknologian alan firmat sanovat, että on aika noloa viedä ulko-
maisia asiakkaita Ruotsiin katsomaan, miten suomalainen teknologia toimii, kun Suomes-
ta ei ole löytynyt sitten asiakkaita, joilla olisi ollut rohkeutta ja kaukonäköisyyttä investoi-
da näihin ratkaisuihin.

Lakiesitys jossain määrin selventää sitä, että muun muassa ympäristönäkökohdat voi ot-
taa hankinnoissa huomioon. Tämä on myöskin uudistetun EU-direktiivin tarkoitus. Minä-
hän olin itse Euroopan parlamentissa silloin, kun hankintadirektiiviä uudistettiin, ja siellä
keskusteluissa oikeastaan päällimmäinen asia oli, että miten kirjoitetaan mahdollisimman
7



Pöytäkirjan asiakohta PTK 127/2016 vp
rautalangasta se, että sosiaalisten näkökohtien ja ympäristönäkökohtien huomioon ottami-
nen julkisissa hankinnoissa on ei vain sallittua vaan myöskin toivottavaa.

Ympäristövaliokunnan lausunnossa kiinnitetään huomiota siihen, että tässä hankinta-
osaamisessa on Suomessa puutteita. Kolme vuotta sitten valtioneuvosto teki periaatepää-
töksen kestävien ympäristö- ja energiaratkaisujen edistämisestä julkisissa hankinnoissa.
Tämä periaatepäätös on sitova valtion hankintayksiköille, mutta muulle julkiselle sektoril-
le, kuten kunnille, tämä on vain suositusluontoinen. Jotta tällaiset periaatepäätökset toteu-
tuisivat tosielämässä, tarvittaisiin paljon nykyistä parempaa strategista johtamista, jossa
asetetaan tarkempia tavoitteita ja myöskin seurataan, miten ne toteutuvat, mutta tarvittai-
siin myöskin parempaa neuvontaa. Tällä hetkellähän Kuntaliitto järjestää tätä neuvontaa
osittain yhteistyössä Motivan kanssa, mutta sen vaikutelman ympäristövaliokunnassa
saimme asiantuntijakuulemisessa, että tämä neuvonta paljolti on tällaista ikään kuin kilpai-
luneutraalisuuteen liittyvää, että siinä ei niinkään painoteta sitä, miten laadullisia tavoittei-
ta voidaan julkisten hankintojen kautta edesauttaa, ja tätä puolta pitäisi vahvistaa. Tätä ym-
päristövaliokunta lausunnossaan korostaa.

Ympäristövaliokunta tuo esille myöskin sen, että on hyvin tarpeellista ottaa käyttöön
tämä uusi säännös elinkaarikustannusten huomioon ottamisesta, ja tämä on yksi niistä
asioista, joilla voidaan nykyistä paremmin julkisissa hankinnoissa edistää sitä, että se, mitä
verorahoilla hankitaan, myöskin tukee suomalaisen cleantechin kehitystä ja referenssien
saamista kotimaassa. Ympäristövaliokuntahan myöskin esitti semmoisen toivomuksen,
että talousvaliokunta harkitsisi sitä, että ympäristönäkökohtien huomioon ottamisesta teh-
täisiin velvoittavampaa, mutta tätä toivetta talousvaliokunta ei valitettavasti nyt sitten nou-
dattanut.

Yksi esimerkki siitä, miten hankinnoissa laadullinen osaaminen on tärkeää ja sen puut-
tuminen on kallista, ovat rakennus- ja remonttihankkeet. Mehän tiedämme, että meillä on
iso ongelma sisäilman laadussa, kosteusongelmia, homekouluja, sisäilmaongelmaisia sai-
raaloita ja niin poispäin. Osittain tämä johtuu siitä, että niillä kunnallisilla hankintayksi-
köillä, jotka tekevät päätöksiä tästä rakennushankkeiden ja remonttien kilpailuttamisesta,
ei ole tarpeeksi hyvää laadullista osaamista, ja tässä tosiaan pätee se vanha sanonta, että
kolmen markan suutari tekee kuuden markan vahingon.

Ympäristövaliokunta myöskin tuo esille sen, että hiilijalanjälki olisi yksi sellainen käyt-
tökelpoinen ympäristökriteeri, mitä julkisissa hankinnoissa pitäisi aktiivisesti käyttää.

Erityisesti ympäristövaliokunta nosti esille sen, mitä hankintalaki tekee jätehuollolle.
On hyvä ja kiitoksia talousvaliokunnalle siitä, että siirtymäsäännösten ja 3. ponnen kautta
talousvaliokunta otti huomioon tämän ympäristövaliokunnan huolen, joka liittyy siihen,
mitä tapahtuu jätehuollolle.

Lopuksi, arvoisa puhemies, toteaisin, että vihreiden vastalauseessa tuodaan esille myös-
kin se, että pitäisi olla jämäkämpi niiden yritysten, joilta tuotteita ja palveluita ostetaan, ve-
rovastuullisuudesta. Mehän emme voi edellyttää sitä, että verot maksetaan Suomeen, mut-
ta me voimme edellyttää sitä, että yritykset, jotka valitaan toteuttajiksi, julkistavat, mihin
maihin ja paljonko ne maksavat veroja. Siinä ei ole mitään tällaista kiellettyä kansallisuus-
syrjintää, että maakohtaisesti julkistetaan nämä tiedot näiden voittaneiden yritysten osalta.
Tällä olisi ennalta ehkäisevä vaikutus siihen mielestäni varsin todelliseen uhkaan, että kun
yhä enemmän ja enemmän asioita yksityistetään ja kilpailutetaan — ei vähiten sote-uudis-
tuksen yhteydessä — me maksamme verorahoilla sellaisille yrityksille, jotka sitten itse eri-
laisten veroparatiisien ja vippaskonstien kautta kiertävät veroja.
8



Pöytäkirjan asiakohta PTK 127/2016 vp
Toisena asiana vihreiden vastalauseesta nostaisin esille sen, että olisi pitänyt rajata vam-
maisten henkilöiden elämänikäiset palvelut yksiselitteisesti hankintalain ulkopuolelle. Nyt
talousvaliokunnan kanta jättää tässä liikaa tällaista kunnallista harkinnanvaraa. 

Puhemies Maria Lohela: Otetaan edustaja Pirttilahti, ja sitten voidaan käydä debattia, jos
siihen on tarvetta.

20.33 Arto Pirttilahti kesk: Arvoisa rouva puhemies! Kuten tuossa edustaja Hassi mai-
nitsi, julkiset hankinnat ovat iso osa meidän kansantaloutta, eli 34 miljardin asiasta puhu-
taan tällä hetkellä ja siitä, millä tavalla saataisiin tähän lisää vauhtia ja potkua.

Olen yhtä mieltä myös siitä, että me tarvitsemme lisää referenssikohteita, ja katsoisin-
kin heti tuohon hiilikasaan, mikä tässä Helsinginkin ympäristössä on. Jos haetaan tämmöi-
siä cleantech-energiakohteita, niin meidän on siinäkin lähdettävä Tukholmaan. Olisi erin-
omainen asia, jos Helsingin kaupunkikin ottaisi julkisissa hankinnoissa nyt sellaisen suun-
tauksen, että ottaisimme kotimaisen energian ja myös uusiutuvan energian. Ehkä siellä jo-
tain henkeä tähän suuntaan on tulossakin.

Arvoisa puhemies! Itse tämä hankintalaki on pääosin erinomainen. Voisin miettiä näin
kuten edustaja Sarkkinen: 95 prosenttia ihan hyvää ja 5 prosenttia sitten vähän heikompaa
ainesta tässä.

Erinomainen asia on nämä innovatiiviset hankinnat: se, että hankinnoista pitäisi 5 pro-
senttia olla innovatiivisia, ja myös innovatiivisia kumppanuuksia haetaan. Sillä on julkisel-
le sektorille ihan piristävä vaikutus, että lähdetään vanhoista hankintatavoista ja -rakenteis-
ta liikkeelle ja katsotaan innovatiivisuuden puolelta. Myös laatu on vahvasti mukana. Ym-
päristö, sosiaalinen näkökohta, myös työllisyys voidaan huomioida. Tämä tuo tällä hetkel-
lä enemmän erilaisia elementtejä kuin pelkästään hinta.

Tämä myös antaa paljon pk-yrityksiä tukevia ratkaisuja: muun muassa tämä neuvottelu-
menettely ennen hankintaa ja hankinnan aikanakin osittain. Pk-sektorin osalta on hyvä asia
vielä tämä hankintojen jakaminen pienempiin osiin ja tätä kautta myös hallinnollisen taa-
kan pienentyminen. Osatarjouksen tekeminen ja nämä pienemmät hankintaerät ovat tärkeä
asia. Omasta kaupungistani kysyin, että mites meidän ruokahankinnat tehdään, ja siellä
vastattiin hankinnasta: "Me kilpailutamme tukut." Miksi jo edellisen lainsäädännön aikana
emme olisi voineet hyvin koota meidän alueen elintarviketuottajat yhteen ja siellä esimer-
kiksi sesonkituotteista alueen yrittäjät olisivat voineet tehdä tarjouksia?

Yhdyn myös siihen näkemykseen, todellakin, meidän nykyisen lainsäädännön toteutta-
misesta, millä tavalla hankintayksiköt ovat osanneet hyödyntää jo nykyistä lainsäädäntöä,
ja nyt kun me annamme vielä enemmän mahdollisuuksia, niin kyllä tässä luuppi menee sii-
hen suuntaan, miten kunnat ja erilaiset hankintarenkaat pystyvät näitä hyviä mahdollisuuk-
sia hyödyntämään ja enemmän vielä käyttämään hyväksi meidän pk-sektorin osaamista ja
hyviä tuotteita. Myös kilpailutusrajat nousevat pääosin hyvälle tasolle.

Tässä varmaankin tämä sidosyksikköasia on vähän semmoinen hankalampi asia keskus-
talle. Me olisimme katsoneet tämän EU:n salliman 20 prosenttia mieluisammaksi kuin nyt
sitten tämän 5 prosenttia ja 500 000. Me teemme tässä nyt Euroopan kireintä lainsäädäntöä
tällä hetkellä näitten tietojen mukaan. On erilaisia tapahtumia varmaan ollut tämän vanhan
hankintalain aikana. Tässä esimerkiksi jätehuoltosektori on hyvin riitainen. Sieltä on nous-
sut tämmöisiä ylilyöntejä, joissa julkinen sektori on jyrännyt markkinoilla varmaan näitä
yksityisiä toimijoita. Uskoisin, että tämä on yksi peruste sille, että yrittäjäjärjestöt ja muut
9



Pöytäkirjan asiakohta PTK 127/2016 vp
ovat olleet hyvinkin ärhäköitä tässä. Mutta tämähän on ollut vain lain toteuttamisessa ja sen
valvonnassa olevia ongelmia.

Tässä uudessa lakipaketissahan meille annetaan nyt enemmän budjettivarojakin, muun
muassa Kilpailu- ja kuluttajavirastolle, jonka tulisi valvoa juurikin näitten eri asioitten to-
teutumista ja varsinkin sidosryhmien ulosmyynnin osalta. Eli huolestuttaa sidosryhmien
ulosmyynnin osalta se, että tuli tiukat rajat, mutta toisaalta tämä jätehuoltohan on iso osa
sitä ja olemme tyytyväisiä siihen, että saatiin sinne siirtymäsäännöstä ja lausumaa mukaan.
Eli jätehuollon osalta vuoden 2017 ajan tämä on vielä 15 prosenttia. Koska tässä lainsää-
dännössä katsotaan kolme vuotta vielä taannehtivasti, niin se, että taannehtivalla toimin-
nalla pitäisi lähteä mukaan, merkitsisi sitä, että nykyisiä julkisia yhtiöitä jouduttaisiin ran-
kaisemaan. Se tarvitsee määrätyn siirtymäajan.

Toinen asia tämän jätehuollon osalta: jätelaissa tullaan varmaan nyt käsittelemään tämä
TSV-toiminta, mutta myös nämä rajat. Eli tämähän on yleislaki niin sanotusti, ja sen alle
kun tulee erikoislainsäädäntö, niin sen alla voidaan nyt sitten miettiä, ovatko ne sidos-
myynnit oikeassa suhteessa. Esimerkkinä on juuri jätehuolto.

Tähän ponsiesitykseen saimme mukaan nyt sitten myös sosiaali- ja terveystoimen alan
plus tämän jätealan ja sen, että eduskunta edellyttää, että valtioneuvosto ryhtyy tarvittaessa
toimialakohtaisiin lainsäädäntöä täsmentäviin toimiin. Eli tämä on hyvä ponsi.

Tässä on neljä hyvää pontta, mitkä ovat tässä mukana. Tämä nyt näyttää sen, kuinka
isosta asiasta on kyse, kuinka säikeisestä asiasta on kyse. Näillä ponsilla on myös oma ta-
voitteensa: se, että saadaan asiaa niin sanotusti maalaisjärkisesti eteenpäin ja riittävillä jä-
sentelyillä.

"Eduskunta edellyttää, että valtioneuvosto varmistaa julkisyhteisöjen omistuksessa tai
määräysvallassa olevien sidosyksiköiden mahdollisuudet täyttää velvoitteensa hankinta-
lainsäädännön tavoitteiden mukaisella tavalla." Tämä on tämä ensimmäinen ponsi.

Toinen: "Eduskunta edellyttää, että valtioneuvosto seuraa sääntelyn vaikutuksia ja ryh-
tyy tarvittaessa valmistelemaan lainsäädännön muutoksia, joilla parannetaan pienten ja
keskisuurten yritysten tasapuolisia mahdollisuuksia osallistua julkisiin hankintoihin."
Erinomainen ponsi.

Kolmas ponsi: "Eduskunta edellyttää, että valtioneuvosto ryhtyy tarvittaessa toimiala-
kohtaisiin lainsäädäntöä täsmentäviin toimiin, pitäen erityisesti silmällä jätetoimialan ja
sosiaali- ja terveydenhuollon palveluiden toimintaedellytyksiä." Tähänkin on tullut sitten,
että "tarvittaessa", mutta missä tämä arvioidaan? Toivotaan, että heti uuden jätelainsäädän-
nön yhteydessä.

Neljäs ponsi: "Eduskunta edellyttää, että hallitus huomioi sosiaali- ja terveyspalvelujen
lainsäädännössä vammaisten ja vanhusten asumispalvelujen järjestämisen inhimillisellä ja
asiakaslähtöisellä tavalla." Tämä on erinomainen ponsi.

Huomasin tässä lainsäädännössä, kun käytiin näitä kuulemisia, että sieltä aina pulpahte-
lee uusia asioita, missä tämä tiukka sidosryhmäasetus tulee esille. Viimeisimpänä tuli ihan
tänä päivänä, kun nyt tehdään tosiaan uutta maakuntia ja sosiaali- ja terveydenhuollon pal-
veluja koskevaa lainsäädäntöä, että siellä yhtiöitetään paljon asioita. Tämä raja tulee myös
siellä vastaan meillä tulevassa.

Arvoisa puhemies! Näillä sanoilla.

Puhemies Maria Lohela: Avataankin tuo debatti, niin ei ainakaan unohdu kukaan, kun oli
useampia vastauspuheenvuoron pyytäjiä.
10



Pöytäkirjan asiakohta PTK 127/2016 vp
20.41 Kaj Turunen ps (vastauspuheenvuoro): Arvoisa puhemies! Ihan lyhyesti näin: kun
tämän keskustelun perusteella vaikuttaa siltä, että jotenkin rajattaisiin kunnallisten yhtiöit-
ten toimintaa, niin tosiasiassa kunnan omistama yhtiö voi aivan rajoituksetta toimia mark-
kinoilla silloin, kun se toimii markkinaehtoisesti, mutta silloin jos se pitää tämän suljetun
markkinan itsellään, on tärkeätä, että se on myös rajattu.

Haluan nostaa esille tämän 4. ponnen, joka on perussuomalaisten ehdottama. Kun nämä
vastalauseen tekijät ovat kiinnittäneet tähän huomiota, niin direktiivi ei salli sote-hankin-
tojen irrottamista hankintalaista, ja siksi perussuomalaiset ehdottivat tätä 4. pontta: "Edus-
kunta edellyttää, että hallitus huomioi sosiaali- ja terveyspalvelujen lainsäädännössä vam-
maisten ja vanhusten asumispalvelujen järjestämisen inhimillisellä ja asiakaslähtöisellä ta-
valla." Ja sosiaali- ja terveysministeriöstä olen jo saanut viestiä siitä, että se tullaan otta-
maan sitten sote-lainsäädännössä huomioon.

20.42 Hanna Sarkkinen vas (vastauspuheenvuoro): Arvoisa puhemies! Tämä 4. ponsi on
hyvä, koska olisi tärkeätä, että ylipäätään näitä vammaisten tai vanhusten asumispalveluita
ei järjestettäisi kilpailuttamismenettelyllä vaan ne hankittaisiin muilla keinoin. Tämä pon-
si on hyvä, mutta tässä meidän vastalauseessamme esitetään sitovaa pontta siitä, että halli-
tus aloittaa valmistelutyön sen edistämiseksi — eli samansuuntainen mutta sitova. Valio-
kunnan kuulemisten aikana kävi selväksi, että direktiivi ei mahdollista näitten rajaamista
hankintalain soveltamisalan ulkopuolelle, mikäli kilpailutetaan. Eli pääasia on, että mene-
tellään sillä tavalla, että näitä elinikäisiä asumispalveluita ei lainkaan kilpailuteta vaan ne
järjestetään muilla menetelmillä, joilla päästään sitten eroon tästä modernista huutolaisuu-
desta, minkä kyllä toivon olevan meidän kaikkien yhteinen tavoite, ja uskon näin olevan-
kin.

20.43 Satu Hassi vihr (vastauspuheenvuoro): Arvoisa puhemies! Edustaja Pirttilahti tä-
nään jo toiseen kertaan toi esille Helsingin hiilikasat. Haluaisin nyt kerrata sen, mitä viime
viikolla hallituksen energiastrategiaesityskeskustelussa todettiin, kun myös ministeri Rehn
otti nämä hiilikasat esille. Helsinkihän on hiljattain tehnyt päätöksen sulkea Hanasaaren
hiilivoimala. Tämä aloite tuli vihreiltä, ja nimenomaan vihreät sen Helsingissä ajoivat läpi.
(Jari Myllykoski: Eivät yksin! — Tuula Haataisen välihuuto) Itse totesin energiastrategia-
keskustelussa, että pidän tätä hallituksen linjausta kivihiilen kieltämisestä tervetulleena,
koska se antaa selkänojan sille, että suljetaan loputkin hiilivoimalat Helsingistä ja muualta.
Emma Kari, joka on myös Helsingin kaupunginvaltuutettu ja keskeinen tekijä tässä Hana-
saari-päätöksessä, heti tarttui tähän ja esitti, että Helsinki tekee päätöksen siitä, että loppu-
kin kivihiilivoima Helsingissä lopetetaan. Tämä on esimerkki siitä, (Puhemies koputtaa)
miten julkinen sektori voi toimia edelläkävijänä.

20.44 Hannu Hoskonen kesk (vastauspuheenvuoro): Arvoisa rouva puhemies! On hyvä,
että hankintalaki sai mietinnössä nyt sellaisen muodon, mikä on mielestäni kohtuullisen
hyvä. Jäihän sinne toki vielä ongelmia, mutta iso asia siinä on esimerkiksi se, että nyt voi-
daan hankintoja pilkkoa pienemmiksi, niin että pienemmätkin tarjoajat pääsevät tähän kil-
pailuun mukaan. On selvää, että kun isoja hankintoja tehdään, niin pienet toimijat ovat ar-
motta kilpailusta ulkona, koska kokonaisuudet ovat niin suuria, että pienellä liikevaihdolla
toimiva yhtiö ei pysty edes osallistumaan tarjouksen tekoon. Nyt voi toimija, joka julkista
hankintaa tekee, pilkkoa pienempiin osiin tämän tekemänsä tarjouspyynnön, jolloin pysty-
11



Pöytäkirjan asiakohta PTK 127/2016 vp
tään ottamaan pienempiä yhtiöitä ja toimijoita kilpailuun mukaan. Ja totta kai siinäkin pi-
tää kiinnittää huomiota nimenomaan siihen laatuun, kun tarjouspyyntöä tehdään.

On tärkeää huomata se, että tämä hankintalaki mahdollistaa paljon, mutta ennen kuin se
on kaiken mahdollistava laki, niin se tarkoittaa sitä, että meidän pitää tarjouspyyntöön kiin-
nittää erittäin suurta huomiota.

20.45 Sirpa Paatero sd (vastauspuheenvuoro): Arvoisa puhemies! Juuri tuossa sain teks-
tiviestin, että tänne jätepuolelle on kirjoitettu, että tarvittaessa tehdään toimialakohtaisesti
muutoksia, niin että viesti on nyt jo se, että siellä jotkut järjestöt ovat tuhoamassa tämän
kauniin ajatuksen, eli työryhmä, jossa näin piti pohtia, ei ole siis näin oletettavasti tekemäs-
sä. Elikkä se siitä kauniista toivomuksesta.

Minä vieläkin hämmästelen sitä, että kun meillä Euroopan unioni antaa tämän 20 pro-
sentin sidosyksiköitten ulosmyynnille olevan rajan, niin miksi meillä halutaan vetää se 5
prosenttiin. En vielä ymmärrä, miksi suomalaiset yritykset ovat jotenkin erilaisia koko Eu-
roopan kaikkien muiden maiden yrityksiin verrattuna ja miksi Suomessa pitää olla tiukem-
mat rajat, etenkin kun tämä työryhmä, joka oli asetettu ja joka pääsi hyvään yhteisymmär-
rykseen, rajasi sen 10 prosenttiin, joka on ollut käytännössä tällä hetkellä se sopiva raja, ja
siitäkin piti mennä vielä alemmaksi, 5 prosenttiin, ja keksiä vielä erikseen 500 000 (Puhe-
mies koputtaa) euron raja, jota ei ole missään muussa maassa — ei missään muussa maas-
sa.

20.46 Jari Myllykoski vas (vastauspuheenvuoro): Arvoisa puhemies! Kyllä ennustami-
nen tietysti on vaikeata, mutta nyt tuntuu kyllä siltä, että keskusta on tässäkin asiassa ollut
hallituksen kuoripoika ja on joutunut nielemään sitten katkeran kalkin. Toivotaan, että ne
ponnet, joita tänne on saatu mukaan, voivat jotakin sitten jatkossa pelastaa. Mutta kyllähän
tässä perussuomalaisten 4. ponsi on omantunnon puhtaaksi pesemistä sillä tavoin, että nyt
ollaan valmistelemassa sote-lakia, johonka tulee yhtiöittäminen muodoksi. Kyllä täytyy
sanoa, että aika rohkeaa on luottaa ponteen tässä kohtaa, eli voisi sanoa, että tämä kyllä
näyttää nyt tässä vaiheessa kokoomuksen märän unen toteutumiselta. (Kaj Turunen: Oh-
hoh!)

20.47 Kaj Turunen ps (vastauspuheenvuoro): Arvoisa puhemies! Todellakin toivon, että
eduskunta hyväksyy tämän mietinnön näine ponsineen. Tämä on ollut perussuomalaisille
tärkeä asia, että tämä 4. ponsi tänne saatiin.

Edustaja Sarkkiselle vastaisin siitä, kun hän kysyi konkretiaa, että sote-lakeja valmistel-
laan ja olen ministeriöstä saanut siitä viestin, että sote-lainsäädäntöä valmistellaan myös-
kin tältä osin, että vammaisten ja vanhusten asumispalvelujen järjestäminen tapahtuu inhi-
millisesti ja asiakaslähtöisesti. Eli käytännössä se tulee tarkoittamaan sitä, että se toteute-
taan niin, että hankintalaki ei koske sitä, henkilökohtaisen budjetoinnin kautta, maksusi-
toumuksen tai palvelusetelin kautta. Tämä ei ole kokoomuksen märkä uni. Itse asiassa, kun
vammaisten ja vanhusten asumispalvelut järjestetään kunnolla, se on perussuomalaisten
märkä uni.

20.48 Sari Essayah kd (vastauspuheenvuoro): Arvoisa rouva puhemies! Puutun minäkin
näihin vanhusten ja vammaisten asumispalveluihin ja myöskin vaikeavammaisten palve-
luasumiseen ja henkilökohtaiseen apuun, josta varmasti tämän salin huoli on yhteinen.
12



Pöytäkirjan asiakohta PTK 127/2016 vp
Elikkä jos mahdollista, niin näitä asioita välttämättä ei ole pakko kilpailuttaa silloin, kun ne
järjestetään joko suoraan julkisen vallan toimesta taikka sitten esimerkiksi tällä henkilö-
kohtaisella budjetoinnilla.

Mutta ongelma on koko ajan tämän lainsäädännön kanssa ollut se, että kun soten valin-
nanvapauslainsäädäntö on ilmassa — tästähän ei ole vieläkään sitä poliittista päätöstä teh-
ty — niin miten me voimme luottaa siihen, että tämä henkilökohtainen budjetointi on siel-
tä todellakin tulossa, ja entäs jos käykin niin, että sitä ei sinne saada. Toisaalta sitten jää il-
maan tämä, että tänä päivänä Tuomas Pöysti ilmoitti, että viidessä — viidessä — maakun-
nassa tulee tapahtumaan valinnanvapaus. Millä tavalla on tarkoitus tämä valinnanvapaus
toteuttaa eri puolilla Suomea? Siinä mielessä esimerkiksi kristillisdemokraattien ponsi nu-
mero 2 on varmasti erittäin kannatettava sen suhteen, koska emme voi tietää, mitä aiotte tä-
män sote-valinnanvapauden (Puhemies koputtaa) suhteen tehdä.

20.50 Arto Pirttilahti kesk (vastauspuheenvuoro): Arvoisa rouva puhemies! Todellakin
tässä maakuntauudistuksessa ja sitten vielä soteen liittyen meille tulee paljon yhtiöitä.
Muun muassa kävin ely-keskuksessa, eli elyjenkin toimintaa niin sanotulta service-puolel-
ta eli neuvontapuolelta tullaan yhtiöittämään. Se on sitten joko julkinen yhtiö tai yksityi-
nen yritystoiminta tai joku konsulttiyhtiö, mikä näitä tekee. Meillä on parvi yhtiöitä, osa on
julkisia ja osa on kuntien toimijoita, ja siinä kuvassa olen huolissani tämän tiukan rajan
kanssa, missä mennään, että milloin ne yhtiöt ovat markkina-alueella ja milloin eivät, kun
pelataan näin laajalla toimialalla. Varsinkin tämän uudistuksen myötä, mitä ollaan teke-
mässä, tässä lyödään vähän ehkä poskelle sillä tiukalla sääntelyllä mutta toisaalta kuntien
palvelujen toimivuudenkin osalta.

20.51 Tuula Haatainen sd (vastauspuheenvuoro): Arvoisa rouva puhemies! Puuttuisin
myös tähän sote-uudistukseen ja tähän hankintalakiin. Olen tässä hankintalakiprosessissa
ollut monessa käänteessä mukana, kun tätä on valmisteltu, ja ihmettelen tätä sidosyksikön
rajaa nyt kyllä. Se pitää myös muistaa, että kun sote-uudistus on tulossa ja sinne suunnitel-
laan nyt sitten tätä yhtiömaailmaa, niin tämä tulee koskettamaan myös sitä maastoa mitä
suurimmassa määrin, ja jo tällä hetkellä suuri huoli on noussut Kuntaliiton lausunnoista ja
kunnista työterveyshuollon osalta. Eli semmoinen järkevä toiminta, jossa voidaan ulos-
myyntiä tietyissä rajoissa tehdä, jotta pystytään joustavasti asiat järjestämään, on tämän si-
dosyksikköhomman keskeinen juttu tällä sote-puolella.

Mutta sitten näihin elinikäisiin palveluihin. En kyllä paljon pistäisi sen varaan, että kai-
kille vaikeasti vammaisille ja muille ikääntyneille ihmisille tämä henkilökohtainen budje-
tointi olisi se kaikille tuleva ratkaisu. Se sopii sellaisille ihmisille, jotka pystyvät itse sitä
hallitsemaan ja joilla on omaisia ja riittävästi tukea siihen. Mutta semmoinen laajamittai-
nen, iso ratkaisu (Puhemies koputtaa) se ei varmasti tule olemaan. Tässä suhteessa nämä
vastalauseet, mitä täällä on tehty, ovat kyllä ihan oikeaan osuneita.

20.52 Sari Essayah kd (vastauspuheenvuoro): Arvoisa rouva puhemies! Todellakin näi-
hin sidosyksiköihin täytyy kiinnittää huomiota, että on aika kummallista, että me olemme
täällä itse taas tekemässä ihan saman asian kuin viime kerralla, kun säädimme hankintala-
kia. Elikkä teemme näistä rajoista matalampia kuin mitä EU-direktiivi sallisi. Tietysti it-
selleni erityisesti tuntuu kummalliselta, kun olen Euroopan parlamentissa taistellut sen 20
prosentin puolesta, että saataisiin sinne nämä sidosryhmähankintoihin liittyvät prosentit, ja
13



Pöytäkirjan asiakohta PTK 127/2016 vp
sitten toisaalta täällä Suomessa ollaan menty tähän 5 prosenttiin ja käsittämättömään
500 000:n ylärajaan. Ei missään Euroopassa ole jotakin tällaista euromääräistä ylärajaa lai-
tettu. Tämä tuntuu aivan kummalliselta.

Siinä mielessä toivon, että tässäkin kiinnitetään huomiota kristillisdemokraattien pon-
teen numero 1, jossa todetaan, että on varmaan syytä harkita, että näitä voidaan sitten nos-
taa myöhemmin näihin direktiivin mahdollistamiin ylärajoihin. Meillä on myöskin pykä-
lämuutosesityksiä, joissa esitämme, että näiden täytyisi olla ehdottomasti korkeampia kuin
mitä on hallituksen esityksessä tällä hetkellä.

20.53 Krista Mikkonen vihr (vastauspuheenvuoro): Arvoisa rouva puhemies! Nykyi-
nenkin hankintalaki on toki mahdollistanut sen, että esimerkiksi muitakin kriteereitä kuin
hintaa voidaan käyttää, mutta käytännössä hankintoja tehtäessä on kyllä vallinnut semmoi-
nen melkoinen pelko, että osataanko sitä hankintaa tehdä oikein, ja siksi näitä muita kritee-
reitä ei ole juurikaan käytetty. On hyvä, että tässä ne nostetaan esille, mutta olisi ollut kyllä
parempi, että tänne olisi selkeästi kirjattu se, että pelkkä hinta ei voi olla kriteeri vaan että
näillä muilla kriteereillä on suurempi painoarvo. Ja jotta jatkossa tätä pystytään käyttä-
mään niin, että huomioidaan paremmin muutakin kuin hinta, niin tarvitaan kyllä ehdotto-
masti neuvontaa, koulutusta ja kehittämistä entistä enemmän. Vihreät ovatkin esittäneet,
että tämmöinen oma kehittämis-, neuvonta- ja seurantayksikkö perustettaisiin, jotta pys-
tymme hyödyntämään näitä julkisia hankintoja siinä, että saadaan myös aluetaloutta vah-
vistettua.

20.54 Jani Mäkelä ps (vastauspuheenvuoro): Arvoisa puhemies! Olen itsekin hieman
huolissani näitten tiukkojen ulosmyynnin rajojen käytännön vaikutuksista kunnallisiin lii-
kelaitoksiin. Periaatehan niissä voi olla hyväkin eli se, jos ne mahdollistaisivat pienten pai-
kallisten yritysten kilpailumahdollisuudet. Mutta jos ne käytännössä johtaisivat muutaman
ketjun valtakunnalliseen monopoliin, niin sitten ne olisivat huono asia. Näitä toivoisikin
hallituksen seuraavan ja tarvittaessa reagoivan muutoksin. Tähän problematiikkaan tulee-
kin osittain jo vastauksia valiokunnan lausumista, joihin täytyy sinänsä olla tyytyväinen.

20.55 Joona Räsänen sd (vastauspuheenvuoro): Arvoisa puhemies! Täytyy aluksi tode-
ta, että kyllä monilta osin tämä hankintalaki menee parempaan suuntaan ja siitä on paikal-
laan antaa kiitosta. Mutta on kyllä nyt itsekin puututtava tähän sidosyksiköiden ulosmyyn-
tirajaan, kun nyt Suomessa halutaan jälleen olla paavillisempia kuin paavi itse. Kun mis-
sään muualla ei näin tiukkaa sääntelyä olla tekemässä ja EU mahdollistaa 20 prosenttiin
asti tämän ulosmyynnin, niin sitten vielä sellaisen hallituksen aikana, jossa esimerkiksi pe-
russuomalaiset ovat mukana, Suomi haluaa olla tässä nyt EU:n mallioppilas ja viedä ihan
maksimaalisen tiukaksi nämä rajaukset. Kyllähän sitä nyt täytyy ihmetellä, mistä ihmeestä
tässä on kysymys.

Sitten kun täällä todetaan, että Suomessa nämä kunnalliset yhtiöt ovat olleet markkina-
häirikköjä, niin onko todella nyt niin, että Suomessa kunnalliset yhtiöt ovat aivan poikke-
uksellisia verrattuna kaikkiin muihin EU-maihin, että täällä jotenkin ollaan todellisesti
markkinahäirikköjä ja kaikkialla muualla pystytään kyllä toimimaan ihan tämän direktii-
vin puitteessa? Kyllä sitä täytyy kysyä.
14



Pöytäkirjan asiakohta PTK 127/2016 vp
20.56 Hanna Sarkkinen vas (vastauspuheenvuoro): Arvoisa puhemies! Kyllä tässä nyt
iso pelko on, että tämä tiukka sidosyksikkösääntely tulee hankaloittamaan meidän omaa
elämäämme tuolla kunnissa ja tulevaisuuden maakunnissa erittäin monella ja hankalalla
tavalla. Erityisesti tämä on nyt vaikea tilanne — on muutenkin — kun tämä maakunta-sote-
uudistus on tulossa ja muutenkin on isoja kysymysmerkkejä sen suhteen, miten kunnat ja
tulevaisuuden maakunnat voivat keskenään järjestellä esimerkiksi tukipalveluita ja voiko
esimerkiksi maakunta ostaa sidosyksikköasemassa näitä kuntien yhtiöitä. Ja näyttää siltä,
että todennäköisesti sitä in-house-mahdollisuutta ei tule kuntien ja maakuntien välille, ja
sitten jos on erittäin tiukka sidosyksikkösääntely, niin ei voida myöskään sen puitteissa
myydä ristiin. Kyllä tämä tulee erittäin byrokraattiseksi, jos joka ikisessä julkisessa yhtiös-
sä täytyisi tehdä tytäryhtiö, joka sitten erikseen myy markkinoille ja muille julkisille toi-
mijoille niitä palveluita — hirvittävää byrokratiaa.

20.57 Hannu Hoskonen kesk (vastauspuheenvuoro): Arvoisa rouva puhemies! Tämä si-
dosyksikkösääntely on kieltämättä monimutkainen, ja uskallan tunnustaa senkin, että tämä
ratkaisu, mikä nyt syntyy, ei varmaan allekirjoittaneen ihan kaikkia toiveita vastaa, mutta
politiikassa joutuu joskus nielemään niin sanottuja katkeriakin kalkkeja.

Kuitenkin on syytä muistaa se, että ponsissa on sitten tarkemmin esitetty ne tavoitteet,
joihin ollaan pyrkimässä. Toki ymmärrän sen, että se Euroopan unionin direktiivi olisi
mahdollistanut sen 20 prosentin rajankin. Minusta se olisi ollut — allekirjoittaneen mieles-
tä, henkilökohtaisesti ajatellen — se suotavampi vaihtoehto, mutta niin kuin sanoin, kaik-
kea ei saa, mitä ikinä haluaa. 

Se, mihin pitää kuitenkin kiinnittää huomiota tulevaisuudessa, varsinkin sote-puolella,
— olen sen myös julkisesti sanonut — on se, että kun on esimerkiksi vanhuspalveluja, jot-
ka ovat meille kaikille tärkeitä, koska joka päivähän me vanhenemme, toivon mukaan
myös huomenna, niin olemme joskus itsekin vanhoja, ja sivistysvaltion ensimmäinen mit-
tapuu mielestäni on se, miten me pidämme huolta heikommista, meidän vanhemmistam-
me. Se on ihan ehdotonta, ja tässä asiassa toivon, että tämä asia menee (Puhemies koput-
taa) hyvään lopputulokseen.

20.58 Sirpa Paatero sd (vastauspuheenvuoro): Arvoisa puhemies! Soteen liittyen yksi
iso huoli, minkä hallintovaliokunta kirjoitti tähän omaan lausuntoonsa, liittyy myöskin en-
sihoitoon: nyt jos yhtäkkiä todetaan, että ensihoito on myöskin sidosyksikkökriteereiden
piirissä eikä sitä voida irrottaa tästä, niin minä en tiedä, mitenkä meidän pelastuslaitosten ja
sairaaloiden ensihoito tulevaisuudessa pystytään järjestämään, jos on kaikki pakko pistää
kilpailutukseen ja erillisiksi yhtiöiksi sieltä nykyisen pelastuslaitoksen yhteydestä. (Kaj
Turunen: Ei, ei pidä paikkaansa!) — Tältähän tämä nyt, anteeksi, Turunen, kuulostaa. —
Samalla te sanotte, että ei saa olla enää monialayhtiöitä vaan kaikkien yhtiön eri toiminto-
jen pitää olla erillisissä pikkuyksiköissä. Yli sata kunnallista yhtiötä joutuu välittömästi —
välittömästi — rukkaamaan oman toimintansa. Ja ne eivät ole pelkästään jäteyhtiöitä, vaan
siellä on laboratorioita, kuvantamista, ruokahuoltoa, tukipalvelua, kunnossapitoa, puhtaa-
napitoa, kaikkia yhtiöitä, saman tien. Haluan nähdä teidät kaikki kuntapäättäjinä tämän te-
kemässä.

20.59 Kaj Turunen ps (vastauspuheenvuoro): Arvoisa puhemies! Minä toisaalta ymmär-
rän tämmöisen muutosvastarinnan, että kaikki uusi pelottaa. (Naurua) Kysymys on siitä,
15



Pöytäkirjan asiakohta PTK 127/2016 vp
että ei kunnan omistamalla tai valtion omistamalla yhtiöllä ole mitään rajoitteita, kun se
toimii markkinaehtoisesti sillä markkinalla, mutta jos haluaa pitää sen suljetun markkinan,
on täysin ymmärrettävää, että kun sitä käytännössä kuitenkin kompensoidaan sitä kautta,
(Sirpa Paatero: Ei kompensoida! — Tuula Haatainen: Ei, ei!) niin verovaroilla ei kilpailu-
neutraliteettia loukata.

Täällä edustaja Essayah kysyi, miten voidaan luottaa, että perussuomalaisten 4. ponsi to-
teutuu. Arvoisa puhemies, eduskunta on tämän maan ylin päättävä elin, ja jos eduskunta
edellyttää, että hallitus huomioi sosiaali- ja terveyspalvelujen lainsäädännössä vammais-
ten ja vanhusten asumispalvelujen järjestämisen inhimillisellä, asiakaslähtöisellä tavalla,
niin se toteutuu. Ja tässä on vain seurattava, että nämä ponnet ja erityisesti tämä 4. ponsi tu-
levat hoidetuksi, ja on varmaankin (Puhemies koputtaa) talousvaliokunnan tehtävä seurata
tätä asiaa.

21.01 Sari Essayah kd (vastauspuheenvuoro): Arvoisa rouva puhemies! Todellakin tä-
hän sidosyksikköasiaan on kyllä palattava, koska jotenkin se tuntuu todella niin kummal-
liselta, että kun Euroopassa muualla katsotaan, että se 20 prosentin raja on ihan riittävän
hyvä tähän ulosmyyntiin, niin minkä ihmeen takia meillä Suomessa, jossa on pitkät väli-
matkat ja harva asutus, meidän pitää lähteä 5 prosentista tai 500 000 eurosta. Ajatellaan nyt
vaikka työterveyshuoltoa, joka pienellä paikkakunnalla kaukana kasvukeskuksesta myy
sitä työterveyshuoltoa esimerkiksi paikkakunnan maatalousyrittäjille tai pk-yrittäjille. Sit-
ten kun raja tulee vastaan, niin ei muuta kuin lähdet satoja kilometrejä ajamaan sinne lä-
himpään yksityiseen lääkärifirmaan, joka on jossakin siellä kasvukeskuksessa, koska et voi
ostaa sieltä paikalliselta terveysasemalta tai terveyskeskukselta niitä työterveyshuollon
palveluita. Minusta tämä on kummallista, että miksi ammutaan nilkkaan ja nimenomaan
vielä niitä pk-yrityksiä ja maatalousyrittäjiä tässä — tämä on minusta aivan käsittämätön-
tä. Ne, jotka ovat laatineet näitä rajoja, ovat kuvitelleet olleensa yrittäjien asialla (Puhe-
mies koputtaa) mutta ovat itse asiassa yrittäjiä vastaan.

21.02 Tuula Haatainen sd (vastauspuheenvuoro): Arvoisa puhemies! Kun tässä on ky-
seessä se, että kunnilla on työterveyshuoltolain perusteella velvollisuus järjestää työterve-
yshuolto alueen työpaikoille ja siellä on juuri pienyrittäjiä paljon, niin nyt jos tätä sidosyk-
sikköä koskevaa säätelyä näin muutetaan, niin kuin hallitus nyt esittää, eli kiristetään, niin
se tarkoittaa käytännössä sitä, että nämä eivät voi myydä tätä vapaaehtoisuuteen perustu-
vaa sairaanhoitopalvelua sitten enää, niin kuin on järkevän työterveyshuoltokäytännön ni-
missä tehty. Eli tavallaan kunnat, sairaanhoitopiirit, kuntayhtymät tulevat huijatuiksi, kos-
ka ne ovat perustaneet nämä yhtiöt siksi, että kuntalaki ja kilpailulainsäädäntö edellyttivät,
että tämä toiminta pitää yhtiöittää, ja se yhtiömalli ja toiminta rakennettiin sen varaan, että
se on about 10 prosenttia, jota voi myydä ulos, ja kun nyt sitten kiristetään tämä 5 prosent-
tiin, niin tässä tulee raja vastaan ja sitä toimintaa ei voida enää siellä jatkaa. Eli totisesti:
tämä laki lyö korville (Puhemies koputtaa) työterveyshuoltoa.

21.03 Jari Myllykoski vas (vastauspuheenvuoro): Arvoisa rouva puhemies! Kyllä tämä
tosi ongelmalliseksi tekee tämän koko toteuttamisen. Kun nyt tällä kilpailulainsäädännöllä
tätä viedään 5 prosenttiin, niin kyllähän tämä mahdollistaa niitten kartellien syntymisen
sinne kunnalliselle sektorille, missä ennen on ollut kunnallisia osakeyhtiöitä. Nyt kun sitä
rajaa viedään keinotekoisesti niin pieneksi, niin se tarkoittaa, että yksityinen toimija voi
16



Pöytäkirjan asiakohta PTK 127/2016 vp
muodostaa sillä alueella kartellin ja hinnoitella ne palvelut tähtitieteellisiin summiin siihen
nähden, että meillä olisi ollut kunnallinen yritys siellä toimijana. En vain käsitä sitä, miksi
tässä on sorruttu nielemään tällainen Lex Savonlinna -ajattelutapa, että jos joinakin vuosi-
na jossakin kohtaa on joku kunnallinen organisaatio toiminut vastoin periaatteita, mitä yri-
tyspuolella on, niin nyt me sitten maksamme siitä tämmöisen hinnan.

21.04 Krista Mikkonen vihr (vastauspuheenvuoro): Arvoisa rouva puhemies! On kyllä
itsekin ihmeteltävä tätä 5 prosentin sidosyksikkörajaa, mikä tähän halutaan nyt. Sehän on
tässä keskustelussa nyt tullut selväksi, että keskusta ja perussuomalaiset eivät ole tätä ha-
lunneet vaan se on tullut nyt selvästi kokoomuksen taholta.

On ihmeteltävä, miksi emme mene tällä EU:n hankintadirektiivin 20 prosentilla. Aivan
kuten täällä on moneen kertaan kerrottu, kyllähän Suomi harvaan asuttuna maana on ni-
menomaan se, missä tämä 20 prosenttia ei ole ollenkaan liikaa. Ja kun me tiedämme, että
paljon näitä kuntien yhtiöiden järjestämiä palveluita on pitänyt tehdä juuri sen takia, että
alueella ei ole kilpailua eikä markkinoita, niin nyt, jos se mahdollisuus tässä poistuu, ol-
laan kyllä tilanteessa, jossa palveluita ei ole saatavilla eri puolilla Suomea ja siellä ei tule
syntymään yksityisiä toimijoita, jotka voivat vastata kysyntään, kun kysyntä on niin pien-
tä. Kyllä tämän rajan ehdottomasti (Puhemies koputtaa) pitäisi olla 20 prosentissa.

21.05 Arto Pirttilahti kesk (vastauspuheenvuoro): Arvoisa rouva puhemies! Juurikin
tuosta Myllykosken esille nostamasta kartelliasiasta on se ponsi, missä viitataan tähän pk-
sektoriin, että pyrittäisiin sitä liennyttämään, mutta pelko on juuri näinkin, että on isoja yri-
tyksiä, mitkä sitten vievät ne pienet toimijat.

No, kuitenkin hankintalain keskusta on sitten hallituksessa ollut hyväksymässä ja on hy-
väksynyt tämän pohjan näin, niin kuin tuossa edustaja Hoskonenkin sanoi. Toinen asia on,
että tämä on yleislaki, ja kun nyt sitten joudumme jokaisen lain osalta miettimään ne sido-
syksiköt todennäköisesti erikseen, jätelain kanssa ja sosiaali- ja terveydenhuoltolaissa, niin
todennäköisesti tässä salissa tämä keskustelu sidosyksikköprosentista jatkuu vielä näitten
eri lakien puitteissa.

Puhemies Maria Lohela: Nyt käydään takaisin puhujalistan pariin.

21.06 Katri Kulmuni kesk: Arvoisa rouva puhemies! Tässä hankintalaissa on paljon hy-
viä asioita. Siellä on selkeitä parannuksia liittyen innovatiivisiin hankintoihin, liittyen pa-
rempiin laatu-, ympäristö- ja sosiaalisten näkökohtien huomioimiseen. Siellä on paljon rat-
kaisuja, jotka auttavat pk-yrityksiä: neuvottelumenettelyjä, hankintojen jakamista, hallin-
nollisen taakan pienentämistä, ostotarjousten tekemistä ja pienempiä hankintaeriä. Kilpai-
lutusrajat nousevat aivan hyvälle tasolle.

Sitten tietenkin on tämä kysymys tästä sidosryhmien ulosmyynnistä. Kieltämättä se on
ollut pitkä prosessi myös meillä valiokunnassa, ja olemme sitä kovasti pohtineet eri näkö-
kulmilta. Kipukysymyksiksi nousivat jätehuoltoon liittyvät seikat ja tässä keskustelussa
tulleet sosiaali- ja terveydenhuollon palveluihin liittyvät seikat, ja voin kyllä tunnustaa, että
kyllä keskustan toiveena oli norminpurkuhengessä ja ylipäänsä sillä linjauksella, että
emme koeta ottaa EU:lta lisävelvoitteita tai -taakkaa vaan suoritamme sen minimin mu-
kaan, mitä on mahdollista tehdä. Tässä asiassa sikäli tämä 5 prosenttia tuntuu kyllä hieman
17



Pöytäkirjan asiakohta PTK 127/2016 vp
haastavalta, kun mahdollisuus olisi ollut nelinkertaistaa se asia. Mutta tietenkin nämä ovat
aina kompromisseja, ja ei kaikkea pysty aina saamaan.

On erittäin tärkeää, että sitten nyt jatkovalmistelussa esimerkiksi jätelain osalta ja myös
jatkossa sosiaali- ja terveyspalvelujen osalta huomioidaan nämä valiokunnan lausumaeh-
dotukset. Täällä on kuitenkin tunnustettu ja tunnistettu, että on mahdollista, että joiltain
osin tässä syntyy haasteita, ja etenkin alueilla, joilla välimatkat ovat pitkiä, huolta tämä laki
tietyssä määrin herättää. Mutta olen vakuuttunut, että tämä hallitus kerkeää myös (Puhe-
mies koputtaa) nämä asiat jatkovalmistelussa hoitamaan kuntoon.

21.08 Jani Mäkelä ps: Arvoisa puhemies! Nyt kun puhutaan yleisesti ottaen tästä laista
isossa kuvassa eikä nyt näistä muutamista ehkä hieman ongelmallisista kohdista, niin kyllä
tämä kokonaisuudessaan on ihan hyvää lainsäädäntöä. Hallituksen tavoitteena oli tehostaa
julkisten varojen käyttöä ja yksinkertaistaa hankintamenettelyä, selkeyttää lain keskeisiä
käsitteitä, parantaa pienten ja keskisuurten yritysten osallistumismahdollisuuksia tarjous-
kilpailuissa ja parantaa mahdollisuuksia huomioida ympäristö- ja sosiaalisia näkökohtia
sekä turvata tarjoajille tasapuolinen ja syrjimätön kohtelu julkisissa hankinnoissa. Totta kai
näitä tavoitteita on helppo kannattaa, ja näitä tämä lakiesitys myös palvelee.

Varmaankin myös talousvaliokunta on kuullut erittäin runsaasti asiantuntijoita ja pereh-
tynyt asiaan perusteellisesti. Perustelut ovat pitkät ja täynnä painavaa asiaa. Valiokunnan
muutosesityksiin on helppo yhtyä. Tämä käsittely on ollut hyvin laaja myöskin lausunto-
valiokunnassa, hyvin työläs. Itse osallistuin siihen liikenne- ja viestintävaliokunnan puo-
lella, ja mekin siellä jotain tähän lausuimme.

21.09 Sari Essayah kd: Arvoisa rouva puhemies! On todellakin yhdyttävä niihin näke-
myksiin, että kuitenkin — vaikka tuossa debatissakin kriittisiä puheenvuoroja käytin —
valtaosaltaanhan tässä hankintalainsäädännössä ollaan menossa ihan oikeaan suuntaan.
Syyhän on se, että tämä meidän edellinen hankintalaki ja se, mihin se on perustunut, elikkä
tämä julkisten hankintojen direktiivi ovat olleet sellaisia, että niissä on ollut päivittämistar-
peita ja korjaamistarpeita. Todellakin, ei ainoastaan Suomessa näitten julkisten hankinto-
jen ja kilpailutusten kanssa ole epäonnistuttu, kyllä sitä on tapahtunut muuallakin päin Eu-
rooppaa.

Kuitenkin jo viime kerralla, kun sitä kansallista hankintalakia teimme, teimme sen vir-
heen, että vedimme ne kansalliset raja-arvot paljon tiukemmiksi kuin mitä direktiivi olisi
sallinut. Meillähän kävi sillä tavalla, että Suomesta tuli Euroopan unionin eniten kilpailut-
tava jäsenmaa ja markkinaoikeus meni tukkoon erilaisista valituksista. Siinä mielessä voi
sanoa, että erityisesti tänne Suomeen on todella tervetullutta, että me nyt tekisimme sitten
hyvän kansallisen hankintalain ja käyttäisimme kaikki ne joustomahdollisuudet, mitä tässä
julkisten hankintojen direktiivin uudistuksessa on käytettävissä.

Siinä mielessä valtaosaltaan voi sanoa, että tässä on tehty hyvää työtä, mutta sitten nos-
taisin nämä muutamat asiat esille.

Elikkä ensinnäkin nämä sidosyksiköt. Tosiaankin, niin kuin totesin, niiden ulosmyynti-
prosentit olisivat olleet Euroopan unionin julkisten hankintojen direktiivissä 20 prosenttia
liikevaihdosta, ja myöskään tällaisia euromääräisiä ylärajoja, mitä me kansallisessa han-
kintalaissa nyt olemme hallituksen toimesta lähteneet tekemään, siellä ei ole ollut. Toisaal-
ta sitten nämä hallituksen asettamat rajat varmasti tulevat aiheuttamaan merkittäviä ongel-
mia kunnallisille yhtiöille useilla toimialoilla ja myöskin vaikeuttaisivat ja nostaisivat kus-
18



Pöytäkirjan asiakohta PTK 127/2016 vp
tannuksia pk-yrityksille ja myöskin näille maatalousyrittäjille, niin kuin tuossa edellä tote-
sin. — Huomaan, että haluan vielä jatkaa puhetta, joten siirryn sinne puhujapönttöön. (Pu-
huja siirtyi puhujakorokkeelle)

Kiitoksia, arvoisa rouva puhemies! Tosiaankin tätä asiaa tästä direktiivistä ja tästä kan-
sallisesta hankintalaista kyllä riittää yli tuon 2 minuutin. — Toinen asia, mihin sitten myös-
kin omassa KD:n vastalauseessa tein muutosesityksen, liittyi sosiaali- ja terveyspalveluit-
ten kohdalla olevaan kansalliseen kynnysarvoon. Elikkä nythän meillä on tämä 100 000 ja
hallituksen esitys lähtee 400 000:sta, mutta tässäkin on muistettava, että direktiivi mahdol-
listaa sen 750 000 euroa. Ja kuulin näin, että sosiaali- ja terveysvaliokunnassa kuullut so-
siaali- ja terveysalan kaikki asiantuntijat olivat sanoneet, että tämä 750 000 olisi se hyvä
kansallinen kynnysarvo. Erityisesti tässä yhteydessä nyt on kiinnitettävä huomiota niin tä-
män sidosyksikön kohdalla kuin myöskin sitten näitten sosiaali- ja terveyspalveluitten kan-
sallisen kynnysarvon kohdalla siihen, että meillä on tämä sote-valmistelu tällä hetkellä
kesken. Siinä mielessä, kun emme tiedä, millä tavalla tullaan sitten tämä valinnanvapaus
lopullisesti toteuttamaan, on ollut hivenen hankalaa myöskin sitten pohtia sitä, millä taval-
la tätä hankintalakia tullaan tekemään, jotta voidaan varmistaa, miten esimerkiksi nämä so-
siaali- ja terveyspalvelut — siltä osin kuin ne koskevat vanhusten ja vammaisten asumis-
palveluita, vaikeavammaisten palveluasumista ja henkilökohtaista apua — tullaan lopulli-
sesti toteuttamaan. Niin kuin totesin debatissa, uskon, että tämän salin yhteinen tahtotila
on, että nämä palvelut ovat niin erityisiä palveluita — nämä ovat näille ihmisille elämän
mittaisia palveluita — että me emme tosiaankaan halua, että ne joutuvat jonkinlaisen huu-
tolaiskilpailutuksen kohteeksi, että kuka halvimmalla hoitaa, niin sille sitten nämä palvelut
annetaan hoidettavaksi. Nämä erityispiirteet pitää pystyä huomioimaan. Toki olen ihan
tyytyväinen siitä, että valiokunnan mietinnössä on tämä ponsi numero 4, mutta olemme
tehneet tähän KD:n omaan vastalauseeseen vielä ponnen, jossa haluamme muistuttaa siitä,
että ei todellakaan ole pakko kilpailuttaa tämäntyyppisiä palveluita vaan ne voidaan järjes-
tää julkisella puolella. Julkinen puoli voi järjestää ne itse, taikka sitten tosiaankin on näitä
eri tapoja: suorahankintoja tai henkilökohtaista budjetointia ja vastaavaa.

Sitten vielä olisin nostanut esille lausuman numero 3 tässä vastalauseessa. Siinä näitä
sääntelyvaikutuksia toivotaan seurattavan, ja myöskin sitten erityisesti siltä osin, millä ta-
valla tämä hankintalaki tulee mahdollistamaan nämä innovatiiviset hankinnat. Elikkä sil-
loin kun on esitetty jokin ongelma ja siihen haetaan ratkaisua, niin millä tavalla tämä han-
kintalaki pystyy vastaamaan siihen, että me voisimme hakea ja kilpailuttaa ratkaisua sii-
hen ongelmaan sen sijaan, että me määrittelemme teknisesti ja täsmällisesti, mitä me ha-
luamme? Luulen, että tämä innovatiivisten hankintojen mahdollisuus on juuri se, mikä eri-
tyisesti auttaisi pieniä ja keskisuuria yrityksiä tasapuolisesti olemaan mukana markkinoil-
la. Toivon, että tämä 3. ponsi olisi myös sentyyppinen, jossa näkisin, että tähän aivan hyvin
koko eduskunta voisi yhtyä.

Valiokunnan mietinnössä on myöskin haluttu alleviivata sitä, että koko tässä hankinta-
laissa on äärimmäisen tärkeää se, että pienillä ja keskisuurilla yrityksillä olisi tasapuoliset
mahdollisuudet osallistua julkisiin hankintoihin. Tässäkin on todettava, että kun emme tie-
dä, minkälaiseksi tämä sote- ja aluehallintoratkaisu nyt tulee, emme tiedä, minkä kokoisia
hankintayksiköitä on tulossa ja kuinka suurelta alueelta lähdetään hakemaan näitä yrityk-
siä, jotka osallistuvat näihin kilpailutuksiin, niin siinä mielessä huoli on, pystymmekö var-
mistamaan pienten paikallisten yritysten mukana olemisen näissä hankinnoissa.
19



Pöytäkirjan asiakohta PTK 127/2016 vp
Kaiken kaikkiaan, niin kuin totesin, ylipäätään on sanottava, että hankintalaista on vä-
hintäänkin se 90 prosenttia ihan kelvollista, mutta sitten näiden muutaman kohdan osalta
olisimme toivoneet, että hallituksen sisällä tässä asiassa olisi... Ainakin täällä pidetyistä
puheenvuoroista sen voin tulkita, että tämä sidosyksikkökohta ei ole ollut ilmeisesti aina-
kaan keskustalle ja perussuomalaisille mieluinen, ja olisi ollut kyllä hyvä, jos heidän tah-
totilansa olisi tämän suhteen toteutunut.

21.16 Hannu Hoskonen kesk: Arvoisa herra puhemies! Hallituksen esitys hankintame-
nettelyä koskevaksi lainsäädännöksi on nyt saanut pitkän väännön ja valiokuntakierrosten
jälkeen mietinnön muodon. Voi sanoa, että tämä on paljon paljon suurempi laki kuin moni
ehkä hahmottaakaan. Tämä on valtava mötikkä: julkisten hankintojen arvo on yhteensä 34
miljardia euroa vuositasolla. Tämä on kyllä sellainen paketti, joka mielestäni vaatisi vielä-
kin perusteellisemman käsittelyn, mutta kaikella on tietenkin tässäkin talossa aikansa ja ra-
jansa. Loputtomiin aikaa ei ole tässäkään talossa käytettävissä.

Lain tarkoituksena on tehostaa julkisten varojen käyttöä ja helpottaa hankintamenette-
lyä. Tavoitteet ovat erittäin hyviä ja kannatettavia, ja pitää muistaa, että niitä, mitkä vielä
nyt parhaillaan voimassa olevassa hankintalaissa ovat olleet ongelmia, on pyritty nyt sitten
parantamaan tässä uudessa esityksessä. Kohtuullisen hyvin siinä on kyllä onnistuttukin,
toki ei mielestäni täydellisesti.

Hankintalaki perustuu useaan Euroopan unionin direktiiviin, joita tietenkin Suomen tu-
lee noudattaa. Joskus olen kyllä itse esittänyt kainoja toivomuksia siihen suuntaan, että
suomalaiset yleensä kaikissa direktiivien implementoinneissa olisivat hieman enemmän
Suomeen päin kallellaan. Jos jonnekin haluaisi tehdä opintomatkan, niin kannattaa käydä
Ruotsissa. Siellä tämä taito osataan viimeisen päälle. Toivon, että jos tässä asiassa joskus
opintomatka tehdään, niin käydään vaikka Ruotsissa sitten.

Talousvaliokunta pitää ehdotettua lakia tarpeellisena. Tämä laki on selkeästi yleislaki,
jota sitten toimialakohtaisilla sektorilainsäädännöillä täsmennetään. Sieltä otetaan sitten
tarkempia syöttöjä tähän, miten hankintalakia toteutetaan käytännössä. Tähänhän viittaa-
vat muun muassa ne neljä pontta, jotka valiokunta hyväksyi mietinnön käsittelyn yhteydes-
sä.

Tämän lain soveltamisala on todella laaja. Voi sanoa, että jos joku tämän hankintame-
nettelyn osaa täydellisesti, kumarruksen kanssa häntä kyllä kiitän. Se nimittäin on sen ver-
ran valtava paketti, että ihmetellä täytyy, että joku sen hyvin hallitsee.

Uudenkin hankintalain olosuhteissa hankintaosaaminen nousee entistä korkeampaan ja
tärkeämpään asemaan. On aivan ensiarvoisen tärkeää, että jokainen julkiseen hankintaan
valmistautuva julkisyhteisö suorittaa tarjouspyynnön äärimmäisen tarkasti ja huolellisesti,
koska siinä yhteydessähän sitten oikeastaan ratkeaa se, mitä sillä tilauksella saa. Tulee mie-
leen muuan suomalainen iskelmä: sitä saa, mitä tilaa. Jos saa huonoa tuotetta ja huonoa pal-
velua sillä tarjouspyynnöllä, niin ainoa tapa tarkistaa, missä se vika on, on käydä peilistä
katsomassa.

Se, että uusi hankintalaki sallii hankinnan jakamisen pienempiin osiin, on minun mie-
lestäni tämän hankintalain parasta antia, ja tämä lainkohta on erittäin hyvin perusteltu.
Hankinnan saa pilkkoa pienempiin osiin, kunhan ei vain kierrä näin sitten hankintalain
säännöksiä, että mennään hankintarajojen minimin alitse. On tärkeää huomata, että tämä
mahdollisuus pitää käyttää. Voimassa olevan hankintalain mukaan tätä mahdollisuutta on
kovin heikosti käytetty, mutta nyt tässä hankintalaissa ja mietinnössä tätä nimenomaan ko-
20



Pöytäkirjan asiakohta PTK 127/2016 vp
rostetaan ja sitä suorastaan yllytetään käyttämään. Pienet yhtiöt ja toimijat saavat näin ol-
len aidon mahdollisuuden olla mukana julkisissa hankinnoissa. Ja tämä on äärimmäisen
tärkeä asia.

Talousvaliokunta kiinnittää huomiota siihen, että tarjouskilpailuissa ei saa laittaa sellai-
sia ehtoja, kuten liikevaihtominimi, jotka sulkisivat pois pienempiä kilpailijoita tai muuten
jonkun kilpailijan pois tarjousta tekemästä. Tämä on äärimmäisen tärkeä kohta, koska mo-
nestihan olen nähnyt semmoisiakin tarjouspyyntöjä, joissa nimenomaan tällä liikevaihdon
minimillä on suljettu pois joitakin tarjouksen tekijöitä. On syytä muistaa, että suomalainen
yrityskenttä on todella monipuolinen ja korkeatasoinen, että ei missään nimessä pidä tar-
jouspyynnöllä sulkea ketään pois siitä tarjouskilpailusta. Kyllä tässä maassa osataan mo-
nia asioita, se potentiaalinen mahdollisuus pitää ottaa vain paljon paljon paremmin käyt-
töön kuin tänä päivänä.

Sitten, arvoisa puhemies, lopuksi tästä sidosyksikkösääntelystä. Se, että nämä direktii-
vin asettamat minimit, 5 prosenttia ja 500 000 euroa, tulevat siirtymäajan jälkeen voimaan,
ei mielestäni ollut se optimaalinen tilanne, johon olisin itse halunnut päästä. Mutta politiik-
ka on aina kompromissien tekoa, ja kaikkea ei saa, mitä haluaa.

Kuitenkin nämä neljä pontta, mitkä valiokunta mietinnössään on nostanut vahvasti esil-
le, tulee ottaa tarkasti käyttöön. Näistä jätelainsäädännön ongelmista on puhuttu paljon,
mutta jätelainsäädännössä kyllä toki tarkemmin säädetään näistä asioista sitten, kun jätela-
kia ollaan uusimassa.

Mutta se, mikä minua huolestuttaa ihan aidosti, on tämä sote-ympäristö. Valinnanva-
paus on tulossa tänne sote-puolelle. Miten sen sitten käy? Olen ne huolet kyllä reilusti
omilla kirjoituksillani ja julkituloillani tuonut esille ja edelleen olen samaa mieltä. Kyllä
minun mielestäni tähän asiaan pitää kiinnittää erityistä huomiota. On aivan selvää, että
Helsingin kokoisessa kaupungissa tai vaikka Turussa taikka Tampereella kilpailu varmasti
pelaa. Siellä on toimijoita, ja siellä on tapahtumia. Mutta miten se pelaa Ilomantsissa, Ut-
sjoella ja vaikkapa Muoniossa? Veikkaan, että ei niin hyvin sitä kilpailua ole siellä. Suomi
on niin erilainen maa, että näiden erilaisten asioiden huomioiminen yhdellä lainsäädännön
pykälällä on täysin mahdotonta. Se on meidän syytä tunnustaa.

Mutta emmehän me vielä tiedä näitä valinnanvapauden mahdollisuuksia ja sitä, miten se
suhtautuu tähän nyt esillä olevaan uuteen hankintalakiin. Sen me näemme sitten, kun sen
aika on. Mutta tärkeää on siinä muistaa se, että kaikesta huolimatta, olkoon niitä uusia la-
keja niin tämä hankintalaki kuin se seuraava sote-lainsäädäntökin, laeissa pitää huomioi-
da, että ihminen saa hyvää palvelua kotiseudullaan ja palvelut ovat kaikkialla tarjolla. Sil-
loin ollaan oikeilla jäljillä. (Timo Heinonen: Se on sote-uudistuksen lähtökohta!)

21.23 Eeva-Johanna Eloranta sd: Arvoisa puhemies! Hallituksen esitys sisältää kiistat-
ta paljon oikeansuuntaisia muutoksia: julkisiin hankintoihin liittyviä muodollisuuksia ke-
vennetään, pk-yritysten osallistumismahdollisuuksia parannetaan ja innovaatioiden tuke-
minen hankinnoilla mahdollistetaan sekä laadullisten, sosiaalisten ja ekologisten kritee-
rien huomioimisen mahdollisuuksia myöskin vahvistetaan jonkin verran.

Ottaen kuitenkin huomioon hankintadirektiivien tarjoamat mahdollisuudet ja julkisten
hankintojen suuren merkityksen näitä muutoksia olisi ollut perusteltua viedä kyllä huomat-
tavasti pidemmälle. Laatuun ja kokonaiskustannuksiin liittyvät kriteerit olisi kilpailutuk-
sissa tullut asettaa selkeästi ensisijaisiksi pelkkään hankintahintaan nähden. Myöskin inno-
vaatioiden edistämiselle olisi pitänyt asettaa kunnianhimoisempia ja konkreettisempia ta-
21



Pöytäkirjan asiakohta PTK 127/2016 vp
voitteita, ja sosiaalisiin tekijöihin ja työntekijöiden oikeuksiin liittyvät säännökset jäävät
heikoiksi. Sosiaali- ja terveyspalveluiden hankintoja koskevassa sääntelyssä ei riittävästi
puututtu niihin ongelmiin, joita nykyisen hankintalain aikana on ilmennyt.

Suurin ongelmakohta kuitenkin liittyy sidosyksiköiden toiminnan voimakkaaseen ra-
joittamiseen, josta täällä on ollutkin paljon jo keskustelua. En lähde sitä toistamaan mutta
ihmettelen vain, kun hallitus muuten korostaa aina EU:n minimisääntelyn mukaan mene-
mistä, minkä takia tässä asiassa sitten on haluttu säädellä huomattavasti EU:ta tiukemmin
ja rajaksi asetettiin in-house-yhtiölle tosiaankin tuo 5 prosenttia, vaikka 20 prosenttia olisi
sitten EU-direktiivin mukaan ollut ihan sallittava.

Syytä on kuitenkin kiinnittää huomio siihen, että hankintalailla on vaikutuksia sosiaali-
ja terveyspalveluiden ja erityisesti vammaisten elinikäisten palveluiden järjestämiseen, ja
sote-palveluiden kilpailuttamisvelvollisuuden alarajaa tulisikin nostaa sinne direktiivin
sallimaan enimmäismäärään ja palveluiden laatu ja asiakkaan oikeuksien toteutuminen tu-
lisi vahvemmin huomioida kilpailutuksissa. Olisi myös syytä aloittaa valmistelemaan so-
siaali- ja terveysalan erityisten henkilöpalveluiden, kuten vammaisten elinikäisten palve-
luiden, järjestämistä pääsääntöisesti muilla tavoilla kuin hankintalain mukaisella kilpailut-
tamismenettelyllä näihin palveluihin liittyvien erityispiirteiden vuoksi.

21.25 Joona Räsänen sd: Arvoisa puhemies! Niin kuin täällä on monesti tullut jo ilmi,
julkiset hankinnat ovat euromääräisesti erittäin merkittävä kokonaisuus kansantaloudes-
samme. On kiistatonta, että nyt tämä hankintalakiesitys tuo parannuksia nykytilaan, kuten
esimerkiksi nämä innovatiiviset hankinnat, kynnysarvojen nostamiset ja myös tämä han-
kintojen pilkkominen. Mutta on varmaan syytä todeta, että joiltain osin oltaisiin voitu olla
vieläkin kunnianhimoisempia ja tuoda vielä vahvemmin näitä laadullisia perusteita ja
myös todella erilaisia muita toimenpiteitä, joilla oltaisiin lisätty tässä laissa myös sosiaa-
lista ja ekologista oikeudenmukaisuutta, enemmän.

Mutta sitten vielä puutun tähän sidosyksikkösääntelyyn. Niin kuin täällä on monesti to-
dettu, tässähän todella nyt Suomessa tehdään tiukempaa kansallista sääntelyä kuin mis-
sään muussa EU-maassa tämän asian osalta. On vaikea kuvitella, että jotenkin tämä tilanne
olisi niin erilainen muissa Euroopan maissa, että siellä kyllä tämmöinen julkinen sidosyk-
sikkö voi toimia myös markkinoilla 20 prosentin ulosmyyntiosuudella mutta Suomessa
olisi jotenkin niin kummallisia julkisia liikelaitoksia tai osakeyhtiöitä, että ne aiheuttaisi-
vat markkinahäiriköintiä paljon enemmän kuin muissa Euroopan maissa. On hyvä myös
todeta, mitä Suomessa nämä sidosyksiköt ovat tehneet, että kun he ovat myös pystyneet
ulosmyynnillään helpottamaan nimenomaan alueiden pk-yrityksiä ja esim. maataloustuot-
tajia, niin he ovat myös käyttäneet sen ansaitun voiton hintojen alentamiseen, joka on sit-
ten hyödyttänyt niin kuntalaisia sillä alueella kuin myös muita toimijoita, ja on sääli, että
nyt tämän lakiesityksen osalta ollaan vaikeuttamassa näiden sidosyksiköiden toimintaa.

21.27 Sirpa Paatero sd: Arvoisa herra puhemies! Hankintalaki on laki, joka tuntuu ole-
van tässä eduskunnassa joka hallituskausi, koska muistan, että olen saanut itse olla sitä
muokkaamassa jo muutaman kerran. Joka kerta on myös uusia parannuksia tullut, ja aloi-
tan niistä, joista kilpailutusrajojen nostot erityisesti sosiaali- ja terveydenhuollon palveluis-
sa ovat hyvä uudistus. Siinä olisi vieläkin ollut varaa nostaa se sinne 750 000 euroon asti.
En tiedä, miksi siihen ei nyt menty, vaikka kaikki kuultavat ymmärtääkseni sosiaali- ja ter-
veysvaliokunnassa olivat olleet tämän kannalla, että oltaisiin menty siihen Euroopan uni-
22



Pöytäkirjan asiakohta PTK 127/2016 vp
onin sallimaan rajaan asti. Myöskin ostojen osalta tuli korotuksia, ja siksi hämmästelinkin
hieman, miksi rakennusurakoissa jäätiin siihen 150 000 euroon, mikä on ollut tässä Suo-
men lainsäädännössä jo pidempään. Miksi, kun tiedetään, että rakennusurakat ovat usein
varsin mittavia, ei haluttu sitten nostaa sitä rajaa eteenpäin? En vielä ymmärtänyt näitä,
vaikka kuinka yritin lukea noita lausuntoja.

Se on hyvä myöskin, että innovatiivisuutta lisätään ja joustavuutta sekä hankintojen ja-
kamista, joskin sekin on ollut tälläkin hetkellä mahdollista, että pienemmät yritykset ovat
yhdessä voineet tarjota ja osallistua näin kilpailutukseen. Meillä on noissa lausunnoissa —
sekä hallintovaliokunnan, jossa olen ollut mukana, että myös talousvaliokunnan lausuntoa
kun katsoo — myöskin eriäviä mielipiteitä, ja yksi niistä liittyy laatuun. Olisimme halun-
neet, että missään tapauksessa, etenkään palveluissa, laatu ei olisi ainoa kriteeri, ja nythän
sitä ei ole rajattu pois, vaan se voi yhä edelleen olla. Täällä lukee, että "poikkeustapauksis-
sa". Miksi se pitää aina määritellä erikseen, milloin sitten laatu ei ole siellä mukana tai mil-
loin se on mukana? Sen pitäisi olla siellä aina mukana ja erityisesti, kun mietitään palve-
luita.

Pointti siihen, että meillä näiden täälläkin mainittujen kehitysvammaisten ja ikäihmis-
ten asuinpalveluiden ei pitäisi olla joka toinen vuosi kilpailutuksen piirissä. Ei ole kohtuul-
lista, että ihmisten asunto, koti, sänky ja se hoitaja vaihtuvat muutaman vuoden välein. Se
ei ole mitenkään inhimillistä, ja se pitäisi tästä saada pois hoidettua niin, että sitä kilpailu-
tusta ei tarvitse tehdä.

Hyvin hämmentynyt olin siitä, kun hallintovaliokunta yksimielisesti, kaikki puolueet
yhdessä, teki oman lausuntonsa ja siellä on tämä kohta, harmaan talouden kitkeminen, niin,
että tässä hankintalaissa olisi poissulkemislistaukseen laitettu lisää kriteereitä elikkä rikok-
sia, jotka automaattisesti sulkisivat yritykset pois niin, että kunnan ei erikseen aina tarvitse
määritellä, että okei, jos yritys on tehnyt ympäristörikoksia, jos heillä on vakuutuspetok-
sia, jos heillä on törkeitä petoksia, jos he ovat liiketoimintakiellossa — esimerkkinä nämä,
siellä oli lisää — miksi nämä pitää joka kerta uudelleen aina määritellä. Miksi ne eivät ole
automaattisesti poissulkevia, että jos yritys on liiketoimintakiellossa, niin se ei saa ja se ei
voi osallistua kilpailutukseen? Tämä on harmaan talouden osalta yksi hyvin olennainen li-
säkeino, ja nyt sitä ei haluttu käyttää. Edustaja Turunen, puheenjohtaja talousvaliokunnas-
ta, sanoi, että kunnat sitten voivat, jos ne haluavat, käyttää tämän keinon. Me olisimme
koko hallintovaliokuntana halunneet sen toisin.

Tämä Kilpailu- ja kuluttajaviraston valvonta on varmaan perusteltua, joskin olisin toi-
vonut, että neuvontaan kiinnitettäisiin enemmän huomiota, sillä siihen puoleen olisi tarvet-
ta, varmaan valvontaankin on tarvetta. Muun muassa siellä valvonnassa on yksi ongelmal-
linen kohta: se, että nyt, kun meillä on se määräaika, milloin yritykset voivat haastaa toiset
yritykset, että kilpailutus on toteutettu huonosti tai että heillä olisi ollut parempi mahdolli-
suus, tähän on sitten tullut tämmöinen puolen vuoden aika, jolloin kuka tahansa saa kiistää
tämän hankintapäätöksen. Puoli vuotta on, tiedättekö, aika pitkä aika sille kunnalle tai
muulle julkisyhteisölle tai sille yritykselle odottaa, kiistääkö joku tämän päätöksen. Voi ol-
la, että palvelut on aika pitkälle jo valmisteltu, ja voi olla, että ne joudutaan sitten yhtäkkiä
peruuttamaan, vaikkapa nämä asuinpalvelutkin, jos joku keksii sen puolen vuoden aikana
tämmöisen valituksen ruveta pistämään eteenpäin. Tämmöinen ongelma siellä on.

Nämä pelastuslaitokset ovat yksi ongelma, joka tulee nyt tässä soten yhteydessä niin,
että siellä on riski siihen, että ensihoitoa yhtäkkiä ei olekaan tai ensihoito joudutaan kilpai-
luttamaan markkinoilla eikä sitä saa edes tehdä sidosyksikköön. Jos tämä toteutuu, niin
23



Pöytäkirjan asiakohta PTK 127/2016 vp
meillä tuhoutuu iso osa suomalaista terveydenhuollon palaa, joka on ollut todella tärkeä ja
merkittävä ihmisten turvallisuuden kannalta, että meillä on pelastustoimi, jonka yhteydes-
sä on ensihoito ja siellä ne ensivasteesta vastaavat lääkärit ja hoitajat. Jos tätä ei saa tällä ta-
valla toteuttaa, niin kuin nyt on riski siinä soten yhteydessä, niin me olemme ongelmissa
monilla paikkakunnilla, missä se sairaala ja lääkäri ovat kaukana.

Tämä moneen kertaan mainittu ongelmallinen 5 prosentin tai 500 000 euron raja on kä-
sittämätön, sillä semmoista ei ymmärretä eikä todella tarvita missään muussa maassa kuin
Suomessa — ei missään muussa maassa kuin Suomessa. Se koskee todellakin niin labora-
torioita kuin vanhusten ruokahuoltoa, tukipalvelua, puhtaanapitoa, kunnossapitoa, työter-
veyshuoltoa, jätettä ja monia muita yhtiöitä, kunnallisia ja kuntayhtymien omistamia yhti-
öitä. Nämä eivät ole markkinahäirikköjä, sillä tuottaessaan ja myydessään ne toimivat
kaikki markkinaehtoisilla hinnoilla. Sitä valvovat sekä nämä virastot että markkinatuomio-
istuimet ja toiset yritykset. Että semmoinen väite, mitä edustaja Turunen täällä esitti, että
sitä subventoidaan jotenkin kunnan muilla toiminnoilla, ei ole mahdollinen, se on lailla
kielletty. Se on markkinaehtoista.

Meillä ongelma tulee olemaan siinä, että meille tulee suuria yhtiöitä, jotka alihinnoitte-
levat omat ensimmäisten vuosien palvelunsa tullakseen sisälle niihin kuntiin ja kuntien
palveluihin, ja kun monilla paikkakunnilla on olemassa vain se kunta tai kuntayhtymä ja
ehkä yksi toinen toimija, niin nyt me avaamme yksityisen monopolimahdollisuuden, kun
kuntapuolen toimijat eivät saa enää olla osallisina näissä kilpailutuksissa. Se on minun
mielestäni ihan käsittämätöntä, ja kuten toistin jo äsken, on jo tällä hetkellä tiedossa yli sata
yhtiötä, jotka joutuvat tästä ongelmiin.

Ja vielä kolmas asia edustaja Turusen kommenteissa, mitä en ymmärrä: Miksi meillä hy-
vät yhtiöt, jotka toimivat monialaisesti, vaikkapa kunnostusta ja puhtaanapitoa ja muuta,
nyt pitäisi pilkkoa? Minä en käsitä, mitä ihmeen järkeä siinä on — vain siksi, että saadaan
parempi kilpailutusmahdollisuus joillekin muille yrityksille, niin että se tehokkuus, mikä
on voitu vaikkapa palkanlaskennassa tai missä tahansa muussa näin järjestää — kaikki se
hyöty — häviää, kun pitäisi pilkkoa pienempiin osiin nämä yhtiöt, joissa saattaa olla kui-
tenkin julkisella puolella vain muutama työntekijä. Että nyt me pakkoyhtiöitämme soten li-
säksi myöskin tämän julkisen puolen kaiken muun ja pilkomme sen samalla tavalla yksit-
täisiin toimintoihin. Ei kuulosta hyvältä.

21.36 Jari Myllykoski vas: Arvoisa herra puhemies! Täytyy nyt ensi alkuun sanoa, että ei
tätä hallituksen esitystä kannata ruveta tykillä ampumaan, mutta kyllä semmoisen Lahti-
konepistoolin verran tästäkin löytyy moitteen sijaa.

Ollaan todella ison kokonaisuuden äärellä, kun puhutaan kuitenkin julkisten hankinto-
jen noin 34 miljardin kokonaispotista ja siitä, kuinka sitä voidaan jatkossa tehokkaammin
ja paremmin meidän pk-sektorin yritysten ja sitä kautta myös työllistyvien suomalaisten,
toivottavasti, työntekijöiden eduksi tulkita. Eli on pakko nostaa esille se, että tämä liike-
vaihtoproblematiikka on estänyt tällä hetkellä esimerkiksi paikallisten pk-sektorin raken-
nusyritysten kilpailuasetelman vaikkapa pienen koulun rakentamisessa: on tullut esteelli-
seksi, kun on edellytetty niin isoja, kolminkertaisia, liikevaihdon määriä kuin mitä on se
urakkatarjous. Kyllä siinä kohtaa ollaan suljettu pois paikalliset elinkeinotoimen harjoitta-
jat ja sitä kautta ollaan viety työpaikkoja myös niiltä paikallisilta työntekijöiltä.

Erityisen tärkeäksi nostan kuitenkin työntekijöiden aseman ja sen, että tässä hallituksen
esityksessä ei oteta toimeliaasti kantaa siihen, että me estämme tämänkin lakiesityksen yh-
24



Pöytäkirjan asiakohta PTK 127/2016 vp
teydessä sen, että meillä ei harmaata taloutta harjoiteta tässä maassa. Ja siihen olisi kyllä
toivonut tältä hallitukselta huomattavasti ponnekkaampaa otetta. Voi sanoa, että sosialide-
mokraattien ja vasemmistoliiton vastalauseessa on tämä asia onneksi nostettu esille, ja toi-
votaan, että tässä salikeskustelussa sille tulee tarpeeksi painoarvoa, niin että voitaisiin saa-
da vaikka joku tätäkin koskeva lausuma vielä sitten loppuvaiheessa mukaan.

On käsittämätöntä, että nämä poissulkemisperusteet, joita edustaja Paatero hyvin tuossa
edellä kuvasi, eivät ole siellä mukana. Miksi väärintekijän poissulkemista ei pidetä auto-
maattisesti mukana? Minun mielestäni oli hyvä se puheenvuoro, jossa tuotiin esille se, että
olisi ollut hyvä — oliko edustaja Essayah tai edustaja Hassi, jompikumpi, korjatkaa — juu-
ri nimenomaan se, että tämä veroseuraamus olisi tehty avoimeksi eli näitten yhtiöitten
maksamat verot tulisivat esille. Se on itseltäni jäänyt tässä huomaamatta, ja oli todella kiva
ottaa se tähän omaan puheenvuoroon esille, että näin todellakin pitäisi olla. Silloin meillä
voisi kuitenkin moraalikeskustelua säilyä siitä, ja yhdessä harmaan talouden torjunnan
kanssa tämä olisi ollut erityisen hyvä työväline, että näin voitaisiin jatkossa menetellä.

Ollaan paljon puhuttu tämän innovatiivisuusaspektista, ja se on hyvä. Mutta kuultavana
olleet asiantuntijat, jotka kävivät maa- ja metsätalousvaliokunnassa, eivät monenkaan ky-
symyksen jälkeen pystyneet sanomaan ja vakuuttamaan, että kun tätä innovatiivisuutta ko-
rostetaan, niin se tarkoittaa itse asiassa sitä, että se voi luoda referenssiä suomalaisille yri-
tyksille. Näin varmasti tulee pääosin käymään, mutta itse itselleni annoin ymmärtää, että
tämä innovatiivisuus täytyy kilpailuttaa.

Jos me haluamme jotakin sellaista, mitä ei ole vielä olemassa — vaikkapa jossain kun-
nallisessa kaukolämpöyhtiössä halutaan suitsia päästöjä ja halutaan ostaa ja tilata jotakin
— niin se tarvitsee kilpailuttaa. Ja se on todella huono, että meillä ei voi olla semmoista jär-
jestelmää innovatiivisuuden osalta, että voisimme mahdollistaa sen, että jos valtio antaa in-
novaatiotukea, niin silloin ei tarvitsisi tätä hankintaa kilpailuttaa, koska sehän on alkuvai-
heessa: silloin ei vielä tiedetä, mitä on tulossa. Siihen projektiin ja hankintaan valtio antaa
tavallaan vaikkapa sen 30 prosenttia innovaatiotukea ajatelluista kustannuksista. Tämän
mahdollisuuden jääminen niin, että se kaikki on kuitenkin kilpailutettava, jättää minulle
sen pelon, että joudumme tekemään useamminkin Ruotsin-matkoja katsomaan sitä, kuin-
ka lämpölaitoksiin, jotka on tehty suomalaisella osaamisella, niitä referenssejä löytyykin
sitten Ruotsista, mutta vielä murheellisempaa on, että se ei olekaan suomalainen toimija,
joka sen on tehnyt.

On ollut hyvä huomata, että keskustapuolue on kuitenkin pyrkinyt hallituksessa kovasti
olemaan kansan asialla ja pyrkinyt omalla osallaan vaikuttamaan siihen, että nämä alueel-
liset haja-asutusalueella olevat sidosyhtiöt tavallaan tässä jätehuollossa ja kaikessa muus-
sakin olisivat edelleen mukana, sillä pelkään kyllä todella, ja minä sanoisin, että tämä on
vielä realistista.

Arvoisa puhemies! On nimittäin niin, että jos meille tulee toimija, joka vaikkapa pesee
niitä Hoskosen paljon mainostamia toistemme paitoja kunnallisena toimijana, ja tälle luo-
daan vain 5 prosentin mahdollisuus tuottaa niitä palveluja, niin tulee joku ulkopuolinen
taho, joka tarjoaa halvemmalla, ja sitten joku kolmas. Eli tässä vaiheessa tietysti on se iso
toimija, ja sitten tulee joku toimija, joka on tavallaan tilattu siihen kilpailutilanteeseen ja
tarjoaa vähän kalliimmalla, jotta tämä iso, jopa koko Suomen käsittävä yritys saa sen
omakseen ja sitä kautta voi ruveta hintoja nostamaan, ja tässä kohtaa tämä hankintalain 5
prosenttia on kyllä suoraan sanoen kuntalaisia ja suomalaisia nilkkaan ampuva.
25



Pöytäkirjan asiakohta PTK 127/2016 vp
Mutta lopuksi, arvoisa puhemies, täytyy sanoa, että tämä on mahdollisuus kotimaiselle
ruualle mutta erityisesti lähiruualle. Nytkin meillä on mahdollisuus tämänkin hankintalain
voimassa ollessa, kun osaamista olisi, käyttää sitä enemmän hyödyksemme, mutta nyt lain
sisällä on kuitenkin tätä ohjausta ja ohjaavuutta tähän, kuinka hankintalakia voidaan käyt-
tää. Se on yksi tämän esityksen pluspuolia ja erittäin vahvoja, niin että hankintaosaamista
viedään kuntiin, jotta meillä kotimainen lähiruoka ja kotimainen ruoka voivat olla parem-
min siellä kilpailutettavana. Minun mielestäni on tärkeätä, että kilpailutustilanteessa voi-
daan edellyttää, että pitää olla meillä olevien kriteerien mukaista, niin että sillä possulla on
se saparo taikka broilerilla on se nokka. Eli jos meillä itsellä on lainsäädäntö, mitä me ha-
luamme noudattaa, niin kyllä meidän tässä tilanteessa ruokahankinnoissa pitää pystyä jul-
kisella puolella määrittelemään, että näiden kriteerien pitää olla kestäviä. Minä ainakin jat-
kossa haluan tietää, mitä lapseni syö koulussa, mitä meidän vanhukset saavat palvelukes-
kuksissa. Sen pitää olla kotimaista, mielellään lähiruokaa.

21.45 Lauri Ihalainen sd: Arvoisa puhemies! Täytyy olla todella sitkeitä hankintalain ys-
täviä, jotka jaksavat täällä vielä tähän aikaan istua, mutta olen iloinen siitä, että näin on.

Tämähän pohjautuu tietysti siihen EU-direktiiviin, josta täällä on paljon mainittu, ja se
direktiivi oli varsin hyvä selkänoja myös kansallisen lainsäädännön uudistamiselle. Tämä
kaari on ollut aika pitkä tämän valmistelun suhteen. Minullakin on ollut tilaisuus nyt
useamman vuoden aikana tätä seurata ja viime hallituskaudella tästä aiheesta vastaavana
ministerinä jopa ottaa vastaan se mietintö, jonka pohjalta tätä lainsäädäntöä ollaan nyt tääl-
lä valmistelemassa. Ja todella, tässä on merkittävistä asioista kysymys. Väittäisin, että
eduskunnan tämän syksyn yksi tärkeimpiä lakihankkeita on nyt käsitteillä, koska sen mer-
kitys taloudellisesti on niin suuri, 34 miljardin hankinnoista on kysymys. Jos ne osataan
tehdä fiksusti, ne hankinnat ovat myöskin kuntalaisten ja kuntien verovarojen hyvää käyt-
töä ja palvelevat monella tavalla. On niin, että tässä hankintalaissa on paljon hyviä asioita:
hankinnan jakaminen, joustavat järjestelmät, neuvottelumenettelyn selkeyttäminen ja yk-
sinkertaistaminen, jopa tämä innovatiivisuuden tuominen — joskin siinä me olisimme toi-
voneet vieläkin rohkeampaa etunojaa näitten innovatiivisten hankintojen kirjaamiseen,
joka olisi tuonut tämmöistä uutta, luovaa.

Edustaja Sarkkinen kuvasi hyvin sitä vastalausetta, jonka me olemme talousvaliokun-
nassa joutuneet jättämään — valitettavasti jättämään — enkä kaikkea lähde tässä tieten-
kään toistamaan tältä osin. Niin kuin tässä on käynyt ilmi niin Pirttilahden kuin Hoskosen-
kin puheenvuoroista, sydän taitaa sykkiä niille ajatuksille, joita me edustamme hankinta-
lain eräissä kohdissa, jotka liittyvät ulosmyyntiin, mutta ratkaisut nyt kuitenkin menivät
valitettavasti toisella tavalla.

Ensimmäinen asia, johon kiinnitän huomiota, on hinta—laatu-suhde. Tästä on puhuttu
paljon, ja pelkän hinnan perusteella ei pitäisi tehdä ratkaisuja vaan kokonaisarvio ja laatu
edellä. Varsinkin palveluissa, jotka eivät ole materiaalisia tai ovat tavarapalveluja, hinnan
pitäisi olla toissijainen. Tästä periaatteesta olemme täällä paljon puhuneet, ja se on tässä
meidän vastalauseessa voimakkaasti, kuten elinkaarihankintojen merkittävyyttä on haluttu
korostaa, niin että se ei ole vain mahdollista vaan siinä olisi tukevammat kirjaukset sen
suhteen.

Sitten kysymys siitä, millä sosiaalisilla ja ekologisilla pelisäännöillä hankintoja teh-
dään. Haluan korostaa sitä, että viime hallituskaudella sovittiin, että keskushallintoviran-
omaisten hankintasopimuksiin ja rakennusalan hankintasopimuksiin täytyy ottaa ehto työ-
26



Pöytäkirjan asiakohta PTK 127/2016 vp
suhteiden minimiehdoista. Nyt tässä esityksessä ei ole lähdetty tätä laajentamaan muille
aloille, mistä siinä valmistelussa puhuttiin, että kun hankintalaki uudistetaan, niin palataan
sitten näihin muihin ehtoihin, ja meidän mielestämme tämän minimiehtojen noudattami-
sen velvoitteen pitäisi koskea kaikkia hankintayksiköitä. Se liittyy myös harmaan talouden
torjuntaan. Tässä on iso puute tässä esityksessä.

Pakollisesta poissulkemisesta hankinnoissa on täällä puhuttu aika paljon, enkä halua sii-
tä puhua sen enempää nyt tässä yhteydessä, mutta se on erittäin tärkeä asia. On mielestäni
käsittämätöntä, että kun me teimme tähän omaan esitykseemme luettelon niistä harmaan
talouden kannalta tärkeistä laeista, joiden pitäisi olla itsestäänselvänä poissulkemisperus-
teena, niitä ei voitu tänne ottaa. Tämä on kyllä tosi huono juttu, alkaen myös liiketoimin-
takiellosta.

No, eniten täällä on puhuttu tästä ulosmyynnistä ja siihen liittyvistä pulmista ja... Miten
minä nyt sanoisin? Tällä hallituksella alkaa olla vähän semmoinen tavaramerkki, että tämä
on tämmöinen yhtiöittämishallitus. (Jari Myllykoski: Kyllä!) Sotet yhtiöitetään, hankinta-
laki tulee yhtiöittämiseen, työvoimapalvelut yhtiöitetään — vastaus kaikkiin yhteiskunnal-
lisiin rakenneuudistuksiin on yhtiöittäminen. Kun me olemme aina vähän kritisoineet sitä,
että EU säätää määräyksiä ja ahdistaa meitä ja niitä pitää noudattaa, niin nyt kun EU sallii
20 prosentin rajan, ei ole mitään euromääräistä rajaa, niin me itse teemme paljon ahtaam-
mat rajat näille säädöksille, 5 prosenttia, ja vielä pöhkömpi esitys on tämä 500 000 euroa,
joka tekee todella suuria vaikeuksia käytännössä toteuttaa näitä asioita. Ja sitten me yritäm-
me hallituksen esityksen mukaan ratkoa näitä eräitä kohtia tämmöisellä erillislainsäädän-
nöllä jätehuollon osalta ja monien muiden osalta, ja ei se nyt oikein tähän norminpurkutal-
kooseenkaan sovellu. Ja muutenkaan näin ei pitäisi tehdä. Kuntien muodostamat jätehuol-
toyhtiöt itse asiassa ovat ennen kaikkea pienten yritysten työllistäjiä ja kumppaneita, myös
omassa palvelutarjonnassaan. Tässä mielessä tämä argumentaatio, josta täällä on nyt pu-
huttu, on kyllä käsittämätöntä, että tähän ei lähdetty ottamaan sitä 20 prosentin rajaa, kos-
ka tämä ei koske pelkästään jäteyhtiöitä, niin kuin on puhuttu, vaan tämä koskee laborato-
riopalveluita, työterveyshuoltoa, monia muita asioita. Jos tämä poliittinen liike on seuraa-
vassa hallituksessa, niin kyllä näihin rajoihin pitää palata uudestaan.

Sitten sote ja muut erityispalvelut. Uudistustahan on siis se, että nykytilaan nähden tämä
400 000 euron kansallinen kynnysarvo on parempi kuin nykyinen, mutta mekin olemme
sitä mieltä, että tämä 750 000 euroa olisi perusteltu, ja sitä kaikki sosiaali- ja terveysalan
julkisen sektorin tahot ovat edustaneet. Tämä on ehkä semmoinen asia, johon olisi voinut
ja pitänyt palata.

Yhdyn niihin näkemyksiin, jotka liittyvät vammaisten ja vanhusten palveluihin, siihen,
että niiden sopimusten, joita tehdään, pitää olla pidempikestoisia näiden ihmisten elämän-
turvan näkökulmasta katsottuna.

Tämäntyyppisiä arvioita meilläkin on, ja siltä pohjalta tietysti jouduimme jättämään täl-
laisen oman esityksen, joka poikkeaa nyt hallituksen esityksestä. Vaikka tässä on pääosin
hyviä asioita, niin nämä ovat meidän mielestämme epäkohtia, joihin täytyy palata.

21.53 Krista Mikkonen vihr: Arvoisa puhemies! Niin kuin tässä on monta kertaa jo to-
dettu, kyllähän tämä hallituksen esitys hankintalaiksi on pääosin hyvä ja tervetullut muu-
tos julkisten hankintojen sääntelyyn. Tämän muutoksen tavoitteena on tehostaa julkisten
varojen käyttöä, yksinkertaistaa hankintamenettelyjä, selkeyttää lain keskeisiä käsitteitä,
parantaa pienten ja keskisuurten yritysten osallistumismahdollisuuksia tarjouskilpailuissa,
27



Pöytäkirjan asiakohta PTK 127/2016 vp
parantaa mahdollisuuksia huomioida ympäristö- ja sosiaalisia näkökohtia sekä turvata kai-
kille tarjoajille tasapuolinen ja syrjimätön kohtelu julkisissa hankinnoissa — kaikki erit-
täin hyviä tavoitteita sinänsä, ja pääosin nämä lain tavoitteet toteutuvat esityksessä ihan hy-
vin. Hankintamenettelyn yksinkertaistaminen sekä esimerkiksi innovatiivisten hankinto-
jen helpottaminen tuovat semmoista kaivattua joustavuutta hankintayksiköiden toimin-
taan, ja pienten ja keskisuurten yritysten osallistumismahdollisuuksia parannetaan helpot-
tamalla hankintojen pilkkomista pienemmiksi kokonaisuuksiksi.

Hallituksen esitys vie hankintalainsäädäntöä oikeaan suuntaan, mutta joiltakin osin se
on kyllä riittämätön. Erityisesti olisimme toivoneet, että ympäristö- sekä sosiaaliseen ja
yritysten yhteiskuntavastuuseen liittyvien kriteerien käyttöä tässä olisi otettu tiukemmin ja
velvoittavammin, aivan kuten EU:n hankintadirektiivi sen mahdollistaa. Toisaalta myös
täällä on paljon jo tänään puhuttu siitä, että tässä esityksessä on asetettu tarpeettoman tiu-
kat rajat näiden sidosyksiköiden ulosmyynnille.

Me vihreät olemme jättäneet tästä oman vastalauseemme ja näissä olemme nostaneet
esiin näitä muutamia ongelmakohtia, joita tähän esitykseen on jäänyt. Todellakin yksi on
tämä sidosyksikkösääntely ja tämä 20 prosentin raja. Meidän mielestämme siis sen rajan
olisi pitänyt olla siinä 20 prosentissa, minkä EU:n hankintadirektiivi sallii, ja ilman mitään
euromääräistä rajaa. On kummallista, että me täällä Suomessa, harvaan asutussa maassa,
katsomme, että meillä olisi kaikkialla ympäri Suomen niin hyvä tilanne, että aidosti mark-
kinaehtoista kilpailua syntyisi — näinhän ei ole. Suurissa kaupungeissa, tiheästi asutulla
alueella näin varmasti on, mutta meillä on paljon alueita, missä aitoa kilpailua ei synny, ja
siksi näillä kuntien omistamilla yhtiöillä on erityisen tärkeä rooli.

Liian alhainen ulosmyyntioikeus aiheuttaa vaikeuksia erityisesti terveydenhuollossa,
kun tiedetään, että terveydenhuollon tarvitsemia tukipalveluja on keskitetty esimerkiksi
alueellisiin liikelaitoksiin ja näin on pystytty turvaamaan laboratoriotoimintaa tai kuvanta-
mistutkimuksia haja-asutusalueella ja saavutettu merkittäviä kustannussäästöjä. Nyt jos
tämä ei jatkossa enää ole mahdollista, niin se vaikeuttaa kyllä erityisesti myös niitä alueen
pieniä ja keskisuuria yrityksiä, jotka ovat käyttäneet näitä tukipalveluita.

No, sitten yksi huoli, minkä me olemme nostaneet esiin, on hankintoja koskeva neuvon-
ta, ohjaus ja seuranta. Me tiedämme, että vastuullisten hankintojen edistämisessä ongelma
ei ole niinkään se, etteikö lainsäädäntö jo nyt olisi mahdollistanut muunkin kuin hinnan
käyttämistä kriteerinä, vaan iso ongelma on ollut se, että hankintayksiköillä ei ole ollut riit-
tävää osaamista. Siksi me olemme ehdottaneet, että tähän lakiin sisällytettäisiin neuvonta-
velvoite, joka varmistaisi, että laadukasta neuvontaa järjestetään joka puolella Suomea ja
että neuvonnassa korostetaan sosiaalisten, ympäristö- ja hallinnollisten kriteerien asettami-
sen mahdollisuutta.

Vihreät esittääkin erillisen neuvontapykälän ottamista lakiin, joka velvoittaisi valtion vi-
ranomaisia huolehtimaan siitä, että riittävästi neuvontaa erityisesti muiden kuin hinnan
käyttämisestä kriteerinä on saatavilla, ja sitä, että hallitus ryhtyy toimiin neuvonta-, ohja-
us- ja seurantayksikön perustamiseksi. Me tiedämme kaikki, miten merkittävä rooli julki-
silla hankinnoilla Suomessa on. Niitä tehdään vuosittain noin 30 miljardin euron arvosta,
mikä on noin viidennes bruttokansantuotteesta, ja siksi julkisella sektorilla on merkittävä
rooli ostajana ympäristönsuojelun, sosiaalisen vastuullisuuden ja yritysten yhteiskuntavas-
tuun edistämisessä.

Näistä erilaisista muista kriteereistä puhutaan paljon, esimerkiksi sosiaalisesta vastuul-
lisuudesta julkisissa hankinnoissa puhutaan paljon, mutta tekoja kuitenkin on käytännössä
28



Pöytäkirjan asiakohta PTK 127/2016 vp
melko vähän. Siksi olisi tärkeää, että lainsäädännön tasolla selkeästi lähetettäisiin viesti sii-
tä, että pelkkä halvin hinta on toissijainen valintaperuste hankinnan kokonaisuuteen näh-
den ja että muilla kriteereillä, kuten laadulla, elinkaarikustannuksilla ja vastuullisuudella,
on suurempi painoarvo. Koska tällaisten yhteiskuntavastuukriteereiden käytön edistämi-
nen vapaaehtoisuuden pohjalta ei ole tuottanut tulosta, niin olisi ihan suoraan laissa mää-
riteltävä se, että hankintaviranomaiset eivät saa käyttää hintaa tai kustannuksia hankinta-
sopimuksen ainoana tekoperusteena.

No, sitten tämä yritysten yhteiskuntavastuu ja verovastuullisuus. Tässä hallituksen esi-
tyksessä ei ole huomioitu yritysvastuuta ja yritysten veronmaksuun liittyviä kriteereitä, ja
niinpä me esitämme, että nämä otettaisiin siihen mukaan. Yritysten verojalanjäljen huomi-
oiminen olisi yksi hyvä keino, ja esitämmekin, että tähän lakiin lisätään säännös siitä, että
kilpailutuksen voittaneen yrityksen on julkistettava verotietonsa maakohtaisesti kilpailu-
tuksen aiheena olleen hankinnan toteuttamisen ajalta. Tämä lisäisi läpinäkyvyyttä ja var-
mistaisi sen, että emme ole tilanteessa, jossa hankinnoista valtaosa menee monikansallisil-
le yhtiöille, jotka sitten aggressiivisen verosuunnittelun keinoin siirtävät hankinnan koh-
teena olevasta liiketoiminnastaan saamansa voitot pois Suomen verotuksen piiristä.

Sitten nämä vammaisten henkilöiden elämänmittaiset palvelut. Aivan kuten täällä on jo
moneen kertaan nämä otettu esille ja todettu se mahdollisuus, että nämä olisi voitu jättää tä-
män kilpailutuksen ulkopuolelle, me kannatamme myös sitä. Luulemme, että se pelkkä
ponsi ei siellä riitä, vaikka sinänsä on hyvä, että tämä ponsi on siinä mietinnössä mukana,
mutta olisi ollut selkeämpää, että ne olisi rajattu ihan kokonaan pois tästä hankintalain ul-
kopuolelle, koska se on aivan mahdollista. Silloin estämme sen, että tämmöisiä elämänmit-
taisia palveluja tarvitsevat joutuvat tietyn vuosimäärän jälkeen aina siirtymään paikasta
toiseen, uuteen kotiin ja uusien hoitajien hoidettaviksi. Se ei ole ihmisarvoista.

22.01 Petri Honkonen kesk: Arvoisa herra puhemies! Tosiaankin tämä hankintalakipro-
sessi on päätymässä lopputulokseen, ja tästä lopputuloksesta totean sen, että se on pääosin
kiitettävä. Tässä on monia hyviä puolia, jotka kehittävät meidän julkisen sektorin hankin-
toja hyvään suuntaan. Erityisen hyvä on tämä hankintojen jakamisen ja osittamisen mah-
dollisuus. Itse olen huomannut paljon eri kunnissa kuntapäättäjien kanssa keskustellessa-
ni, että olisi halua pieniä näitä hankintoja ja suosia näin paikallisia pieniä yrityksiä erityi-
sesti elintarvikehankintojen osalta. Uskon, että tällä on positiivisia vaikutuksia. Samaten
nämä innovatiiviset hankinnat ovat hyvä avaus.

Itse olen osallistunut tämän asian käsittelyyn ympäristövaliokunnassa, jossa annoimme
lausunnon talousvaliokunnalle tämän asian käsittelyyn. Siellä tietenkin kiinnitimme huo-
miota erityisesti tähän jätehuoltoon ja tähän jätehuollon sidosyksikkösääntelyyn. Toivoim-
me siinä lausunnossa, että talousvaliokunta ottaisi huomioon tämän ulosmyynnin rajan, ja
on siihen peilaten erittäin hyvä, että tähän on nyt nämä siirtymäsäännökset saatu, mikä an-
taa alalle tietyllä tapaa aikaa tähän sopeutua. Myöskin olen siitä erittäin iloinen, että se on
tänne lausuman muotoon sitten muotoiltu. Toivomme siinä, että erillislainsäädännöllä oli-
si mahdollista sitten jätelain tarkastelun yhteydessä tätä katsoa, ja uskon, että tähän siinä
yhteydessä sitten joudutaan palaamaan.

22.03 Timo Heinonen kok: Arvoisa herra puhemies! Hyvät edustajakollegat, myös oppo-
sition edustajat! (Oppositiosta: Ohhoh, kiitos!) Julkisten hallintojen tulee olla avoimia ja
läpinäkyviä. Niiden tulee myös mahdollistaa paikallisten toimijoiden huomioiminen entis-
29



Pöytäkirjan asiakohta PTK 127/2016 vp
tä paremmin. Niin kuin edustaja Ihalainen edellä toi esille, tässä on kyse erittäin merkittä-
västä rahamäärästä, joka tässä liikkuu, ja silloin se on meidän kaikkien etu, että nämä toi-
mivat avoimesti ja läpinäkyvästi.

Kilpailutusosaaminen on aika usein se, mistä keskusteluja käydään ja mihin usein on-
gelmatkin kilpistyvät, toisaalta sitten ne kilpailutuksessa käytettävät kriteerit. Aika usein
olen itse tässä vuosien aikana törmännyt siihen, että on lopulta todettu, että "olisihan se ol-
lut jo mahdollista, mutta". Ja toisaalta hinta on ollut niin kovin helppo kilpailuttamisen tie,
eli on menty niin sanotusti sen helpoimman tien kautta. Tai sitten sellaisia kilpailutuksia
olen nähnyt, että kun kuntapäättäjät ovat vaatineet, että laatukriteerien pitää mukana olla,
niin laatukriteerit on tehty sellaisiksi, että kaikki ovat ne käytännössä ruksittaneet ja täyt-
täneet, ja sen jälkeen todellinen kilpailu on käytykin enää hinnalla. Tällaisiakin esimerk-
kejä valitettavasti löytyy. Eli tätä hankintaosaamista pitää ehdottomasti parantaa kaikkial-
la, ja sitä myös tässä lainsäädännössä tuodaan mukaan.

Tämä hankintalain uudistaminen jatkaa siis normien purkua, sääntelyn yksinkertaista-
mista, ja tällä pyritään myös kilpailuhäiriöiden vähentämiseen, hankintojen keskittymi-
seen puututaan ja myös hankittavana olevia kokonaisuuksia pienennetään, niin kuin tässä
aiemmissakin puheenvuoroissa, niin hallituksen kuin oppositionkin puheenvuoroissa, on
esille tuotu.

Tämä uudistus osaltaan jatkaa mielestäni myös hyviä toimia yritysten ja sitä kautta myös
työllisyyden vahvistamiseksi. Aiempia päätöksiähän ovat olleet yrittäjävähennys, maksu-
perusteinen arvonlisävero, vanhemmuuden kustannusten tasaaminen ja nyt myös hankin-
talain uudistaminen. Sekin tulee omalta osaltaan tukemaan pienten ja keskisuurten yritys-
ten kasvua ja mahdollisuuksia kasvuun ja niiden elinvoimaa myös siellä palveluiden lähel-
lä. Tämän lain myötä pienemmätkin yritykset pääsevät mukaan kilpailutuksiin, eli laajuus
ja suuret kilpailukokonaisuudet eivät enää blokkaa niitä niin usein ulos kuin tähän asti on
tapahtunut.

Yrittäjyyden ja sitä kautta uusien työpaikkojen synnyn takia tärkeä uudistus on kansal-
listen hankintojen sääntelyn merkittävä keventäminen. Uutena tulee myös lisää neuvontaa
näille tarjoaville yrityksille. Lisäksi laki kannustaa myös tietynlaiseen markkinavuoropu-
heluun näiden hankintojen tekijöiden välillä, niin myyjien kuin ostajienkin välillä. Tämä
varmasti tulee osaltaan parantamaan myös hankintaosaamista.

Uudistuksessa myös kilpailutusten kynnysarvot nousevat. Tavara- ja palveluhankinto-
jen kilpailutuksen raja nousee 60 000:een nykyisestä 30 000 eurosta. Tämä on myös hyvä
uudistus paikallisten yritysten tulevaisuudelle. Eli pitää olla keinoja myös tehdä niitä han-
kintoja sieltä läheltä, ja tämä on varsin perusteltua siihen.

Jäteasiassa, mistä tässäkin on käyty keskustelua, meillä olisi mielestäni paljonkin tehtä-
vää. Meillä on ollut kummallinen jätteiden sosialisointi tässä maassa käynnissä. Meillä on
ajettu hyviä, toimivia jätejärjestelmiä alas, haluttu viedä suurempiin yksiköihin, ja sitä
kautta paikalliset palvelut ja paikalliset toimijat on ajettu erittäin ahtaalle ja myös palvelut
ovat heikentyneet. Itse asiassa tämäntyyppinen malli, joka meillä on käytössä, ei kyllä ole
ohjannut myöskään jätteiden määrän vähentämiseen. Olen itse käyttänyt joskus esimerk-
kinä sitä, miten kerrostalossa, kun taloon hankitaan huoneistokohtaiset vesimittarit, veden-
kulutus laskee noin 30 prosenttia, kun joutuu siis itse vastaamaan siitä, mitä kuluttaa. Ja nyt
jätehuollossa Suomessa on menty täysin toiseen suuntaan eli yhteisvastuullisuuteen. Ih-
mettelen, että sitä täällä salissa on myös tuettu tämänkin illan keskustelussa. Paljon järke-
30



Pöytäkirjan asiakohta PTK 127/2016 vp
vämpää olisi se, että jokainen maksaisi itse aiheuttamansa jätteet, ja se kannustaisi jättei-
den vähentämiseen aiempaa paremmin. Eli jätepuolella meillä kyllä tehtävää riittää.

Sidosyksikköhankintoihin tulevat tiukat edellytykset ovat täällä myös tulleet esille, ja
tämä jäteyhtiökysymys on sellainen, että itsekin pidän sitä valitettavana enkä ymmärrä,
millä tavalla se tulee tilannetta parantamaan.

Kilpailu- ja kuluttajavirasto saa myös tämän lainsäädännön myötä uudeksi tehtäväkseen
valvoa julkisten hankintojen laillisuutta. Tämä on myös hyvä uudistus. Tällä hetkellähän
meillä usein on tilanne ollut se, että käytännössä toiset yrittäjät, toiset kilpailutukseen osal-
listuneet, ovat joutuneet tätä valvontaa tekemään. Se on johtanut erilaisiin valituksiin eri
instansseihin ja myös riitatilanteisiin. On paljon selkeämpää, että siinä on joku toinen taho,
joka tätä valvontaa tekee. Eli tämä Kilpailu- ja kuluttajaviraston mukaantulo tähän hankin-
tojen laillisuusvalvontaan on erittäin myönteinen asia.

22.10 Jari Leppä kesk: Herra puhemies! Hankintalain uudistus tällaisena on nähtävä erit-
täin vahvasti myös puitelakina. Tämä jättää erityisesti tarpeita erillislainsäädännöllä tar-
kentaa tämän lain pykäliä ja henkeä siltä osin, että ei pääse muodostumaan mihinkään päin
monopoleja tai siihen verrattavia määrääviä markkina-asemia, jotka väistämättä johtavat
asiakasmaksujen korottamiseen. Tämä vaara on kaikkialla markkinoilla. Tässä mielessä
erillislainsäädäntöä täytyy tarkastella hyvinkin voimakkaasti.

Tämä vaara on aivan erityisesti niillä alueilla, joilla markkinat ovat ohuet, ja nehän ovat
useimmiten ohuet haja-asutusalueella. Siksi on oleellisen tärkeää, että talousvaliokunta on
mietintönsä ponsiin kirjannut tämänkaltaiset asiat, näiden seuraamisen, ja painottanut sitä,
mikä merkitys erillislainsäädännöllä tällä kohtaa on, jotta näitä äsken mainitsemiani asioi-
ta ei pääse muodostumaan. Hankintalaissa on monia hyviä kohtia, se on ihan selvä, mutta
tältä osin tämä on tarkan työn paikka jatkovalmistelussa.

Puutun myöskin tuohon valvonta-asiaan, jossa kilpailu- ja kuluttajaviranomaiselle anne-
taan jälleen uusi tehtävä. Kilpailu- ja kuluttajaviraston tehtäväthän kaiken kaikkiaan ovat
erittäinkin ristiriitaiset. Sen pitää yhtä aikaa huolehtia kilpailusta, terveestä kilpailusta, ja
kuluttajan edusta. Ne menevät väkisinkin ristikkäin. Tässäkin mielessä meidän on syytä
myöskin harkita, onko tämä nykyinen työnjako hyvä vai olisiko mahdollisesti joitain mui-
ta ratkaisuja, jotka tähän tilanteeseen ja tähän markkinatilanteeseen sopisivat paremmin
kuin nykyisenkaltainen valvontajärjestelmä.

22.12 Ilkka Kantola sd: Arvoisa puhemies! Täällä on laajalti kehuttu myös tätä hallituk-
sen esitystä uudeksi hankintalaiksi, ja toden totta päästään eteenpäin. Tällä uudella lainsää-
dännöllä on monia etuja, mutta myös puutteita, niin kuin täällä on tullut puheenvuoroissa
esiin. Ehkä tämä on niin suuri kokonaisuus ja niin pitkä historia myös tällä uudistuksella,
että pitää olla useampi vaalikausi, ennen kuin se saadaan täydelliseen malliin. Nyt se jää
joiltakin osin keskeneräiseksi.

Minusta on tärkeätä se, mitä edustaja Ihalainen sanoi, että tähän voidaan palata seuraa-
villa vaalikausilla. Tämähän on poliittinen päätös, että rajataan tämä ulosmyyntioikeus 5
prosenttiin eikä siihen 20:een, jonka EU-direktiivi sallisi. Minkälainen kompromissi tämä
on, valiokunnassa tiedetään paremmin, minkälaisen keskustelun jälkeen tämä päätös 5 pro-
sentista syntyi, mutta se on poliittinen linjaus, ja se voidaan muuttaa silloin, jos eduskun-
nassa on toisenlainen poliittinen kokoonpano. Tähän voidaan palata, niin kuin edustaja
Ihalainen sanoi.
31



Pöytäkirjan asiakohta PTK 127/2016 vp
Sinänsä ei ole erityistä se, että Suomessa tulkitaan direktiivejä kovin tiukasti. Jo nykyi-
sen direktiivin aikana Suomessa on tulkittu kilpailutusmääräyksiä tiukemmin kuin olisi ol-
lut välttämätöntä.

Arvoisa puhemies! Kiinnitän huomiota siihen nelosponteen, joka valiokunnan mietin-
nössä on, joka on ihan positiivinen ja jossa korostetaan vanhusten asumispalvelujen järjes-
tämistä inhimillisellä ja asiakaslähtöisellä tavalla. Tämä on ponnessa ihan hyvin kirjattu,
mutta asia on myös pykälätasolla vastalauseessa numero 1 esimerkiksi tässä 101 §:ssä,
Suorahankinta erityistilanteissa. Meidän vastalauseessamme käy ilmi, että tällainen suora-
hankinta ei vain ainoastaan hyvin poikkeuksellisissa tilanteissa vaan vähän lievemminkin
indikaatioin voisi tulla kysymykseen silloin, kun on kysymys tällaisesta vanhusten, vam-
maisten oikeuksien turvaamisesta. Tärkeä perustuslakinäkökohta myös tässä kohdassa.

Yleiskeskustelu päättyi ja asian käsittely keskeytettiin.
32


