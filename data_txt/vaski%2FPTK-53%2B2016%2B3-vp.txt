















































DEM31D4.tmpSave.xml


Pöytäkirjan asiakohta PTK 53/2016 vp
Pöytäkirjan asiakohta 

PTK 53/2016 vp

Täysistunto

Tiistai 17.5.2016 klo 13.58—16.38

3. Pääministerin ilmoitus valtion omistajaohjauspolitiikasta
Pääministerin ilmoitus PI 2/2016 vp

Keskustelu

Ensimmäinen varapuhemies Mauri Pekkarinen: Päiväjärjestyksen 3. asiana on päämi-
nisterin ilmoitus valtion omistajaohjauspolitiikasta. Pääministerin esittelypuheenvuoron
jälkeen käydään yksi ryhmäpuheenvuorokierros enintään 5 minuutin puheenvuoroin. Tä-
män jälkeen myönnän eduskunnan työjärjestyksen 24 §:n mukaisesti harkintani mukaan
enintään 2 minuutin mittaisia vastauspuheenvuoroja, jotka varataan V-painikkeella. Kes-
kusteluun varataan aikaa noin 2,5 tuntia.

Keskustelu

14.01 Pääministeri Juha Sipilä (esittelypuheenvuoro):  Arvoisa herra puhemies! Halli-
tusohjelman vision saavuttaminen velvoittaa meitä tekemään valtion omistamisesta yhteis-
kunnan aktiivisen uudistamisen välineen. Vision toteuttaminen edellyttää, että me tehos-
tamme valtion omistajaohjauksen keinoin pääomien käyttämistä paitsi nykyisen omistuk-
sen aktivoimiseksi myös uuden taloudellisen aktiviteetin synnyttämiseksi Suomeen. Tätä
hallitus on nyt tekemässä.

Arvoisa puhemies! Kerron aluksi valtion omistuksen nykytilasta ja sen jälkeen sen, mitä
hallitus aikoo muuttaa ja miksi.

Suomessa valtion omistamien yhtiöiden arvo on poikkeuksellisen suuri. Eurooppalai-
sessa vertailussa Suomi on kärjessä. OECD:n vuoden 2014 tietojen mukaan vuonna 2012
Suomen valtio oli omistajana mukana yhtiöissä ja liikelaitoksissa, joiden yhteenlaskettu
arvo oli noin 53 prosenttia suhteessa bruttokansantuotteeseen. Niiden yhtiöiden ja liikelai-
tosten arvo, joissa valtio on enemmistössä, oli noin 20 prosenttia suhteessa bruttokansan-
tuotteeseen. Näiden lukujen valossa hukkaamme resursseja, mikäli emme pysty lisäämään
nykyistä enempää taloudellista toimeliaisuutta valtion omistajuuden avulla.

Valtion omistajuuden historia on kunniakas. Sotakorvausten maksamiset loivat pohjaa
teollisuudelle. Presidentti Kekkosen aikana valtion omistukset tarjosivat kansakunnalle
mahdollisuuden vaurastua ja luoda uutta. Viime vuosikymmenet valtio-omistajuus on sit-
temmin hakenut suuntaa. Valtion omistus on pikemminkin koettu jopa haitaksi ja jäykistä-
väksi tekijäksi. Omistajuudelle ei ole ollut visiota, eikä valtion yhtiöomistuksella ole ollut
omistajan määrittelemää kehityspolkua. Omistuksen laajentaminen on käytännössä tapah-
tunut pakon sanelemana, ja valtio-omistajuuden myynnit sekä tuotot on käytetty budjetin
paikkaamiseksi. Tähän tarvitaan muutos. Valtion tase on saatava tuottavampaan ja tehok-
kaampaan käyttöön. Valtion taseen saaminen töihin ei tarkoita minulle budjetin tilkitse-
mistä tai omaisuuden laittamista lihoiksi. Se tarkoittaa nykyisen omistuksen aktivoimista
 Tarkistettu
4.0



Pöytäkirjan asiakohta PTK 53/2016 vp
ja uuden taloudellisen aktiviteetin ja työpaikkojen synnyttämistä. Tällaisia mahdollisuuk-
sia valtio-omistajalla on esimerkiksi alustatalouden kehittämisessä.

Arvoisa puhemies! Valtion omistamisesta on tehtävä yhteiskunnan aktiivisen uudista-
misen väline. Omistamisella on väliä. Tämän vaikean taloudellisen jakson aikana on vii-
meistään korostunut kasvollisen suomalaisen omistajuuden merkitys. Suomesta ei saa tul-
la pelkkä tytäryhtiötalous. Tarvitsemme edelleen toimia, jotka vahvistavat yritysten omien
pääomien syntymistä. Tavoitteena pitää olla se, että yhä useampi suomalainen tulisi taval-
la tai toisella esimerkiksi työnantajayrityksiin omistajiksi ja vahvistaisi kansankapitalis-
mia.

Valtion omistajapolitiikan muutos edellyttää muutoksia omistajaohjauksen toimintata-
poihin ja rakenteeseen. Tämän toteuttamiseksi hallitus esittää kahdeksan kohdan muutos-
ohjelmaa: 1) Pääomia irrotetaan uuden synnyttämiseksi. 2) Perustetaan kehitysyhtiö uudis-
tamisen työkaluksi. 3) Omistajaohjauksen tueksi valitaan parlamentaarinen neuvottelu-
kunta. 4) Strategisen intressin turvaamiseksi perustetaan uusi omistusraja: 33,4 prosenttia.
5) Yhtiökohtaisiin omistusrajoihin ehdotetaan muutoksia. 6) Yhteiskuntavastuu valtionyh-
tiöiden perusarvoksi. 7) Pörssiyhtiöiden johtoa ja henkilöstöä kannustetaan omistamiseen.
8) Yhtiöiden johdon irtisanomiskorvaukset puolitetaan.

Arvoisa puhemies! Ensinnäkin valtio-omistajan pitää tarjota omistamilleen yhtiöille
luonnollisia kehityspolkuja kasvun aikaansaamiseksi. Tämä vaatii usein omistajaraken-
teen muutoksia. Silloin kun kokonaistaloudellisesti ei ole enää tarpeellista valtion omistaa
yhtiötä nykyisessä laajuudessaan, pääomia voidaan irrottaa uuden synnyttämiseksi. Uusiu-
tuminen vaatii rohkeutta ja aina myös jostain luopumista. Lähtökohtana uuden synnyttä-
miselle on valtion toimiminen uuden yritystoiminnan ja sen ympärille säteilevän taloudel-
lisen toiminnan mahdollistajana. Valtion lähteminen mukaan uuteen yritystoimintaan on
tietenkin poikkeustapaus. Se vaatii syvällistä harkintaa ja korkeaa päätöksentekokynnystä.

Toiseksi hallitus on päättänyt perustaa kehitysyhtiön uudistamisen työkaluksi. Kehitys-
yhtiön tehtävänä on tarjota valtion omistamille yhtiöille luonnollinen kehityspolku yhtiöi-
den uudistumiseksi ja omistusrakenteen kehittämiseksi. Kehitysyhtiö on Solidiumin ta-
paan budjettitalouden ulkopuolella oleva toimija. Se mahdollistaa irrotettujen pääomien
käyttämisen ensinnäkin uuden yritystoiminnan synnyttämiseen, toiseksi kehitysyhtiön sal-
kussa olevien yhtiöiden pääomarakenteen vahvistamiseen ja kolmanneksi yritysjärjestelyi-
den tehokkaaseen toteuttamiseen. Neljänneksi omistajarakenteen muuttamisesta tulee nyt
uusi työkalu yhtiöiden kehittämiseen.

Kehitysyhtiön toiminta ei ole päällekkäistä elinkeinopoliittisten toimijoiden, kuten Suo-
men Teollisuussijoitus Oy:n ja Tekes Pääomasijoitus Oy:n, kanssa. Kehitysyhtiöön siirtyy
ensimmäisessä vaiheessa seuraavien yhtiöiden osakkeita: osa Nesteen, Vapon, Postin ja
Arctian osakkeista, Altian ja Ekokemin osuudet — pitää muistaa, että esimerkiksi Ekoke-
missä meillä on noin kolmanneksen omistus — Nordic Morning Oyj, Raskone Oy ja Ke-
mijoki Oy. Yhtiöomaisuus siirretään kehitysyhtiöön apporttina. Hallinnollisesti kehitysyh-
tiön toiminta pidetään lähempänä poliittista päätöksentekoa kuin Solidiumin. Käytännössä
tämä tarkoittaa tiukempaa päätöksentekokontrollia esimerkiksi ostettaessa, myytäessä tai
uutta perustettaessa. Valtioneuvosto päättää kehitysyhtiön laajakantoisista ja periaatteelli-
sesti tärkeistä asioista. Omistajaohjausministeri vastaa kehitysyhtiön omistajaohjauksesta
ja hallituksen nimittämisestä. Tärkeimmät päätökset käsitellään valmistelevasti talouspo-
liittisessa ministerivaliokunnassa.
2



Pöytäkirjan asiakohta PTK 53/2016 vp
Kolmanneksi valtion omistajapolitiikka on pitkäjänteistä toimintaa ja vaatii yli vaali-
kausien ulottuvaa parlamentaarista sitoutumista. Nyt esitettävä muutos valtion omistami-
seen on suuri. Hallitus esittää valtioneuvoston kanslian yhteyteen perustettavaa parlamen-
taarista neuvottelukuntaa. Sen avulla muutos pystytään viemään läpi hallitusti ja koko
eduskunta on mukana muutoksessa. Neuvottelukunnan tehtävänä on käsitellä neuvoa an-
tavasti valtion yhtiöomistuksen toimintapolitiikkaa, omistajaohjauksen toimintaperiaattei-
ta ja eduskuntavaltuuksien rajoja yleisellä tasolla koskevia kysymyksiä. Neuvottelukun-
nan vastuulla eivät ole yhtiökohtaiset asiat. Nimeämispyyntö neuvottelukuntaan lähete-
tään eduskuntaryhmille vielä tämän toukokuun aikana.

Neljänneksi hallitus esittää uutta omistusrajaa, 33,4:ää prosenttia, strategisen intressin
toteuttamiseksi. Kolmanneksen määrällä osakkeita on käytännössä veto-oikeus yhtiön tär-
keimpiin päätöksiin. Valtio on tähän saakka omistajana toteuttanut strategista intressiä
joko täydellä omistuksella tai enemmistöomistuksella.

Viidenneksi hallitus esittää eduskunnalle toisen lisätalousarvioesityksen yhteydessä
seuraavaa seitsemää omistusrajan muutosta: Ensinnäkin Gasumin ja Fingridin omistusraja
nostetaan 0:sta 50,1 prosenttiin. Tällä linjataan selkeästi valtion kaasu- ja sähköverkkojen
olevan valtion strategista omistusta myös pitkällä tähtäimellä. (Välihuutoja) Neste Oyj:n ja
Vapo Oy:n strateginen intressi toteutetaan jatkossa uudella, 33,4 prosentin omistusrajalla.
Postille halutaan antaa mahdollisuus hyödyntää entistä paremmin ydinosaamista logistii-
kassa ja ihmisten kotioville tuotettavissa palveluissa nyt myös omistusrakennetta kehittä-
mällä. Postissa pidetään kuitenkin valtion enemmistöomistuksesta kiinni. Arctia Oy:ssä
haluamme varmistaa, että tulevien suurten investointien rahoittamisessa voidaan tarvit-
taessa käyttää myös ja muuttaa omistusrakennetta. Kemijoki Oy:ssä määriteltyä strategista
intressiä ei ole ollut tähänkään asti ja omistusraja ollaan poistamassa. Kemijoen osalta
mahdollinen myyntipäätös edellyttää osakassopimuksen solmimista nykyisten omistajien
kesken. Mitään muutoksia valtion omistuksessa ei ennen sitä tehdä. Omistusrajoista ja nii-
den muutoksista päättää aina eduskunta. Eduskunnan hyväksymä omistusrajan muutos ei
ole myyntipäätös, vaan valtioneuvosto päättää erikseen kunkin yhtiön osalta omistuksen
mahdollisesta myynnistä.

Periaatepäätöksen valmistelun yhteydessä tarkasteltiin myös kunkin yhtiön omistajaoh-
jauksesta vastaavaa ministeriötä. Tavoitteena on tehostaa omistajaohjausta ja erottaa mah-
dollisimman pitkälle regulaatio ja omistajaohjaus. Ohjausvastuu siirretään valtioneuvos-
ton kansliaan jo aiemmin päätetyn Veikkauksen, Raha-automaattiyhdistyksen ja Fintoton
yhdistävän peliyhtiön lisäksi seuraavissa yhtiöissä: ensinnäkin lentokenttien toiminnasta ja
lennonjohtopalveluista vastaava Finavia Oyj, luotsaustoiminnasta vastaava Finnpilot Pilo-
tage Oy sekä lentäjien koulutuksesta vastaava Suomen Ilmailuopisto Oy. Lisäksi raidelii-
kenteen ohjaamisesta vastaava Finrail Oy siirretään valtioneuvoston kansliasta liikenne- ja
viestintäministeriöön.

Arvoisa puhemies! Kuudentena kohtana on yhteiskuntavastuusta tehtävä valtionyhtiöi-
den perusarvo. Arvot muodostavat sen maaperän, mihin kaikki päätöksenteko perustuu.
Valtionyhtiöiden on näytettävä esimerkkiä arvojohtamisessa. Yhteiskuntavastuun kanta-
minen lähtee periaatteesta, että yritys osana yhteiskuntaa pärjää sitä paremmin, mitä pa-
remmin ympäröivä yhteiskunta voi. Globaalissa taloudessa on tärkeää, että valtion omista-
mat yhtiöt rakentavat kilpailukykyään pitkäjänteisesti. Yhtenä osana pitkäjänteisen kilpai-
lukyvyn kasvattamista on myös yhteiskuntavastuun kantaminen. Hyvänä yrityskansalaise-
na yritys osaltaan edesauttaa yhteiskunnan pitkäjänteistä kehittymistä ja uudistumista. Yh-
3



Pöytäkirjan asiakohta PTK 53/2016 vp
teiskuntavastuun kantamisen tulee näkyä muun muassa seuraavin tavoin: Ensinnäkin mak-
setaan verot siihen maahan, missä tulos syntyy. Toiseksi verotuksen minimointi esimerkik-
si veroparatiiseja käyttäen ei ole hyväksyttävää. (Eduskunnasta: Ei ole!) Kolmanneksi hen-
kilöstön hyvinvointiin ja kehittymismahdollisuuksiin panostetaan. Valtionyhtiöt ovat näis-
sä asioissa jo pitkällä, mutta haluamme kehittyä näissä vieläkin paremmiksi.

Muutosohjelman kohdat seitsemän ja kahdeksan ovat minulle henkilökohtaisesti tärkei-
tä. Me voimme muuttaa asioita, kun tahtoa riittää. Valtionyhtiöiden on näytettävä esimerk-
kiä myös johdon palkkauksessa ja välitettävä kohtuuden viestiä yhteiskuntaan. (Ben Zys-
kowicz: Oikein! — Eduskunnasta: Hyvä!) Pörssiyhtiöiden johtoa ja henkilöstöä kannuste-
taan omistamiseen. Valtio pörssiyhtiöiden omistajana haluaa vahvistaa kansankapitalis-
mia kannustamalla myös henkilöstöä omistamaan työnantajayhtiönsä osakkeita. Yhtiöi-
den johdon irtisanomiskorvaukset puolitetaan. Tämä koskee tietenkin uusia sopimuksia,
mutta toivomme ohjeen muuttamisen toimivan vahvana viestinä muuhun yhteiskuntaan.

Arvoisa puhemies! Tämä hallitus on vahvasti sitoutunut Suomen uudistamiseen. Nyt
nuo pitkään tekemättä olleet uudistukset myös toimeenpannaan. Valtiontalouden liikku-
mavara on olematon. Sen vuoksi myös tase eli omaisuus on laitettava töihin. Tämä omalta
osaltaan auttaa hallitusta saavuttamaan työllisyystavoitteensa eli 110 000 uuden työpaikan
syntymisen.

14.16 Markus Lohi kesk (ryhmäpuheenvuoro):  Arvoisa puhemies! Sipilän hallituksen
ensimmäisen vuoden aikana Suomen tulevaisuuden isot asiat, yhteiskuntasopimuksesta ja
sosiaali- ja terveyspalveluiden uudistuksesta alkaen, ovat edenneet tai etenemässä. Nyt
meidän on yhteistyössä tehtävä kaikki voitava, että talous saadaan kasvuun ja työllisyys
paranemaan.

Arvoisa puhemies! Käänteen aikaansaamisessa ja Suomen nostamisessa lamasta val-
tion omistajapolitiikalla voi parhaimmillaan olla tuntuva vipuvaikutus. Tämä on myös näi-
den omistajapolitiikan uusien linjojen merkittävin asia. Kansallisomaisuuttamme ei laiteta
lihoiksi, vaan nyt omistajapolitiikalla uudistetaan Suomea, tuetaan talouskasvua ja luo-
daan edellytyksiä uusille yrityksille ja työpaikoille. Muutos aikaisempaan on perustavan-
laatuinen. Edellisillä vaalikausilla ja etenkin viime vaalikaudella omaisuudenmyyntitulot
hävisivät pääsääntöisesti budjetin syövereihin.

Myös omistajapolitiikan johtamista on uudistettu ja uudistetaan. Nyt omistajapolitiikka
on hallituksen johdon eli pääministerin käsissä. Tämäkin alleviivaa omistajapolitiikan pai-
noarvoa Suomen kuntoon laittamisessa.

Arvoisa puhemies! Valtiolla ja valtionyhtiöillä oli toisen maailmansodan jälkeen poik-
keuksellisen voimakas rooli hyvinvointiyhteiskunnan rakentamisessa ja Suomen teollista-
misessa maan pohjoisimpia kolkkia myöten. Keskustan eduskuntaryhmä katsoo, että myös
tänään omistajapolitiikka on nähtävä ennen muuta tulevaisuuden työllisyys-, yrittäjyys- ja
teollisuuspolitiikkana. Nyt avainsanat ovat uudistuminen ja uudistaminen. Toisin sanoen
tase laitetaan töihin, kuten pääministeri Sipilä ja keskusta ennen eduskuntavaaleja esitti-
vät. Maailman muutos, etenkin digitalisaatio ja kiertotalous, vaativat uudenlaista, usein
enemmän ohjelmistoihin ja dataan kuin koneisiin ja fyysisiin rakennelmiin perustuvaa inf-
rastruktuuria. Toiseksi meillä on yhtiöitä, joissa valtion omistus ei tuo samalla tavalla lisä-
arvoa kuin ennen. Siksi omistusta voidaan laskea. Suomalaisten turvallisuuden ja hyvin-
voinnin kannalta välttämättömissä yhtiöissä omistusrajat kuitenkin säilytetään. Omistaja-
politiikan on osaltaan mahdollistettava koko maan voimavarojen hyödyntäminen ja tuetta-
4



Pöytäkirjan asiakohta PTK 53/2016 vp
va Suomen tasapainoista kehittämistä niin, että kasvaville ja uusille yrityksille on edelly-
tykset kaikkialla valtakunnassa. Siksi esimerkiksi lentoyhteydet on turvattava koko maas-
sa.

Arvoisa puhemies! Valtion omistajapolitiikassa on kyse paitsi huimaavista euromääris-
tä myös huoltovarmuudesta, turvallisuudesta ja suomalaisesta omistuksesta. Nyt esimer-
kiksi Fingridin omistus ankkuroidaan valtion enemmistöomistukseksi. Muukin strategi-
nen omistus pidetään tukevasti valtiovallalla. Kaikki ei tosiaankaan ole kaupan, eikä tule-
kaan olla, ja silloinkin, kun erityistehtäviä hoitavissa yhtiöissä tehdään omistusjärjestelyjä,
yhteiskunnan on lainsäädännöllä turvattava ihmisten palvelut.

Arvoisa puhemies! Omistajapolitiikassa tarvitaan myös vaalikaudet ylittävää pitkäjän-
teisyyttä. Keskustan eduskuntaryhmä pitää tärkeänä, että omistusohjauksen tueksi peruste-
taan parlamentaarinen neuvottelukunta. Tämä on luontevaa myös siksi, että käytännössä
kaikki eduskuntapuolueet ovat viimeisten 25 vuoden aikana olleet päättämässä omistaja-
politiikasta ja myös myyneet valtionyhtiöitä. Yhtä tärkeää on, että valtionyhtiöiden ylim-
män johdon etuja suitsitaan kunnolla. Yhteiskuntavastuu tulee jokaisen yhtiön perusarvok-
si, ja veroparatiiseille sanotaan ei. Tämän tulee toimia esimerkkinä myös yksityisille yhti-
öille. Kysymys on ennen muuta kohtuudesta ja oikeudenmukaisuudesta.

Arvoisa puhemies! Keskustan eduskuntaryhmä antaa voimakkaan tukensa Sipilän halli-
tuksen Suomea uudistavalle ja yhteiskuntavastuuta korostavalle omistajapolitiikalle.

14.22 Anne Louhelainen ps (ryhmäpuheenvuoro):  Arvoisa puhemies! Hallitus esitteli
viime viikolla uuden omistajaohjauspolitiikan linjan, joka on merkittävä parannus enti-
seen. Aiempaa jämäkämpi omistajaohjaus tulee uuden rakenteen ansiosta olemaan entistä
johdonmukaisempaa, vastuullisempaa ja yli vaalikausien kestävää. Eduskunnan roolia
vahvistetaan perustamalla parlamentaarinen neuvottelukunta, joka käsittelee valtion yhtiö-
omistuksen toimintapolitiikkaa ja omistajaohjauksen toimintaperiaatteita. Samalla lisä-
tään myös omistajaohjauksen läpinäkyvyyttä. Omistajaohjauksessa näytetään myös esi-
merkkiä yhteiskuntavastuusta ja arvojohtamisesta.

Arvoisa puhemies! Kuten pääministeri Sipilä totesi, valtion omistamien yhtiöiden rahal-
linen arvo on Suomessa poikkeuksellisen suuri. Suomen valtio omistaa arvolla mitattuna
eniten yrityksiä kansantuotteeseen verrattuna koko Euroopassa. Yhtiöomaisuustase pitää
saada palvelemaan kasvua ja työllisyyttä nykyistä paremmin. Tätä varten perustetaan bud-
jettitalouden ulkopuolella toimiva kehitysyhtiö, jonka alaisuuteen siirretään joukko val-
tionyrityksiä. Maamme on edelleen vaikeassa taloustilanteessa, ja uuden omistajaohjaus-
linjan kautta saadaan valtionyhtiöt palvelemaan paremmin maamme kasvua ja työllisyyt-
tä. Kantava periaate on se, että yritys ei ole yhteiskunnasta irrallinen yksikkö  vaan pärjää
osana yhteiskuntaa sitä paremmin, mitä paremmin ympäröivä yhteiskunta voi. Kehitysyh-
tiö vastaa siitä, että yhtiöiden tulouttamat varat pannaan poikimaan ja käytetään jatkossa
investointeihin ja uusien yritysten luontiin, ei syömävelan kattamiseen. Kansallisomaisuu-
della ei enää tilkitä budjettivajetta.

Veroparatiisien ja aggressiivisen verosuunnittelun käyttö nimenomaisesti kielletään oh-
jelmassa. Verot on maksettava siihen maahan, missä tulos syntyy. Yhtiöt raportoivat vero-
jalanjäljestään. Tämä on perussuomalaisten mielestä keskeinen linjaus, jota tulisi noudat-
taa yleisemminkin kaikessa yritystoiminnassa.

Toinen erittäin keskeinen linjaus, arvoisa puhemies, on se, että uudistuksessa leikataan
ankarasti valtionyritysten johdon bonuksia ja irtisanomiskorvauksia. On tärkeää, että val-
5



Pöytäkirjan asiakohta PTK 53/2016 vp
tionyhtiöt näyttävät näin markkinoille mallia kohtuullisuudesta. Tämän kirjauksen toteutu-
minen oli perussuomalaisille erittäin tärkeää — suorastaan koko uudistushankkeen elineh-
to. Yhtiöiden johtoa kannustetaan jatkossa myös omistamaan työnantajayhtiönsä osakkei-
ta. Näin he osoittavat sitoutumista, uskoa yhtiön kasvuun ja kehitykseen sekä entistä vah-
vemmin sitoutuvat yrityksen pitkän tähtäimen menestykseen.

Lisäksi eduskuntaryhmämme on tyytyväinen siihen, että nyt tehty uudistus vahvistaa
valtion tärkeitä strategisia omistuksia. Huoltovarmuuden kannalta kriittisenä uudistuksena
Gasumin ja Fingridin omistusrajat korotetaan 50,1 prosenttiin. Tämä oli perussuomalais-
ten näkökulmasta yksi tärkeimpiä omistajaohjauksen pitkän tähtäimen linjauksia. Nykyi-
nen hallitus ei toista edeltäjiensä lyhytnäköisiä virheitä, joista tuskallinen esimerkki oli
Fortumin sähköverkkojen myynti Carunalle. (Krista Kiuru: No niin, ja nyt tulee lisää!) Eri-
tyisen tyytyväinen ryhmämme on siitä, että Finnairin sinivalkoiset siivet ovat jatkossakin
vankasti valtion omistuksessa.

Arvoisa puhemies! Hallituksen arvojohtajuuden viesti on selvä: Valtion omistuksilla
tehtävän lyhytnäköisen rahastuksen aika on ohi. (Eduskunnasta: Vihdoinkin!) Johdon koh-
tuuttomien etuuksien aika on ohi. (Eduskunnasta: Vielä parempi!) Aggressiivisen ve-
rosuunnittelun aika on ohi. Herääkin suorastaan kysymys, miksi ihmeessä näitä uudistuk-
sia ei tehty jo edellisellä vaalikaudella, kun nykyinen oppositio oli hallituksessa. (Eero Hei-
näluoma: Hyvä kysymys!) Sen sijaan edellinen hallitus myi valtion omaisuutta yli 3 mil-
jardilla, (Välihuutoja vasemmalta) edellinen hallitus myi valtion omaisuutta yli 3 miljar-
dilla, siis rahasti kylmästi kylmällä yksityistämispolitiikalla ja siten hassasi sitten rahat le-
väperäisellä taloudenpidolla. Tämän uudistuksen myötä myös lyhytnäköisen valtion
omaisuudella politikoinnin aika on ohi. (Puhemies koputtaa)

Arvoisa puhemies! Nyt on aika rohkeasti puolustaa suomalaista omistajuutta, luoda kas-
vualustaa uusille investoinneille ja työpaikoille (Puhemies koputtaa) sekä edistää yhteis-
kunnan kokonaisetua.

14.28 Harri Jaskari kok (ryhmäpuheenvuoro): Arvoisa puhemies! Kokoomuksen näkö-
kulmasta valtion omistajaohjauksen uudistamiseen liittyy monia tärkeitä näkökulmia. Tase
on todellakin saatava töihin ja tuottavaan käyttöön. Veronmaksajien rahat on laitettava poi-
kimaan ja luomaan Suomeen uutta kasvua.

Suomen valtiolla on kansainvälisesti vertaillen huomattavan suuri yhtiöomistus, jota on
tarvittaessa myös varaa keventää. Valtion omistuksella on sijansa siellä, minne markkina-
ehtoinen toiminta jättää katveita — tai luo alustaa uudelle kasvulle. Valtion omistus on
merkittävää myös silloin, kun kyseessä on luonnollinen monopoli tai yhteiskunnalla on
strateginen intressi esimerkiksi huoltovarmuuden osalta. Muussa yhteydessä kokoomuk-
sen eduskuntaryhmän mielestä valtion tase on saatava tehokkaampaan käyttöön. Suunta on
nyt oikea. Uudistuminen vaatii rohkeutta ja myös joistain omistuksista luopumista.

Strategista intressiä voidaan toteuttaa muutenkin kuin enemmistöomistuksella tai 100
prosentin omistuksella. Siksi nyt päätettiin uudesta strategisen intressin omistusrajasta:
33,4 prosenttia. Pysyminen suurena vähemmistöomistajana säilyttää edelleen omistajan
oikeudet ja keinot vaikuttaa yrityksen strategisiin valintoihin, ja samalla osinkotuottojen
virta voi jatkua. Tästä näkökulmasta voikin kysyä, olisiko myyntivaltuuksia muutamien
muidenkin yritysten osalta pitänyt laajentaa. Joka tapauksessa tämä suunta, mistä nyt hal-
lituksessa päätettiin, on oikea ja järkevä. Toisaalta merkittävä signaali oli myös se, että tar-
6



Pöytäkirjan asiakohta PTK 53/2016 vp
vittaessa valtio voi aktiivisesti myös lisätä yhtiöomistustaan. Luonnolliset monopolit ovat
luontevia julkisen omistuksen kohteita. Tästä esimerkkinä ovat Fingrid ja Gasum.

Kuten todettu, valtion omistus yhtiöissä ei ole päämäärä itsessään, vaan sen täytyy aina
toteuttaa sellaisia tavoitteita, joiden saavuttaminen ei olisi muilla keinoilla mahdollista. Ai-
toa kilpailua valtionomistus ei kuitenkaan saa vääristää.

Arvoisa puhemies! Toisena näkökulmana otan esiin vapautuvien varojen ohjaamisen
uutta kasvua luomaan. Valtion omistusosuuden pieneneminen on hyvä keino houkutella
uutta kansainvälistä osaamista ja pääomia Suomeen — mehän haluamme uusia investoin-
teja maahamme. Uusi omistaja tuo mukanaan aina myös uusia ideoita. Valtion varojen va-
pautuessa ammattimaisen kasvun ja kehittämisen näkökulman on oltava kuitenkin hyvin
kirkas. Me emme hyväksy, että myyntituloja sijoitetaan esimerkiksi puoluepoliittisin pe-
rustein ja samalla tuhotaan kansallisomaisuuttamme. Tämän takia haluan nostaa myöskin
uuden kehitysyhtiön uudistuksen keskiöön. On erittäin tärkeää, että uuden kehitysyhtiön
mahdollisten myyntitulojen käytöstä päätetään valtioneuvostotasolla.

Päätöksen vanhasta luopumisesta ja uuteen lähtemisestä on aina perustuttava huolelli-
seen harkintaan. (Jukka Gustafsson: Totta kai!) Myyntitulot saattavat olla parhaiten tuot-
tavassa käytössä esimerkiksi silloin, mikäli niitä päätetään sijoittaa vaikka Tekesille, Teol-
lisuussijoitukseen tai vaikkapa yliopistojen pääomittamiseen. (Jari Myllykoski: Ei kun sii-
hen väliin juuri!) On hyvä, että kullakin omistajaohjausministerillä on taustallaan sparraus-
ryhmä asiaan vihkiytyneitä kansanedustajia. Eduskuntaa kuullaan ja eduskunta sitoutetaan
muutoksiin mahdollisimman varhaisessa vaiheessa. Siksi perustetaan parlamentaarinen
neuvottelukunta.

Arvoisa puhemies! Kolmantena näkökulmana: Paljon keskustelua ovat herättäneet
myös valtionyhtiöiden kannustimet ja yhteiskuntavastuu. Valtionyhtiöiden johdon palkit-
semis- ja kannustinjärjestelmiin on viime vuosina tehty useita tiukennuksia, ja hyvä niin.
Nyt teimme kaksi merkittävää uutta linjausta tästä teemasta: toisaalta toimivaa johtoa kan-
nustetaan ostamaan yrityksen osakkeita, ja toisaalta irtisanomiskorvaukset puolitetaan.
(Kimmo Kivelä: Aura oli eri mieltä!)

Kannustamme omistuksen lisäämistä toimivalle johdolle ja mieluusti koko henkilöstöl-
le. Kun itse uskotaan yhtiön menestykseen ja osoitetaan se myös omalla lompakolla, sil-
loin me olemme oikealla tiellä. Palkitsemisen rakennetta muutetaan siten, että painopiste
siirtyy entistä enemmän todellisista tuloksista palkitsemiseen. Mieluummin edetään tähän
suuntaan kuin ylläpidetään erinäköisiä kultaisia kädenpuristuksia.

Olisi hyödyllistä Suomen pääomamarkkinoille ja myös perheille ja laajemminkin yh-
teiskunnalle, että yhä useampi suomalainen ohjaisi edes osan säästöön laittamistaan rahois-
ta kotimaisten yritysten osakkeisiin. Tätä kulttuurinmuutosta kannattaa olla edistämässä.
(Puhemies koputtaa)

Lopuksi voi aiheellisesti kysyä, onko esimerkiksi monopoliaseman suojissa kotimarkki-
noilla toimivien yritysten kohdalla sovellettava niin avokätistä palkitsemista kuin tällä het-
kellä. On hyvä, että omistajaohjauksen (Puhemies koputtaa) kehittämisen yhteydessä myös
tätä kokonaisuutta tarkastellaan.

Ensimmäinen varapuhemies Mauri Pekkarinen: Edustaja Ihalainen. — Pyydän, että
pysyttäisiin nyt siinä 5 minuutissa.
7



Pöytäkirjan asiakohta PTK 53/2016 vp
14.33 Lauri Ihalainen sd (ryhmäpuheenvuoro): Arvoisa herra puhemies! SDP:n sinival-
koisen omistamisen kattavan ohjelman perusviesti on: Tarvitaan valtion vahvaa ja aktiivis-
ta omistajapolitiikkaa, ja kaikki ei saa olla kaupan. Valtion omistajapolitiikalla tulee turva-
ta ja vahvistaa kotimaista omistajuutta kansallisesti tärkeillä aloilla ja yrityksissä ja samal-
la torjua Suomen ajautumista tytäryhtiötaloudeksi. Suomesta ei saa tulla myöskään yrityk-
sien pääkonttoreista vapaa vyöhyke. On hyvä muistaa, että valtionyhtiöt työllistävät Suo-
messa yli 88 000 ihmistä suoraan ja välillisesti vielä enemmän.

Valtioenemmistöisiä strategisen intressin yhtiöitä on kolme: Fortum, Neste ja Finnair.
SDP:n eduskuntaryhmä ei pidä järkevänä, että Nesteen omistusraja lasketaan 33,4 prosent-
tiin. On johdonmukaista, huoltovarmuuden kannalta turvallisempaa, että myös Nesteen
omistusosuus säilyy Fortumin ja Finnairin tavoin yli 50 prosentissa.

Postin omistussuhteen tiputtaminen 50,1 prosenttiin herättää monia kysymyksiä, muun
muassa sen, miten Postin peruspalveluja yhdenvertaisesti turvataan erityisesti haja-asutus-
alueilla. Ennen kuin Postin omistajapohjaan tehdään mitään konkreettisia muutoksia, olisi
järkevää vastata seuraavaan peruskysymykseen: millaista Postia Suomi ja kansalaiset tar-
vitsevat? Tämä visio on minusta hakusessa, vai onko hallituksella jo takataskussa tähän
selviä vastauksia?

Varoituksen sanana jo etukäteen: SDP ei pidä oikeana, että VR lähdetään pilkkomaan.
Esimerkiksi kalustoyhtiön irrottaminen VR:stä johtaa yhtiön kokonaiskilpailukyvyn heik-
kenemiseen olosuhteissa, joissa henkilöliikenne tullaan avaamaan kilpailulle.

Fingrdin ja Gasumin omistajarajan ankkurointi 50 prosenttiin on hyvä asia.
Arvoisa puhemies! Hallitus esittää uuden, budjetin ulkopuolelle sijoittuvan kehitysyhti-

ön perustamista. Kannamme huolta siitä, jos tämän uuden yhtiön päätavoitteena onkin yh-
tiöiden myyntikuntoon rouhiminen. Kehitysyhtiön pitää aidosti tuottaa uutta arvoa ja olla
omistajuutta luova sekä pääomarakennetta vahvistava yhtiö, ei myyntikonttori. Sellaista
uutta ei tarvita. 

SDP on vientivetoisen kasvun vauhdittamiseksi esittänyt, että selvitetään erityisesti pk-
yritysten vientiä tukevan valtion erityisyhtiön, niin sanotun jalustayhtiön, perustamista.
Perustettava yhtiö voisi koordinoida vientitukien instrumentteja kokonaisuutena, tarjota
yrityksille kumppanuuksia ja verkostoitumista, analyysipalveluja — toimia yrityksiä yh-
teen tuovana jalustayhtiönä. Ideana on tarjota vientiin laajempia hankekokonaisuuksia eikä
vain yksittäisiä tuotteita tai palveluja. Kysyisin hallitukselta: haluaako hallitus tarttua tä-
hän mielestämme rakentavaan innovaatioesitykseen?

SDP:n eduskuntaryhmä katsoo, että valtion tulee sillä osuudella, mitä se yhtiöissä omis-
taa, osallistua yhtiöitten päätöksentekoon. Valtion omistajuuden ulkoistaminen sellaisten
niin sanottujen hallitusammattilaisten kohdalle, joilla ei ole sydän ja ajatus valtion etujen
ajamisessa, ei ole järkevää. Kaikissa Pohjoismaissa valtio huolehtii erittäin tiukasti omis-
tamiensa yhtiöitten toiminnasta.

Valtion omistajapolitiikkaa toki pitää tehdä ajassa. Ei SDP ole vastustanut omaisuuden
oikea-aikaista myyntiä, jos se suunnataan uuden rakentamiseen ja tulevaisuuden investoin-
teihin. Meidän ohjelmassamme on monia kohtia, joissa tähän viitataan. Eri hallitukset ovat
ajan saatossa myyneet valtion omaisuutta: niin Ahon hallitus, Lipposen, Vanhasen, Katai-
sen kuin Stubbin hallituskin. (Timo Heinonen: Eniten Lipposen aikaan!) Mutta on myös
tehty yritysostoja, osakepääomasijoituksia ja on myös torjuttu valtausyrityksiä valtionyh-
tiöitten osalta. Olennaista jatkossa on, jos tuloutuksia mietitään, että käytetään niitä myös
8



Pöytäkirjan asiakohta PTK 53/2016 vp
tutkimukseen ja tuotekehitykseen — juuri Lipposen hallituksen aikana panostettiin erit-
täin paljon näihin asioihin.

Henkilöstön asema on tärkeä. Me ehdotamme sitä, että henkilöstöllä niin halutessaan on
mahdollisuus nimetä valtionyhtiöitten hallituksiin edustaja. Meille on tärkeätä, että nouda-
tetaan palkitsemisessa kolmea periaatetta: kohtuullisuus, oikeudenmukaisuus ja läpinäky-
vyys. Ylimmän johdon palkitsemiset ovat karanneet liian suuriksi muihin tuloksentekijöi-
hin nähden. Jos palkitsemisesta katoaa oikeudenmukaisuuden taju, ei se motivoi henkilös-
töä tietenkään hyviin suorituksiin.

Tuemme hallituksen sitä politiikkaa, että yritysjohdon irtisanomiskorvaukset puolite-
taan, se on hyvä päätös. Annan arvoa sille, että hallitus on myös ottanut (Puhemies koput-
taa) ohjelmaansa tämän parlamentaarisen valmistelutyön kehittämisen strategisten omista-
japolitiikan linjausten aikaansaamiseksi. Pidämme sitä (Puhemies koputtaa) hyvässä ar-
vossa ja muutoinkin huomaamme, että hallituksen ohjelmassa (Puhemies koputtaa) on mo-
nia yksityiskohtia, jotka löytyvät myös meidän ohjelmastamme. — Kiitoksia. (Ben Zysko-
wicz: Ihmettelen tätä kriittisyyttä, kun siellä on paljon teidän sinivalkoisesta paperista!)

14.39 Johanna Karimäki vihr (ryhmäpuheenvuoro):  Arvoisa puhemies! Valtionyhtiöt
ovat osa Suomen teollistumisen historiaa. Ne ovat vieläkin tarpeen, kun kyseessä on huol-
tovarmuus. Valtionyhtiöt ovat myös työllistäjiä. Omistajaohjauksen keskiössä on oltava
työn ja hyvinvoinnin vahvistaminen kestävästi. Se ei voi tarkoittaa Suomen panemista
myyntikuntoon. Mutta jostain vanhasta on voitava luopua, kun samalla ruokitaan uuden al-
kua. Mitä enemmän kehitämme uusia vientituotteita, sen varmemmin ihmisille saadaan
töitä. Valtion yritykset on perustettu aikanaan tarpeeseen, mutta tarpeethan muuttuvat.

Rehellisyyden nimissä Solidiumia ei voine pitää sijoitussalkkuna, sillä pörssisalkun
tuotto on ollut heikkoa. Moni omistus on perustunut alueellisten työpaikkojen säilyttämi-
seen. Viime vuonna Solidium osti lisää Metsoa ja Outotecia, vaikka niiden tuotot olivat
miinuksella. Keväällä pääministeri Sipilä perusteli teräsyhtiö SSAB:n taseen vahvistamis-
ta työllisyydellä. Kansalliseen omistukseen liittyykin intressi pitkäjänteisestä omistukses-
ta. Valtio on pumpannut rahaa myös Talvivaaraan, mutta nyt viimein on aika vetää johto-
päätökset enempien tappioiden välttämiseksi ja ajaa kaivos hallitusti alas.

Valtio voisi sijoittaa enemmän vihreään teknologiaan. Myös kestävän tulevaisuuden ja
uusien kasvualojen pitää näkyä sijoituspäätöksissä. Miksei Solidium sijoita rohkeammin
taloutta uudistaviin vaihtoehtoihin?

Hallitus on ilmoittanut perustavansa uuden kehitysyhtiön yritysjärjestelyille. Kehitys-
yhtiö ei ole taikatemppu työpaikkoihin. Hallitus ei edes peittele hinkua myydä niitä yhdek-
sää yhtiötä, joita kokonaan tai osittain siihen siirretään: Arctia, Posti, Neste, Vapo, Kemi-
joki, Ekokem ja muut. Nämä siirrettäisiin pois demokraattisesta päätöksenteosta, eikä
eduskunnalta jatkossa kysyttäisi myyntivaltuuksia. Tämä ei käy! Posti kuljettaa kirjeitä nyt
maan joka kolkkaan. Mitä tapahtuu vaelluskalojen kantojen elvyttämiselle, jos hallitus ke-
hittää Kemijokea ja vesivoimaa? Kuka suojelee arvokkaat suot, kun neuvottelut Vaponkin
kanssa ovat olleet haastavia? Entä Arctia? Sen strateginen tehtävä on jäänmurto vesiväy-
lillämme. Haikailu arktisen öljyteollisuuden pönkittämiseksi on sulaa hulluutta. Neljä vii-
desosaa tunnetuista fossiilivaroista on jätettävä maahan, jottei maailma kuumene yli 2 as-
teen. Uuden öljyn etsiminen ja pumppaaminen ei kannata, jos oikeasti sitoudumme Parii-
sin ilmastosopimukseen.
9



Pöytäkirjan asiakohta PTK 53/2016 vp
Yritysten kehittäminen voi tuoda hyvääkin, ja myyntipäätökset ovat tapauskohtaisia.
Mutta miksi antaisimme kaikki valtuudet kehitysyhtiölle tuntematta suunnitelmia? Vih-
reät eivät kannata uuden kehitysyhtiön perustamista järjestelyjen peittämiseksi. Vaadim-
me avoimuutta, eettisyyttä, luontoarvojen turvaamista, uusia työpaikkoja, suuntaamista
uusille aloille, kuten kiertotalouteen, vihreisiin keksintöihin, uuteen uusiutuvaan energi-
aan.

Suomi on pohjoinen saari, jossa ihmiset haluavat liikkua rautateillä, syödä oman maan
ruokaa ja elää turvallisessa yhteiskunnassa, jossa energiahuolto ja sähkönjakelu toimivat.
Strategisista omistuksista on pidettävä kiinni. Fingridin ja Gasumin ostot valtiolle ovat
kannatettavia. Kaasunsiirtoverkostoa kehittämällä voimme luoda myös markkinoita bio-
kaasulle.

Menneisyyden virheitä ja luonnollisten monopolien myymistä ei pidä toistaa. Myös oma
ruoka on strategista, ja siihen vaikuttaa moni asia. Kun Suomen valtio myi Kemira Grow-
How’n osakkeet norjalaiselle Yaralle 2007, ampaisivat lannoitteiden hinnat nousuun.
Tämä osoittaa, kuinka herkkä kysymys huoltovarmuus lopulta on. Myös toimivat tietolii-
kenneyhteydet ovat modernin yhteiskunnan turva.

Valtionyhtiöissä on kannettava yhteiskuntavastuu. Verot maksetaan sinne, missä voitot
syntyvät, eikä veroparatiiseja tule hyödyntää aggressiiviseen verosuunnitteluun. Ministeri
Haaviston aikana lisättiin valtionyhtiöiden verojalanjäljen avaamista, mikä on toteutettava
täysimääräisesti. Ahneudelle on laitettava rajat. Vihreät kannattavat yritysjohdon bonus-
ten ja irtisanomispalkkioiden leikkausta.

Hyvä omistajaohjaus ei ole vain politiikkaa, sillä valtionyhtiöt kuuluvat meille kaikille,
suomalaisille. Siksi on niin tärkeää, (Puhemies koputtaa) että ne toiminnallaan rakentavat
parempaa maata (Puhemies koputtaa) ja tulevaisuutta.

14.45 Paavo Arhinmäki vas (ryhmäpuheenvuoro):  Arvoisa puhemies! Valtionyhtiöt
ovat luoneet työtä ja vaurautta suomalaiseen yhteiskuntaan. Viimeisen 20 vuoden aikana
tätä kansallisomaisuuttamme on hävitetty ulosmyynnillä. Voittajina ovat olleet ulkomaa-
laiset pelurit. Hallitus ansaitsee kiitoksen — siitä, että se kiinnittää ministerivaliokunnan
linjauksillaan huomion valtion yritystoimintaan. Se nimittäin tulee tällä tavalla paljasta-
neeksi ne virheet, joita on tehty valtion omistamien yritysten eli kansallisomaisuutemme
yksityistämisessä. Vasemmistoliitto vastusti ainoana puolueena talouspoliittisessa minis-
terivaliokunnassa Fortumin Caruna-kauppoja, luonnollisen monopolin myymistä ulko-
maalaisille pääomasijoittajille. Caruna-kauppojen virheistä maksavat sähkönkäyttäjät ko-
van hinnan. Onneksi nyt on herätty, ja jatkossa Gasumista sekä Fingridistä valtionomistuk-
sen pitää olla yli puolet.

Arvoisa puhemies! Hallitus lupaa aivan liikaa sanoessaan, että se uskoo poliittisten lin-
jauksien olevan kasvua luovaa omistajapolitiikkaa. Sen esityksessä "pannaan tase töihin"
merkitsee valtion omaisuuden yksityistämistä luomalla uutta byrokratiaa omistamaan ja
myymään valmista kansallisomaisuuttamme. Hallituksen kaavailemassa kehittämisyhtiös-
sä onkin kysymys keskustan vaalisloganista "Suomi kuntoon". Tosin kansalle ei kerrottu
ennen vaaleja, että sloganin oikea versio oli "Suomi myyntikuntoon". Hallituksen myynti-
listalla ovat muun muassa Posti, Neste, Kemijoki, Vapo, Arctia ja Altia. VR:n pilkkomista
ja yksityistämistä suunnitellaan, ja myös Finnairin tulevaisuus puhututtaa.

Pääministeri Sipilä on sanonut muun muassa täällä tänään, että myyntivaltuuksien lisää-
minen ei ole sama asia kuin myyminen. Näin on. Omistajaohjauksen korkein virkamies
10



Pöytäkirjan asiakohta PTK 53/2016 vp
Eero Heliövaara sanoi kuitenkin torstaina, mikä on asian todellinen laita: myynneistä saa-
tavia pääomia kierrätetään investointeihin ja myynnistä saatavilla tuloilla rahoitetaan kär-
kihankkeita tämän vaalikauden aikana. Näissä linjauksissa ei kerrota mitään, paljonko hal-
litus on myymässä kansallisomaisuutta esimerkiksi niin sanottujen kärkihankkeiden ra-
hoittamiseen.

Arvoisa puhemies! Omistajapolitiikassa koko poliittisella kentällä on peiliin katsomi-
sen paikka. Suhteellisesti eniten valtion omaisuutta ovat myyneet Lipposen kakkonen,
Vanhasen ykkönen sekä Stubbin pätkähallitus. Virheitä on siis tehty, ja siksi niistä on syy-
tä oppia. Ehkäpä kaikkein surullisin esimerkkitapaus on Fortumin kohtalo. Valtio myi 37
prosenttia Fortumin osakkeista. Jos Fortumin osakkeita ei olisi myyty, sen osingot olisivat
tulleet kokonaisuudessaan Suomen valtiolle ja valtio olisi saanut tähän päivään mennessä
yli kolme kertaa enemmän tuloja Fortumista ja Neste Oilista kuin valtio sai yksityistämis-
myynnistä — ja koko Fortum ja koko Neste olisivat edelleen kansallisomaisuuttamme. Nyt
hallitus esittää, että tasaisesti hyvin tuottavasta Nesteestä voitaisiin myydä lisää pois. Tuot-
tavasta ja strategisesti merkittävästä yrityksestä saadaan hetkeksi rahaa ulos, mutta vähän-
kin pidemmällä tähtäimellä valtio häviää. Tämä ei ole järkevää talouspolitiikkaa.

Arvoisa puhemies! Valtionyhtiöiden yksityistämisessä uusliberalistinen esikuva on Bri-
tannian edesmennyt pääministeri Margaret Thatcher. Sinänsä ei ole yllättävää, että hallitus
tekee thatcherilaista politiikkaa, onhan Timo Soini nimennyt Thatcherin poliittiseksi esi-
kuvakseen, Stubb sanonut olevansa sydämeltään thatcherilainen ja Sipilä kertonut kilaut-
taneensa liikemieskavereilleen omistajapoliittisia linjauksia tehdessään. Mutta yksi asia oli
jopa Thatcherille liikaa: Britannian postin, Royal Mailin, yksityistäminen oli Thatcherille
step too far, askel liian pitkälle. Thatcher ilmoitti, ettei ole valmis myymään kuningattaren
päätä. Sipilän hallitus on valmis myymään 49,9 prosenttia Postin osakkeista. Posti voidaan
siis pilkkoa tai viedä Post... pörssiin. (Lasse Hautala: Postiin! — Naurua)

Arvoisa puhemies! Hallituksen omistajapoliittiset linjaukset olisivat tarjonneet mahdol-
lisuuden kestävään ja pitkäjänteiseen politiikkaan, jossa olisi ollut lähtökohtana (Puhe-
mies koputtaa) kansallisomaisuuden pitkäjänteinen kartuttaminen. Virheistä olisi voitu op-
pia. Valitettavasti hallitus on valinnut linjan, jossa Suomea laitetaan myyntikuntoon. Kan-
sallisomaisuutemme tuhoaminen ei ole (Puhemies koputtaa) taloudellisesti järkevää, eikä
vasemmisto voi tukea järjettömyyksiä.

14.51 Carl Haglund r (ryhmäpuheenvuoro): Värderade herr talman, herra puhemies! När
det gäller statens ägarstyrningspolitik kan man komprimerat sammanfatta det på det sättet
att svenska riksdagsgruppen tycker att det inte är något självändamål att äga — men det kan
heller inte vara ett självändmål att sälja. Varje försäljning av statens egendom ska kunna
motiveras på ett vettigt sätt. Och framför allt, den kritiska nyckelfrågan: Hur ska sedan för-
säljningsinkomsterna användas?

Arvoisa puhemies! On erittäin hyvä, että eduskunnalle suodaan tänään mahdollisuus käy-
dä tästä tärkeästä aiheesta keskustelua. Niin kuin näistä aikaisemmista puheenvuoroista
kävi ilmi, tämä herättää intohimoja ja jotkut katsovat eteenpäin, toiset taaksepäin. Virheis-
tä on tietenkin aina hyvä oppia, mutta on tärkeämpi edelleen katsoa eteenpäin.

Pääministerin Sipilän tavoite tehostaa pääoman käyttöä ja saada aktiivisella valtion
omaisuudella lisää valtion toimesta taloudellista toimeliaisuutta on ihan hyvä, tämä "tase
töihin" -ajattelu. Tässä kuitenkin on syytä pitää  se pitkäjänteisyys ja strateginen ajattelu
11



Pöytäkirjan asiakohta PTK 53/2016 vp
keskiössä. Ennakkoluuloton lähestymistapa on hyvä. Samalla on muistettava, että Suomes-
sa valtion omaisuus on suhteessa meidän valtiontalouteemme aika suuri ja se vaatii vas-
tuullista toimintaa meiltä päättäjiltä.

Tässä on todettu nyt jo moneen kertaan, ja siitä varmaan käydään tänään vielä pitkää
keskustelua, onko tämän uuden kehitysyhtiön tavoitteena panna valtion omaisuutta myyn-
tikuntoon vai onko tässä aito tarkoitus kehittää valtion omistamispolitiikkaa ja valtion ta-
setta. On tosiaankin niin, että tässä vaiheessa ainakin jäi epäselväksi se, miltä osin tätä ke-
hitystyötä tehdään juuri kehittämisen tarkoituksessa ja miltä osin sitten lähdetään katta-
maan kaikenlaisia kustannuksia, mitä tässä syntyy, ja tähän toivotaan varmasti tämän päi-
vän keskustelun osalta vastauksia.

On selvää, että jotkut yhtiöt ovat pitkällä tähtäimellä todennäköisesti menossa myyn-
tiin. Raskone, Altia ynnä muut ovat esimerkkejä yhtiöistä, joissa ainakaan meidän edus-
kuntaryhmän mielestä ei ole mitään itseisarvoa, että valtio on omistajana. Toisaalta ei
myöskään voi olla mikään itseisarvo, että näitä omistuksia myydään.

Arvoisa puhemies! Tiedämme, että kärkihankekokonaisuus, joka on hallitukselle tär-
keä, on kokonaisuus, jota on ainakin minun tietojeni mukaan tarkoitus rahoittaa, herra pää-
ministeri, myyntituloilla. Puhutaan teistä, rautateistä, koulutuksesta, digitalisaatiosta, bio-
hankkeista ja niin edelleen, ja nämä ovat kaikki tärkeitä asioita. Se, mikä tosiaan tästä ei
käy ilmi, on se, miltä osin nyt tämä kokonaisuus, minkä tänään esittelitte, liittyy tähän ja
miltä osin on aidosti kysymys siitä, että lähdetään kehittämään uutta liiketoimintaa.

Toinen keskeinen kysymys on sitten se, mikä kompetenssi meillä päättäjillä on kehittää
sitä liiketoimintaa ja missä määrin ollaan sitten päättäjinä eri elimissä mukana tekemässä
tätä. On erittäin hyvä, että hallitus on joka tapauksessa päättänyt asettaa tämän parlamen-
taarisen ryhmän seuraamaan tätä työtä.

Herr talman! En parlamentarisk delegation är bra med tanke på förankringen. Det som dä-
remot kan vara bra, och det tycker jag också att statsministern kunde klargöra, är var grän-
sen mellan parlamentarisk förankring och parlamentarisk inblandning i affärsverksam-
heten går.

Herra pääministeri, toisin sanoen olisi mielenkiintoista kuulla, miten pääministeri näkee
tämän parlamentaarisen ryhmän tehtävän, koska ainakin aikaisemmin on ollut aika epäsel-
vää, missä määrin me poliittiset päättäjät annamme selkänojaa ja missä määrin tässä sitten
päädytään tilanteeseen, missä poliitikot sekaantuvat asioihin, jotka eivät välttämättä ole
heidän kompetenssissaan, tai sitten on epäselvää, mikä on päättäjien tehtävä ja mikä on sit-
ten tämän yhtiön tehtävä ja kuka sitä yhtiötä johtaa ja niin edelleen. Tästä olisi mielenkiin-
toista saada vähän lisätietoa.

Mitä pelisääntöihin tulee, niin oma kokemukseni viime vaalikaudelta, kun toimin val-
tioneuvoston jäsenenä, oli se, että esimerkiksi Solidiumin osalta oli aika monestikin epä-
selvää se, mikä on meidän ministereiden vastuu, mikä on Solidiumin hallituksen vastuu ja
missä määrin sitten tämä epävirallinen evästyskeskustelu oli ratkaisevaa päätösten osalta.
Tästä tulisi varmastikin nyt ottaa oppia, kun hallitus tekee tätä uutta kehitysyhtiötä, niin
että meidän päättäjien rooli sekä täällä eduskunnassa että hallituksessa on aivan selvä, jotta
tämä työ toimii jouhevasti ja niin, että kaikkien kompetenssi käytetään oikeisiin asioihin.

Arvoisa puhemies! Valtion strategisesta omistuksesta ei kannata luopua. Sen takia on
hyvä, että tietyt asiat, tietyt periaatteet säilyvät. Samalla on tärkeätä, että dialogi jatkuu ja
12



Pöytäkirjan asiakohta PTK 53/2016 vp
että meille selkiytetään se, miten näitä varoja, joita tästä nyt vapautuu, aiotaan käyttää. Se
on nimittäin kaikkein mielenkiintoisin ja keskeisin kysymys monessa mielessä. — Tack,
kiitos.

Ensimmäinen varapuhemies Mauri Pekkarinen: Edustaja Haglund kahdella kielellä
käytti tähän saakka lyhimmän puheenvuoron.

14.56 Antero Laukkanen kd (ryhmäpuheenvuoro):  Arvoisa herra puhemies! Valtion
omistajapolitiikassa tulee huomioida, että yhteinen hyvä kuuluu kaikille. Hallituksen tulee
muistaa tämä tärkeä periaate, kun se tekee päätöksiä valtion omistuksista. Kristillisdemo-
kraattinen eduskuntaryhmä ei vastusta järkeviä keinoja uudistaa valtion omistajaohjausta
ja on avoin uusille keinoille luoda kasvua. Suomalaisten yhteistä omaisuutta ei tule kuiten-
kaan myydä kevyin perustein eikä valtion omistamia yhtiötä lahjoittaa pääomasijoittajille.

Omistajapolitiikka ei ole aina ollut onnistunutta. Valtio on viimeisen 25 vuoden aikana
myynyt tuottavaa omaisuutta yli 17 miljardin euron edestä. Onko näillä rahoilla luotu uutta
kasvua ja työpaikkoja? Hyvin vähän. Kemira GrowHow’n myynti nosti suomalaisten
maanviljelijöiden lannoitteiden hintoja merkittävästi. Fortumin osittainen myynti toi val-
tion kassaan 1,6 miljardia euroa, mutta myynnin johdosta valtio on menettänyt lähes kym-
menkertaisen summan menetetyn arvonnousun ja saamatta jääneiden osinkojen muodos-
sa. Alkuvuodesta todistimme, miten pääomasijoittajat toimivat, kun sähköverkkoyhtiö Ca-
runa nosti kuluttajahintojaan merkittävästi. Valtion omaisuuden myynnillä ja yksityistämi-
sellä on hintansa, ja sen hinnan ovat saaneet maksaa tavalliset suomalaiset veronmaksajat.

Arvoisa puhemies! Valtioneuvoston periaatepäätöksessä todetaan viisi perustaa valtion
omistamiselle. Näistä viidestä perustasta on helppo olla samaa mieltä. Kun valtion omai-
suutta tarkastellaan, tulee tarkasti ja johdonmukaisesti määritellä, mihin lokeroon mikäkin
omistus kuuluu. Erityisen tarkka pitää olla siinä vaiheessa, kun omistuksista luovutaan.
Caruna on hyvä esimerkki siitä, mitä tapahtuu, kun myydään luonnollisessa monopoliase-
massa oleva yhtiö.

Finanssi-intressiä ei tule väheksyä. Ruotsissa on viime vuosikymmeninä myyty merkit-
tävästi valtion omaisuutta, mikä on johtanut siihen, että valtion tulot omistuksista ovat vuo-
desta 2006 lähtien puolittuneet. Nyt Ruotsissa pohditaan yhtiöiden takaisinostamista. Val-
tion omistusten tuomat tulot ovat tärkeitä myös Suomessa. Niiden vähentyminen näkyy ve-
ronkorotusten tarpeena, mikä ei varmaankaan ole tämän hallituksen tavoite.

Hallituksen kaavailemaan kehitysyhtiöön siirrettävät omistukset on mitä ilmeisimmin
tarkoitus laittaa myyntikuntoon. On perusteltua kysyä, onko järkevää myydä merkittävä
osuus tuottoisasta ja huoltovarmuuden kannalta merkittävästä yhtiöstä, kuten Nesteestä.
Postin pilkkominen tällä tavoin vaatisi tarkempaa keskustelua. Altian myynti ei ole ongel-
maton, puhumattakaan huoltovarmuusnäkökulmasta Arctian osalta. On perusteltua kysyä,
onko valtiollinen kehitysyhtiö oikea tapa luoda kasvua vai pitäisikö valtion mieluummin
luoda parempia olosuhteita yksityisen rahoituksen, kuten joukkorahoituksen, kanavoimi-
selle kasvuyrityksille.

Arvoisa puhemies! Periaatepäätöksessä esitetään muutoksia valtionyhtiöiden johdon
palkitsemisjärjestelmään ja yhteiskuntavastuuseen. Vaatimukset maakohtaisesta rapor-
toinnista ja verosuunnittelusta luopumisesta ovat hyviä ja kannatettavia. On tärkeää, että
valtio aktiivisesti seuraa, miten vaatimukset käytännössä toteutetaan. Yritysjohtajien yli-
suuret palkkiot ja optiojärjestelmät ovat herättäneet katkeruutta, kun samaan aikaan työn-
13



Pöytäkirjan asiakohta PTK 53/2016 vp
tekijöitä on irtisanottu. Olisiko aiheellista muuttaa valtio-omisteisten yhtiöiden johdon pal-
kitsemisjärjestelmää? (Kokoomuksen ryhmästä: Optiot on kielletty jo vuosia sitten!)

Kristillisdemokraattisen eduskuntaryhmän mielestä irtisanomisten kautta syntyvien
lisävoittojen sijaan tulisi yritysten johtoa palkita yhteiskuntavastuullisuudesta, työpaikko-
jen syntymisestä ja pitkän aikavälin liikevaihdon kasvusta. Bonusta saisi sen mukaan,
kuinka monta työpaikkaa yhtiö on luonut, ja erityisbonuksia nuorten työllistämisestä.

Valtion omaisuus kuuluu kaikille suomalaisille. Hallituksen tehtävänä on pitää siitä
huolta, jotta voimme jättää tuleville sukupolville muutakin kuin velkataakan.

Ensimmäinen varapuhemies Mauri Pekkarinen:  Myönnän nyt pääministeri Sipilälle 5
minuutin puheenvuoron. Sen puheenvuoron jälkeen käydään sitten näköjään ulkoministe-
rin lyhyempi puheenvuoro ja sitten vasta käydään debatti.

15.01 Pääministeri Juha Sipilä: Arvoisa puhemies! Kiitoksia keskustelusta. Tulkitsen
varmaan aika oikein, jos sanon, että tästä omistajaohjauksen periaatepäätöksestä vallitsee
varsin suuri yksimielisyys tässä salissa, ja tämän otan kiitollisuudella vastaan. Täällä on
joitakin asioita noussut esille, jotka selvästi vaativat lisää keskustelua, ja niihin sitten tässä
vastauksia.

Ensinnäkin, useat teistä nostivat termin "pilkkominen". Edustaja Laukkanen, kuka on
pilkkomassa Postia? Ei sellaisia päätöksiä ole tehty, mutta ehkä tästä pilkkomis-sanasta
voisi jotakin sanoa. Yhtiöiden pilkkominenhan tarkoittaa sitä monesti, että sieltä irtoaa jo-
kin niin sanottu spin-off, jokin liiketoiminta, joka pääsee kehittymään paremmin kuin jos-
sakin yhtiön sisällä. Näistä on esimerkkinä Neste, joka oli aikaisemmin Fortumin kanssa
yhtä, on tänä päivänä 11 miljardia vaihtava yhtiö, hyvin kannattava yhtiö, ja henkilöstö on
hyvin tyytyväistä yhtiössä. Outotec on toinen esimerkki, joka on kaivosteollisuuteen kes-
kittyvä yritys ja yhä enemmän tekee uusiutuvan energian puolella töitä. Tikkurila on yksi
esimerkki tällaisesta. Nämä kolme esimerkkiä valtionyhtiöistä. En missään tapauksessa ot-
taisi tätä keinoa työkaluvalikoimasta myöskään pois, että yhtiöistä lähtee jokin osa kehit-
tymään itsenäisenä ja erillisenä. Tämä sana herättää vääriä mielikuvia.

Sitten tästä eduskuntakäsittelystä. Meillä tulee eduskuntarajat eli nämä yhtiöiden rajat
toisen lisätalousarvion yhteydessä tänne käsiteltäväksi. Mutta se, mistä ei ole keskusteltu,
on omistajaohjauslaki, joka tulee myöskin vaatimaan muutoksia. Tämä yhden kolmasosan
uusi strategisen omistuksen raja tulee vaatimaan lainmuutosta, ja myöskin tämä kehitysyh-
tiön rooli tulee vaatimaan lainmuutosta. Ne tuodaan eduskunnan käsittelyyn syksyllä.

Sitten tästä vientiyhtiöstä. Edustaja Ihalainen, ihan mielenkiintoinen idea, olen käynyt
sitä läpi, mutta en kyllä yhtiöittäisi tätä Team Finland -toimintoa, vaan tämä vientitoiminta
on tyypillisesti yritysten ydinosaamisen aluetta. Siellä on myöskin paljon yksityisiä toimi-
joita, jotka toimivat konsultteina alueella. Yritykset osaavat tehdä vientirenkaita ja niin
edespäin. Katson, että tätä Team Finland -toimintaa tehostamalla voidaan vastata tähän
osuuteen.

Edustaja Karimäki, te kysyitte Arctiasta. Me teemme mahdolliseksi työkalun vahvistaa
yhtiöitä tulevia investointeja varten. Tämä on syy Arctian omistajarajan muuttamiseen.

Edustaja Arhinmäki, te otitte esille Fortumin. Meillä on myöskin sellaisia yhtiöitä, joi-
den tämänhetkistä tilannetta arvioimalla valtio joutuisi pääomittamaan merkittävästi
enemmän yhtiön huonosta tilanteesta johtuen. Eli on varmasti tilanteita, joissa omistaja-
14



Pöytäkirjan asiakohta PTK 53/2016 vp
päätöksiä on historiassa tehty sekä onnistuneesti että epäonnistuneesti, mutta on vähän vai-
kea tehdä niitä arvioita jälkikäteen.

Edustaja Karimäki, Solidiumin tehtävänä on myöskin pitkäjänteisen omistuksen suojaa-
minen ja puolustaminen. Miksei se sijoita uuteen? Siksi, että siltä on viety rahat pois. Nyt
on tarkoitus, että myöskin Solidiumia pystyttäisiin paremmin käyttämään juuri siihen tar-
koitukseen, minkä mainitsitte.

Edustaja Ihalainen, tästä kehitysyhtiöstä. Sen päätehtävänä on tuoda omistajarakenteen
muutos tänne työkalupakkiin. Siellä voidaan tehdä sekä pääomittamista että yhtiöiden ke-
hittämistä osina, niin kuin tuossa muutaman esimerkin mainitsin.

Edustaja Haglund ja edustaja Arhinmäki kyselivät kärkihankkeiden rahoittamisesta.
Tämä kehitysyhtiö voi olla myöskin yksi työkalu siihen. Me päätämme jokaisen budjetin
yhteydessä, miten budjetti kasataan omaisuustuloilla. Omaisuustulot ovat osinkoja, pää-
omapalautuksia, myyntejä. Tämän vuoden budjetissa merkittävin osa tulee Patrian osuu-
den myynnistä, (Puhemies koputtaa) joka on 280 miljoonaa.

Nesteen osalta huoltovarmuus voidaan taata kolmanneksen omistuksella. Se taataan lail-
la ja sopimusteitse.

Nyt loppuu aika. Vastaan ehkä tuohon Posti-asiaan sitten vielä myöhemmin.

Ensimmäinen varapuhemies Mauri Pekkarinen: Ministeri Soini, 2 minuuttia, ministe-
rin itsensä valitsemalta hyvältä paikalta. 

15.07 Ulkoasiainministeri  Timo Soini:  Kiitos, arvoisa puhemies! Varapääministerinä
kolme pointtia. (Naurua)

Gasum ja Fingrid: Te, SDP ja vihreät, teitte virheen Fingridin kohdalla. Me korjasimme
sen. Te, edustaja Arhinmäki, vasemmistoliitto, olitte hallituksessa, ette pystyneet estä-
mään, ei voima riittänyt. Perussuomalaisilla voima riitti. Tämä ero on kansandemokratian
ja demokratian välinen, samoin kuin pakkopaidan ja paidan välinen. (Naurua)

Mitä sitten veronkiertoon tulee, verojalanjälkeen, tämä hallitus tilkitsee ja tukkii ja kir-
joittaa periaatteisiinsa, että verot maksetaan siellä, missä tulos tulee, veronkierto kielle-
tään. Miksi te ette tehneet mitään?

Kolmas, irtisanomiskorvausten puolittaminen: Vasemmisto ja vihreät ovat puhuneet pää
märkänä, kuinka tähän pitää puuttua. Te ette tehneet mitään. Vihreillä oli omistajaohjauk-
sen ministeri niin kauan kuin te hallituskyytiä kestitte — ette tehneet yhtään mitään. (Outi
Alanko-Kahiluoto: Ei pidä paikkaansa!) Nyt tämä hallitus perussuomalaisten, keskustan ja
kokoomuksen johdolla teki ne asiat, joista te ette edes kehdanneet puhua. (Naurua)

Ja sitten lopuksi: Edustaja Arhinmäki, teidän puheenvuoronne oli erittäin virkistävä ja
piristävä, (Paavo Arhinmäki: Hyvä!) sillä jopa Lenin horahti hereille. (Naurua) Arvoisa
puhemies, piristävää, mutta ei järkevää, eikä auttanut työmiestä.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat käyttää vastauspuheenvuoron, nousemaan ylös ja painamaan V-painiketta. Ja vas-
tauspuheenvuorot tässä vaiheessa ovat minuutin mittaisia. — Myönnän ensimmäisen vas-
tauspuheenvuoron edustaja Ihalaiselle.

15.09 Lauri Ihalainen sd (vastauspuheenvuoro): Arvoisa puhemies! Pääministeri viittasi
siihen, että tämä Team Finland ikään kuin yhtiöitettäisiin. Emme me ajattele sillä tavalla.
15



Pöytäkirjan asiakohta PTK 53/2016 vp
Me ajattelemme uutta yhtiötä, jalustayhtiötä, meidän pk-yritystemme viennin tukemiseen
ja verkostoitumisen vahvistamiseen, ja sitä kannattaisi kyllä huolella jatkossakin miettiä.

Kehitysyhtiön osalta se meidän huolemme on ennen kaikkea se, että siitä ei vain tulisi
tämmöinen myyntiyhtiö, joka kourii ja miettii, miten valtionomaisuutta voidaan myydä,
vaan aito kehittämisyhtiö. Minä toivon, että siihen suuntaan lähdetään.

Esittäisin siis sen kysymyksen, että oletteko te valmiita tukemaan sitä, että henkilöstöllä
on mahdollisuus valita edustaja niin halutessaan myös yhtiöitten hallituksiin. Sillä olisi
erittäin suuri merkitys monessa mielessä. Ja pidättekö te tätä omalta osaltanne mahdollise-
na?

15.10 Markus Lohi kesk (vastauspuheenvuoro):  Arvoisa puhemies! Vaikka tässä kuul-
tiin mielenkiintoinen historiakatsaus ulkoministeri Soinilta, niin kun kuuntelin noita edus-
kuntaryhmien puheenvuoroja, kyllä minulla päällimmäisenä mieleen tuli se, että näistä
isoista linjoista, mitä hallituksenkin omistusohjauspolitiikkaan nyt sisältyy, on täällä edus-
kunnassa varsin yhtenäinen näkemys. Jos otetaan vaikka eduskunnan rooli tässä kehitys-
yhtiössä, tai omistusohjauksessa jatkossa paremminkin, jäi sellainen kuva, että varsin laa-
jasti sitä kannatetaan, että tulee tämmöinen omistusohjausta tukeva neuvottelukunta.

Toinen, joka täällä on saanut paljon kannatusta, on se periaate, että verot maksetaan siel-
lä, missä se tulos tehdään, ja toisaalta palkitsemisen pitää olla oikeudenmukaista mutta
kohtuullista. Siksi toivoisinkin — kun täällä on pienistä asioista varmasti, ja joistakin yk-
sityiskohdista, erilaisia näkemyksiä, mutta isosta linjasta ollaan kuitenkin yhtä mieltä —
että avoimesti oppositiokin voi lähteä (Puhemies koputtaa) tukemaan tätä erinomaista, yh-
teiskuntavastuuta korostavaa hallituksen omistajapolitiikkaa.

15.11 Johanna Karimäki vihr (vastauspuheenvuoro): Arvoisa puhemies! Huolihan koh-
distuu tämän kehitysyhtiön osalta siihen, ettei tavallaan tiedetä, mitä se tekee kullekin yh-
tiölle. Eduskunta ikään kuin antaisi myyntivaltuudet tässä toisessa lisätalousarviossa, ja
sen jälkeen emme enää tietäisi, mitkä ne kehittämiskohteet ovat. Emme tietäisi, kenelle
myydään, mitä myydään, mitä kaupalla tavoitellaan.

Edustaja Haglundin kysymys siitä, kuinka vapautuvia varoja käytetään, oli todella ai-
heellinen.

Mutta vastaan ministeri Soinille tästä verojalanjäljestä ja omistajaohjauksesta. Juuri vih-
reiden ministereiden vaatimuksestahan tuli maakohtainen raportointi valtion pääomisteis-
ten yhtiöiden velvollisuudeksi, ja siitä tehtiin ohjeistukset. Hallituksesta lähtömme jälkeen
ohjeistus on todettu liian puutteelliseksi, ja sille toivotaan nytten päivitystä. Oletteko nyt si-
toutuneet hallituksessa päivittämään — omistajaohjausosasto tarkentaisi — (Puhemies ko-
puttaa) tämän maakohtaisen raportoinnin ohjeistusta?

15.12 Anne Louhelainen ps (vastauspuheenvuoro): Arvoisa puhemies! Valtionyhtiöiden
omistajarajojen muutokset eivät ole myyntipäätöksiä. Mitään ei ole myyty tällä päätöksel-
lä, ja valtioneuvosto päättää jokaisen omistuksen mahdollisesta myynnistä eduskunnan hy-
väksymissä rajoissa. Tätä parlamentaarista yhteistyötä omistajaohjauksessa on toivottu, ja
neuvottelukunta vastaa siihen toiveeseen. Jokainen eduskuntaryhmä voi neuvottelukun-
taan valita parhaat asiantuntijansa ja sitä kautta vaikuttaa.

Hallituksen tarkoitus on puolustaa ja vahvistaa suomalaista omistajuutta, toisin kuin vii-
me kaudella. Arvoisa pääministeri, eikö tämän uudenlaisen omistajaohjauksen kautta ni-
16



Pöytäkirjan asiakohta PTK 53/2016 vp
menomaan haluta tähdätä yritysten pitkäjänteisen arvon kasvattamiseen ja uuden taloudel-
lisen aktiviteetin synnyttämiseen Suomessa?

15.13 Paavo Arhinmäki vas (vastauspuheenvuoro): Arvoisa puhemies! Se tiedetään, että
ministeri Soini ja perussuomalaiset katsovat menneisyyteen ja vasemmisto tulevaisuuteen.
Mutta tämä oli uutinen, että ministeri Soini katsoo niin pitkälle menneisyyteen, että hän no-
jaa vuoteen 24, jolloin Lenin kuoli. Me katsomme mieluummin 2000-luvulle.

Arvoisa puhemies! Posti on peruspalvelu, jossa voitot tehdään suurimmissa kaupungeis-
sa ja kustannukset tulevat haja-asutusalueilta. Näitä tasataan yhtiön sisällä. Nyt hallitus on
valmis myymään 49,9 prosenttia Postista, ja jos tämä johtaa pilkkomiseen, se merkitsisi si-
tä, että kermankuorinta tulisi kehiin eli kannattava toiminta menisi yksityisille tekemään
voittoa ja veronmaksajat joutuisivat kustantamaan kannattamattoman toiminnan. Tämä
saattaisi johtaa jopa yleispalveluperiaatteen heikentymiseen. Viisipäiväinen postinjako on
esimerkiksi sanomalehtien, pienten yrittäjien kannalta aivan oleellinen. Jos ajatellaan,
kuinka huonosti Posti on jo nyt pitänyt huolta työntekijöistä, (Puhemies koputtaa) niin
mikä tämän merkitys olisikaan työntekijöille ja työllisyydelle tulevaisuudessa?

15.14 Harri Jaskari kok (vastauspuheenvuoro):  Arvoisa herra puhemies! Aivan niin
kuin varapääministeri Soini heristi montakin osaa, niin minä heristin korviani aika tiukasti,
kun edustaja Arhinmäki kommentoi ja vielä jatkoi, että vasemmistoliitto katsoo tulevai-
suuteen. Minusta tuntuu, että vasemmistoliitto katsoo menneisyyteen ja suunnitelmatalou-
den aikaan hyvinkin paljon näillä kommenteillaan. Te sanoitte, että Fortumia ja Nestettä ei
olisi missään tapauksessa pitänyt koskaan myydä. Oli kysymys kuitenkin siitä ajasta. Sil-
loin olisi saatu paljon enempi osinkoja. Voi tietysti kysyä, olisiko uudella omistajalla, kun
on tullut uusia omistajia, ollut jotain pääomia — olisiko valtionkin pitänyt käyttää pää-
omia — ja olisiko sillä ollut jotain osaamista, joka on kasvattanut niitä yhtiöitä, olisiko voi-
nut miettiä, että itse asiassa pienemmällä omistamisella on saatu enempi osinkoja, kun
nämä yhtiöt ovat kasvaneet todella paljon suuremmaksi, kuin kenties, jos olisi ollut pelkäs-
tään kansallisessa omistuksessa.

Ja toinen kysymys liittyy siihen, että te sanoitte, että on kansainvälisille pelureille myy-
ty näitä. Me yritämme kansainvälisiä investointeja saada Suomeen. Eikö se ole aitoa pää-
omasijoittamista ja (Puhemies koputtaa) myöskin osaamissijoittamista?

Ensimmäinen varapuhemies Mauri Pekkarinen: Myönnän vielä edustaja Arhinmäelle
vastauspuheenvuoron, ja sitten pääministeri, 2 minuuttia. 

15.16 Paavo Arhinmäki vas (vastauspuheenvuoro): Arvoisa puhemies! Nimenomaan tu-
levaisuuteen pitää katsoa, mutta menneisyyden virheistä pitää oppia. Voimme jatkaa lis-
taa: Kemira GrowHow, taisi olla kokoomuslainen ministeri, joka myi pilkkahintaan; Au-
tokatsastus, myytiin muistaakseni 59 miljoonalla, pari vuotta myöhemmin sama yritys
myytiin eteenpäin sadoilla miljoonilla, taisi olla kokoomuslainen ministeri; Digita-verkko.
Eli kyllä kannattaa katsoa, missä ollaan epäonnistuttu, ja oppia niistä virheistä. Tämä on
tärkeää, jotta pystymme tekemään järkevää politiikkaa tulevaisuudessa. Emme me halua
mitään sellaista taloutta, johon te viittaatte, edustaja Jaskari. Me haluamme pitää huolta sii-
tä, että meillä on kansallisomaisuutta ja meillä on kansalaisten hallussa valtion kautta kes-
keisiä yrityksiä, saamme pitkäjänteisesti (Puhemies koputtaa) niistä tuloja. Yrityksen voi
17



Pöytäkirjan asiakohta PTK 53/2016 vp
(Puhemies koputtaa) myydä vain kerran, se lämmittää hetken. Sen jälkeen rahat (Puhemies
koputtaa) ovat menneet.

Ensimmäinen varapuhemies Mauri Pekkarinen: No niin, ja tietystikin ennen pääminis-
terin puheenvuoroa vielä edustajat Haglund ja Laukkanen — anteeksi.

15.17 Carl Haglund r (vastauspuheenvuoro): Tack, herr talman, kiitos! Pääministeri, vie-
lä tähän meidän päättäjien rooliin: jos voisitte vähän avata sitä teidän vastauspuheenvuo-
rossanne, koska tosiaan ainakin omat kokemukseni ovat sen kaltaisia, että tämä meidän
päättäjien rooli esimerkiksi valtioneuvoston jäsenenä Solidiumin suhteen on ollut hieman
epäselvä. Nyt tähän tulee mahdollisesti uusi parlamentaarinen elin. Sitten tämä kehitysyh-
tiö ja päättäjien rooli siinä — miten näitä johdetaan, mikä on meidän päättäjien asema, roo-
li ja tehtävä? Eli jos voisitte vähän tätä kokonaisuutta hahmottaa, koska pidän sitä aika rat-
kaisevana siinä, onnistutaanko tässä vai ei.

15.17 Antero Laukkanen kd (vastauspuheenvuoro):  Arvoisa herra puhemies! Lämmin
kiitos pääministerille siitä, että mitään ei pilkota. Tämä lause jää varmasti poliittiseen his-
toriaan.

Kun Ruotsi nyt on alkanut ostaa takaisin myymiään omistusosuuksia yhtiöistään ja avoi-
mesti myöntänyt, että niiden myyminen on ollut suuri virhe, ja erityisesti tätä perustellut
sillä, että he haluavat turvata huoltovarmuuden ja vahvistaa sitä, niin hieman ihmettelen,
mitä järkeä on Arctian myynnissä. Eihän se tarvitse mitään vahvistamista eikä ulkopuolis-
ta omistajuutta, sehän tulee erinomaisen hyvin toimeen omillaan: se tekee loistavaa tulos-
ta, josta valtio saa koko ajan osuuden, ja maksaa kaikki investoinnit omasta tulorahoituk-
sestaan. En ihan ymmärrä tätä ajatusta, miksi se pitää myydä. Mitä lisäarvoa tästä syntyy?

Haluaisin vielä pääministeriltä kuulla, (Puhemies koputtaa) miten hallitus vahvistaa,
(Puhemies koputtaa) meidän omavaraisuutemme ja huoltovarmuutemme säilymistä.

Ensimmäinen varapuhemies Mauri Pekkarinen: Ja nyt pääministeri, noin 2 minuuttia.

15.19 Pääministeri  Juha Sipilä (vastauspuheenvuoro):  Kiitoksia, arvoisa puhemies!
Käyn näitä vastauksia läpi ja palaan siihen Posti-asiaan.

Edustaja Ihalainen, henkilöstön edustus: täällä periaatepäätöksessä on kuvattu se, että
hallitus, valtio, haluaa edistää henkilöstön edustusta osana paikallista sopimista ja kannus-
taa paikalliseen sopimiseen.

Edustaja Karimäki, näin on tehty aiemminkin, eli eduskunta päättää omistusrajoista, ja
sen jälkeen valtioneuvostolla on valta toimia sitten näissä rajoissa.

Edustaja Louhelainen, tästä kehitysyhtiöstä: Juuri näin, eli ajatuksena on se, että tällä ke-
hittämisellä saadaan arvonnousua yhtiöihin ja arvonnousua voidaan käyttää kahteen tar-
koitukseen, kärkihankkeisiin ja uuden luomiseen. Tämä on se perusajatus. Oikeastaan
tämä vastaa edustaja Haglundin kysymykseenkin osittain. Tämä päätöksentekomekanismi
on hyvin tarkkaan kuvattu siellä periaatepäätöksessä.

Mutta tähän kysymykseen, miten me osaamme sitten siellä kohdeyhtiössä — tämä on
hyvä kysymys — toimia mahdollisimman hyvällä tavalla. Tässä on se ajatus, että kohde-
yhtiöihin lähdetään hakemaan paras mahdollinen hallituksen kokoonpano, oli se sitten
osittain virkamiehiä, mutta pääsääntöisesti se olisi ulkopuolisia asiantuntijoita.
18



Pöytäkirjan asiakohta PTK 53/2016 vp
Edustaja Laukkanen, täytyy vielä sanoa uudelleen, että mistään pilkkomisesta ei ole teh-
ty päätöksiä. Mutta en missään tapauksessa ota työkalupakista pois sitä, etteikö yhtiöitä
voitaisi lähteä kehittämään sillä tavalla, että osa yhtiöistä lähtee omalle kehityspolulleen,
mistä on monta monituista hyvää esimerkkiä.

No, sitten siihen Postiin ja edustaja Arhinmäen huoleen Postiin liittyen. Ensinnäkin,
tämä listautuminen Postin osalta on nyt nostettu yhdeksi vaihtoehdoksi. Me emme ole teh-
neet Postissa mitään sellaisia päätöksiä, haluamme käydä tämän keskustelun ensin rauhas-
sa. Posteja on listattu maailmalla ja Euroopassa paljon. Isossa-Britanniassa esimerkiksi lis-
tautumisen yhteydessä 150 000 työntekijää tuli omistajiksi. Näitä listautumisia on tehty
useita. Posti on hyvin suuren murroksen edessä, digitalisointi muuttaa markkinaa, ja tämä
palveluvelvoitteen alla oleva toimi Postissa on enää hyvin pieni osa kokonaistoiminnasta.
Postilla on mahdollisuus kehittyä paljon täällä yksityisellä markkinalla, missä yksityiset
tällä hetkellä toimivat. Postilla on paljon sellaisia ydinosaamisia, mitkä mainitsin tuossa
puheessakin, muun muassa se, että heillä on yhteys meidän jokaisen kotiovelle.

Siihen huoleen liittyen, että henkilöstön asema jotenkin menisi huonompaan suuntaan
siinä yhteydessä, kun yhtiö viedään pörssiin, käytän esimerkkinä nyt tätä Nestettä. Nes-
teen henkilöstöstä 88 prosenttia on valmis suosittelemaan yhtiötä jollekin toiselle. Siellä
oli kesätyöhakemuksia tänä vuonna 17 000 kappaletta, mikä osoittaa sen, että valtioenem-
mistöinen, valtio-omisteinen pörssiyhtiö on houkutteleva (Puhemies koputtaa) työpaikka
myöskin henkilöstölle.

Ensimmäinen varapuhemies Mauri Pekkarinen: No niin, siinä oli suurin piirtein 2 mi-
nuuttia, tai vähän reilustikin. Nyt keskustelu avataan ryhmäpuheenvuorojen käyttäjien ja
ministereitten lisäksi myös muille edustajille, ja nyt myönnän 2 minuutin vastauspuheen-
vuoroja. — Ensimmäisenä edustaja Rinne.

15.23 Antti Rinne sd (vastauspuheenvuoro): Kiitos, arvoisa puhemies! Ensin täytyy hal-
litusta kiittää tietyistä asioista tässä kokonaisuudessa. Palkitseminen ja irtisanomiskorvaus
ovat menossa oikeaan suuntaan, suuntaan, jota edellinen hallitus lähti viemään eteenpäin.
Yhteiskuntavastuussakin ollaan menossa eteenpäin näillä kirjauksilla. Fingrid jatkaa sitä
politiikkaa, jota minä esimerkiksi valtiovarainministerinä tein, että vahvistetaan valtion tai
valtiota lähellä olevien tahojen omistusta. Samaa voi sanoa tästä parlamentaarisesta neu-
vottelukunnasta. Sillä tulee toivottavasti olemaan iso merkitys tässä omistajapolitiikan
määrittelyssä tulevaisuudessa, ja toivon todellakin, että se ei jää ikään kuin vain pelkästään
seuraamaan valtioneuvoston toimintaa vaan että sillä on aitoa merkitystä, parlamentaarista
merkitystä, näitä asioita eteenpäin vietäessä.

Arvoisa puhemies! Hieman huolta on edelleen tämän keskustelun perusteella tämän ke-
hitysyhtiön roolista ja erityisesti siitä — toteatte itsekin näissä papereissanne, että tässä on
erittäin isosta muutoksesta kysymys — mitä varten hallitus on luopumassa yli puolesta
Nesteen, joka on ihan keskeinen yhtiö huoltovarmuuden näkökulmasta, osakkeiden omis-
tuksesta elikkä enemmistöomistuksesta, mikä tuottaa ihan toisenlaisen puhevallan. Niin
kuin te itsekin toteatte tässä omassa esityksessänne, jos on määräysvalta yhtiössä, niin sil-
loin valtioneuvosto edellyttää omistajana, että niitä käskyjä, mitkä sieltä tulevat, noudate-
taan ja yhtiön hallitus toteuttaa. Toteatte, että jos on vähemmistöomistus, silloin hallituk-
sen vaatimuksia ei toteuteta ehdoitta vaan jokainen yhtiön hallitus ottaa toivomuksen huo-
19



Pöytäkirjan asiakohta PTK 53/2016 vp
mioon, ei siis välttämättä toteuta. Miksi olette luopumassa tästä vallasta niin keskeisessä
huoltovarmuusyhtiössä kuin Neste Oyj:ssä?

15.25 Kaj Turunen ps (vastauspuheenvuoro):  Arvoisa puhemies! Tämä vasemmistolii-
ton ja vihreiden aika voimakas kritiikki ja SDP:n hiukan, sanoisiko, tekopyhäkin huoli val-
tionomistuksen myynnistä eivät oikeastaan ole kovin uskottavia. Kaikki nämä edellä mai-
nitut puolueet ovat kuitenkin vastuussa Fortumin sähköverkon myynnistä, joka toimii
(Paavo Arhinmäen välihuuto) äärimmäisen karuna esimerkkinä siitä, mitä ei olisi pitänyt
kuitenkaan tehdä.

Nyt strategisesti tärkeissä yhtiöissä — muun muassa Finnair, Posti, Gasum, Fingrid —
valtio säilyttää enemmistön. Ja mitä Nesteeseen tulee, kun tässä edustaja Rinne otti sen
esille nimenomaan huoltovarmuuskysymyksenä, niin se huoltovarmuus minun käsitykse-
ni mukaan ei ole millään tavalla ongelmallinen tämän Nesteen omistuksessa, koska sellai-
sessa tilanteessa, kun Nestettä tarvitaan huoltovarmuuskysymyksissä, Nesteen varannot
ovat kuitenkin käytettävissä, oli se omistus sitten 30 prosenttia tai yli 50 prosenttia. Tämä
tiedoksi edustaja Rinteelle.

Mutta, arvoisa pääministeri, digitaalisuus on kuitenkin se iso asia, joka on mukana val-
tion kaikissa kärkihankkeissa, muun muassa sotessa ja liikenteessä ja näinpäin pois, ettei
tulisi toista Carunaa — ja nyt kun on myöskin liikenneministeri paikalla, niin hänkin voi
vastata. Onko mietitty, kuinka rakennetaan, ja erityisesti, mikä on tämän rakentamisen lop-
putulos kuituverkon osalta? Miten hallitus aikoo tätä linjata niin, ettei tule tämmöistä yk-
sityistä monopolia kuituverkon osalta?

15.27 Outi Alanko-Kahiluoto vihr (vastauspuheenvuoro): Arvoisa herra puhemies! Po-
pulistinen muunnellun totuuden puhuminen ei mielestäni kuulu ministeriaitioon. Sen
vuoksi haluan ministeri Soinilta kysyä: ettekö todella muista, että se käytäntö, että valtion
enemmistöomisteiset yhtiöt raportoivat verojäljestään, pantiin täytäntöön nimenomaan
vihreiden ministereiden Pekka Haaviston ja Heidi Hautalan kaudella, viime hallituskaudel-
la? Tämän jälkeen, kun vihreät olivat lähteneet viime kaudella hallituksesta, istuva hallitus
viime kaudella teki ohjeistuksen siitä, miten raportointi tehdään, ja tämä raportointi jäi va-
litettavasti hyvin puutteelliseksi. Tämän raportoinnin korjaamista, täydentämistä me vih-
reät olemme vaatineet sekä viime kaudella että nyt tällä kaudella.

Pääministeri Sipilä, lupasitte, että hallitus terävöittää toimintaansa siinä, että valtio-
omisteisten yhtiöiden raportointia saataisiin paremmaksi, mutta aiotteko todella toimia
niin, että luovutaan tästä olennaisuusperiaatteesta, joka nykyisin ikään kuin estää sen, että
eri yhtiöiden tiedot olisivat vertailukelpoisia? Aiotteko vaatia täsmällistä, seikkaperäistä
maakohtaista raportointia, joka mahdollistaisi sen, minkä meille lupasitte, eli sen, että yh-
tiöt maksavat veronsa siihen maahan, jossa ne toimivat, ja että verojalanjälkeä todellakin
pystytään seuraamaan nykyistä paremmin?

15.28 Harri Jaskari kok (vastauspuheenvuoro):  Arvoisa herra puhemies! Olisin vielä
puuttunut tähän SDP:n esitykseen vientiyhtiöistä eräänlaisena mallina. Me olemme esi-
merkiksi talousvaliokunnan puolella ja myöskin hallituksen puolella miettineet pienten
yritysten viennin lisäämistä, mutta yksi mallihan on ollut selkeästi se, että olisi myöskin
pienempien yritysten viennin takauksia. Nythän ne ovat vain suuremmille yrityksille. Mi-
nun mielestäni, esimerkiksi kun valtionyhtiöiden osalta tai muualta tulee varoja, pitäisi
20



Pöytäkirjan asiakohta PTK 53/2016 vp
suunnata kenties tämäntyylisiin hankkeisiin, jolloin tuetaan pienten yritysten vientitakauk-
sia. Siinä ei tarvita erillistä yhtiötä. Mitä mieltä arvoisa pääministeri on tämäntyylisestä rat-
kaisusta?

15.29 Jari Myllykoski vas (vastauspuheenvuoro): Arvoisa herra puhemies! Mielestäni on
pakko tyydytyksellä todeta, että kasvuyrityksiin koetetaan satsata ja sitä kautta hakea va-
roja siihen, että meillä voi kasvua syntyä. Mutta helmikuussa esitin pääministerille vaihto-
ehdon, että me voisimme todellakin laittaa taseen töihin. Meillä on Senaatti-kiinteistöissä
4,4 miljardin omaisuusmassa, jota hyödyntämällä niin, että se toimisi lainan takuina, voi-
simme saada todellakin ison potin rahaa: me voisimme Tekesin nykyisen toiminnan jat-
keeksi ja siihen välikuiluun, missä on Teollisuussijoitus rahoittamassa, saada elementin,
joka voisi ottaa myös riskiä niin, että Tekesin hyväksymän raportin perusteella voitaisiin
myöntää riskirahoitusta. Minä haluan painottaa sitä, että koska tämä on liikelaitos, niin täs-
sä nyt, jos hallitus pelkää tätä valtionvelan ottoa, on pakko todeta, että tämän kautta lainoi-
tettu ja mahdollinen kasvurahoitus ei olisi julkisen talouden velassa eikä EU:n perusteella
katsottaisi Suomen valtionvelaksi.

Minä rohkaisen käyttämään tällaisia elementtejä, jotka eivät lisää valtionvelkaa mutta
antavat mahdollisuuksia kasvuyritysten rahastointiin ja kasvattamiseen. Se olisi järkevää
politiikkaa siinä mielessä, että jos me saamme vipuvarsia mitenkään siihen, että Tekesin
kautta hyvät hedelmät voivat tulla teollisiksi toiminnoiksi, (Puhemies koputtaa) kyllä sitä
meidän pitää tukea. Siinä mielessä olen hallituksen kanssa samoilla linjoilla, että kasvuun
pitää satsata. Mutta nyt valtion toimet ovat vääriä, kun myydään kannattavaa liiketoimin-
taa ja sillä pyritään rahoittamaan kasvuyrityksiä. Se on niin kuin (Puhemies koputtaa)
edustaja Lehti täällä sanoi: nollakorolla saatava laina on parempi kuin tuottavan yhtiön
myynti.

15.31 Matti Vanhanen kesk (vastauspuheenvuoro): Arvoisa puhemies! Oikeastaan koko
talven ja kevään aikana oppositio on valtavia syytöksiä esittänyt siitä, että hallitus on yk-
sityistämässä Suomea, panemassa sitä myyntikuntoon. Olen ihmetellyt, mistä se johtuu.
Nyt sen oivalsin. Se johtuu siitä, että aina, kun te olette tulleet hallitukseen, silloin on to-
della myyty. (Naurua) Tässä sain hyvän tilaston siitä, että viimeisen 25 vuoden aikana
SDP:n aikana on myyty yli 15 miljardin edestä, vihreiden aikana lähes 15 miljardin edestä,
vasemmistoliiton hallitusaikana lähes 13 miljardin edestä. Teilläkin, vasemmistoliitolla,
on ollut yli miljardi vuodessa se vauhti aina, kun olette olleet hallituksessa. (Välihuutoja)
Keskustan, joka on ollut päähallituspuolueena yli puolet tästä ajasta, aikana on myyty
näemmä noin 7 miljardin edestä. Että kyllä tällä historian todistustaakalla pitää olla joku
vaikutus myös siihen, miten ennakoidaan tulevaisuutta.

On myös erittäin arvokasta, että tämä pääministerin ilmoitus ja koko omistajaohjausjär-
jestelmä on tuotu. Tällä hälvennetään niitä pelkoja, joita kansalaisten keskuudessa on yk-
sityistämistä ja yhtiötoimintaa kohtaan. Tässä selvästi nyt linjataan se, että siltä osin kuin
valtion omaisuutta jatkossa myydään, se ensisijaisesti käytetään uuden kehittämiseen. Ai-
kaisemmin myös minun hallitusteni, varsinkin ykköshallitukseni, aikana myyntitulot käy-
tettiin velan lyhentämiseen. Myöhemmin niitä, varsinkin viime vaalikaudella, käytettiin
vain kulutusmenojen rahoittamiseen joitakin pieniä poikkeuksia lukuun ottamatta.

Lopuksi tästä Postin pilkkomisesta, jolla moni teistä on pelotellut. Kyllä minä muistan
ne päätöksentekoajat Lipposen ykköshallituksen aikana. Missä on Postipankki, joka pil-
21



Pöytäkirjan asiakohta PTK 53/2016 vp
kottiin Postista? Missä on teleyhtiö Sonera? Se pilkottiin Postista. Molemmat päätyivät
pörssiomistukseen. (Välihuuto) En minä arvostele näitä päätöksiä, mutta totean, että (Pu-
hemies koputtaa) on tehty isoja ratkaisuja aikaisemminkin. Niitä tehdään ajassa, eivätkä ne
aina ole epäonnistuneet. Postipankki... [Puhemies keskeytti puheenvuoron puheajan ylityt-
tyä.]

15.33 Antti Rinne sd (vastauspuheenvuoro): Arvoisa puhemies! Ei SDP sinällään vastus-
ta omaisuuden myyntiä silloin, kun se tapahtuu järkevään tarpeeseen tai se uudistaa omis-
tusta, tuottaa uusia asioita. (Välihuutoja oikealta) Jos miettii tätä Paavo Lipposen kakkos-
hallitusta, niin minä luen tässä vuodelta 1999 hallitusohjelman kirjauksen, jossa todetaan,
että valtion omaisuuden myynnistä saatavat tulot ohjataan ensisijaisesti valtionvelan ly-
hentämiseen — silloin korot huitelivat siellä 6—7 prosentin efektiivisissä koroissa — tut-
kimukseen ja tuotekehitystyöhön saavutetun menotaseen turvaamiseen sekä Suomen Teol-
lisuussijoitus Oy:n toimintaedellytysten vahvistamiseen. Lipposen kakkoshallituksen ai-
kana vahvistui Teollisuussijoituksen asema 50 prosenttia. SDP:n tavoitteena on se, että
omaisuutta käytetään uuden luomiseen ja vahvistamiseen ja uuden tulevaisuuden rakenta-
miseen. Minä uskon, että tämä tahtotila on ihan yhteinen tässä koko salissa.

15.34 Kai Mykkänen kok (vastauspuheenvuoro):  Arvoisa puhemies! Ensinnäkin tämä
edustaja Myllykosken ehdotus Tekesin rahoittamisesta: tarkoitus varmasti oli vilpitön,
mutta kyllä valitettavasti keino on kovin kreikkalainen, jos lähtisimme siitä, että velkaan-
tuminen veronmaksajien vastuulle on ok, kunhan se kiertää EU:n velvoitteet. Valtiollahan
ei ole vaikeuksia saada lainarahaa, ei myöskään silloin, kun haluamme lisätä Tekesin ra-
hoitusta, joka sinänsä olisi tarpeenkin, ja ei ole tarvetta kierrättää sitä panttaamalla Senaa-
tin varoja. Että tässä tavallaan tiettyä logiikkaa olisi syytä noudattaa.

Arhinmäki puhui täällä siitä, että meillä pitää olla kansallisomaisuutta. Olen samaa
mieltä, mutta tällä hetkellä meillä on mielestäni turhan paljon sattumanvaraista valtion
omaisuutta, ja siitä nyt tässäkin esityksessä, mitä tänään täällä käsitellään, on kysymys.
Meillä on syntynyt historiallisesti, aivan oikeista syistä, usein neitseelliseen markkinaan
valtion panostuksin yhtiöitä, jotka nyt toimivat pääsääntöisesti kilpaillussa markkinassa,
joihin liittyy kenties strateginen intressi. Kun täällä Rinne kysyi, miksi Nesteestä voidaan
luopua 34 prosenttiin ja jostain muusta yhtiöstä ei, niin kannattaa lukea näitä strategisen
intressin määritelmiä: Jos tarkoitus on huoltovarmuuden kannalta turvata öljynjalostus ja
jakelukapasiteetti kaikissa oloissa, siihen riittää hyvin määrävähemmistö ja meidän lain-
säädäntövalta. Jos kyse olisi luonnollisesta monopolista, niin silloin, olen itse sitä mieltä,
se kannattaa pitää julkisessa enemmistöomistuksessa, ja siihen suuntaanhan nyt tässä esi-
tyksessä nimenomaan mennään. Näitä määritelmiä sinänsä voisi minusta edelleenkin kir-
kastaa siitä, miten ne nytkään kirjataan.

Alanko-Kahiluoto kertoi veroraportoinnin vaatimuksista. Olen samaa mieltä siitä, ja
myös hallituksen esitys lähtee siitä, että voidaan näyttää suuntaa silloin, kun markkina on
johonkin suuntaan menossa. Kuitenkin olisin aika tarkka siinä, ettei pysyviä kustannusero-
ja luoda valtion enemmistöomistamien pörssiyhtiöiden ja puhtaasti markkinoilla omistet-
tujen välille. Muuten lisäätte vain painetta siihen, että paremmin pärjäävät ne, jotka eivät
ole veronmaksajien omistamia. Lopulta tärkeintä on se, ymmärretäänkö kirkkaasti, missä
tilanteissa se valtion omistus uusissa yhtiöissä (Puhemies koputtaa) olisi tarpeen ja mihin
muihin paikkoihin kertaluontoisia panostuksia voitaisiin tehdä. Ja tästä vielä pääministeriä
22



Pöytäkirjan asiakohta PTK 53/2016 vp
pyytäisin kirkastamaan sen, osaatteko kertoa, missä tilanteissa valtionomistus uusissa yh-
tiöissä voisi olla... [Puhemies keskeytti puheenvuoron puheajan ylityttyä.]

Ensimmäinen varapuhemies Mauri Pekkarinen:  Nyt pyytäisin tilaa edustaja Henriks-
sonille. Hänellä on puheenvuoro.

15.37 Anna-Maja Henriksson r (vastauspuheenvuoro):  Värderade talman! Väsentligt i
den här ägarstyrningsdebatten är just det vad som är tanken: Vart vill vi nå? Är det så att
man snabbt vill få finansiering för spetsprojekten är det en sak, men vill man ha en lång-
siktig strategi som är hållbar är det en annan sak. Jag tror att regeringen nu eftersträvar lite
både och, det verkar som så, och kanske inte alldeles illa det heller, men det ska sägas klart
ut.

Arvoisa puhemies! Nyt hallitus myös ehdottaa eduskunnalle strategisen intressin toteutta-
miseksi uutta omistusrajaa, elikkä uusi alaraja olisi 33,4 prosenttia. Silloinhan valtiolla ei
olisi enää enemmistöä tässä yhtiössä. Ja, pääministeri, haluaisin vielä kuulla, millä te pe-
rustelette tämän rajan laskemista. Millä tavalla maailma on muuttunut niin, että pienempi
osuus nyt riittää takaamaan valtion intressit? Tämä olisi hyvä saada selväksi.

Ensimmäinen varapuhemies Mauri Pekkarinen: Keskustelun tässä vaiheessa vielä pu-
heenvuorot edustajille Kääriäinen ja Ihalainen, ja sen jälkeen täällä on pyydettyjä ministe-
ripuheenvuoroja kolme. Raivataan tilaa heille, lyhyille puheenvuoroille — nyt tuli neljäs.

15.38 Seppo Kääriäinen kesk (vastauspuheenvuoro): Arvoisa puhemies! Tämän keskus-
telun leimallinen piirre kyllä tähän mennessä sittenkin on ollut aikamoinen yksituumai-
suus siitä, että hallituksen omistajaohjauspaperi, periaatepäätös, on vähintäänkin oikean-
suuntainen ja sisällöltäänkin kohtuullisen hyvä. Tässä on hyvää arkkitehtuuria. Tämä on
selvästikin tämmöinen maltillisen uudistamisen linjaus yhteiskuntavastuun hengessä. Pi-
dän hyvänä myös sitä, että sittenkään täällä ei ole sorruttu ainakaan liialliseen menneen po-
litiikan ruotimiseen. Sehän on herkkua tietysti ruotia mennyttä politiikkaa, koska se on
täynnä virheitä, joita kaikki olemme tehneet, mutta niitten ruotiminen toisten syyttelyn
hengessä ei kyllä auta yhtään mitään. Oppia kyllä täytyy ottaa, se on kyllä ihan totta.

Valtionomistajuushan varsinkin tässä tilanteessa voi olla melko jämerä vipu siihen ta-
louskäänteen aikaansaamiseen taikka sen vauhdittamiseenkin. Siinä mielessä tällä kehitys-
yhtiöllä — se ajatus on tässä paperissa ihan olennainen — on paljon tehtävää, ja siihen
näytti myös kysymyksiä liittyvän kaikkein eniten. Työpaikkoja ja työtä tämä maa tarvit-
see, parempaa työllisyyttä. Siinä kehitysyhtiöllä voi olla isoakin roolia. Uuden luominen
on kaiken a ja o.

Toinen asia, minkä haluan tässä huomauttaa, on tämä yhteiskuntavastuuajatuksen ko-
rostunut asema, mikä liittyy kaikilla tavoilla veroihin, henkilöstöpolitiikkaan tai ylipää-
tään monenlaiseen kohtuuden viestiin omistajille, yrittäjille ja vähän kaikille. Yhteiskun-
tavastuusta nimittäin on kaikkien kovimpia pulia tällä hetkellä Suomessa. Valtionomista-
juus voi kyllä osoittaa myös tässä suhteessa oivaa uutta tietä.
23



Pöytäkirjan asiakohta PTK 53/2016 vp
15.40 Lauri Ihalainen sd (vastauspuheenvuoro): Arvoisa puhemies! Edustaja Kääriäi-
nen, niin kuin tähänkin saakka, piti erittäin tärkeän ja jykevän puheenvuoron monista nä-
kökohdista.

Edustaja Vanhaselle sanon, että kaikki hallitukset, myös hänen hallituksensa, ovat myy-
neet valtion omaisuutta. Kysymyksestä, mihin niitä käytetään, on varmaan erilaisia käsi-
tyksiä.

Tämä strategisen intressin tiputtaminen 33,4:ään — kyllä se meitä huolestuttaa. Sen pi-
tää olla tosi kovan päätöksen takana, että lähdetään Nestettä pudottamaan sinne, tässä epä-
varmassa maailmassa, kun Nesteen merkitys saattaa olla tulevaisuudessa jopa merkittä-
vämpi kuin Fortumin, ajatellen tulevaisuuden ongelmia.

Sitten hallituksen omassa ohjelmassa sanotaan, että kehitetään jalustayhteiskuntaa, ja-
lustataloutta, eikö niin? Tämä meidän esityksemmehän on konkreettinen toimenpide-ehdo-
tus uuden jalustayhtiön perustamisesta (Juha Sipilä: Alustayhtiön!) — alustayhtiön perus-
tamisesta — ja sen vuoksi me haluamme tätä seikkaa nyt painottaa. Tällaisia uusia alueita
on varmaan, joissa pitää omaisuutta kehittää, uusia yhtiöitä perustaa. On älykkäitten säh-
köverkkojen kehittäminen, arktisen osaamisen hyödyntäminen, digitaalisen infrastruktuu-
rin kehittäminen, alustatalous ja sote-ict-instrumenttien rakentaminen. Kuulostaako tutul-
ta? Nämä löytyvät meidän ohjelmastamme, ja se on sitä uutta luovaa uutta omistajuutta.
(Välihuuto)

Ensimmäinen varapuhemies Mauri Pekkarinen: Myönnän nyt minuutin mittaiset pu-
heenvuorot ministereille siinä järjestyksessä kuin heidän nimensä täällä ääneen lausuttiin
edellisen debatin jälkeen. Elikkä ensimmäisenä ministeri Berner, sitten ministeri Soini, sit-
ten ministeri Lindström, ja pääministerille bonuspuhujana sitten 2 minuuttia — näille kol-
melle ensimmäiselle minuutti. (Välihuutoja)

15.42 Liikenne- ja viestintäministeri Anne Berner (vastauspuheenvuoro):  Arvoisa pu-
hemies! Vastaan edustaja Turusen kysymykseen kuituverkon osalta. On selvää, että digi-
talisaatio vaikuttaa kaikkiin meidän muutoksiin ja mahdollistaa meille suuren murroksen.
On ehkä hyvä myöskin tiedostaa, että tämä kaikki on aikanaan mahdollistunut siitä, että
Posti ja Tele erotettiin toisistaan. Syntyi telemarkkina, joka mahdollisti mobiiliosaamisen,
minkä kautta sitten on syntynyt oikeastaan digitalisaatio, ja tämä kuitenkin nosti Suomen
lamasta myöskin silloin 90-luvulla.

Taajuuspolitiikalla ollaan saatu lähes kattavat yhteydet langattomasti, mutta meidän va-
lokuituyhteydet eivät ole ihan toivotulla tasolla. Tähän meillä on työn alla kolme toimen-
pidettä. Ensinnäkin haemme yhteistyössä teleoperaattoreiden kanssa laajakaistainvestoin-
tiohjelmaa, josta pystymme tiedottamaan 31.5. mennessä. Lupaprosesseja näitä investoin-
teja varten pyritään selkeästi keventämään — siitäkin saadaan parempi ohjelma tämän tou-
kokuun aikana. Ja heinäkuussa tulee voimaan laki, joka mahdollistaa energia-, liikenne- ja
viestintäverkkojen yhteisrakentamisen, jolla vauhditetaan myöskin investointeja.

15.43 Ulkoasiainministeri Timo Soini (vastauspuheenvuoro):  Arvoisa herra puhemies!
Ensinkin kiitokset edustaja Ihalaiselle, joka kauniilla tavalla tuo työväen aatelin parhaat ar-
vot tähän keskusteluun. Se on erittäin arvostettavaa. Myös puheenjohtaja Rinteellä oli hy-
viä puheenvuoroja.
24



Pöytäkirjan asiakohta PTK 53/2016 vp
Sitten vihreät kysyivät siinä, onko totuus päässyt unohtumaan. Ei tietenkään ole. Teidän
olisi kannattanut jäädä hallitukseen valvomaan näitä asioita eikä lähteä hallituksesta, var-
sinkaan ydinvoiman takia, joka meni kuitenkin läpi, vaikka te sieltä lähditte. Kannattaa py-
syä hallituksessa. (Outi Alanko-Kahiluodon välihuuto) Siellä vaikutetaan, (Välihuutoja)
hallituksessa vaikutetaan. Arvoisa herra puhemies, hallituksessa vaikutetaan, kannattaa
pysyä siellä.

Sitten edustaja Turunen persoonallisella tavallaan ilmoitti vasemmistoliitolle sen, että
mieli oli altis, mutta voima ei riittänyt. Ette pystyneet estämään. Olitte hallituksessa, mutta
ette pystyneet estämään.

15.44 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Täällä on muutamaan, tai itse asiassa aika moneenkin, otteeseen mainittu tämä
huoltovarmuus, ja se kun on tuolla TEMin alla, tämä Huoltovarmuuskeskus, niin ehkä
muutama sana siitä — siitä tässä oli jo puhekin.

Totta kai hallitusta kiinnostaa strateginen omistus ja intressi. Käsittääkseni tänä kevää-
nä täällä on ollut hallituksen esitys 55, joka liittyy huoltovarmuuden turvaamiseen eli tuon-
tipolttoaineiden velvoitevarastointiin, jossa siis täytetään tämä direktiiviminimi 90 päivää
tuontipolttoainetta. En nyt olisi kamalan huolissani — ei se tarkoita, että yliolkaisesti suh-
tauduttaisiin tähän asiaan, mutta en olisi kauhean huolissani tästä puolesta. Huoltovar-
muuskeskus seuraa jatkuvasti tilannetta, ja heillä on tämmöistä jatkuvuuden hallintaa työn
alla, eli tunnistetaan riskejä, häiriöitä tai riippuvuuksia. Tämmöisiä keskusteluja tietenkin
käydään Huoltovarmuuskeskuksen ihmisten kanssa. Kyllä minä uskon, että tämä puoli
hoituu huolimatta tästä muutoksesta.

Ensimmäinen varapuhemies Mauri Pekkarinen: Ministeri Sipilä, 2 minuuttia. 

15.45 Pääministeri Juha Sipilä (vastauspuheenvuoro): Arvoisa herra puhemies! Edusta-
ja Rinne, tähän parlamentaariseen neuvottelukuntaan. tulee oikeastaan neljä semmoista
tehtävää: yhtiöomistuksen toimintapolitiikka, sitten omistajaohjauksen toimintaperiaat-
teet, eduskuntarajat ja neljäntenä sitten ihan toimiminen keskustelukumppanina omistaja-
ohjausministerin ja omistajaohjausyksikön välillä. Esimerkiksi jos tulee jatkossa eduskun-
tarajakysymyksiä tai yhtiöitä koskevia kysymyksiä, niin tietää, ketkä ovat ne henkilöt, joit-
ten kanssa keskustelua käydään. 

Miksi luovutaan Nesteestä? Ministeri Lindström oikeastaan vastasikin tähän jo, eli huo-
lellisen harkinnan jälkeen päädyttiin siihen, että polttonesteitä koskeva huoltovarmuus voi-
daan toteuttaa lainsäädännön vaatimuksin, sopimuksin sekä sitten tämän kolmanneksen
omistuksen turvin.

Edustaja Alanko-Kahiluoto, nämä vaatimukset yrityksille ovat tässä periaatepäätöksen
sivuilla 31—32. Siellä on paljon vaatimuksia, juuri niitä teidän mainitsemianne. 

Sitten edustaja Jaskarin kysymys. Olen samaa mieltä, eli en näe tämän vientiyhtiön pe-
rustamista valtion roolina vaan pikemminkin näen sen roolin täällä alustataloudessa, jossa
on mahdollistajan rooli: synnyttää sitten uutta yksityistäkin yritystoimintaa.

Edustaja Myllykoski, en näe ongelmana vakuuksia esimerkiksi tässä Tekesin rahoitta-
misessa. Meillä on pikemminkin vähän ongelmana se, että valtion taseessa on aika iso riski
vastuilla, noin 40 miljardia muistaakseni. Mutta lupaan tältä istumalta sen, että myöskin
tuo Senaatin osuus selvitetään, se, miten sen osalta tase saadaan paremmin käyttöön.
25



Pöytäkirjan asiakohta PTK 53/2016 vp
Edustaja Mykkänen, olen esimerkkinä maininnut tämän sote-palveluväylän, siihen liit-
tyvän tiedon.

Omistajaraja, edustaja Henriksson: Miten voidaan turvata? Sillä voidaan estää yhtiöjär-
jestyksen muutos, suunnatut osakeannit, (Puhemies koputtaa) sulautumiset, jakautumiset,
ja usein kolmanneksen omistus riittää myöskin käytännössä pörssiyhtiöissä määräysvallan
käyttämiseen.

Ensimmäinen varapuhemies Mauri Pekkarinen: Ja nyt siirrymme taas edustajien 2 mi-
nuutin puheenvuoroihin.

15.48 Kimmo Kivelä ps (vastauspuheenvuoro):  Arvoisa herra puhemies! Kun Suomen
valtionyhtiöiden arvo suhteessa bruttokansantuotteeseen on Euroopan suurin, niin on ai-
van selvä, että valtiolla täytyy olla selkeä omistajapolitiikka ja yhteiskunnan muuttuessa
myös omistajapolitiikan pitää voida elää ajassa. Tietysti on tiettyjä fundamentteja, joista ei
missään olosuhteissa voida lipsua, mutta laiska ja passiivinen omistaminen pitää saada ak-
tiivisemmaksi tällaisessa tilanteessa.

Mutta kysyisin näihin kehitysyhtiöihin liittyen, tämä on perusteltu kysymys: miten tur-
vataan läpinäkyvyys kaikissa olosuhteissa?

15.49 Aino-Kaisa Pekonen vas (vastauspuheenvuoro): Arvoisa puhemies! Valtio-omis-
teisilla yhtiöillä on myös tärkeä yhteiskunnallinen tehtävä. Esimerkiksi Valtionrautatiet
mahdollistaa liikkumisen koko maassa, tai ainakin ennen vanhaan mahdollisti. Vuonna
2015 valtio-omisteinen VR maksoi osinkoja valtiolle 100 miljoonaa euroa. Omaisuuden
voi myydä vain kerran. Kannattaako lypsävää lehmää päästää nyt käsistä?

Arvoisa pääministeri, sanoitte tuossa esittelypuheessanne: "Verotuksen minimointi esi-
merkiksi veroparatiiseja käyttäen ei ole hyväksyttävää." Ja ulkoministeri Soini täällä säesti
omassa puheessaan tätä samaa hyvää asiaa. Onko teillä joitakin konkreettisia lainsäädän-
nöllisiä keinoja sen suhteen, ettei veroparatiiseja tulevaisuudessa käytetä näissä yhtiöissä,
vaiko pelkästään näitä vaatimuksia? Onko tämä sitten kuitenkin lopulta pelkkä ilmaan hei-
tetty toive? (Ben Zyskowicz: Ei todellakaan!)

15.50 Arto Pirttilahti kesk (vastauspuheenvuoro):  Arvoisa puhemies! Nämä valtion-
omistamisen linjaukset ovat aivan loistavat, joita tänään on tuotu esille. Kuten on huomat-
tu, niin ainakin SDP:n linjastakin on löytynyt asialle jo monta isää. Ainakin edustajat Iha-
lainen ja Rinne ovat tämän hyvin allekirjoittaneet, ainakin omilta osiltansa.

Tässä on varsinkin tämä kehitysyhtiö erittäin mielenkiintoinen, millä tavalla kehitysyh-
tiössä saadaan sinne lisää asiantuntijuutta ja millä tavalla me saamme sinne myös lisää ul-
kopuolista rahoitusta, että näitä yhtiöitä voidaan kehittää. Varsin mielenkiintoinen asia on
tämä niin sanottujen spin-offien nostaminen ylös ja niitten voimistaminen, uusien työpaik-
kojen aikaansaaminen. Tämä avoimuus tulee tämän neuvottelukunnan kautta. Toivottavas-
ti meillä tässä eduskunnassakin tämä keskustelu paranee sitä kautta, kun meillä on enem-
män ymmärrystä, enemmän asiantuntijuutta sitten niin valiokunnissa kuin myös täällä
eduskunnan salissakin käydä tätä keskustelua. Yhteiskuntavastuullisuus on erittäin merkit-
tävä asia. Tuo demareitten huoli siitä viennistä on ihan oleellinen ja siitä, millä tavalla se
tehdään, mutta se ei ole varmaan tämän kehitysyhtiön tehtävä.
26



Pöytäkirjan asiakohta PTK 53/2016 vp
Olimme valiokuntareissulla tuolla Meksikossakin ja pohdimme, millä tavalla suomalai-
set yritykset voivat pitää kiinni esimerkiksi niinkin isosta työstä kuin Meksikon televerkon
uudistamisesta. Meillä on siellä hyvässä vaiheessa oleva oma Nokia-verkkoyhtiö, joka ot-
taa kiinni siitä, mutta millä me saamme sitten riittävästi sinne alle niitä muita kotimaisia ja
muita tähän konsortioon? (Vasemmalta: Juuri tästä on kysymys!) On tietenkin tärkeää,
millä tämä yhteisöllisyys saadaan näitten yritysten välille. Tässä Team Finland on tehnyt
hyvää työtä, mutta sitä tulisi mielestäni (Puhemies koputtaa) vielä edelleen vahvistaa.

Noihin Arhinmäen ja vasemmistoliiton puheisiin. Oikeastaan, kun näistä puheista ottaa
pois tämän epäilyksen ja pelottelun, eihän sinne jää jäljelle kuin huulten liike.

15.52 Antti Lindtman sd (vastauspuheenvuoro): Arvoisa herra puhemies! Valtionomis-
tajan pitää olla aktiivinen ja vastuullinen. On hyvä, että hallitus tällaisella palkitsemispuo-
lella jatkaa sitä polkua, jonka edellinen hallitus viitoitti. (Ben Zyskowicz: Ja sitä edelli-
nen!) Edellisen hallituksen aikanahan laitettiin, silloisen porvarihallituksen jäljiltä, tämä
yhtiöiden palkitseminen kuriin, kerta kaikkiaan, jopa niin, että viime keväänä silloinen
omistajaohjausministeri Sirpa Paatero marssi Fortumin ja Nesteen yhtiökokouksiin ja piti
huolta, että siellä ei hallituksen palkkioita koroteta. (Ben Zyskowicin välihuuto)

Mutta sitten valtion pitää olla myös aktiivinen. Kun kuuntelin täällä hallituspuolueiden
kommentteja, tähän historiaan katsoen, niin tuntuu, että sieltä haetaan argumentaatiota sii-
tä, että jos sinulla on 50 hehtaarin maatila ja myyt 5 hehtaaria, jotta saat ostettua traktorin,
niin se antaa syyn myydä loputkin. Eihän se näin ole. Joka kerta pitää katsoa yhtiökohtai-
sesti. Suomi on pieni maa, Euroopasta katsoen saari, me tarvitsemme yhteydet maailmalle,
me tarvitsemme turvatun energiansaannin, ja kyllä me tarvitsemme myös polttoainetta, jot-
ta me pidämme meidän huoltovarmuudestamme kiinni.

On hyvä, että olette päätyneet siihen, että nämä lentoyhtiöt ja toisaalta sähköyhtiö For-
tum ovat niin tärkeitä, että valtion pitää käyttää niissä selkeää isännän ääntä, mutta tämän
Nesteen osalta herää kyllä kysymys, kuka sen jälkeen selvästi käyttää isännän ääntä. Tämä
on meille strateginen kysymys, ei ainoastaan huoltovarmuudella tai lailla määriteltävä ky-
symys. Kyllä nähdäksemme valtion pitää käyttää omistajan ääntä.

Ja kun sanoitte, että tämä vähemmistöomistus, 33 prosenttia, mahdollistaa sen, että esi-
merkiksi yritysjärjestelyt ja yhtiöjärjestyksen muutokset voidaan torjua, niin kyllä tämä
sen mahdollistaa, mutta ei olisi esimerkiksi mahdollistanut viime keväänä sitä, että omis-
tajaohjausministeri marssi yhtiökokoukseen ja kertoi, miten tehdään. Tai jos Nesteen jalos-
tamoilla tapahtuu, niin ei ole mahdollista vaihtaa hallitusta ohi muun enemmistön. Tässä
on se iso ero. (Puhemies koputtaa) Mielestämme Nesteessä on pidettävä valtion veronmak-
sajien isännän ääntä.

15.54 Johanna Karimäki vihr (vastauspuheenvuoro): Arvoisa puhemies! Moni edustaja
on kysynyt juuri sen perään, millä tavalla tuo 33 prosentin omistusosuus riittää takaamaan
omistusintressit. Itse ainakin muistan tapauksen, että Espoossa aikoinaan, kun Espoon Säh-
köä lähdettiin viemään pörssiin jo ammoisia vuosia sitten — en itse ollut silloin valtuutet-
tu, mutta joka tapauksessa — espoolaiset päättäjät lopulta turhautuivat siihen, että kun oli
enää 33 prosenttia jäljellä omistusta, niin sillä ei ollutkaan enää mitään merkitystä ja vai-
kutusta asioihin, ja lopustakin sitten haluttiin eroon. Haluaisin kuulla täsmennystä siihen,
miten strateginen intressi turvataan.
27



Pöytäkirjan asiakohta PTK 53/2016 vp
Toiseksi kysyisin tästä parlamentaarisesta neuvottelukunnasta: neuvottelukunnathan
ovat kohtuullisen vallattomia, niin kuin tiedetään, ja moni neuvottelukunta on sellainen,
että ikään kuin jälkikäteen annetaan informaatiota, joten millä tavalla on ajateltu tämän
parlamentaarisen neuvottelukunnan rooli? Siis totta kai kannatamme sitä, ovathan kaikki
parlamentaariset elimet lähtökohtaisesti hyviä asioita, mutten vain tiedä, onko se riittävä
takaamaan tätä parlamentarismia omistajaohjauksessa.

15.56 Sampo Terho ps (vastauspuheenvuoro):  Arvoisa puhemies! Tässä pitkähkön kes-
kustelun aikana ja useiden ministereiden kommenttien myötä on varmasti käynyt ilmi, että
tämä uudistus on kauttaaltaan hyvin perusteltu.

Ensinnäkin on tämä rakenne, jossa tähdätään siis nimenomaan siihen, että valtiolle tulee
johdonmukainen ja vastuullinen tapa hallinnoida yhtiöitään ja että luovutaan tällaisesta ra-
hastusmentaliteetista, johon jossain menneisyydessä on sorruttu. En nyt ota kantaa näihin
yksityiskohtaisiin kinasteluihin siitä, minkä yrityksen myynti oli milloinkin oikein tai vää-
rin, koska se ei kosketa omaa ryhmääni, mutta yleisellä tasolla totean, että olemme hyvin
tyytyväisiä tähän periaatteeseen, jonka juuri mainitsin: rahastus lakkaa, eikä enää missään
nimessä sorruta tällaiseen ikään kuin aatteelliseen tai yltiömieliseen yksityistämiseen, jo-
hon jostain syystä nimenomaan vasemmistohallitusten aikana ollaan oltu taipuvaisia.

Toinen, mihin olemme erittäin tyytyväisiä, on tietenkin tämä yhteiskuntavastuun ja ar-
vojohtamisen erittäin vahva osa tässä uudistuksessa. On merkittävää, että bonuksia laske-
taan — merkittävä esimerkki tällaisena ajankohtana, että johto, sileäkätiset osallistuvat. On
merkittävää, että irtisanomiskorvauksia lasketaan, jopa puolitetaan. Nämä ovat erittäin sel-
keitä merkkejä siitä, mikä on ajan hengen mukaista politiikkaa ja millaista esimerkkiä hal-
litus haluaa omistuksillaan näyttää.

Lopuksi voisin todeta, että kaiken sen puheen jälkeen, mitä hallitusta on kritisoitu esi-
merkiksi siitä, ettemme muka välittäisi veronkierrosta, erittäin tervetullut esimerkki on
tämä aggressiivisen veronkierron selkeä kieltäminen ja verojalanjäljen julkistaminen.
Tämä uudistus suorastaan huutaa aikaisempaa puutetta. On hyvin mielenkiintoista havai-
ta, että vasta tämä perusporvarihallituspohja todella teki (Puhemies koputtaa) tämän uudis-
tuksen.

15.58 Arto Satonen kok (vastauspuheenvuoro): Arvoisa puhemies! Minusta on hyvä, että
tässä salissa on kuitenkin saavutettu varsin laaja yksimielisyys tästä omistajapolitiikasta.
Tulkitsen niin, että sosialidemokraatitkin pääosin tämän hyväksyvät, vaikka siellä ikään
kuin muodon vuoksi vähän kritiikkiä yritetäänkin antaa. Vihervasemmisto on sitten oma
tarinansa, joka on tässä kuultu.

Se, mikä on Kekkosen aikana ollut järkevää ja strategista omistamista, ei ole enää tänä
päivänä sitä. Sen takia on itsestäänselvää, että omistajapolitiikkaa pitää päivittää. Ja edel-
leen on niitä strategisia omistuksia, joissa valtion pitää olla aktiivisesti mukana, ja on myös
sellaisia yhtiöitä, joissa valtion kannattaa omistustaan lisätä, ja niin tässä tehdäänkin Fin-
gridin ja Gasumin osalta. Sitten on niitä yrityksiä, joissa me voimme pienentää omistusta,
mutta säilytämme silti enemmistöomistuksen, ja sitten on niitä yrityksiä, joissa tämä 33,4
prosenttia riittää strategiseksi omistukseksi. Luulen niin, että pörssimaailmassa, jossa
osakkeenomistus on varsin jakautunutta, 33,4 prosentin osuus on kyllä aika merkittävä
omistajaosuus yhtiöstä. Sitten tietysti, kun myynnin aika tulee, nythän annetaan myyntival-
tuus, ja kun se myyntipäätös sitten tehdään, niin siihen luonnollisesti vaikuttaa se, mikä on
28



Pöytäkirjan asiakohta PTK 53/2016 vp
saatava hinta ja miten se raha aiotaan sijoittaa eteenpäin niin, että siitä tulee uutta kasvua ja
sitä kautta Suomen taloutta ja työllisyyskehitystä tukevaa toimintaa.

Haluaisin myös ottaa esille tämän irtisanomiskorvausten puolittamisen. Näen myös niin,
aivan kuten edustaja Terho äsken sanoi, että se on ajan hengen mukaista. Yrjö Kopra, jota
näissä asioissa kovasti arvostan, käytti tässä mielestäni merkittävän puheenvuoron, että
tätä samaa tehdään tällä hetkellä myös yksityisesti omistetuissa yrityksissä. Tämä on sen
linjan mukainen ja osaltaan osoittaa tämän hallituksen yhteiskuntavastuuta.

16.00 Eero Heinäluoma sd (vastauspuheenvuoro):  Arvoisa puhemies! Edustaja Soini
käynnisti aika värikkäällä puheenvuorollaan tämmöisen historiallisen katsauskeskustelun.
Kyllähän minäkin tietysti historiasta jotain muistan, ja kun kuuntelin hänen puheenvuo-
roansa, niin tuli mieleen, että kyllä pitkälle on kehittynyt tämä perussuomalaisten linja sii-
tä ajasta, kun Soinin edeltäjä Pekka Vennamo nimitti itsensä Posti- ja telelaitoksen pääjoh-
tajaksi. Sekä käsittelytyyli että suhtautuminen asioihin tuntuivat aika toiselta.

 Mutta yhdyn edustaja Kääriäisen isoon ajatukseen, että tämä historia nyt ei ehkä ole se,
minkä takia täällä ollaan, eikä historia ole se, miksi meitä on tänne valittu, vaan meidät on
valittu tekemään päätöksiä valtionyhtiöiden tulevaisuudesta ja sitten konkreettisesti sekä
ohjaamaan periaatteita että päättämään yhtiöistä. Ja kun kuuntelin nämä alkupuheenvuo-
rot, niin jotenkin tuli mieleen, että kyllähän tässä olisi mahdollisuus tämmöiseen Sipilän —
Ihalaisen linjaan. Että jos pääministeri Sipilän hyvät periaatteet — valtion omaisuuden mo-
nipuolinen käyttäminen, yhteiskuntavastuu ja myös parlamentaarinen osallistaminen —
otetaan mukaan ja sitten, rohkenisin toivoa, edustaja Ihalaisen listasta otettaisiin se ajatus,
että Nesteen ja Postin osalta pysyttäisiin nykyisessä tilanteessa ja pidettäisiin ne vahvasti
valtionyhtiöinä, niin uskon, että sitä kautta sekä työllisyys että palvelut tässä maassa olisi-
vat paremmassa hoidossa.

16.01 Katri Kulmuni kesk (vastauspuheenvuoro):  Arvoisa herra puhemies! Kyllähän
tässä hallituksen omistajaohjauslinjassa on selkeä ajattelutavan muutos, että enää ei myy-
dä valtion omaisuutta vain rahavirtojen takia ja budjetin täytteeksi vaan nyt halutaan luoda
myös uutta. On siis mahdollista, että tähän maahan syntyy myös uusia valtionyhtiöitä, ja
sellainenhan itse asiassa tämä tuleva kehitysyhtiökin on, se on kokonaan uusi valtionyhtiö.
(Krista Kiuru: Kannattaa lukea se Heliövaaran artikkeli tarkemmin!)

Arvoisa puhemies! Tässä keskustelussa on tullut esille hyvin monia näkökulmia yhteis-
kuntavastuuseen — olen iloinen, että ne ovat siellä ohjelmassa — ja erittäin konkreettisia
esityksiä siitä, että irtisanomiskorvaukset puolitetaan, eläkeikä on johtajilla sama kuin
muullakin henkilöstöllä ja henkilöstöä kannustetaan omistamiseen. Kun tuntuu siltä, että
oppositiossa nyt ovat kaikki nämä ajatukset aivan samankaltaisia, niin olisi varmasti ollut
toivottavaa, että ne olisi sitten viety jo edellisen hallituksen aikana ihan toimeenpanoonkin.

On myös tärkeää, että Fingridille ja Gasumille nostetaan omistusrajaa, niin kuin täällä
keskustelussa on tullut esille.

Lappilaisena edustajana haluan tuoda esille sen, että toki Postin velvoitteista ja yleispal-
veluvelvoitteista kiinni pitäminen ja se, minkä pääministerikin on todennut, että toki yhti-
öillä voi olla jatkossakin velvoitteita, vaikka ovatkin sitten pörssissä, on meille tärkeää
pohjoisessa. Samoin myös Kemijoki-yhtiön osalta on hienoa, että siellä on se kirjaus siitä
osakassopimuksen kunnioittamisesta. Kemijoki-yhtiö on ollut yksi suomalaisen teolli-
suushistorian merkittävistä saavutuksista.
29



Pöytäkirjan asiakohta PTK 53/2016 vp
Olisin halunnut kysyä vielä, kun pääministeri on paikalla: Minkälaisia mahdollisia uu-
sia yhtiöitä on sitten ajatus hallituksella perustaa tämän kehitysyhtiön kautta? Mille aloille
niitä koetetaan lähteä sitten rakentamaan, että maahan (Puhemies koputtaa) saadaan uutta
kasvua?

16.03 Toimi Kankaanniemi ps (vastauspuheenvuoro): Arvoisa puhemies! Tämä on en-
simmäisen kerran oikeastaan hyvin kootusti ja hienosti laadittu omistajapoliittinen ohjaus-
mekanismi tai oikeastaan tämmöinen kokonaisuus sillä ajalla, minkä täällä olen, kolmisen-
kymmentä vuotta, näitä seurannut. Tästä on hyvä antaa kiitosta.

Pari asiaa menneisyydestä:
Optiojärjestelmät valtionyhtiöihin luotiin 90-luvun lopulla. Lipposen hallitus ja silloi-

nen ministeri, muistaakseni, oliko, Kalliomäki tai Mönkäre, hyväksyivät sen valtionyhtiöi-
hin. Kun puhemies Pekkarinen tuli kauppa- ja teollisuusministeriksi 2003, hän sitten ensi
töikseen poisti nämä optiojärjestelmät ja mentiin vähän järkevämpään suuntaan. Ja nyt
mennään sitten varsin pitkälle oikeaan suuntaan, kun nämä korjataan tai pannaan sellaisel-
le tasolle, että ne ovat yleisönkin hyväksyttävissä.

Toinen asia: Täällä on puhuttu Fingridistä. Vanhasen hallitus lunasti Fingridin yli 50-
prosenttisesti valtiolle, niin että se on tänä päivänä, samaten kuin Gasum, valtioenemmis-
töinen yhtiö, molemmat ovat. Nyt ne turvataan, 50,1 prosentin omistusosuus valtiolle.
Tämä on erittäin tärkeää.

Nesteen osalta voi todeta, että sen omistus hajautuu erittäin laajasti ja kun se hajautuu,
niin tämä 33,4 prosentin osuus kyllä antaa valtiolle melko varman — voi melkein sanoa,
että varman, todellisen — päätösvallan yhtiössä. Toisaalta Nesteen niin kuin Postinkin
osalta lainsäädännöllä voidaan säädellä huoltovarmuutta ja palveluvelvoitetta niin, että se
on kyllä eduskunnan käsissä, ja tässä mielessä tämä voimakas vastustaminen on ehkä sit-
tenkin tarpeetonta.

Vielä totean, että tämä veroparatiisikysymys (Puhemies koputtaa) olisi pitänyt hoitaa jo
paljon aikaisemmin ja se on hyvä, (Puhemies: Nyt olisi 2 minuuttia täynnä!) kun nyt saa-
daan hoidettua.

16.06 Pauli Kiuru kok (vastauspuheenvuoro): Arvoisa herra puhemies! Pääministeri Si-
pilä nosti hyviä asioita puheessaan esille, kuten ajatuksen siitä, että verot maksetaan siihen
maahan, jossa tulot syntyvät, veroparatiiseihin ja aggressiiviseen verosuunnitteluun suh-
taudutaan kielteisesti. Pidin myös tästä lauseesta, että maltillisuus johdon palkkauksessa
otetaan jatkossa erityisesti huomioon. Kiitos näistä kirjauksista.

Sitten varsinaiseen kysymykseen, ja johdatteluna siihen — kansankapitalismista haluai-
sin kysyä — se, kun puheessanne sanoitte kutakuinkin näin, että "halutaan vahvistaa kan-
sankapitalismia kannustamalla henkilöstöä omistamaan työnantajayhtiönsä osakkeita".
Tämä on erittäin hyvä tavoite, ja nyt kysymykseni kuuluu: onko jo tiedossa tässä vaihees-
sa, mitä ne keinot voisivat olla, miten tätä kansankapitalismia viedään eteenpäin? Edelleen
haluaisin laajentaa sitä kysymystä siihen suuntaan, miten kansankapitalismia ylipäätään
voitaisiin laajentaa myös sellaisissa tapauksissa, joissa henkilöt eivät ole valtionyhtiössä
töissä.

16.07 Jyrki Kasvi vihr (vastauspuheenvuoro): Arvoisa herra puhemies! Arvoisa päämi-
nisteri, lehtitietojen mukaan te olette esittänyt valtionyhtiöiden myynnistä saatavien raho-
30



Pöytäkirjan asiakohta PTK 53/2016 vp
jen käyttämistä erityisen sote-alueiden tietojärjestelmiä kehittävän uuden valtionyhtiön pe-
rustamiseen. Sinänsä ongelma, joka tämän uuden valtionyhtiön pitäisi ratkaista, on todel-
linen: jos sosiaali- ja terveyspalveluita tarjoavien organisaatioiden tietojärjestelmiä ei saa-
da toimimaan nopeasti yhteen, sote-uudistus ei käytännössä toteudu. Se on fakta. Tietotek-
niikka on sote-uudistuksen kriittisellä polulla. Mutta onko uusi valtionyhtiö oikea vastaus
tähän ongelmaan, etenkin nyt, kun Kelan Kanta-palveluiden käyttöönotto etenee kunnissa
nopeasti, ja etenkin nyt, kun maakunnissa on jo perustettu vastaavia yhtiöitä tekemään käy-
tännössä samaa asiaa? Valmistahan tunnetusti pitäisi olla vuoden 2019 alussa eli 2,5 vuo-
den kuluttua. Siksi kysyisinkin: uskotteko 2,5 vuoden riittävän edes uuden yhtiön toimin-
nan käynnistämiseen, saati uusien tietojärjestelmien kehittämiseen?

16.08 Ville Skinnari sd (vastauspuheenvuoro): Arvoisa puhemies! Fiksu omistaja katsoo
aina kauas tulevaisuuteen. Tätä keskustelua kun kuuntelee, niin tämä muistuttaa kyllä
enemmän muistelmia. Kun katsotaan 2020-luvulle, siellä on paljon asioita, mitä me emme
voi tietää, mutta siellä on paljon asioita, mitä me voimme tietää. Me puhumme paljon di-
gitalisaatiosta, puhumme paljon sähköisen liikenteen kehittämisestä, uusiutuvasta energi-
asta — kysymys kuuluu, olemmeko me nyt 2016 valmistautumassa siihen maailmaan, mi-
hin maailma on joka tapauksessa menossa.

Täällä mainittiin äsken edustaja Jaskarin ja Pirttilahden toimesta Meksiko ja siihen liit-
tyvät mahdollisuudet niin ict:n kuin puhtaan energiankin osalta. On hienoa, että keskusta-
lainen edustaja Pirttilahti on omaksunut sen, mitä SDP itse asiassa esitti. SDP esitti sitä,
että meiltä löytyy toimija, joka pystyy tekemään sen kansainvälisen sopimuksen ja joka on
sen kokoinen toimija, että sillä on muskelia laittaa se nimi siihen paperille ja sanoa, että me
hoidamme tämän. Tämä kehitysyhtiö ei vastaa siihen kysymykseen, niin kuin ei vastaa hal-
litusohjelmakaan. Siksi SDP on esittänyt omaa jalustayhtiö- tai yhteisövaihtoehtoa. Siinä
ovat onnistuneet muun muassa ranskalaiset, miksi emme onnistuisi mekin? Uskotteko te,
arvoisa pääministeri, että Suomi todella nousee nykyisen Team Finlandin toimintamallin
avulla? Missä vientidelegaatiot, yksittäiset yritykset? Usein liian pienet tekevät työt.

Ensimmäinen varapuhemies Mauri Pekkarinen:  Myönnän tässä vielä kaksi puheen-
vuoroa, edustajille Hautala ja Arhinmäki, ja sen jälkeen pääministeri saa taas vaihteeksi
vastata.

16.11 Lasse Hautala kesk (vastauspuheenvuoro): Arvoisa herra puhemies! Tämä valtion
omistajapolitiikan muutos suurilta osin keskittyy tähän kehitysyhtiön tulevaisuuteen. Hal-
litusohjelmassa on nostettu esille tämä biotalouden osio, ja näen, että sekä Neste, Vapo että
Altia ovat semmoisia yrityksiä, joilla on paljon annettavaa tämän biotalouden puolella, kun
tässä kehitysyhtiössä on yhtenä mahdollisuutena se, että omistusrakennetta muutetaan.

Altian osalta voisi todeta sen, että sillä on erittäin suuri aluetaloudellinen vaikutus. Se ja-
lostaa yli 200 miljoonaa kiloa ohraa noin 50 000 peltohehtaarilta, ja sillä on noin 2 000 so-
pimusviljelijää. Silloin kun amerikkalainen yhtiö Brown-Forman osti Altialta tämän Fin-
landian tuotemerkin, he saivat etuosto-oikeuden Koskenkorvan-tehtaaseen, ja se laukeaa
siinä tapauksessa, mikäli yhtiössä tehdään omistusjärjestelyjä. Tämä kannattaa sitten jat-
kossa ottaa huomioon.

Myöskin tämä parlamentaarisen neuvottelukunnan rooli minua askarruttaa ja se, mikä
on sen todellinen vaikutusvalta sitten tehtäviin päätöksiin. Liekö se niin, että siellä on se
31



Pöytäkirjan asiakohta PTK 53/2016 vp
33,4 prosentin veto-oikeus kenties tällä neuvottelukunnalla? Se antaisi tähän paljon mah-
dollisuuksia.

Postin palveluvelvoitteesta ja tulevaisuudesta on puhuttu paljon. Siinä näkisin hyvin
kannatettavana vaihtoehtona sen, että haja-asutusalueella postipalvelut turvattaisiin viite-
nä päivänä viikossa, koska siellä sanomalehtien kanto kuuluu Postille, mutta taajaan asu-
tulla alueella olisi kolmipäiväinen jakelu, kun siellä sanomalehtitalo tai joku muu taho hoi-
taa sitten tämän varhaiskannon. (Puhemies koputtaa) Tällä tavoin voitaisiin turvata posti-
palvelut kattaviksi koko maassa.

16.13 Paavo Arhinmäki vas (vastauspuheenvuoro): Arvoisa puhemies! Ministeri Soinis-
ta tulee mieleen Asterix-sarjakuvan hahmo riidankylväjä. Hän ministeriaitiosta ensin heit-
tää herjoja sinne tänne ja luikkii sen jälkeen karkuun keskustelua.

Edustaja Turunen ja ministeri Soini, molemmat, ensin antoivat ymmärtää, että vasem-
mistoliitto olisi hyväksynyt Caruna-kaupat. No, sehän ei pidä paikkaansa, koska vastustim-
me niitä hallituksessa, ja Soinihan sen melkein jo myönsi toisessa puheenvuorossa. Ym-
märrän, että se oli ministeri Soinin vähän vaikea myöntää, koska vasemmistoliitto sentään
uskalsi kertoa, että on eri mieltä, ja äänestää vastaan. Samaa eivät ole perussuomalaiset teh-
neet hallituksessa vaan ovat hyväksyneet yksi kerrallaan kaikkien vaalilupaustensa pettä-
misen.

Mutta, arvoisa puhemies, pääministeri Sipilä oli oikeassa puhuessaan Postista ja henki-
löstön asemasta. Hän sanoi, että jos Postia yksityistetään, niin henkilöstön asema ei tästä
heikkene. Nimittäin jos ajatellaan, kuinka huonosti Posti on henkilöstöään kohdellut yt-
neuvotteluissa, niin ei kyllä paljon huonommin enää henkilöstöä voisi kohdella. Eli siinä te
olette varmasti oikeassa.

Arvoisa puhemies! Nostin esille sen, että Lipposen kakkonen, Vanhasen ykkönen ja
Stubbin hallitus ovat myyneet suhteessa kaikkein eniten — ja se on myös itsekritiikkiä,
koska me olimme mukana Lipposen kakkoshallituksessa. Mutta edelleen olen, edustaja
Mykkänen, sitä mieltä, että voi olla järkevää myös luopua jostain hankkiakseen toista tilal-
le. Mutta pitää kuitenkin lainata edustaja Lehteä, kokoomuksen oikean laidan edustajaa,
kun hän ei itse ole paikalla, sitä, mitä hän torstaina kyselytunnilla sanoi: "Suomen valtio
saa edelleenkin kymmenvuotista lainaa todennäköisesti alle prosentin korolla. Pitkässä
juoksussa uuden teollisen ja yritystoiminnan käynnistäminen esimerkiksi Tekesin kehittä-
mien ajatusten pohjalta voisi olla kansantaloudellisesti kaikista tuottavinta." (Puhemies ko-
puttaa) Olen samaa mieltä edustaja Lehden kanssa.

Ensimmäinen varapuhemies Mauri Pekkarinen: Täällä, arvoisat edustajat, listalla lä-
hinnä odottavat seuraavina puheenvuoroja edustajat Rinne, Alanko-Kahiluoto, edustaja
Hoskonen, Zyskowicz ja edustaja Turunen, mutta näitä puheenvuoroja ennen myönnän
aiemmin sovitusti puheenvuoron pääministerille. 2 minuuttia, paikan päältä.

16.15 Pääministeri  Juha Sipilä (vastauspuheenvuoro):  Arvoisa herra puhemies! Vas-
taan tässä pitkään listaan kysymyksiä:

Edustaja Kivelä kysyi, miten turvataan läpinäkyvyys. Ostaminen, myyminen ja uuden
perustaminen on valtioneuvoston julkista, läpinäkyvää päätöksentekoa.

Edustaja Pekonen, tärkeitä yhteiskunnallisia tehtäviä edelleenkin on yrityksillä, ja ne on
kirjattu tänne periaatepäätökseen strategisena velvoitteena yhtiöille. Esimerkiksi VR:llä on
32



Pöytäkirjan asiakohta PTK 53/2016 vp
tällainen, ja VR:n osalta omistusrajaa ei muuteta. Mitä tulee veroparatiisikysymyksen
osaan, niin tämä omistajalinjaus velvoittaa yhtiöitä, se on selvä.

Edustaja Pirttilahti, olen samaa mieltä: Team Finland on hyvä työkalu vienninedistäjä-
nä, ja minusta viime kaudella tehtiin tässä hyvä muutos, jota tämä hallitus nyt sitten jatkaa.

Edustaja Lindtman, kolmanneksen omistuksella pörssiyhtiön päätöksenteossa on iso
merkitys. Esimerkiksi Nesteen seuraavaksi suurin omistaja on Ilmarinen 2,56 prosentilla,
sitten Valtion Eläkerahasto noin prosentilla ja Kela noin prosentilla yhtiön omistuksesta.

Edustaja Terho, olen täsmälleen samaa mieltä siitä, mitä sanoitte yhteiskuntavastuun
kantamisesta.

Edustaja Heinäluoma, uuden synnyttäminen vaatii yleensä myös jostain luopumista.
Edustaja Kulmuni, mistään uudesta ei ole vielä tehty päätöksiä. Tätä alustataloutta on

käytetty esimerkkinä, ja tämän rakenne on muutettu sen sallivaksi.
Edustaja Kiuru, kysyitte tästä kansankapitalismin vahvistamisesta. Tässä viitataan ni-

menomaan pörssiyhtiöihin, joissa on se työkalu olemassa. Jos Posti menee listoille, niin
minusta henkilöstöanti olisi hyvin linjassa tämän kanssa.

Edustaja Kasvi, erittäin hyvä kysymys ja huomio tästä sote-asiasta palveluväylän osal-
ta. Päätöksiä ei ole vielä tehty. Vauhtia pitää saada. 2,5 vuotta on erittäin haasteellinen,
tiukka aikataulu tähän.

16.17 Antti Rinne sd (vastauspuheenvuoro): Arvoisa puhemies! SDP teki valtavasti töitä
entisen ministeri — tai ministeri arvonimeltään — Ihalaisen johdolla, ja saatiin valmiiksi
tämmöinen merkittävä asiakirja kuin "Sinivalkoisen omistamisen ohjelma" otsikolla
"Kaikki ei ole kaupan". Sen takia me olemme juuri tällä hetkellä, siitäkin syystä, erittäin
kiinnostuneita hallituksen kokonaisuudesta. Niin kuin tässä on tullut todettua, täällä on
aika paljon yhteisiä asioita tässä kokonaisuudessa.

On kaksi asiakokonaisuutta, joista me olemme huolissamme, joissa edelleenkin on hie-
man auki, tai aika paljonkin auki, se, mitä tulee tapahtumaan.

Ensimmäinen on tämä strategisen omistajuuden muutos, erityisesti Nesteen osalta.
Edelleen on vähän auki se, miten kaikissa tilanteissa huoltovarmuus turvataan, vähän sa-
malla tavalla kuin jouduin Fingridin päätöksiä tehdessä arvioimaan — kun sieltä yritettiin
myydä ulkomaille kotimaista omistusta — miten kaikissa tilanteissa huoltovarmuuden nä-
kökulmasta tämä vähemmistöosuus turvaa sen, että hallituksen ohjeita, omistajaohjeita,
otetaan huomioon, ei vain toivomuksen luontoisesti vaan sillä tavalla, että hallituksen mää-
räykset toteutetaan siellä yhtiössä huoltovarmuuden näkökulmasta. Nämä tässä asiakirjas-
sa luetellut perusteet vähemmistöosuuden osalta eivät riitä tähän hallituksen määräysval-
taan huoltovarmuuden näkökulmastakaan. Tähän haluaisin kyllä selkeän vastauksen.

Ja toinen on tämä kehitysyhtiökokonaisuus. Minusta on hienoja linjauksia siitä, että ke-
hitetään, luodaan uutta elinkeinotoimintaa ja uusia työpaikkoja, mutta olen huolissani sii-
tä, että kun tällä hetkellä meillä ei ole mitään selvyyttä näitten hallituksen kärkihankkeitten
rahoituksesta, siitä, mistä se raha tulee, niin tuleeko niin kovat paineet, että käy sillä tavalla
(Puhemies koputtaa) kuin omistajayksikön johtaja Eero Heliövaara toteaa, että tänne kehi-
tysyhtiöön siirrettävä omistus on sellaista, josta valtio voi luopua sopivan tilaisuuden tul-
len ja esimerkiksi rahoittaakseen näitä kärkihankkeita, (Puhemies koputtaa) niin kuin hän
toteaa tässä — tämä on Keskisuomalaisen artikkeli.
33



Pöytäkirjan asiakohta PTK 53/2016 vp
Ensimmäinen varapuhemies Mauri Pekkarinen:  Mieluusti annan tässä vaiheessa pää-
ministerille puheenvuoron, jotta tämä kysymys saisi sitten jonkunlaisen selvyyden.

16.20 Pääministeri Juha Sipilä (vastauspuheenvuoro):  Arvoisa puhemies! Ensinnäkin
tämä Neste: Lainsäädäntö velvoittaa Nesteen huoltovarmuustehtäviin myöskin jatkossa.
Sitä ei olla poistamassa. Myöskin sopimukset velvoittavat siihen, ja katsotaan, että tällä
plus kolmanneksen omistuksella huoltovarmuustehtävä pystytään toteuttamaan.

Tästä kehitysyhtiöstä: Ajatus on siis se, että omistaja-arvoa kasvattamalla me voimme
tätä arvonnousua käyttää kahteen asiaan. Toinen on kärkihankkeiden rahoittaminen, toi-
nen on uuden luominen. Ja sitä uuden luomista voidaan tehdä olemassa olevissa yhtiöissä
vahvistamalla niiden pääomarakennetta tai vahvistamalla esimerkiksi yhtiöstä lähtevän
erillisen liiketoiminnan kehittämistä, niin sanottua spin-off-toimintaa. Tässä ovat ne raa-
mit, ja joka vuosi budjettiriihen yhteydessä käymme sitten läpi sen, mitä se konkreettisesti
(Puhemies koputtaa) on. Te ette tule nyt saamaan minulta vastausta siihen, mitkä yhtiöt ai-
otaan myydä kärkihankkeiden rahoittamiseksi seuraavan (Puhemies koputtaa) 2,5 vuoden
aikana. (Antti Rinne: Se näkyy jo tuolla!)

Ensimmäinen varapuhemies Mauri Pekkarinen: Ja nyt, arvoisat edustajat, loput pu-
heenvuorot ovat minuutin puheenvuoroja, jotta kaikki kutakuinkin ennättävät puheenvuo-
ronsa käyttää aikalimitin puitteissa. — Seuraavana on edustaja Alanko-Kahiluoto.

16.21 Outi Alanko-Kahiluoto vihr (vastauspuheenvuoro):  Arvoisa puhemies! On erit-
täin tärkeää, että nämä omistajaohjauksen verolinjaukset velvoittavat valtionyhtiöitä, niin
kuin pääministeri totesi. Me vihreät olemme tätä pitkään ajaneet.

Edustaja Kai Mykkäselle, joka oli huolissaan siitä, että tästä läpinäkyvästä raportoinnis-
ta ja verovastuullisuudesta voisi olla jotain haittaa valtionyhtiöille, haluan sanoa sen, että
erityisesti valtionyhtiöitä koskee tämmöinen yhteiskuntavastuullisuus, eettisyys, se, että
huolehditaan omista yhteiskunnallisista velvoitteista, on se toiminta sitten Suomessa tai on
se kehittyvissä maissa, jolloin on aivan oikeudenmukaista, että ne maat saavat ne vero-
tuotot, jotka niille kuuluvat. Sama koskee Suomea. Kun joku kaivosyhtiö toimii täällä, niin
sen pitää maksaa veronsa Suomeen — piste.

Tästä Suomi kuntoon- ja Suomi myyntikuntoon -keskustelusta haluaisin sanoa sen, että
meidän vihreiden näkemys on se, että silloin voidaan myydä, kun se on strategisesti mie-
lekästä, mikä tarkoittaa esimerkiksi sitä, että voidaan luoda suomalaiselle yhteiskunnalle
uutta, (Puhemies koputtaa) kestävää kehitystä, (Puhemies koputtaa) joka on esimerkiksi
ympäristöystävällisesti mielekästä ja josta saadaan uusia vientituotteita ulkomaille.

16.22 Hannu Hoskonen kesk (vastauspuheenvuoro): Arvoisa herra puhemies! On hyvä,
että omistajapolitiikkaa linjataan tähän päivään sopivaksi. Se on tavattoman arvokas asia.
Toiminnallisuutta lisätään, luodaan valtion omistajapolitiikalle selvä uusi suunta, joka on
tarpeen tässä ajassa, kun työtä tarvitaan lisää, uusia työpaikkoja, työttömyyttä on saatava
alas ja valtionvelka hallintaan. On tärkeää huomata, että nyt pannaan taseet töihin ja ni-
menomaan niin, että tasetta ei panna töihin sitä varten, että valtion omaisuutta pannaan it-
setarkoituksellisesti myyntiin, vaan että se pannaan toimimaan. Toisena asiana on, että
budjetin täytettä tästä ei olla tekemässä vaan kehittämässä uutta muun muassa sen kehitys-
yhtiön kautta. On tärkeää huomata, että nämä asiat on nyt linjattu ja ne ovat hallituksen
34



Pöytäkirjan asiakohta PTK 53/2016 vp
vahva kanta. Älköön kukaan enää tähän tässä mielessä palatko vaikka väärinymmärryksen
mielessä. Parempi tunnustaa, että näinhän se on.

Tässä keskustelussa on mainittu Urho Kekkosen aikana tehdyt päätökset, mitä valtion-
yhtiö teki silloin. Se oli sinä aikana erittäin viisasta politiikkaa, jolloin Suomea rakennet-
tiin. Suomi nousi suosta ylös, maksoi velkansa (Puhemies koputtaa) ja sotakorvauksensa.
Nyt on sama tilanne mutta vähän uudet keinot.

Ensimmäinen varapuhemies Mauri Pekkarinen:  Nyt vuorossa edustajat Zyskowicz,
Turunen, Krista Kiuru ja Lohi.

16.24 Ben Zyskowicz kok (vastauspuheenvuoro):  Arvoisa herra puhemies! Olen hyvin
huolissani suomalaisten pörssiyritysten johtajien kriisitietoisuudesta. Helsingin Sanomat
kertoi huhtikuun alussa, että viime vuonna pörssiyritysten johtajien ansiot nousivat kol-
minkertaisesti suomalaisten keskiansioiden kehitykseen verrattuna. Talouselämä tässä ker-
toi muutama viikko sitten: "Palkkapysähdys väistää Suomen johtajat." Nämä Etelärannan
isännät, jotka kovimmin vaativat palkansaajilta malttia ja uhrautuvaisuutta, ovat huolehti-
neet siitä, että tällainen maltti ja pidättyvyys ei koske heitä itseään. Miten tämä on mahdol-
lista? Se on mahdollista siten, että pörssiyritysten johtajat päättävät käytännössä toinen
toistensa palkoista. Viime kädessä on tietysti kyse omistajista, ja on sanottu, että poliitikot
vain puhuvat mutteivät tee mitään. Tosiasiassa valtio on kiristänyt omistajaohjausohjeis-
saan palkitsemista joka kerta, kun viimeisten vuosien aikana näitä ohjeita on uusittu, ja
hyvä niin. Nyt pitää toivoa, että muut omistajat, kuten eläkeyhtiöt, tulevat tähän kohtuuden
rintamaan mukaan, vaikka näiden eläkeyhtiöiden johtajien ansiot riippuvat käytännössä
(Puhemies koputtaa) pörssiyhtiöiden johtajien ansiokehityksestä.

16.25 Kaj Turunen ps (vastauspuheenvuoro):  Arvoisa puhemies! Edustaja Arhinmäki,
se, kuinka vasemmistoliitto toimi edellisessä hallituksessa, on hiukan kuin, sitä voisi kuva-
ta niin, että mennään luvatta sinne äidin Hanna-tädin pipari -purkille. Lapset keskenään
menevät, ja yksi lapsi sanoo, että minä en haluaisi ottaa sieltä luvatta piparia, mutta siitä
huolimatta, muitten lapsien mukana, hän ottaa sen piparin. Syötyään, kun toiset lapset sa-
novat, että olipa maistuvaa, yksi lapsi sanoo, että ei maistunut, minulle se ei maistunut hy-
vältä. Mutta hän joka tapauksessa teki sen. Eli se teidän toimintanne edellisessä hallituk-
sessa ei poista eikä vähennä vastuuta siitä tekemisestä, koska te olitte siellä hallituksessa
mukana.

Mutta ihan lopuksi minä haluaisin kuitenkin korostaa yhteistyötä. Tämä valtion omista-
jaohjaus, omistajapolitiikka, on pitkäjännitteistä politiikkaa, ja se on meidän jokaisen yh-
teinen asia. Sen takia minun mielestäni tässä on hyvä, että tähän on rakennettu tämä parla-
mentaarinen neuvottelukunta. (Puhemies koputtaa) Se ei ole tämän hallituksen asia (Puhe-
mies koputtaa) eikä tämän opposition asia, vaan se on yhteinen asia ja jatkuu toivottavasti
vaalikaudella jatkossakin.

16.26 Krista Kiuru sd (vastauspuheenvuoro):  Arvoisa puhemies! Tänään on käynyt sel-
väksi, että hallitus ilmoitti omistajapolitiikan muutoksesta kahdella merkittävällä tavalla:
siinä, että luovutaan enemmistöomistuksesta — ja esimerkiksi Nesteen tapauksessa ihmet-
telemme kovasti sitä, miksi näin tehdään — ja toiseksi esitätte, että strateginen omistus ei
olekaan enää tärkeää niillä aloilla, jotka siirretään kehitysyhtiöön.
35



Pöytäkirjan asiakohta PTK 53/2016 vp
Nyt, pääministeri, kysyn teiltä siitä, kun luin myös omistajaohjausosaston päällikkö
Eero Heliövaaran, eli teidän alaisenne virkamiehen, käsityksen siitä, mikä on kehitysyhtiö,
ja kyllä se on hyvin erilainen kehitysyhtiö kuin se, mitä keskustan kansanedustajat täällä
tulkitsivat kehitysyhtiön olevan. Täällä tekstissähän sanotaan, että se on siis sellaista omis-
tusta, josta valtio voi luopua sopivan tilaisuuden tullen. Täällä sanotaan, että ensisijainen
vaihtoehto on pörssilistaus. Näin ollen nämä ovat siis niitä yhtiöitä, joissa ei ole strategista
intressiä. 

Kyllä nyt on selvinnyt se, että kehitysyhtiö on esimerkiksi Postin osalta vain keino joko
panna Posti pilkkoen tai myydä se pörssiin. (Puhemies koputtaa) Minusta se on väärä stra-
teginen valinta tilanteessa, jossa meidän pitäisi pitää kiinni siitä, että pörssin sijasta nämä
Postin palvelut aidosti tuotaisiin sillä tavalla järjestymään, että Carunan ja Digitan keissi
Postin osalta ei toteutuisi.

16.28 Markus Lohi kesk (vastauspuheenvuoro): Arvoisa puhemies! Sen lisäksi, että tääl-
lä keskusteluissa on kyllä voinut huomata, että olemme hyvin lähellä monessa kysymyk-
sessä toisiamme näissä periaatelinjauksissa, täällä on esiin nostettu monia uhkakuvia,
muun muassa tässä edelläkin tämä Posti. Minä luulen, että kuitenkin kansalaisten näkökul-
masta se on aivan sama, että... Pääasia siis on se, että posti tulee ja palvelut toimivat, ja sil-
lä, omistaako valtio 100 prosenttia vai 50,5 prosenttia Postista, (Krista Kiurun välihuuto) ei
ole välttämättä olennaista merkitystä. Sillä omistuksella on kyllä välinearvoa, mutta ei kan-
salaisen näkökulmasta ole oleellista se, onko Posti sataprosenttisesti valtion omistama.

Sitten täällä vihreitten ryhmäpuheenvuorossa nostettiin myös pari muuta uhkaa, ja ne
liittyivät näihin Vapoon ja Kemijoki-yhtiöön ja ympäristövastuuseen ja siihen, pystytään-
kö jatkossa, jos luovutaan omistuksesta (Puhemies koputtaa) osittain tai kokonaan, näistä
huolehtimaan. Minulla on kyllä sellainen käsitys, että riippumatta omistuspohjasta meillä
on aivan samanlainen ympäristö- ja luonnonsuojelulainsäädäntö kaikille suomalaisille yh-
tiöille ja Suomessa toimiville yhtiöille.

Ensimmäinen varapuhemies Mauri Pekkarinen: Nyt myönnän vielä yhden edustajapu-
heenvuoron, edustaja Järviselle, ja jos pääministeri haluaa vielä sanoa jonkun sanan, toki
myös hänelle.

16.29 Heli Järvinen vihr (vastauspuheenvuoro): Arvoisa puhemies! Tätä aikaa leimaa se,
että hyväosaiset voivat yhä paremmin ja huono-osaiset vastaavasti yhä huonommin. Joh-
tajien ylisuuret palkkiot ja bonukset sekä osittain ansaitsemattomat palkankorotukset ovat
ruokkineet epäoikeudenmukaisuuden tunnetta tilanteissa, joissa palkansaajat ovat joutu-
neet tyytymään irtisanomisiin tai lähes nollakorotuksiin. Viime kaudella yritysjohtajien
eläkeikää nostettiin ja eläke-etuuksia leikattiin. Hyvä, että sama linja jatkuu nyt, kun halli-
tus on omistajaohjauksessaan päättänyt leikata valtionyhtiöiden johtajien irtisanomiskor-
vauksia.

Yhteiskuntavastuuta soisi edistettävän myös laajemmin. Tiedämme, ettei laeilla ole
mahdollisuutta rajoittaa yksityisten pörssiyritysten johtajien palkkoja, mutta haluaisin tie-
tää, onko kohtuuden viestiä korostavalla pääministeri Sipilällä jotain keinoja siinä kuului-
sassa työkalupakissaan niiden suitsimiseksi. Jos vaikkapa 50 suurimman yksityisen yrityk-
sen johto päättäisi sitoutua palkkojen nollakorotuksiin, sillä olisi suuri myönteinen vaiku-
tus kilpailukykypakettiin ja yhteiskuntasopimusneuvotteluihin.
36



Pöytäkirjan asiakohta PTK 53/2016 vp
Ensimmäinen varapuhemies Mauri Pekkarinen: Ja nyt pääministerillä on viimeinen
puheenvuoro, 2 minuuttia paikan päältä.

16.30 Pääministeri Juha Sipilä (vastauspuheenvuoro): Arvoisa puhemies! Nyt laitetaan
tase aidosti töihin. Tämä uudistus on mittava. Kiitoksia varsin yksimielisestä tuesta tämän
uudistuksen taakse.

Me muutamme rakennetta sillä tavalla, että se sallii jatkossa myöskin uuden synnyttä-
misen ja kehittämisen. Kehitysyhtiö on täsmälleen sitä, mitä täällä kuvataan. Esimerkiksi
Postilla on edelleenkin strateginen intressi. Ei se sitä vie sieltä, että osa yhtiöstä voidaan
myöskin myydä esimerkiksi listautumisen yhteydessä. 

Valtionyhtiöillä on edelleenkin erityisiä tehtäviä, erityisiä rooleja, ja valtionyhtiöillä on
myöskin tuloksentekovelvoite ja -tavoite. Me tarvitsemme myöskin sitä jatkuvaa tuottoa,
mitä yhtiöt tuovat, valtion budjettiin. Tämä näkökulma on tässä jäänyt sanomatta.

Tämä uudistus sisältää myöskin merkittävän kohtuuden viestin. Olen täsmälleen samaa
mieltä edustaja Zyskowiczin toiveen mukaisesti, ja nyt me teemme konkreettisia toimia
sen eteen, että tämmöistä muutosta tapahtuu. Olen havaitsevinani sitä, että tämä muutos on
otettu markkinoilla hyvin vastaan, ja toivottavasti tähän esimerkin voimaan tartutaan.

Kiitoksia keskustelusta, arvoisa puhemies!

Keskustelu päättyi.

Asian käsittely päättyi.
37


