















































DEMFC6B.tmp.xml


Pöytäkirjan asiakohta PTK 157/2018 vp
Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

4. Hallituksen esitys eduskunnalle veropohjan rapautumisen ja voitonsiirron estämiseksi 
verosopimuksiin toteuttavista toimenpiteistä tehdyn monenvälisen yleissopimuksen hyväk-
symiseksi ja voimaansaattamiseksi

Hallituksen esitys HE 307/2018 vp
Valiokunnan mietintö VaVM 31/2018 vp

Osittain ainoa, osittain toinen käsittely

Puhemies Paula Risikko: Osittain ainoaan, osittain toiseen käsittelyyn esitellään päivä-
järjestyksen 4. asia. Ensin päätetään valtiovarainvaliokunnan mietinnön VaVM 31/2018
vp pohjalta ainoassa käsittelyssä yleissopimuksesta ja yleissopimuksen nojalla tehtävistä
varaumista sekä annettavista ilmoituksista ja sitten toisessa käsittelyssä lakiehdotuksesta.

Keskustelu

15.46 Jari Myllykoski vas: Arvoisa rouva puhemies! Käsittelyssä oleva monenvälinen
verotusta koskeva yleissopimus on tervetullut, ja sen määräykset ovat pääsisältöisesti pa-
rannus nykytilaan. Maailmanlaajuisesti yleissopimuksen vaikutukset riippuvat siitä, kuin-
ka moni valtio liittyy siihen ja kuinka kattavasti ne sitä soveltavat. Mitä vähemmän valtioi-
ta on mukana ja mitä pienempää osaa yleissopimuksen määräyksistä ne soveltavat, sitä pie-
nempi on yhteissopimuksen merkitys.

Arvoisa rouva puhemies! Yleissopimus jättää valtioille huomattavasti liikkumavaraa
sen suhteen, mitä sopimuksen määräyksistä ne ottavat käyttöön. Suomen hallitus on päät-
tänyt ottaa käyttöön verosopimuksen tarkoitusta käsittelevän johdantokappaleen, veroso-
pimuksen väärinkäytön estämistä koskevan yleisen määräyksen, keskinäistä sopimusme-
nettelyä koskevat uudistetut määräykset sekä siirtohinnoittelun vastaoikaisua koskevat
määräykset — siis vastaoikaisua. Hallitus on myös tarttunut yleissopimuksen mahdolli-
suuteen laajentaa kansainvälistä välimiesmenettelyä ristiriitatapauksissa, mutta osin halli-
tus on tehnyt niin sanotun varauman eli päättänyt olla ottamatta sopimuksen määräyksiä
käyttöön.

Suppean soveltamisalan ja laajan varauman valitsemalla Suomi on osaltaan heikentänyt
yleissopimuksen kokonaisvaikuttavuutta. Mitä useampi valtio toimii kuten Suomi, sitä hei-
kommin kansainvälinen verosopimusverkosto hillitsee aggressiivista verosuunnittelua ja
veropohjien rapautumista. Monenvälinen yhteissopimus on myös osa sitä sääntöpohjaista
monenkeskistä järjestelmää, johonka Suomen hallitus on näyttävästi sitoutunut.

Tästä syystä katsomme, että Suomen tulisi ottaa yleissopimuksen määräykset käyttöön
mahdollisimman laajasti ja soveltaa niitä kaikkiin verosopimuksiin. Siksi esitän vastalau-
seen mukaisen 3. lausumaehdotuksen.

Arvoisa rouva puhemies! Voisiko sanoa, että flunssasta johtuen pikkusen takertelee.
 Tarkistettu
4.0



Pöytäkirjan asiakohta PTK 157/2018 vp
Puhemies Paula Risikko: Ei sitä huomannut.

15.50 Riitta Myller sd: Arvoisa puhemies! Joka tapauksessa tuo lausumaehdotus tuli hy-
vin siinä esitettyä, ja kannatan tätä ehdotusta tästä lausumasta. 

15.50 Ville Vähämäki ps: Kunnioitettu puhemies! Kiitos edustaja Myllykoskelle hyväs-
tä esittelystä. Tämähän on siis osa OECD:n BEPS-lakihankepakettia, jossa on 15 kohtaa.
Ihan lyhyesti haluan näitä esitettyjä lausumaehdotuksia kommentoida niin, että kaksi niis-
tä on kannatettavia ja sitten tämä kolmas ei niinkään, eli tätä emme me tule kannattamaan
sitten äänestystilanteessa. Siinähän jaettaisiin nämä tuotot tällaisen kaavamaisen mallin
mukaan, CCTB- tai CCCTB-laskentatavan mukaan, ja se ei niinkään olisi Suomelle sitten
edullinen, joten tätä ehdotettua lausumaehdotusta ei voida siten kannattaa. 

Keskustelu päättyi ja asian käsittely keskeytettiin.
2


