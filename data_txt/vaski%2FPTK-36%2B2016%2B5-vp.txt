















































DEM9ECD.tmpSave.xml


Pöytäkirjan asiakohta PTK 36/2016 vp
Pöytäkirjan asiakohta 

PTK 36/2016 vp

Täysistunto

Tiistai 12.4.2016 klo 13.59—20.29

5. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 43/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 5. asia. Puhemiesneuvosto ehdottaa, että asia lähetetään hallintovaliokuntaan, jolle
perustuslakivaliokunnan on annettava lausunto.

Ministeri Orpo esittelee, olkaa hyvä.

Keskustelu

15.22 Sisäministeri Petteri Orpo (esittelypuheenvuoro): Arvoisa rouva puhemies! Esi-
tyksessä ehdotetaan tiukennettavaksi ulkomaalaislain perheenyhdistämisen edellytyksiä
koskevia säännöksiä. Tämä lakihanke perustuu hallitusohjelmaan, sen lisäksi se ajankoh-
taistui vielä vaikeasta maahanmuuttotilanteesta, joka koskee sekä Suomea että myöskin
meille tärkeää viiteryhmää eli muita Euroopan unionin maita. Tämä asia on linjattu halli-
tuksen turvapaikkapoliittisessa ohjelmassa, ja nyt olemme tämän perheenyhdistämisen kri-
teerien tarkennuksen ensimmäisen lakiesityksen äärellä.

Lakia muutettaisiin siten, että kansainvälistä ja tilapäistä suojelua saavien perheenjäse-
niltä edellytettäisiin tietyin poikkeuksin turvattua toimeentuloa perheenmuodostamisajan-
kohdasta riippumatta, jotta perheenyhdistämishakemus voitaisiin hyväksyä. Muutos kos-
kisi kansainvälistä ja tilapäistä suojelua saavien niin sanottuja vanhoja perheitä eli tilantei-
ta, joissa perhe on muodostettu ennen perheenkokoajan Suomeen tuloa, koska niin sano-
tuilla uusilla perheillä eli tilanteissa, joissa perhe on muodostettu perheenkokoajan Suo-
meen tulon jälkeen, esimerkiksi solmimalla avioliitto, on toimeentuloedellytys voimassa
olevan lain mukainen.

Tämä käytännössä tehdään EU:n perheenyhdistämisdirektiivin mukaisesti. Direktiivi on
tehty vuonna 2003 ja otettu kansallisesti käyttöön 2006. Silloisessa maailmassa perheen-
yhdistämisdirektiivin mahdollistamia kriteerejä ei otettu läheskään täysimääräisesti käyt-
töön, ja nyt tässä tilanteessa, missä me olemme, me olemme katsoneet, että kun meillä olisi
kuitenkin pikainen tarve tehdä korjauksia ja tiukennuksiakin kansainvälisen ja meidän ver-
rokkimaidemme esimerkinkin mukaisesti, niin me olemme valinneet etenemistieksi tämän
toimeentuloedellytyksen, ja koska vielä tässä tilanteessa, kun meille on tullut viimeisen
vuoden aikana noin 34 000 turvapaikanhakijaa, nyt nopeutuvaan tahtiin tehdään turvapaik-
kapäätöksiä, tämä asia on hyvin ajankohtainen.

Maahanmuuttovirasto arvioi, että tänä vuonna tullaan tekemään ja jättämään noin
17 000:ta perheenjäsentä koskevat perheenyhdistämishakemukset ja ensi vuonna näillä
määrillä, joissa olemme nyt, jopa 28 000 perheenyhdistämishakemusta. Siksi on välttämä-
 Tarkistettu
4.0



Pöytäkirjan asiakohta PTK 36/2016 vp
töntä tehdä nyt tämä muutos. Haluan vielä korostaa sitä, että me olemme tässä myöskin
pohjoismaisen vertailun mukaisesti samalla tasolla, mitä pidän itse hyvin tärkeänä. Mei-
dän on tarkoitus saada tämä muutos voimaan mahdollisimman nopeasti äsken mainituista
syistä.

Perheenyhdistämisdirektiivissä on suuri määrä muita kriteereitä, kuten muun muassa
kotouttamisedellytys, asuntoedellytys, asumisvaatimus, vähimmäisikää koskeva vaatimus
ja sairausvakuutusvaatimus. Näiden osalta tämä aikataulu ei olisi ollut mitenkään mahdol-
linen. Nämä ovat edelleen selvitettävänä ministeriössä, ja selvitysten jälkeen me arvioim-
me yhdessä hallituspuolueiden kanssa niiden eteenpäinvientiä ja sitä kokonaisuutta, mikä
tästä muodostuisi.

Edelleen tämän saman selvityksen yhteydessä tullaan käymään perusteellisesti läpi nyt
tästä esityksestä ulkopuolelle jätetyt Suomen ja Pohjoismaiden kansalaiset perheenyhdis-
tämistilanteissa, siis toimeentulotukiedellytyksen ulkopuolelle jätetyt. Myöskin sen yh-
denvertaisuus selvitetään tämän jatkoselvitystyön yhteydessä.

Arvoisa puhemies! Pidän tätä lakiesitystä välttämättömänä tässä tilanteessa, jossa me
olemme. Niiden henkilöiden osalta, jotka tulevat kiintiöpakolaisina Suomeen tai jotka saa-
vat pakolaisstatuksen, toimeentuloedellytys tulee voimaan vasta kolme kuukautta sen pää-
töksen tietoon saattamisen jälkeen, eli heillä on ilman toimeentulovaatimusta mahdolli-
suus perheenyhdistämistä hakea. Tämä on tärkeä lisäys.

Arvoisa puhemies! Pyrin olemaan tässä keskustelussa paikalla ja vastaamaan mahdolli-
siin kysymyksiin.

Toinen varapuhemies Paula Risikko: Otetaan tässä vaiheessa jonkin aikaa debattia. Pyy-
dän nyt niitä edustajia, jotka haluavat käyttää minuutin mittaisen vastauspuheenvuoron,
nousemaan seisomaan ja painamaan V-painiketta.

15.28 Elsi Katainen kesk (vastauspuheenvuoro): Rouva puhemies! Ministeriltä kysyisin
tämän lakiesityksen myötä jatkotyöskentelystä myöskin lainsäädännön puitteissa. Olisiko
kuitenkin käynnistettävä vielä tämmöistä poikkihallinnollista lainsäädäntötyötä, jossa
määriteltäisiin rajanvetoa maahanmuuton erilaisiin syihin? On turvapaikanhakijoita, on
erilaisia perhesyitä, opiskelemaan tulleita ja työperäistä maahanmuuttoa. Kuitenkin näki-
sin niin, että päälinjana ei voi olla ihan kaikenlaisen maahanmuuton torjuminen ja siihen
tämän ehdon liittäminen.

15.29 Sirpa Paatero sd (vastauspuheenvuoro): Arvoisa rouva puhemies! Tässä on var-
maan montakin eri kysymystä, mutta jos miettii tätä tulorajakysymystä, siitä on kuitenkin
kirjoitettu tähän hallituksen esitykseenkin, jossa ei lue niitä tarkkoja määriä, että tässä on
mahdollisuus joustoihin tai erityisen painavista syistä voidaan tulorajoja käsitellä eri ta-
voin. Miten ministeri kuvailisi tätä, mitkä ovat sitten näitä erityisen painavia syitä, milloin
näitä tulorajoja, jotka nyt ovat olleet käytössä, ei enää noudatettaisi?

Sitten se toinen kysymys näihin tulorajoihin liittyen liittyy kyllä minun mielestäni tähän
alaikäisten kysymykseen: jos meillä on vaikeuksia saada edes meidän omia lapsiamme
täällä kesätöihin — saatikka sitten, että saataisiin tämmöisiä alaikäisiä vakituisesti töihin
— miten sitä voidaan edellyttää sitten ulkomailta tulevilta nuorilta, joilla kielitaito ja muut
taidot eivät ole välttämättä sillä tasolla kuin tulisi olla?
2



Pöytäkirjan asiakohta PTK 36/2016 vp
15.30 Touko Aalto vihr (vastauspuheenvuoro): Arvoisa rouva puhemies! Tahdon ensin-
näkin kiittää vielä edellisistä vastauksista ministeri Orpoa poliisiasioissa. Ja ihmettelen
hieman sitä, että aina niin maltillinen ja fiksu ministeri esittää tällaista esitystä. Herääkin
kysymys: oletteko joutunut perussuomalaisten panttivangiksi tässä asiassa?

Tässä salissa etenkin perussuomalaisten suusta on kuultu monen monta kertaa, että mik-
si turvapaikanhakijoina Suomeen saapuu niin paljon miehiä ja miksi emme auta enemmän
naisia ja lapsia. Onko näillä edustajilla käynyt mielessä, että hallituksen esitys vaikeuttaa
entisestään kansainvälistä suojelua tarvitsevia naisia ja lapsia ja pahimmissa tapauksissa
tämä esitys lisää vielä kaiken kukkuraksi ihmissalakuljetusta?

15.31 Joona Räsänen sd (vastauspuheenvuoro): Arvoisa puhemies! Tätä perheenyhdistä-
mistähän on vuosien saatossa Suomessakin tiukennettu. Kun hallitus omassa esitykses-
sään nyt seuraa aika lailla sitten niin muiden Euroopan maiden kuin myös muiden Pohjois-
maiden linjaa, niin tämähän kertoo aika lailla siitä, että kun Euroopassa yhteisesti ei kyetä
tätä tilannetta hallitsemaan, niin se johtaa silloin siihen, että jokainen maa sitten vuorol-
laan tulee omia ehtojaan kiristämään.

Mutta olisinkin ehkä kysynyt ministeriltä nimenomaisesti tätä asiaa, minkä edustaja
Paatero nosti jo esille. Se liittyy näihin alaikäisiin lapsiin. Kun meillä tällä hetkellä on pal-
jon yksin tulleita alaikäisiä, jotka ovat saaneet jo oleskeluluvan Suomesta, ja nämä tiuken-
nukset tulisivat myös heitä koskettamaan, onko tämä ihan loppuun asti mietitty? Emmekö
me juuri haluaisi niiden kaikista heikoimmassa asemassa olevien arkea täällä Suomessa
helpottaa? Tästä näkökulmasta olisi varmaan syytä pohtia tätä alaikäisiin kohdistuvaa ra-
joitusta uudelleen.

15.32 Antti Lindtman sd (vastauspuheenvuoro): Arvoisa rouva puhemies! Tämä pako-
laiskriisi on koetellut Eurooppaa kohta jo lähes vuoden. Suurin ongelma on se, että Euroo-
pan maat eivät ole saaneet yhteisiä ratkaisuja. Se on selvä.

On kuitenkin syytä huomata, että Euroopassa on menossa kehitys, jossa kaikki maat tiu-
kentavat perheenyhdistämiskäytäntöjä. Voi esittää kysymyksen: voiko Suomi jäädä tästä
ulos? Ja vastaus on, että ei. Kyllä Suomenkin pitää tarkastella ja tiukentaa perheenyhdistä-
miskäytäntöjä. (Eduskunnasta: Oho!)

Mutta sitten on myös syytä katsoa tämän lakiesityksen yksityiskohtia, ja eräs niistä on
se, jonka edustaja Paatero ja edustaja Räsänen ottivat esiin. Onko järkevää, että laajenne-
taan myös alaikäisiin tämä toimeentulovelvoite, koska tässä lakiesityksessä todetaan, että
jos näin tehdään, se saattaa lisätä viranomaisten työtä ja siihen tarvitaan myös lisää rahaa,
että sitten voidaan huolehtia ilman perhettä jäävistä lapsista?

Toivoisin, arvoisa puhemies, että ministeri ottaisi tähän kantaa ja valiokunta voisi tätä
kohtaa vielä katsoa.

15.33 Thomas Blomqvist r (vastauspuheenvuoro): Värderade fru talman! Det är uppen-
bart att huvudsyftet med den här lagändringen är att regeringen vill att Finland inte längre
ska framstå som ett attraktivt land för asylsökanden och flyktingar, och att man här nog helt
har glömt de humanitära aspekterna.
3



Pöytäkirjan asiakohta PTK 36/2016 vp
Arvoisa rouva puhemies! Kysyisin ministeriltä tätä tulorajaa. Jos perheeltä, jossa on kaksi
aikuista ja kaksi lasta, vaaditaan turvapaikan saamiseksi noin 2 600 euron nettotulot kuu-
kaudessa, minusta se nyt kuulostaa aivan kohtuuttomalta.

Sitten toisena asiana: Miten tämä kotouttaminen tällä helpottuu, kun tänne tulleet ja tur-
vapaikan saaneet miehet eivät saa perhettään tänne? Miten se vaikuttaa tähän kotouttami-
seen?

15.34 Simon Elo ps (vastauspuheenvuoro): Arvoisa rouva puhemies! Edustaja Aalto, si-
säministeri ei ole perussuomalaisten panttivanki, mutta sisäministeri toteuttaa hallitusoh-
jelmaa. Suomen vastuulla on nimenomaan hallitusohjelman mukaisesti vähentää turvapai-
kanhakijoiden vetovoimatekijöitä, pitää huolta rajaturvallisuudesta ja laittaa käytäntöön
hallituksen turvapaikkapoliittisen ohjelman erinomaiset linjaukset, joihin tämä perheenyh-
distämisen tiukentaminen myös liittyy. Ja niin kuin edustaja Lindtman nosti esille, eivät
välttämättä kaikki oppositiossakaan näe tätä lähtökohtaa huonona.

Mutta jatkoneuvotteluissa, kun tämä työryhmä asetetaan, täytyy kyllä lakiin saada mah-
dollisimman usea niistä velvoitteista, jotka tämä EU-direktiivi sallii, ja käyttää sitä liikku-
mavaraa, mikä meillä on. Ja kansalaisten on syytä tietää — ja myös vasemmisto-opposi-
tion — että monissa EU-maissa, esimerkiksi Norjassa, Tanskassa ja Ruotsissa, on otettu jo
paljon tiukempia käytäntöjä kuin mitä nämä Suomen esitykset tällä hetkellä ovat. Eli ky-
synkin ministeri Orpolta: ollaanko näiden muiden maiden esimerkkiä tarkasteltu siltä osin,
että Suomessa voitaisiin ottaa käyttöön samoja keinoja (Puhemies koputtaa) kuin esimer-
kiksi Ruotsissa tai Tanskassa?

15.35 Ben Zyskowicz kok (vastauspuheenvuoro): Arvoisa rouva puhemies! Näitä kiris-
tyksiä on vastustettu sillä perusteella, että ne ovat omiaan vaikeuttamaan tänne saapunei-
den ihmisten kotoutumista, (Ozan Yanar: Se on totta!) ja se on aivan totta, että perheenyh-
distämisen vaikeuttaminen ei ainakaan helpota kotoutumista.

Toisaalta on aivan selvää, että jos Suomessa ei tehtäisi samanlaisia perheenyhdistämi-
sen tiukennuksia kuin mitä on tehty suunnilleen kaikissa muissa maissa, niin Suomi näyt-
täytyisi erinomaisen vetovoimaisena maana turvapaikanhakijoille. Haluammeko todella-
kin uusinnan viime vuodelta, jolloin tuhannet irakilaiset turvapaikanhakijat halki koko Eu-
roopan saapuivat tänne pohjan perukoille sen vuoksi, että heillä oli se käsitys, että täällä saa
helpommin oleskeluluvan ja että tänne saa helpommin perheensä yhdistettyä?

Lopuksi haluan sanoa, että oli hyvä, että suomalaisten perheenyhdistämiset jätettiin tä-
män lain ulkopuolelle, ainakin tässä vaiheessa.

15.36 Silvia Modig vas (vastauspuheenvuoro): Arvoisa rouva puhemies! Ministeri perus-
teli tätä esitystä sillä, että tämä on direktiivin mukainen. Tämän direktiivin tavoite on per-
heenyhdistämisen edistäminen. Sitä tämä hallituksen esitys ei kyllä tee. Se vaikeuttaa ja
tiukentaa ehtoja, vaikeuttaa perheenyhdistämistä monella tavoin. Tässä direktiivissä sano-
taan myös, että jäsenvaltiot eivät kuitenkaan saa käyttää tätä liikkumavaraa tavalla, joka
olisi vastoin direktiivin tavoitteita. Kohdassa on lueteltu kaikki ne asiat, joissa meillä on
omaa kansallista liikkumavaraa. Miten te voitte perustella, että tämä on direktiivin hengen
mukainen tai tämän direktiivin pyrkimyksen mukainen, kun se mustaa valkoisella ei sitä
ole? Miten, ministeri Orpo, perhe, joka on maassa, joka käy sotaa tai jossa on romahtanut
valtio, kolmen kuukauden määräajan sisällä pääsee Suomen edustustoon, joka yleensä si-
4



Pöytäkirjan asiakohta PTK 36/2016 vp
jaitsee toisessa maassa, pitkän ja vaarallisen matkan päässä, vaatii asiakirjoja, passia, joita
ihmisillä, jotka ovat sodan runtelemissa, romahtaneissa valtioissa, harvoin on? Heillä on
kolme kuukautta aikaa hankkia nämä paperit ja päästä tähän maahan. Miten tämä, minis-
teri Orpo, edistää perheenyhdistämistä?

15.38 Ozan Yanar vihr (vastauspuheenvuoro): Arvoisa rouva puhemies! Pakko sanoa
ministerille heti kättelyssä, että tämä on surkea ja epäinhimillinen esitys ja ihmisiltä evä-
tään oikeus perheeseen. Tästä on kyse, ei mistään muusta ole kyse. Minä haluaisin nähdä
sen kansanedustajan, jonka mielestä on ihan ok, että hän matkustaa ja hän muuttaa toiselle
puolelle maailmaa eikä hänelle anneta oikeutta omaan perheeseen, ja jonka perhe pakotet-
taisiin jäämään sodan keskelle ja joka olisi todella tyytyväinen asian kanssa. Ja minä ha-
luaisin nähdä myös sen kansanedustajan, joka muuttaisi toiselle puolelle maailmaa ja al-
kaisi tienaamaan saman tien enemmän kuin suurin osa valtaväestöstä, ja tähän otetaan
myös alaikäiset lapset mukaan. Millaista politiikkaa tämä nyt on? On uskomatonta nähdä,
kuinka julmaksi sivistysvaltio voi muuttua, ja te olette vielä selvittämässä myöskin suoma-
laisten perheenyhdistämistä. Aivan käsittämätöntä.

15.39 Peter Östman kd (vastauspuheenvuoro): Arvoisa rouva puhemies! Kansainvälistä
suojelua saavien perheiden yhdistämisiä tehdään vuositasolla noin 600, eli määrä on ollut
viime vuosina suhteellisen matala. Määrät kasvanevat viime vuoden turvapaikanhakija-
määrän vuoksi, mutta edelleen maahanmuuton koko kuvassa tämä asia ei ole kovin ratkai-
seva. Kristillisdemokraatit pitävät tärkeänä, että jokaisella lapsella tulee olla oikeus äitiin
ja isään, mutta tämän lakimuutoksen myötä tämä mahdollisuus käytännössä vietäisiin hy-
vin suurelta osalta. Tältä osin tätä esitystä olisi kannattanut harkita vähän tarkemmin vielä.

15.39 Sampo Terho ps (vastauspuheenvuoro): Arvoisa puhemies! On erittäin tärkeää,
että Suomikin tekee EU-direktiivien sallimat tiukennukset perheenyhdistämiskäytäntöi-
hin, ensin tämän toimeentuloedellytyksen, josta nyt keskustelemme, ja sitten muut selvi-
tyksessä olevat kiristykset. Kysymys on tietysti paitsi kohtuullisuudesta myös oikeuden-
mukaisuudesta suomalaista veronmaksajaa kohtaan mutta tietysti vetotekijöiden poistosta,
kuten olemme puhuneet. Meillä ei ole varaa erottua EU-tasolla muista jäsenmaista ja jo-
tenkin hyväuskoisesti kantaa suurempaa taakkaa kuin muut, vaan noudatamme samoja
sääntöjä kuin kaikki muutkin. Kysyisin ministeriltä: millä aikataululla nämä seuraavat esi-
tykset ovat odotettavissa, ja koska pääsemme niitä käsittelemään? (Silvia Modig: Just
niin!)

Vihreille totean, että tämä siis lisää ihmissalakuljetusta, edustaja Aalto kai tämän totesi.
Voitteko selittää, miten tarkalleen? (Ozan Yanar: Me voimme ilomielin selittää!)

15.40 Tytti Tuppurainen sd (vastauspuheenvuoro): Arvoisa puhemies! Tässä ollaan kyl-
lä ihmisyyden ytimessä. Kysymys on nyt oikeudesta perheeseen, joka on perustavanlaatui-
nen ihmisoikeus. Vuosina 2010—2012 on jo tehty tiukennuksia perheenyhdistämistä kos-
kevaan lainsäädäntöön eikä vaikutuksia ole vielä kyetty arvioimaan. Nyt pitäisi ottaa malt-
tia, aikalisä ja tarkastella sitä, miten nämä jo tehdyt kiristykset ovat vaikuttaneet perheen-
yhdistämiseen. Ministeri Orpo ja arvoisa perussuomalainen eduskuntaryhmä ja kaikki tääl-
lä hallituksen esitystä tukevat, tässä nämä esitetyt tulorajat ja toimeentuloraja johtavat käy-
tännössä siihen, että raha ratkaisee sen, kenellä on oikeus perheeseen, ja se on aivan
5



Pöytäkirjan asiakohta PTK 36/2016 vp
kestämätön periaate silloin, kun kysymys on perheestä. Tämä on aivan perusarvokysymys,
ja sen takia tätä esitystä ei voi tukea. Se on vastoin sosialidemokraattisia arvoja.

15.41 Markus Lohi kesk (vastauspuheenvuoro): Arvoisa puhemies! Voisi sanoa, että me
olemme kaikki olosuhteiden vankeja siinä mielessä, että emme me elä umpiossa, kuten
täällä on edustaja Zyskowicz muun muassa todennut. Meidän on pakko seurata sitä samaa
linjaa kuin mitä muut Euroopan maat tekevät. Minusta oli hyvä kuulla, että muun muassa
edustaja Lindtman sosialidemokraattisen eduskuntaryhmän puheenjohtajana kannatti tätä
hallituksen esitystä ja piti tätä hyvänä ja oikeasuhtaisena. Mutta tietenkin pitää samaan
hengenvetoon todeta, että kun tässä todetaan hallituksen esityksessä, että tavoitteena on
edistää kansainvälistä suojelua saavien henkilöiden itsensä ja sitä kautta myös perheenjä-
senten kotoutumista ja niin edelleen, niin on kyllä tunnustettava, että se, että perhettä ei
voida yhdistää, kyllä mielestäni vaikeuttaa sitä kotouttamista. Mutta tästä huolimatta me
olemme silti tämän olosuhteen vankina, ja kun katsoo näitä määriä, mitä meillä on täällä
odotettavissa näitä perheenyhdistämishakemuksia ja -päätöksiä, niin minusta tämä halli-
tuksen esitys on varsin perusteltu näissä olosuhteissa.

15.42 Anders  Adlercreutz  r  (vastauspuheenvuoro): Värderade fru talman! Ministeri
Orpo käytti adjektiivia "tarpeellinen", ei "hyvä" tai "perusteltu" vaan "tarpeellinen". Kysy-
mys on sitten, onko se tarpeellinen tämän maahanmuuttokysymyksen kannalta vai kenties
vain hallituksen koossa pysymisen kannalta.

Hallitus on ollut huolissaan tästä maahanmuuttokysymyksestä. Viime vuonna huoli oli
se, että tulee miehiä. Nyt olisi tarjolla reitti naisille, lapsille, se halutaan estää. Puhuttiin,
että maahanmuutto on hallitsematon. Nyt olisi tarjolla hallittavissa oleva reitti ja menetel-
mä. Se halutaan estää. (Vasemmalta: Niinpä!) Puhuttiin, että salakuljettajat tekevät bisnes-
tä. Nyt tämä bisneskanava olisi mahdollista ohittaa, mutta se halutaan estää. Puhuttiin sii-
tä, että nämä saattavat radikalisoitua. No, me tiedämme, että ne, jotka ovat suurimman
uhan alla, ovat nimenomaan tänne alaikäisinä ilman vanhempia tulevat. He tarvitsevat per-
heensä. Nyt tämä halutaan estää. Vastaavatko ministerin mielestä nämä toimenpiteet näi-
hin huoliin?

15.44 Hanna Sarkkinen vas (vastauspuheenvuoro): Arvoisa puhemies! Hallituksen esi-
tys humanitaarista suojelua saavien perheenyhdistämisen tiukentamiseksi on erittäin on-
gelmallinen. Perheenyhdistämiset ovat tarjonneet laillisen maahantuloväylän erityisesti
naisille ja lapsille, joille matka Eurooppaan on erityisen vaikea. Kuten täällä on todettu, on
ristiriitaista, että ensin kysellään, miksi maahan tulee enimmäkseen miehiä, mutta nyt käy-
tännössä suljetaan turvallinen ja laillinen maahantuloväylä naisten ja lasten edestä. Ja,
edustaja Terho, tässä samalla avataan lisää markkinoita ihmissalakuljettajille, kun lailliset
maahantulon väylät tukitaan, ja siten myös naiset ja lapset pakotetaan sinne ihmissalakul-
jettajien asiakkaiksi.

Perheenyhdistämisen mahdollisuus ei muodosta vetovoimatekijää niille, jotka eivät suo-
jelua tarvitse ja saa, sillä vain myönteisen turvapaikkapäätöksen saaneet eli suojelua tarvit-
sevat voivat saada perheensä tänne sitä kautta, sen jälkeen, kun oleskelulupa on annettu.
Oikeus perhe-elämään on ihmisoikeus ja kotoutumista edistävä tekijä, ja toivoisin hallituk-
sen muistavan tämän.
6



Pöytäkirjan asiakohta PTK 36/2016 vp
15.45 Nasima Razmyar sd (vastauspuheenvuoro): Arvoisa rouva puhemies! Täällä salis-
sa ei varmasti tarvitse korostaa sitä, mikä on perheen merkitys — jokainen meistä varmasti
sen tietää ja tuntee sydämessään ja mielessään.

Tässä hallituksen esityksessä on valitettavan monta ikävää asiaa, joita on hirveän vaikea
hyväksyä. Tässä ne ovat jo tulleet mainittua, mutta tämä kolmen kuukauden määräaikahan
on täysin käsittämätöntä, ministeri Orpo. Te tiedätte varsin hyvin itsekin, että konfliktialu-
eilla, sota-alueilla, papereiden ja asiakirjojen saaminen kolmen kuukauden sisään on lähes-
tulkoon mahdotonta. Ja sitten täytyy muistaa Suomen suurlähetystöjen tilanne, ne voivat
tällä hetkellä itse huonosti: ei ole tarpeeksi paljon työntekijöitä. Esimerkiksi Ankarassa
seuraava vapaa aika on neljän kuukauden päästä. (Silvia Modig: Just näin!) 

Toisaalta tämä toimeentuloraja on esitetty myös tässä aivan yhtä lailla: niitä pitäisi
enemmänkin kohtuullistaa, koska ne ovat valmiiksi olleet jo hyvin tiukkoja Suomessa.

Tämän lasten erityisaseman pitäisi olla meille päivänselvä asia. Se tarvitsee yksilöllistä
harkintaa, ja lapsen etu on ennen kaikkea kaikista tärkeintä tässäkin.

15.46 Emma Kari vihr (vastauspuheenvuoro): Arvoisa puhemies! Jotenkin kun kuunte-
lee täällä hallituspuolueiden edustajien ja osin myös sosialidemokraattien puheenvuoroja,
tuntuu, että tässä unohtuu se, että tässä on kyse oikeista lapsista, oikeista äideistä, oikeista
isistä. Just pari viikkoa sitten Suomen pääministeri oli mukana muokkaamassa Turkin
kanssa sopimusta, joka on aika laajasti tuomittu kansainvälisen oikeuden ja ihmisoikeuk-
sien vastaiseksi. Silloin meille sanottiin, että tämä on pakko tehdä, koska ykkösprioriteetti
on torjua ihmissalakuljetusta. Me tiedämme, että tilanteessa, jossa konflikti jatkuu, ihmis-
salakuljetusta torjutaan parhaiten niin, että luodaan laillisia reittejä turvaan — jotta ihmiset
pääsevät turvaan. Tämä perheenyhdistäminen on sellainen reitti. Se on reitti kaikista haa-
voittuvimmassa asemassa oleville ihmisille päästä turvaan, saada perheensä turvaan. On
aivan käsittämätöntä, että tässä nyt hallitus pelaa salakuljettajien pussiin, siinä vaiheessa,
kun me kaikki tiedämme, että jokainen isä, jokainen äiti tekee kaikkensa päästäkseen las-
tensa luokse. Tässä tuetaan salakuljettajien bisnestä, (Puhemies koputtaa) ja sitä on vaikea
ymmärtää.

15.47 Outi Mäkelä kok (vastauspuheenvuoro): Arvoisa rouva puhemies! Tämä pakolais-
kriisi on todella koetellut Eurooppaa ja Suomea, ja on ollut hyvä, että Suomi on pystynyt ri-
peästi reagoimaan erilaisiin ilmenneisiin ongelmiin ja tilanteisiin ja olemme voineet myös-
kin toimia eräällä tavalla mallimaana näissä järjestelykeskusasioissa.

On väistämätöntä, että eurooppalaisittain käytäntöjä yhtenäistetään tilanteen hallitsemi-
seksi. Ja kuten on todettu tässä esityksessä, Suomen menettelytavat tulevat tässä sitten Poh-
joismaita vastaavalle tasolle, jolloin tämä eriarvoisuus tältäkin osin poistuu. On ymmärret-
tävää, että kun kyse on laajasta ihmisiä koskevasta kriisistä ja hädässä maastaan pakene-
vista perheistä, on tärkeää, että inhimillisyys ja ihmisoikeudet on huomioitu, kun laista sää-
detään.

Tasapainoilu tilanteen osalta on haastavaa, mutta tilanteen hallinta on tässä tilanteessa
nyt tärkeää ja myös se viesti, jonka Suomi osana Eurooppaa antaa. Tästä syystä pidän itse
perusteltuna, (Puhemies koputtaa) että tämä hallituksen esitys etenee.

Toinen varapuhemies Paula Risikko: Otetaan tässä vaiheessa viisi vastauspuheenvuo-
roa, minkä jälkeen ministeri vastaa, ja sen jälkeen jatketaan vielä debattia. Ja nämä viisi
7



Pöytäkirjan asiakohta PTK 36/2016 vp
henkilöä ovat edustaja Terho, edustaja Aalto, edustaja Kontula, edustaja Räsänen Päivi ja
edustaja Karimäki.

15.48 Sampo Terho ps (vastauspuheenvuoro): Arvoisa puhemies! Vastatakseni näihin
erilaisiin puheenvuoroihin, mitä tässä matkan varrella on jo tullut — sosialidemokraattien
suhteen en osaa nyt vastata, koska eväät tuntuvat olevan sekaisin ja viesti on toistaiseksi ai-
van ristiriitainen. Ehkä se vielä selvinnee. (Ozan Yanar: Näin on, näin on!)

Kritiikki tähän kotoutukseen voidaan kyllä nähdä toisinkin. Tämähän ei ole ensinnä-
kään kotoutustoimenpide, eikä sitä ole sellaisena missään kohtaa markkinoitu. Mutta mei-
dän täytyy huomioida, että nimenomaan työssäkäynti on kaikkein tärkein kotoutumisen
kriteeri, ja kyllähän tämä nimenomaan houkuttaa ja kannustaa työssäkäyntiin ja siihen ha-
keutumiseen. (Ozan Yanar: Puolet suomalaisista tienaa alle tuon!) Eli siinä mielessä tämä
ei ole mitenkään kotoutumisen vastainen.

Siihen, että tämä olisi reitti naisille: kyllä käsittääkseni tämä rajoitus on täysin sukupuo-
lineutraali (Vasemmalta: Ei ole!) eikä mitenkään koske naisia tai miehiä erityisesti.

Ja sitten tämä perheenyhdistämisen yhteys muka salakuljettamiseen: onko siis jotain
näyttöä, jonka voitte osoittaa siitä, että Suomea tiukemmin perheenyhdistämiseen suhtau-
tuviin maihin on salakuljetettu perheitä sen johdosta?

15.49 Touko Aalto vihr (vastauspuheenvuoro): Arvoisa rouva puhemies! Edustaja Ter-
hon muutamiin kysymyksiin vastauksena voi sanoa, että kyseessä on ehkä enemmänkin
kotouttamisen estämistoimi. Kuten täällä on monessa puheenvuorossa esitetty, tämä toi-
meentulotason kriteeri, 2 600 suurin piirtein — kuinka moni suomalainen työssä käyvä an-
saitsee tämän verran, ja kuinka moni suomalainen lapsi ansaitsee tämän verran? Ja jos tä-
män esityksen tarkoitus on saada Suomi näyttämään mahdollisimman vastenmielisenä
maana turvapaikanhakijoiden ja koko kansainvälisen yhteisön silmissä, siinä on, edustaja
Terho, onnistuttu.

Jos tämän esityksen tarkoituksena on vähentää maahanmuuton kustannuksia, kuinka
paljon maahanmuuton kustannuksia vähentää se, että kotouttaminen tehdään mahdollisim-
man vaikeaksi? (Ben Zyskowicz: Jos se estää tuhansittain tulemista!) — Edustaja Zysko-
wicz, kuinka paljon esitys vaikeuttaa muun muassa sitä, jos ihmiset yhä enemmän hakevat
omatoimisesti turvapaikkaa, (Puhemies: Aika!) kuinka paljon se vähentää kustannuksia?

15.51 Anna Kontula vas (vastauspuheenvuoro): Arvoisa rouva puhemies! Tässähän ei
suinkaan ole kysymys yhdenmukaistamisesta, vaan edelleen eurooppalaiset perheenyhdis-
tämiskäytännöt eroavat toisistaan merkittävästi. Myös sekä Suomen vanha että nyt tässä
esitetty malli eroavat kaikista muista Euroopassa käytössä olevista malleista.

Jos minä luin tuota esitystä oikein, niin hallitus on tehnyt tilannearvion, että meillä ei oli-
si varaa taata kaikille oikeutta perheeseen, ja kun sitten karsintaa lähdetään tekemään, ke-
neltä se oikeus pudotetaan pois, se tehdään tuloperustaisesti: pudotetaan se pois niiltä köy-
himmiltä.

Euroopassa muissa maissa on rajoitettu perheenyhdistämistä, mutta hyvin erilaisin kei-
noin. On erilaisia tulon varmistamisen määritelmiä, sitten on olemassa erilaisia määräaiko-
ja, on olemassa erilaisia muita ehtoja. Millä perusteella päädyttiin juuri tähän, että ensisi-
jaisesti karsitaan pienituloisimmat pois niistä, jotka saavat elää rakkaittensa kanssa?
8



Pöytäkirjan asiakohta PTK 36/2016 vp
15.52 Päivi Räsänen kd (vastauspuheenvuoro): Arvoisa rouva puhemies! On tietenkin
tärkeää, että Euroopan yhtenäisen turvapaikkapolitiikan näkökulmasta jäsenvaltioilla olisi
mahdollisimman yhtenäiset perheenyhdistämiskäytännöt. Mutta samalla täytyy toki muis-
taa se, että perheenyhdistämisdirektiivin tärkein tavoite on nimenomaan se, että kyettäisiin
turvaamaan oikeus perheenyhdistämiseen.

Itselläni nousee tästä yksi erityinen huoli esiin, nimittäin tämä mahdollisuus asettaa toi-
meentuloedellytys kansainvälistä suojelua saavien perheenyhdistämiselle ei rajoitu ainoas-
taan EU-direktiiviin vaan myös Euroopan ihmisoikeussopimukseen. Sisäministeriöhän
teki 2012 selvityksen, jossa todettiin, että toimeentuloedellytystä ei voida asettaa niille per-
heenjäsenille, joita uhkaisi tämän Euroopan ihmisoikeussopimuksen mukainen kohtelu al-
kuperämaassa (Puhemies koputtaa) esimerkiksi toissijaista suojelua saavien osalta, ja nyt
tälle ryhmälle (Puhemies: Aika!) ei ole tulossa edes sitä kolmen kuukauden suojaa.

Toinen varapuhemies Paula Risikko: Vielä kaksi vastauspuheenvuoroa, edustaja Kari-
mäki ja edustaja Lindtman, sen jälkeen ministeri.

15.53 Johanna Karimäki vihr (vastauspuheenvuoro): Arvoisa puhemies! Hallituksen
esitys on epähumaani, sillä käytännössä se estää turvapaikanhakijoita saamasta omaa per-
hettään, rakkaitaan ja läheisiään Suomeen.

Edustaja Terho edellä sanoi, että tämä kannustaisi työhön ja auttaa kotoutumaan, mutta
voin kertoa hänelle, että monilla palvelualoilla ahkeroiva turvapaikanhakija ei voi saada
puolisoaan ja kahta lastaan Suomeen näiden tulorajojen vuoksi. Ihmettelitte myös sitä, että
täällä salissa on sanottu tämän lisäävän vaarallisten reittien käyttöä (Sampo Terho: Ihmis-
salakuljetusta!) ja salakuljettajien bisnestä. Onhan se päivänselvää, että jos ei ole mahdol-
lista perheenyhdistämisen kautta saada lapsia ja naisia Suomeen, niin he lähtevät näille
vaarallisille reiteille, he lähtevät Välimeren aaltojen yli, ja tänä vuonna on yli 3 000 ihmis-
tä menehtynyt matkalla Eurooppaan. Tämä on minusta häpeällistä, (Puhemies koputtaa)
että hallitus tuo näin epähumaanin esityksen.

15.54 Antti Lindtman sd (vastauspuheenvuoro): Arvoisa puhemies! Sosialidemokraatit
jo aikaisemmin esittivät, että tässä pitäisi päästä ainakin aluksi ensin pohjoismaisiin yhtei-
siin käytäntöihin — ja kysyn, onko tämä nyt edennyt — sen sijaan, että kukin maa tekee
erikseen, vähän niin kuin tässä lakiesityksessä perusteellaankin. Sitten sanon vielä, että ni-
menomaan alaikäisten osalta se linja on se, että kyllä, kaikkien maiden pitää tarkastella,
mutta tässä esityksessä on kiistatta ongelmallisia kohtia, joita olemme tuoneet esiin, erityi-
sesti nämä alaikäiset, joissa on riskinä ihmissalakuljetuksen lisääminen.

Mutta sitten mielestäni päivän uutinen oli se, että, ministeri, sanoitte, että harkitsette
edelleen näiden tulorajojen asettamista myös suomalaisille ja pohjoismaalaisille. Tämä on
myös kysymys, ovatko ylipäätänsä nämä tulorajat kohdillaan, kun nämä samat tulorajat
kohdistuvat kaikkiin. Ovatko nämä kohdillaan? 2 600 on aika iso. Tämähän on Maahan-
muuttoviraston päätös. Voitteko vaikuttaa siihen, mikä on Maahanmuuttoviraston asetta-
ma tuloraja? (Puhemies koputtaa) Sitähän ei täällä ole päätetty.

Toinen varapuhemies Paula Risikko: Sitten ministeri Orpo, enintään 5 minuuttia.
9



Pöytäkirjan asiakohta PTK 36/2016 vp
15.55 Sisäministeri Petteri Orpo: Arvoisa puhemies! Jos aloitetaan ihan tästä viimeisim-
mästä purkamaan, niin me olemme katsoneet juuri niin, että nyt Suomi on pohjoismaisella
tasolla. Tuossa vielä varmistelin sitä, että Ruotsissa on tehty tämäntyyppiset uudistukset.
Olen tottunut pitämään näissä humanitäärisissä asioissa Ruotsia kohtuullisen hyvänä ver-
rokkimaana.

Mitä tulee näihin alaikäisiin, mitkä nousivat useissa puheenvuoroissa, niin haluan koros-
taa ensinnäkin yksilöllistä käsittelyä. Alaikäisten kohdalla yksilöllinen käsittely ja harkin-
ta ovat aivan välttämättömiä, mutta meidän asiantuntijoidemme — siis asiantuntijat jakau-
tuvat näissä kysymyksissä — mukaan on niin, että jos alaikäisille ei aseteta tulorajavaati-
musta, se voisi aiheuttaa niin sanottua ankkurilapsi-ilmiötä, jolloin nimenomaan lapset lä-
hetettäisiin ensin. Tämä on tyypillinen kysymys. Näen, että tämäkin jakaa salia, mutta tämä
on tyypillinen kysymys, joka liittyy näihin maahanmuuttokysymyksiin. Me emme ole mu-
kavien asioiden kanssa tekemisissä, ja me emme voi tehdä pelkästään mukavia päätöksiä,
koska tämä asiakokonaisuus on valtavan kompleksinen ja vaikea kokonaisuus, johon mei-
dän on pakko löytää myöskin ratkaisuja. Osa niistä on pragmaattisia. Ja kyllä, ei tunnu hy-
vältä tehdä kaikkia niitä päätöksiä, mutta monella tapaa välttämättömin lainsäädäntö, joka
meillä tällä hetkellä on, on luotu erilaiseen tilanteeseen. Viime vuonna Eurooppaan tuli 1,3
miljoonaa turvapaikanhakijaa, 34 000 Suomeen. Te näette, mikä tilanne on tällä hetkellä
eteläisessä Euroopassa Kosovon ja Kreikan rajalla. Se on järkyttävä. EU—Turkki-sopi-
mus hakee muotoaan, miten se saadaan toimimaan. Libyasta Italiaan salakuljettajien kumi-
veneet tuovat henkensä kaupalla ihmisiä.

Tämä kokonaisuus pitää saada hallintaan, mutta niin kauan kuin meillä ei ole uskoa eikä
varmuutta siitä, että Euroopan unioni yhdessä kykenee hallitsemaan tilanteen, estämään
viimesyksyisen, niin kauan me olemme siinä tilanteessa, että meidän pitää yhdenmukais-
taa eurooppalaisia kriteerejä, ja kun meillä ei ole vielä yhdenmukaista eurooppalaista tur-
vapaikkajärjestelmää, jota komissio on nyt lähtenyt rakentamaan, niin kauan meidän pitää
reagoida siihen, mitä muut jäsenmaat tekevät, koska meillä ei ole yhdenmukaista turva-
paikkajärjestelmää eikä yhdenmukaista lainsäädäntöä. Ja kyllä, me sovellamme tässä EU-
direktiiviä, sen sisällään pitämiä mahdollisuuksia siitä, millä perusteella perheenyhdistä-
mistä voidaan säännellä.

Kuten sanoin, tämä tuloraja oli tässä tilanteessa nopeimmin eteenpäinvietävissä. Sen li-
säksi nämä useat muut, joita luettelin, eivät ole ollenkaan yksiselitteisiä, miten ne tulkitaan
ja miten ne tuodaan lainsäädäntöön, ja ne on ehdottomasti käytävä läpi. Tämän arvioimi-
nen oli asiantuntijatyöryhmässä yksiselitteisempää. Seuraava asia on se, että tuloraja ei ole
kiveen hakattu. Sitä ei määrätä laissa, se on Migrin taulukko, ja siitä voidaan poiketa, kos-
ka jokainen käsitellään yksilöllisesti. (Antti Lindtman: Onko se taulukkopohjainen?) Tämä
on aivan olennainen asia. Minusta se on relevantti keskustelu sinänsä. Sitten Maahanmuut-
tovirasto muokkaa käytäntöjään, ja siellä on ihmisiä, jotka toimivat vakavasti, ja uskon,
että he huomioivat kokonaisuutta.

Arvoisa puhemies! Vieläkin haluan palata siihen, että jotta me pystymme hallitsemaan
tätä kokonaisuutta ja jotta meidän ei tarvitse tehdä yksi palanen kerrallaan näitä lainsää-
däntöuudistuksia, Euroopan unionin on pakko saada tämä tilanne hallintaan. Siksi siihen
Turkki-sopimukseen on löydettävä keinot, miten se toimii niin, että kunnioitetaan oikeus-
valtioperiaatetta, kunnioitetaan ihmisoikeuksia mutta saadaan se ihmissalakuljetus kuriin.
Se ei suinkaan ole ainut tekijä tässä, vaan on paljon kysymyksiä, jotka pitää saada toimi-
maan. Samaan aikaan Euroopan unionin pitää hoitaa se, mihin me olemme sitoutuneet: aut-
10



Pöytäkirjan asiakohta PTK 36/2016 vp
taa Kreikkaa, hoitaa sisäisiä siirtoja, ottaa kiintiöpakolaisia Turkista, auttaa kriisien ratkai-
semisessa. Se on ainut keino, millä me estämme pysyvällä tavalla sen, että ihmisten ei tar-
vitse maksaa salakuljettajille ja lähteä hengenvaarallisille merimatkoille, lähettää lastaan
etukäteen, jotta saisi tämän alun. Se on ainut kestävä tapa, ja sen eteen meidän pitää tehdä
töitä. Mutta niin kauan kuin me olemme tilanteessa, joka ei ole hallinnassa, niin kauan mei-
dän pitää toimia sillä tavalla, että me etenemme yksi laki kerrallaan.

Toinen varapuhemies Paula Risikko: Ja sitten debatti jatkuu.

16.00 Kai Mykkänen kok (vastauspuheenvuoro): Arvoisa puhemies! Minä uskon, että
me olemme tässä salissa yhtä mieltä yhdestä asiasta, ja se on se viime vuoden ilmiö, että sa-
tojatuhansia, miljoonia ihmisiä lähtee Eurooppaan ajatuksella, että ikään kuin lähetetään
perheen vahvin vaarallisten olojen läpi ja sitten myöhemmin osa heistä pyrkii perheenyh-
distämisen keinoin saamaan muun perheensä tänne — tästähän on päästävä sinänsä eroon.
Meidän pitää päästä siihen maailmaan, mihin ministeri tässä osin viittasikin, että tämmöi-
nen vaarallisten matkojen ja ihmiskaupan rytmittämä liike loppuu ja mieluummin otetaan
isoja määriä kiintiöpakolaisten tavoin, jolloin tietysti evakuoidaan sitten perheitä, silloin
kun perheellisistä on kysymys, ja tavallaan tämä kysymys myöskin on loppuun käsitelty
siltä osin silloin, jos siihen maailmaan päästään. Minun mielestäni Suomen pitää myös ak-
tiivisesti ajaa tätä Euroopassa ja luoda selkeä pakollinen järjestelmä, muuten tästä ei päästä
eteenpäin.

Mutta on myös varmasti aika pitkälti yhteisymmärrys siitä, että ei ole järkeä, että Euroo-
pan maat kilpailevat erilaisilla järjestelmillä tässä suhteessa, ja silloin Suomen perheenyh-
distäminen ei voi olla selvästi helpompaa kuin muissa maissa. Siksi hallitus tekee sinänsä
ymmärrettäviä askelia tällä hetkellä.

16.02 Ilkka Kantola sd (vastauspuheenvuoro): Arvoisa puhemies! Tämä keskustelu ja
muutamat muut keskustelut ovat esimerkkejä siitä, että globalisaatio haastaa meidän mo-
raalimme todella rajulla tavalla. Nämä ovat hankalia asioita moraalin kannalta. Vuosia sit-
ten, 2007 alkaneella vaalikaudella, keskusteltiin aika paljon kerjäläisistä Helsingin kaduil-
la, pitäisikö kieltää kerjääminen vai sallitaanko heidän olla tuolla, kun eivät häiritse. Moni
itseään kristittynä pitävä ihminen on joutunut moraalisesti miettimään, mitä se tarkoittaa,
että kävelen kerjäläisen ohi enkä anna rahaa, vaikka jo pyhäkoulussa opetettiin, että pitäisi
antaa kerjäävälle rahaa. Me olemme joutuneet miettimään siinä yhteydessä näitä vetovoi-
matekijöitä ja ratkaisemaan jotenkin — tämä on vaikea moraalinen kysymys. Ja nyt on vä-
hän samantyyppisestä asiasta tässä kyse, että kun ihmiset liikkuvat vapaasti, hakevat tur-
vapaikkaa, niin millä tavalla me tässä toimimme. Minusta hallituksen esityksessä ongel-
mana on se, että vähän liian suurta optimismia on siinä mielessä, että meillä on valtavan
suuri työttömyys ja suomalaisten työttömien ihmisten on vaikea löytää töitä, ja kun meille
tulee lisää turvapaikanhakijoita, niin millä tavalla he saavat itselleen toimeentulon (Puhe-
mies koputtaa) tässä tilanteessa, kun ei tahdo työpaikkaa löytyä suomalaisillekaan.

16.03 Arja Juvonen ps (vastauspuheenvuoro): Arvoisa rouva puhemies! Kiitos, ministe-
ri Orpo, hyvästä puheenvuorostanne. Äsken kuuntelimme kaikki täällä hyvin rauhallisesti,
ja sananne kuultiin. Tämän esityksen tavoitteena on siis maahanmuuton hillitseminen ja
11



Pöytäkirjan asiakohta PTK 36/2016 vp
kustannusten vähentäminen ja muun muassa varmistaa se, että Suomi ei näyttäydy erityi-
sen houkuttelevana turvapaikan maana.

Olisin kysynyt teiltä, ministeri, kun olette liikkunut tuolla maailmalla ja ollut tämän krii-
sin ytimessä, millä tavalla te koette, näyttäytyykö Suomi houkuttelevana turvapaikanhaku-
maana. Tämä on EU-direktiivilähtöinen esitys, ja vielä kysyisin sitä, onko viranomaisten
tiedossa sitä, onko perheenyhdistämistä yritetty käyttää väärin täällä Suomessa.

16.04 Mika Kari sd (vastauspuheenvuoro): Arvoisa rouva puhemies! Niin kuin edustaja
Kantola sanoi, tässä on laajoja moraalisia kysymyksiä.

Edellisen keskustelun aikana ministeri Orpoa kehuttiin jo paljon, ja eiköhän vielä yksi
kehu mahdu siihen kehujen koriin. Kiitokset siitä, että ministeri on paikalla, kun lähetekes-
kustelua näin herkästä asiasta käydään. Tähän viitaten toivonkin, että valiokuntakäsittelys-
sä myös hallituspuolueet ja ministeri myöhemmin herkällä korvalla ottavat myös täällä op-
positiosta ja miksei hallituksen sisältäkin kumpuavia keskeisiä kysymyksiä tulorajoista,
perheenyhdistämisen ja kotouttamisen välisestä suhteesta, alaikäisistä ja niin edelleen.

Mutta näin perusuraltaan kyllä olen hyvin paljon samalla linjalla kuin ryhmäpuheenjoh-
taja Lindtrman siitä, että pohjoismaisten käytäntöjen yhtenäistäminen on tarpeen, Euroo-
pan alueen käytäntöjen yhtenäistäminen on tarpeen. Siltä osiltaan tuen kyllä tämän halli-
tuksen peruslinjan rakentamista mutta tietenkin toivon, että nämä ongelmakohdat (Puhe-
mies koputtaa) pystytään kampaamaan mahdollisimman hyvin pois.

16.05 Elsi Katainen kesk (vastauspuheenvuoro): Arvoisa rouva puhemies! Kyllä on to-
dellakin käsissämme niin laaja-alainen ja pitkäaikainen ongelma, ja se tuo kyllä vastaan
vastaavanlaisiakin vaikeita moraalisia ongelmia, joita on perusteltu puolin ja toisin todella
vakuuttavasti. Ymmärrän oikein hyvin esimerkiksi sen, että tuon tulorajan laskeminen oli-
si ihan relevantti pohtimisen paikka, ja ilman muuta alaikäisten yksilöllisen käsittelyn vaa-
timuksen täytyy toteutua.

Mutta samalla kysyn myös sitä, millä perusteella sitten Suomen täytyisi olla jotenkin ve-
tovoimaisempi kuin muitten Pohjoismaiden, koska meidän täytyy myös kantaa vastuu sii-
tä ylenmääräisestä maahanmuutosta pitkällä aikavälillä. Kaikki toivomme sitä, että kotou-
tuminen olisi mahdollisimman onnistunut prosessi, jonka loppupäässä on hyvin kotoutu-
neita uusia suomalaisia, jotka ovat myöskin työelämässä kiinni, (Puhemies koputtaa) osaa-
vat kielen ja ovat hyvin integroituja.

16.06 Ozan Yanar vihr (vastauspuheenvuoro): Arvoisa rouva puhemies! Pakko sanoa tä-
hän, että on järkyttävää katsoa EU:n pakolaistilanteen hoitotapaa, ja Suomi on yhtä vas-
tuullinen tässä kuin EU — Suomihan on vaikuttava maa EU:ssa. Olen todella pettynyt de-
mokraattisen ja ihmisoikeuksia kunnioittavan arvoyhteisön tekemiin valintoihin tässä krii-
sissä. (Ben Zyskowicz: Onko teillä parempia ratkaisuja?) Ja tehdään käsittämättömiä, kan-
sainvälisiä lakeja vastaan olevia lakeja Turkin kanssa, jotta pidetään pakolaiset pois mei-
dän silmistämme. Tätä vastaan suljetaan silmät Turkin ihmisoikeusongelmilta ja kaikkea
tämäntyyppistä.

Viikonloppuna kuultiin, että Kreikan ja Makedonian rajalla olevia pakolaisia ammutaan
kyynelkaasulla ja kumiluodeilla. Kuultiin eilen, että Italian rannikkovartiosto pelasti 1 800
ihmistä, jotka tulivat Libyasta Italiaan, eli nyt ne tavallaan vaikeammat reitit ovat olleet
suosittuja.
12



Pöytäkirjan asiakohta PTK 36/2016 vp
Nyt Suomi vielä kiristää ihmisen oikeutta perheeseen. (Puhemies koputtaa) Tämä on
aika käsittämätöntä politiikkaa.

16.07 Joona Räsänen sd (vastauspuheenvuoro): Arvoisa puhemies! Varmaan jokainen
meistä tässä salissa on huomannut sen, että tässäkin asiassa ongelmia on paljon helpompi
etsiä niin tästä itse esityksestä kuin sitten siitä tilanteesta, missä me olemme. Mutta siinä
vaiheessa, kun menemme sitten etsimään ratkaisuja, tuleekin tässä salissa vähän hiljaista.
(Ben Zyskowicz: Te olette oikeassa!)

Siinä suhteessa olisi kyllä hyvä, että jokainen muistaisi sen, mihin ministeri tuossa viit-
tasi, eli mistä tämä tilanne kertoo: niin kauan kuin tilanne ei meillä Euroopassa kollektii-
visesti ole hallinnassa, niin kauan kuin me emme löydä tähän yhtenäisiä ratkaisuja, niin
kauan kuin meillä ei ole yhtenäisempiä käytäntöjä eri puolilla Eurooppaa, niin kauan tilan-
ne on tällainen, että jokainen maa vuorollaan tulee omaa lainsäädäntöään kiristämään. Täs-
tä ei pääse kyllä millään tavalla eroon. Näin se tulee menemään. Siinä suhteessa kyllä toi-
voisi, että sellainen realistinen käsitys tässä salissa vallitsisi, kun tätä asiaa nyt käsitellään.

Olisin kysynyt vielä ministeriltä, kun ministeri viittasi näihin tulorajoihin — ja kun ne
eivät ole mitenkään kiveen lyöty, ne ovat Migrin säännös — voisiko Migri nyt harkita sitä,
että taulukkoa nyt alennettaisiin tässä tilanteessa. (Eduskunnasta: Erittäin hyvä kysymys!)

16.08 Touko Aalto vihr (vastauspuheenvuoro): Arvoisa rouva puhemies! Kun ministeri
kysyi hieman ratkaisuja tuossa noin, niin voisin sanoa yhden asian: se, että EU:n perheen-
yhdistämisdirektiivi mahdollistaa nämä muutokset, on aivan totta, mutta se ei velvoita te-
kemään näitä muutoksia suoraan. Direktiivi sallii myös vähemmän tiukat ehdot. Esimer-
kiksi tuo kolmen kuukauden suoja-aika pakolaisille on direktiivin minimiaika. Te voisitte
säätää pidemmäksi sen ajan.

Kuten edustaja Modig toi aikaisemmin jo esiin, ensinnä pitää kertoa tieto omaisille ja
omaisten pitäisi päästä Suomen lähetystöön tekemään se hakemus. Ja kuten edustaja Mo-
dig toi esille, läheskään kaikissa kriisimaissa ei ole sitä lähetystöä, ei ole välttämättä rahaa,
ei ole henkilöpapereita. Tämä vaikeuttaa tilannetta.

Puhuitte ratkaisuista. Toki ymmärretään, että ollaan vaikean paikan edessä, mutta älkää
vaikeuttako ja tehkö vielä kalliimmaksi tätä myös Suomelle ja myös inhimillisesti vielä
vaikeammaksi koko tilannetta.

16.09 Ben Zyskowicz kok (vastauspuheenvuoro): Arvoisa rouva puhemies! Täällä on ky-
sytty, olisimmeko itse tyytyväisiä, jos olisimme tällaisessa tilanteessa. Emme varmasti oli-
si. Ja täällä on hyvin helppo haukkua hallituksen esitystä epähumaaniksi, epäinhimillisek-
si, (Vasemmalta: Koska se on!) ja näin on todella tehty.

Mutta sitten on asian toinen puoli. Haluatteko te siellä, että Suomi olisi poikkeuksellisen
vetovoimainen maa, niin että tuhannet, kymmenettuhannet turvapaikanhakijat tulevat Eu-
rooppaan nimenomaan halki kaikkien muiden maiden, tulisivat nimenomaan Suomeen sii-
tä syystä, että toisin kuin kaikkiin muihin maihin, Suomeen olisi helpompi yhdistää per-
heensä? Haluatteko te tätä? Jos ette halua tätä, niin ummistatteko silmänne tältä kysymyk-
seltä? Onhan se nyt aivan selvää ja inhimillisesti täysin ymmärrettävää, että jos meillä tääl-
lä pohjan perukoilla on yksi maa, jonne perheen saa paljon paljon helpommin kuin minne-
kään muualle Eurooppaan, niin silloin se maa on vetovoimainen ja sinne pyritään.
13



Pöytäkirjan asiakohta PTK 36/2016 vp
16.10 Tytti  Tuppurainen  sd  (vastauspuheenvuoro): Arvoisa puhemies! Järkeily sillä,
että tässä on kysymys yhteisestä eurooppalaisesta linjasta tai pohjoismaisesta linjasta, kyl-
lä kumisee onttouttaan. Tässä on meneillään tietynlainen kujanjuoksu, "race to the bot-
tom", niin kuin sanotaan, jonka päässä häämöttää kyllä ihmisyyden rappio. Suomen pitää
nyt löytää oma tie, oma linja, meidän näkemyksemme tämän kysymyksen hoitamiseksi.

Ja mikä, puhemies, on tällä hetkellä — tällä hetkellä — se kaikkein ajankohtaisin ratkot-
tava asia? Se on kotoutuminen. Nyt pitäisi katsoa aktiivisesti kohti kotouttamispolitiikkaa.
Mikä on tässä avainasia? (Ben Zyskowicz: Kymmeniätuhansia kotoutettavia lisää!) Kyllä
se on, kuulkaa, edustaja Zyskowicz, perhe. Tänne tulleet kymmenettuhannet nuoret mie-
het — te pohditte sitä, miksi tänne ne miehet tulevat. No, he tulevat sen takia, että voivat
yhdistää perheensä. Miten heidän kotoutumisensa edistyy ilman perhettä? Tämä on se on-
gelma, joka on meidän sylissämme, jos me kiristämme harkitsemattomasti perheenyhdis-
tämisen ehtoja.

Puhemies! Tässä ei ole kysymys laajasta suvusta — ei sellaisesta perheestä, että me hou-
kuttelisimme Suomeen nyt tätejä, setiä, enoja — vaan kysymys on ydinperheestä, ydinper-
heestä, ja se on, arvoisa (Puhemies: No niin, nyt on aika täynnä!) puhemies, tässä maassa
maan tapa.

Puhemies Maria Lohela: Sitten otetaan edustajat Terho, Razmyar ja Sarkkinen, sitten mi-
nisterille vastauspuheenvuoro.

16.12 Sampo Terho ps (vastauspuheenvuoro):  Edelliseen puheenvuoroon siitä, että tän-
ne tulevat nuoret miehet siksi, että saisivat yhdistää perheensä, kommentoin sen verran,
että minä käsitin, että he tulevat siksi, että ovat hengenvaarassa kotimaassaan.

Sitten tämä inhimillisyyden kysymys, mikä meillä on täällä jatkuvasti pyörinyt. Tämä
inhimillisyystematiikka on käsitelty EU-tasolla ja se on nyt yhteisesti määritelty, ja me
noudatamme tätä EU-tasoa. Myös Suomen ratkaisun on oltava sen tason mukainen, koska
meillä ei ole varaa siitä poiketa.

Myös tästä ihmissalakuljetusargumentista, mikä siis jäi vihreiltä täysin todistamatta:
Vastaan siihen nyt silti sen verran, että ihmettelen, kun ensin olette huolissanne ihmissala-
kuljetuksesta ja sitten toisaalta tuomitsette EU:n hyvät ja päättäväiset toimenpiteet ihmis-
salakuljetusta vastaan. (Välihuutoja vihreiden ryhmästä) Sanoitte niitä jopa laittomiksi —
laittomiksi. Olen minäkin EU-kriitikko, mutta hyvänen aika, tällaisia julistuksia aivan kuin
vyötäröltä ammuttuna, ilman mitään todisteita ja perusteluita. Haluaisin mielelläni kuulla,
miten osoitatte ne laittomiksi.

16.13 Nasima Razmyar sd (vastauspuheenvuoro): Arvoisa rouva puhemies! On täysin
totta, että asiaa ei pystytä ratkaisemaan ennen kuin EU:ssa pystytään hallitsemaan tätä ti-
lannetta, ja toki Suomen pitää olla siinä mukana.

Mutta sanoisin vielä edustaja Terholle, kun sanoitte aikaisemmassa puheenvuorossa,
että tällä perheenyhdistämisellä ei ole mitään tekemistä kotoutumisen kanssa, että olette
siinä hyvin väärässä, koska ilman muuta perheellä on tekemistä sen kanssa, miten ihminen
täällä voi.

Ja toiseksi, on täysin totta, että työtä pitää tehdä ja työ on erittäin tärkeätä ja merkittävää,
mutta jos meidän ensisijainen tavoitteemme on se, että tehdään vain työtä ja tienataan mah-
14



Pöytäkirjan asiakohta PTK 36/2016 vp
dollisimman paljon, niin siinä rinnalla kyllä valitettavasti kielikoulutus ja muu koulutus jää
täysin toissijaiseksi, ja tätä me emme välttämättä halua, eikö vain, arvoisa ministeri?

Olisin vielä kysynyt edelleen tästä kolmen kuukauden määräajasta: onko tämä sellainen
asia, josta kenties voisi luopua? Ja toivon, että näitä muutamia muitakin epäkohtia pystyt-
täisiin sitten valiokuntatyöskentelyn yhteydessä korjaamaan.

16.14 Hanna Sarkkinen vas (vastauspuheenvuoro): Arvoisa puhemies! Haluaisin tarttua
tähän ministerin viittaukseen ankkurilapsista. Vuonna 2013 yhden alaikäisen kansainvälis-
tä suojelua saavan huoltaja sai oleskeluluvan perhesiteen perusteella. (Emma Kari: Yh-
den!) Vuonna 2014 kymmenen, vuonna 2015 viiden. (Eduskunnasta: Järkyttävä ongel-
ma!) On syytä kysyä: onko kyse niin laajasta ongelmasta, että kannattaa evätä lasten oikeu-
det perhe-elämään? Lastenoikeusjärjestö Unicef kirjoittaa lausunnossaan: "Tämä esitys
kertoo siitä, että ulkomaalaiset lapset nähdään ensisijaisesti ulkomaalaisina eikä lapsina,
mikä on jo itsessään Suomea velvoittavan YK:n lapsen oikeuksien sopimuksen vastaista."

Arvoisa puhemies! Meidän kaikkien olisi hyvä asettua turvapaikanhakijoiden saappai-
siin. Perhe on sodan keskellä, ja vaikka saisit työpaikan, se ei riitä, kun tulorajat ovat niin
korkeat tai aikarajat näiden hakemuksien jättämiselle ovat niin kohtuuttomat, että käytän-
nössä hakemusta ei pysty jättämään. (Ben Zyskowicz: Kukaan teistä ei pysty vastaamaan
kysymykseeni!)

Puhemies Maria Lohela: Sitten ministeri Orpo, 3 minuuttia.

16.15 Sisäministeri Petteri Orpo: Arvoisa puhemies! Ensin muutamia yksityiskohtia,
mutta tärkeitä sellaisia. Minusta tämä kysymys siitä, että jos seuraava vapaa aika lähetys-
töön on vasta sen aikarajan jälkeen, on sellainen, mikä pitää valiokuntakäsittelyssä käsitel-
lä, koska se ikkuna on kuitenkin oltava. Minusta se on kysymys, jota pitää pohtia.

Samoin nämä tulorajat — ne perustuvat Migrin ja STM:n yhteistyöhön — ovat myöskin
sellainen asia, että minusta voi hyvin käydä läpi sen prosessin, miten nämä tulorajat mää-
räytyvät sille tasolle, missä ne Migrin näissä viitteellisissä, ohjeellisissa taulukoissa ovat.

Sitten edelleen yksi kysymys, johon jäi vastaamatta. Se, miksi tätä pitää vielä tarkastella
Pohjoismaiden ja Suomen kansalaisten osalta, liittyy ennen kaikkea siihen, onko se yhden-
mukaisuusperiaatteen mukainen — toivon, että käytin oikeaa termiä. Siinä mielessä se pi-
tää vielä käydä läpi, mutta se toisaalta kääntäen tulee käydyksi läpi ilmeisesti myöskin tä-
män lain käsittelyn yhteydessä täällä eduskunnassa.

Onko Suomi houkutteleva Euroopasta katsoen? Tämä on, kuten täällä on monta kertaa
sanottu, myöskin valitettavasti raadollista kilpajuoksua EU-maiden välillä tällä hetkellä, ja
se syy oli se, minkä sanoin aikaisemmin. Se johtuu siitä, että meillä ei ole yhteistä euroop-
palaista järkevää maahanmuutto- ja turvapaikkapolitiikkaa. Kriisin edetessä nämä tilan-
teet ovat vielä vaihdelleet nopeasti. Joissakin asioissa Suomi on ollut hyvin vetovoimai-
nen, kuten esimerkiksi perheenyhdistämisen osalta tai jonkun lähtömaan turvallisuustilan-
teen määrittelyn eli positiivisten turvapaikkapäätösten todennäköisyyden takia. Siksi se on
aiheuttanut jonkun maan kansalaisten suhteellisesti suuremman tulon Suomeen. Eli kyllä,
Suomi on joissakin asioissa vetovoimainen, mutta me olemme pyrkineet tekemään näitä
ratkaisuja, ja teemme niitä koko ajan, joilla me olisimme sillä eurooppalaisella ja vähin-
tään, mikä tärkeää, pohjoismaisella tasolla, jolloin meillä ei ole erityisiä vetotekijöitä.
15



Pöytäkirjan asiakohta PTK 36/2016 vp
Sitten vielä sanon sen uudestaan, kun komissio antoi viime viikolla esityksen eurooppa-
laisen turvapaikkajärjestelmän kehittämisestä, että kyse ei siis ollut pelkästään Dublin-jär-
jestelmän uudistamisesta, joka tietenkin on siinä yksi kova ydin ja tulee herättämään erit-
täin suurta keskustelua, koska se pitää sisällään muun muassa nämä mahdolliset jakome-
kanismit tai ainakin niiden esitykset. Mutta paljon oleellisempi asia on se, että siinä esityk-
sessä lähdetään nyt ensimmäisen kerran komission aloitteesta keskustelemaan koko turva-
paikkajärjestelmän ja sitä myötä maahanmuuttopolitiikan uudistamisesta, kun sen pitää
lähteä siitä, että meillä olisi mahdollisimman yhtenäiset käytännöt Euroopan unionin eri
maissa. Meillä pitää olla selkeät toimintatavat ulkorajoilla, meillä pitää olla selkeä proses-
si, kun turvapaikanhakija tulee: miten häntä kohdellaan, miten prosessit menevät, miten
valitetaan. Kaikki nämä asiat on mielestäni käytävä läpi ja tehtävä tarvittavia lainsäädän-
tömuutoksia.

Puhemies Maria Lohela: Täällä olisi vielä halua käydä debattikierrosta, niin että minis-
terillekin tarjoutuu vielä puheenvuoromahdollisuus.

16.18 Simon Elo ps (vastauspuheenvuoro): Arvoisa rouva puhemies! On totta kai tunnus-
tettava, että esimerkiksi vihreiden ja perussuomalaisten välillä on tässä varmasti maail-
mankuvaeroakin. Te puhutte turvapaikanhakijoista jokaisesta pakolaisena, annatte ymmär-
tää, että jokaisella, ennen kuin edes pakolaisstatusta on, on perusteltu syy tulla Euroop-
paan, kun taas moni tutkimus osoittaa, että moni näistä tulijoista hakee vain parempaa elin-
tasoa eikä ole perusteltua vainoa tai muuta vastaavaa syytä. (Välihuutoja)

Toinen mielenkiintoinen oli tässä edustaja Tuppurainen, joka myönsi, että moni näistä
nuorista miehistä — harvinaista kyllä, myönsi myös, että useimmat näistä ovat nuoria mie-
hiä, jotka Suomeen ovat tulleet — haluaa todellakin tulla muistakin syistä kuin vain oman
turvansa vuoksi, tuodakseen jonkun muun tänne. Tässä täytyy meidän olla tarkkana ja pi-
tää se linja, mikä on yhteispohjoismainen linja. Ja yhteispohjoismaista linjaa luo tällä het-
kellä esimerkiksi Ruotsi, missä on otettu käyttöön muun muassa ikäraja avio- ja avopuoli-
solle sekä perheenkokoajalle. Jos me näistä esittäisimme yhteispohjoismaista linjaa, niin
sama huuto täältä vihreiltä tulisi kuin tälläkin hetkellä.

16.20 Silvia Modig vas (vastauspuheenvuoro): Arvoisa rouva puhemies! Edustaja Elolle
haluaisin todeta: Te puhutte aina elintasopakolaisista. Nyt te puhutte, että tänne tulee ihmi-
siä paremman elämän toivossa ja heillä ei pidä olla oikeuksia. No, eihän heillä olekaan, kun
eiväthän he ole pakolaisia siinä tapauksessa. Kenellä tahansa on oikeus mennä toiseen
maahan ja etsiä töitä ja kysyä, että voinko minä jäädä tänne ja yrittää rakentaa elämää. Se
on aivan eri asia kuin olla pakolainen. Siihen on kansainväliset, humanitääriset kriteerit,
kuka täyttää pakolaisen määritelmän. Perheenyhdistämiset, kaikki nämä muut asiat koske-
vat ainoastaan pakolaisia. (Ben Zyskowicz: Höpö höpö!) Käsitettä "elintasopakolainen" ei
ole olemassa.

16.20 Ben Zyskowicz kok (vastauspuheenvuoro): Arvoisa rouva puhemies! Ensin korja-
us edustaja Modigille: Nimenomaan työperäisillä maahanmuuttajilla on jo nämä toimeen-
tuloedellytykset — siis on jo nämä toimeentuloedellytykset. Nyt tulevat toissijaisen suoje-
lun saavat samaan ryhmään.
16



Pöytäkirjan asiakohta PTK 36/2016 vp
Mutta tämä peruskysymys: Kysytään, haluaisimmeko me olla näiden turvapaikanhaki-
joiden asemassa. Emme haluaisi. Haluisimmeko, jos olisimme, että perheemme pääsee?
Kyllä haluaisimme. Ei tästä ole epäilystäkään. Tämä on asian toinen puoli.

Toinen puoli on se, haluammeko me täällä Suomen eduskunnassa, että Suomi on poik-
keuksellisen vetovoimainen turvapaikanhakijoiden näkökulmasta. Haluammeko todella-
kin toistuvan sen, mitä tapahtui viime vuonna? Kysyn uudelleen teiltä, vastatkaa joku. Ha-
luammeko me, että kymmenettuhannet, parhaimmillaan sadattuhannet turvapaikanhakijat
eteläisestä Euroopasta tulevat halki koko Euroopan sen takia, että Suomessa perheenyhdis-
täminen esimerkiksi on mahdollisempaa kuin muissa maissa? Ummistatteko silmänne täl-
tä ongelmalta vai sallitteko, haluatteko, että tämä toistuu?

16.21 Touko Aalto vihr (vastauspuheenvuoro): Arvoisa rouva puhemies! On tietenkin ai-
van selvää, että EU-tasoisia ratkaisuja pitää pystyä löytämään, mutta vastavuoroisesti ky-
synkin edustaja Zyskowiczilta, haluaako säästöjen hengessä puhuva kokoomus lisätä kus-
tannuksia lisäämällä byrokratiaa, lisäämällä omaehtoisten turvapaikanhakijoiden määrää,
lisätä kustannuksia heikentämällä kotoutumista ja lisätä kustannuksia ruuhkauttamalla
suomalaisia lähetystöjä.

Ehkä se kaikkein isoin kysymys liittyy tähän yhteiskuntakuvaan, ja kysynkin edustaja
Zyskowicz, teiltä, haluatteko te sellaisen oikeusvaltion, jossa ihmisoikeuksien toteutumi-
nen ja oikeus muun muassa perheeseen riippuu ihmisten tuloista ja varallisuudesta. Kaikki
ihmiset ovat toistensa kanssa tasavertaisia, mutta ilmeisesti jotkut ihmiset ovat vielä enem-
män tasavertaisia riippuen varallisuudesta.

16.22 Ben  Zyskowicz  kok  (vastauspuheenvuoro): Arvoisa rouva puhemies! Vastaan
edustaja Aallolle.

Mitä ensinnäkin tulee säästöihin, niin tämä ei ole mikään säästölaki. Mutta kysyn kui-
tenkin edustaja Aallolta: kummat kustannukset ovat suurempia, ne, jotka tässä tulevat
mahdollisen byrokratian lisääntymisestä tuloharkinnassa, vai ne kustannukset, jotka tule-
vat siitä, että kymmenettuhannet Eurooppaan saapuvat turvapaikanhakijat hakeutuvat ni-
menomaan Suomeen, eivät Saksaan, eivät Itävaltaan, eivät Tanskaan, eivät Ruotsiin, eivät
Norjaan vaan nimenomaan Suomeen, sen vuoksi, jos meillä tämä perheenyhdistämisen
mahdollisuus olisi selvästi sallivampi kuin kaikilla muilla Euroopan mailla? Kumpikohan
maksaa enemmän: nämä byrokratiakustannukset vai se, jos toteutuu se, mitä toteutui viime
vuonna — kymmenettuhannet irakilaiset halki koko Euroopan saapuivat vielä Suomeen?

Haluatteko te tätä? Suljetteko silmänne tältä puolelta, mikä tässä asiassa myös on rele-
vantti, vai haluatteko te tätä? Minä sanon suoraan: en halua tänne kymmeniätuhansia ira-
kilaisia turvapaikanhakijoita joka vuosi.

16.23 Touko Aalto vihr (vastauspuheenvuoro): Arvoisa rouva puhemies! Kysyn edusta-
ja Zyskowiczilta, kuinka paljon maksaa se, että kotoutuminen ei onnistu. Kaikissa keskus-
teluissa toistuu aina uudestaan ja aina uudestaan, kuinka kallista on nimenomaan se, että
tänne Suomeen tulleiden ihmisten kotoutuminen ei onnistu, ja nyt pyritään tekemään sel-
laista lainsäädäntöä, joka heikentää tuntuvasti ihmisten kotoutumisen mahdollisuuksia.
Toki harmaantuva Suomi tarvitsee myös uusia ihmisiä, sekin on hirveän tärkeä asia. Sen-
kin voisi kuvitella, että taloudesta puhuva kokoomus haluaa parantaa Suomen huoltosuh-
detta.
17



Pöytäkirjan asiakohta PTK 36/2016 vp
16.24 Arto Satonen kok (vastauspuheenvuoro): Arvoisa puhemies! Minusta on ensinnä-
kin tärkeää se, että nämä tulorajat eivät koske Suomen kansalaisia, se on mielestäni oikea
linjaus ja se ratkaisee jo tästä asiasta aika paljon. Sitten haluaisin lisäksi sanoa tähän asiaan
sen, että jos me emme seuraisi muiden Pohjoismaiden käytäntöjä, niin kyllä me toimisim-
me sillä tavalla, että minun on kyllä vaikea ymmärtää, miten me olisimme se ainoa, joka ei
tässä linjassa ole mukana. Kysyisin mielelläni edustaja Aallolta: Teidän veljespuolueenne
on Ruotsissa hallituksessa. Miten he ovat voineet olla mukana hallituksessa tekemässä vie-
lä tiukempia linjauksia siellä, jos eivät nämä maailman realiteetit olisi tällä hetkellä sellai-
set, että nyt on realismin voitettava idealismi ja katsottava näitä asioita realistiselta pohjal-
ta?

16.25 Anna Kontula vas (vastauspuheenvuoro): Arvoisa rouva puhemies! Tässä toistel-
laan nyt kutakuinkin perättömiä väitteitä. Minä en tiedä, onko kukaan lukenut tätä itse la-
kiesitystä. Tästäkin käy jo alustavasti ilmi, että ei ole olemassa mitään "muut Euroopan
maat" ja sitten yksinäinen Suomi, joka antaa ovien ja ikkunoiden olla auki. On hirvittävä
joukko erilaisia ratkaisuja perheenyhdistämisen hoitamiseksi, jopa Pohjoismaissa. Suo-
men ei ole mikään pakko päätyä just sellaiseen ratkaisuun, joka tässä esityksessä tehdään.

Edustaja Zyskowicz kysyi tässä, haluammeko me viime syksyn toistuvan liberaalin per-
heenyhdistämispolitiikan vuoksi. Viime syksynähän Ruotsilla oli liberaalimpi perheenyh-
distämispolitiikka kuin meillä, ja siitä huolimatta Ruotsista tultiin meille tänne kymmenin-
tuhansin. Minun mielestäni se on hyvä esimerkki ja kertoo siitä, että perheenyhdistämis-
käytännöt eivät yksistään johda ihmisiä tekemään näitä valintoja, mihin (Puhemies koput-
taa) ihmiset kulloinkin asettuvat, vaan kysymys on paljon monimutkaisemmasta.

16.26 Ben  Zyskowicz  kok  (vastauspuheenvuoro): Arvoisa rouva puhemies! Edustaja
Aalto kysyi, mitä maksaa, ellei kotoutuminen onnistu ja niin edelleen. Maksaa paljon. Mut-
ta tiedättekö, edustaja Aalto, se maksaa vielä enemmän, jos näitä kotoutettavia on tuhansia
tai kymmeniätuhansia enemmän, eikö totta? Kotoutumisen epäonnistuminen maksaa, mut-
ta jos täällä on vuosittain turvapaikanhakijoita tuhansittain tai kymmeniätuhansia enem-
män kiitos sen, että meillä ei ole sellaista perheenyhdistämisen tilannetta kuin on kaikissa
muissa maissa, niin se tulee erittäin paljon kalliimmaksi. Mutta, edustaja Aalto, niin kuin
sanoin, tämähän ei nyt ensisijaisesti ole mikään säästölaki.

Edustaja Kontula, olen lukenut tätä esitystä, ja täällä sivuilla 14, 15, 16 kerrotaan, että
käytännössä kaikissa muissa Euroopan maissa on tai on tekeillä tiukennuksia kansainvälis-
tä suojelua saavien ihmisten perheenyhdistämiseen. Jos Suomi ei tekisi mitään, mitä te il-
meisesti kannatatte, niin totta kai me olisimme poikkeuksellisen vetovoimainen maa.

16.27  Joona  Räsänen  sd  (vastauspuheenvuoro): Arvoisa puhemies! Tämä keskustelu
Suomen parlamentissa ja kaikki muut keskustelut muidenkin EU-maiden parlamenteissa
kuvastavat aika pitkälti sitä, minkä takia jo vuonna 1999 Euroopan unioni — silloin muu-
ten Suomen puheenjohtajakaudella — päätti, että unionin alueelle tarvitaan yhtenäistä tur-
vapaikka- ja maahanmuuttopolitiikkaa. Aika lailla tämän puutteesta johtuen nyt olemme
sitten tässä suossa, että joudumme tätä kinastelua jokaisen maan parlamentissa käymään.

Mutta liittyen tähän nyt käsillä olevaan esitykseen ehkä ne kolme keskeisintä ongelma-
kohtaa: Ensimmäinen on nimenomaan tämä alaikäisten lasten asema, ja siitä on paljon käy-
ty keskustelua. Toivoisin, että siinä valiokunta olisi tarkkana. Toinen liittyy määräaikaan
18



Pöytäkirjan asiakohta PTK 36/2016 vp
turvapaikan saaneiden osalta, tämä kolme kuukautta, mikä on kyllä turhan lyhyt. Sitten
kolmanneksi on vielä nämä tulorajat, mitkä voisivat kyllä joustaa alaspäin. Näissä asioissa
toivon, että hallintovaliokunta sitten järjellisyydessä katsoo ja miettii, miten tätä voisi hie-
man parantaa.

16.28 Markus Lohi kesk (vastauspuheenvuoro): Arvoisa puhemies! Minusta täällä edus-
taja Zyskowiczin puheessa on kyllä sitä arkirealismia. Meidän on pakko reagoida, ja nämä
suhteet ovat, mitä ovat. Ymmärrän kyllä toki ne inhimillisetkin näkökulmat, mutta meidän
on pakko hakea sopivaa tasapainoa auttamisen ja meidän yhteiskunnan rakenteiden ja kes-
tävyyden näkökulmasta.

Mutta sitä mietin, että jos joku saa tänne Suomeen laillisen oleskeluluvan, niin on se toki
kyllä hieman ongelmallista, jos ne tulorajat ovat sellaisia, että vaikka hän saisi työehtoso-
pimuksien ja muutenkin asiallisen palkkauksen kautta kokopäivätyön, niin senkään jäl-
keen nämä tulot eivät riittäisi tähän. Minusta tämä on kyllä kysymys, johon ministerikin
täällä vastauksessaan viittasi, eli on syytä varmaan tarkistella, mitkä ovat asianmukaisia ra-
joja tästä näkökulmasta ja tietenkin myös siitä näkökulmasta, että jos joku tänne saa todel-
la oleskeluluvan, niin kyllä silloin sitä kotouttamista auttaa se, että myös perheasia on jär-
jestyksessä.

16.30  Tytti  Tuppurainen  sd  (vastauspuheenvuoro): Arvoisa puhemies! Sopii kiittää
edustaja Lohea tuosta rakentavasta puheenvuorosta. Juuri tällä tavalla jos me tarkastelem-
me, me löydämme sen Suomen tien ja sen maan tavan, joka tukee tänne saapuneiden ko-
toutumista.

Kun on viitattu tähän pohjoismaiseen viitekenttään useammankin kerran, esimerkiksi
Ruotsissa näitä tiukennuksia on tehty määräaikaisiksi — määräaikaisiksi. Meillä näitä tiu-
kennuksia säädetään toistaiseksi voimassa oleviksi, mikä on aivan päätöntä.

Mitä tulee tähän edustaja Elon esittämään näkemykseen siitä, että tänne on nyt saapunut
nuoria miehiä viime vuonna paljon, niin kyllä näin on ja sille on aivan luonnollinen syy:
nuoret miehet ovat paenneet Syyrian sotaa, Isiksen terroria Irakissa, (Välihuutoja) epäjär-
jestystä Afganistanissa, Talibania. Erittäin vaarallisista oloista ovat lähteneet vaaralliselle
matkalle, koska he ovat niitä, joiden katsotaan parhaiten voivan suoriutua tuosta matkasta.
Ajatuksena on, että he voivat tuoda puolisonsa, alaikäiset lapsensa turvallista reittiä pitkin,
ja siitähän perheenyhdistämisessä on kysymys: luoda niitä laillisia, turvallisia reittejä saa-
pua turvaan. Se matka todellakin on vaarallinen. Meidän kaikkien muistoissa (Puhemies
koputtaa) on se kuva siitä pienestä pojasta, joka huuhtoutui Välimeren rannalle.

16.31 Simon Elo ps (vastauspuheenvuoro): Arvoisa puhemies! On tietysti mielenkiintois-
ta, että Irakista paetaan Syyrian konfliktia, mutta vastatakseni siihen ihmettelyyn, miksi
Ruotsista irakilaiset ovat tulleet sitten kuitenkin Suomeen, vaikka Ruotsissa on ollut libe-
raalia perheenyhdistämispolitiikkaa, sehän johtuu siitä, että he ovat tienneet tilastoista, että
Suomesta irakilaiset ovat saaneet paremmin oleskeluluvan ja itse asiassa perheenyhdistä-
misenkin. (Ben Zyskowicz: Kyllä!)

Edustaja Aalto tässä kysyi, että mitä maksaa. No, mitä maksaa teidän vaatimanne libe-
raali maahanmuuttopolitiikka? Ruotsissa se on maksanut tutkija Jan Tullbergin tutkimuk-
sen mukaan 250 miljardia kruunua vuodessa ennen tätä turvapaikanhakijakriisiä, 7 pro-
senttia Ruotsin bruttokansantuotteesta. Esimerkiksi pitkäaikaistyöttömistä 51 prosenttia on
19



Pöytäkirjan asiakohta PTK 36/2016 vp
ulkomaalaistaustaisia. Virallinen Ruotsi myöntääkin heidän tilastokeskuksensa työllisyys-
raportissa vuodelta 2013: "Sekä ulkomailla syntyneet että vanhusväestö ovat vähemmän
työelämässä, mikä vaikuttaa tulevaisuuden työmarkkinoihin ja huoltosuhteeseen." Ei ole
Ruotsissa mennyt niin kuin Strömsössä eikä mene Suomessakaan, jos tuolla linjalla men-
nään, mitä edustaja Aalto haluaa.

16.32 Touko Aalto vihr (vastauspuheenvuoro): Arvoisa rouva puhemies! Mitä tulee eri-
laisiin tutkimuksiin, niin on hyvä katsoa vähän erilaisia tutkimuksia. Ruotsissakin on arvi-
oitu, että talouskasvun takana ovat myös ulkomaalaiset. (Eduskunnasta: Totta kai!) — Tot-
ta kai, totta kai.

Minusta edustaja Lohi käytti hyvän puheenvuoron täällä aikaisemmin. On aivan selvä
asia, että Suomen pitää osana Euroopan unionia reagoida, mutta miten reagoidaan, tämä on
se asian pihvi. (Välihuutoja) Tämä, mitä hallituksen esitys tekee, on, että se pahentaa on-
gelmaa, se ei ratkaise sitä ongelmaa itsessään. Kuinka paljon maksaa, edustaja Zyskowicz,
Suomen huoltosuhteen heikkeneminen, kuinka paljon maksaa se erittäin huono kotoutta-
minen? Suomeen ei ole tulossa niin valtavia määriä, täällä on jo rajaavia tekijöitä: on il-
mastoa, on vaikeata kieltä, on myös sitä, että tämä kustannustaso on aika korkea.

Edustaja Satoselle: Kuten edustaja Tuppurainen jo sanoikin, Ruotsissa on kyseessä mää-
räaikainen kysymys. Vihreät Ruotsissa, vihreät Suomessa eivät ole veljiä keskenään.

16.33 Arto Satonen kok (vastauspuheenvuoro): Arvoisa puhemies! Mitä tähän huolto-
suhteeseen tulee, niin se on tärkeää, että huoltosuhde paranee, ja sen takia esimerkiksi me
kannatamme hyvin voimakkaasti työperäistä maahanmuuttoa, toki tällä hetkellä lähinnä
niille aloille, joilla meillä on työvoimapulaa. Mutta kyllä rehellisyyden nimissä on sanot-
tava, että kyllä tämän turvapaikkapolitiikan kautta kestää aika pitkään ennen kuin huolto-
suhde lähtee paranemaan, kyllä alkuvaiheessa vaikutus on ihan päinvastainen.

Mutta olen siitä samaa mieltä, mitä edustaja Lohi täällä sanoi ja mihin Tuppurainenkin
viittasi, että silloin kun pystyy itse itsensä täällä elättämään ja perheensä elättämään, niin
silloin pitää olla oikeus saada se perheenyhdistäminen. Tietääkseni onkin niin, että tässä tu-
lorajassa voidaan ottaa huomioon esimerkiksi todelliset asumiskustannukset, jotka esimer-
kiksi maaseudulla saattavat olla merkittävästi pienemmät kuin pääkaupunkiseudulla tai
isoissa kaupungeissa. Joustomahdollisuus on jo nykyisin olemassa, ja se tulee olemaan
myös tässä. Toivon, että sitä niissä tilanteissa käytetään, kun se on mahdollista ja järkevää.
(Eduskunnasta: Entäs ne lapset?)

16.34 Anna Kontula vas (vastauspuheenvuoro): Valitettavasti tätä joustoa käytetään ny-
kyäänkin myös ylöspäin.

Edustaja Elo, sen perusteella, mitä me tällä hetkellä tiedämme viime syksyn tapahtumis-
ta, todennäköisin syy sille, miksi niin moni ihminen hakeutui nimenomaan Suomeen, oli-
vat ne väärät huhut, joita oli liikkeellä Irakissa Suomen tilanteesta, eivät siis ne tiedot, mi-
tenkä meidän järjestelmä toimii, vaan se, mitä siitä ei tiedetty — ehkä yksittäisenä symbo-
lisena tekona tämä Sipilän lupaus oman tilansa käyttöönotosta turvapaikanhakijoille.

Edustaja Zyskowicz, olette oikeassa, että useimmissa maissa kiristetään perheenyhdis-
tämistä, mutta perheenyhdistämisen ehtoja voidaan kiristää monella eri tavalla ja eri mais-
sa se ollaan tehty eri tavoin. Nyt Suomessa tehdään yksipuolisesti niin, että köyhiltä vie-
20



Pöytäkirjan asiakohta PTK 36/2016 vp
dään oikeus perheeseen. Muissa maissa on tehty erilaisia ratkaisuja, sekä eritasoisia että
erilaisia mahdollisuuksia avaavia.

16.35 Juho Eerola ps (vastauspuheenvuoro): Arvoisa rouva puhemies! Nämä turvapai-
kanhakijamiehet, joita viime syksynä tuli, ovat isolta osin perheettömiä nuoria miehiä. Nyt
suunniteltavat kiristykset, mitä ollaan tekemässä, estävät sen perheen etsimisen myöhem-
min sieltä kotimaasta. Olen itse sitä mieltä, että tällaiselle maahanmuuttajalle kotoutumi-
nen onnistuu paremmin, kun se on suomalainen perhe.

Ministeri Orpo puhui hienosti siitä, että meidän on tarkasteltava tätä pohjoismaista ta-
soa. Tanskassa on ulkomaalaisille ja maan kansalaisille seuraavat vaatimukset: 24 vuoden
ikäraja avio- ja avopuolisolle ja perheenkokoajalle puolisoiden perheenyhdistämisessä.
Norja on ottamassa käyttöön maan kansalaisille, ja ulkomaisillekin tietenkin, Tanskan esi-
merkin mukaisen 24 vuoden ikärajan perheenyhdistämisessä. Norja on myös pidentämäs-
sä perheenkokoajan asumisaikaedellytyksen neljään vuoteen. Ja sitten Ruotsi on laajenta-
massa toimeentuloedellytyksen maan kansalaisiin (Puhemies koputtaa) ja kaikkiin ulko-
maalaisiin perheenyhdistämisessä. Eli Suomi ei saa jäädä näistä jälkeen. Tämä on hyvä as-
kel eteenpäin.

16.36 Ozan Yanar vihr (vastauspuheenvuoro): Arvoisa rouva puhemies! Edustaja Lohi
käytti hyvän puheenvuoron, jossa hän totesi, että esimerkiksi nämä tulorajat ovat liian kor-
keita. Tässä on tullut muutakin kritiikkiä.

Se, mikä minua häiritsee esimerkiksi tässä esityksessä, on se, että ministerikin tuolla to-
tesi, että te tulette vielä kiristämään näitä, tai selvitätte, mutta siis suomeksi sanottuna se-
hän tarkoittaa sitä, että te tulette vielä kiristämään tätä tilannetta tästä. Eli te ette tule otta-
maan yhtään huomioon näitä asioita käytännössä.

Toinen asia on se, että puhuitte myös siitä, että suomalaisille on tulossa tulorajoja, tai
selvitätte, mutta käytännössä sekin tarkoittaa sitä. Nämä sanat ja teot eivät oikein kohtaa.
Voisitteko te nyt tarkentaa, mitä tässä on tapahtumassa, eli onko tähän tulossa lisää kiris-
tyksiä, vai otatteko näitä kritiikkejä huomioon?

Puhemies Maria Lohela: Listalla on vielä kolme puheenvuoroa ennen ministerin mahdol-
lisuutta vastata.

16.37 Ben Zyskowicz kok (vastauspuheenvuoro): Arvoisa rouva puhemies! Täällä sekä
edustajat Aalto että Kontula sanoivat, että "emme hyväksy teidän ratkaisuanne". Jäin odot-
tamaan, mikä on teidän ratkaisunne. Haluatteko kiristää perheenyhdistämisen ehtoja esi-
merkiksi asumisaikaa pidentämällä, ikärajoja tai muita ratkaisuja, joita edustaja Eerola
esitteli muissa maissa tehdyn? Tähän ei ole tullut vastausta.

Sitten edustaja Aalto tiesi, että ei tule sellaisia määriä, mitä täällä olen tuonut esiin. Näi-
tä kaikkiahan me pidimme aivan mahdottomina määrinä, kunnes viime vuonna se tapah-
tui. Tuli kymmeniätuhansia yhtenä vuonna.

Puhemies! Peruskysymys, johon en ole saanut vastausta: Kun myönnämme, että tässä
on näitä inhimillisiä ongelmia ja humanitaarisia ongelmia, jotka ovat todellisia, niin olen
kysynyt teiltä, mikä on teidän suhtautumisenne tähän toiseen puoleen eli siihen puoleen,
että Suomi jättäisi nämä tekemättä ja olisi poikkeuksellisen vetovoimainen maa koko Eu-
21



Pöytäkirjan asiakohta PTK 36/2016 vp
roopassa. Miten te suhtaudutte? Suljetteko silmänne tältä puolelta vai oletteko sitä mieltä,
että tervetuloa kymmenettuhannet uudet turvapaikanhakijat Suomeen joka vuosi?

Viimeiseksi sanon, että kyllä, näitä yksityiskohtia on hyvä valiokunnassa tarkastella.

16.39 Mika Kari sd (vastauspuheenvuoro): Arvoisa rouva puhemies! Meillä on tarvetta
yhtenäistää näitä käytäntöjä niin Pohjoismaissa kuin Euroopassa, eli en kuulu niihin, jot-
ka... Tältä osin tämä vastaa edustaja Zyskowiczille mahdollisesti. Mutta sen haluan sanoa
edustaja Zyskowiczille, että jos toisen maailmansodan holokaustin jälkeisen exoduksen
osalta Eurooppa vaikkapa olisi toiminut — tai Iso-Britannia, Yhdysvallat — vielä humaa-
nimmin, niin ehkä monia ongelmia olisi myös voitu etukäteen ehkäistä, (Ben Zyskowiczin
välihuuto) ennen kaikkea inhimillisiä ongelmia ja niin poispäin. Samaa sympatiaa ja ym-
märrystä me tarvitsemme myös tänä aikana tämän päivän exoduksen osalta.

Sen kautta olenkin tyytyväinen, että saan olla hallintovaliokunnassa käsittelemässä tätä
asiaa, koska hallintovaliokunnassa on hyvä yhteistyöhenki käsitellä myös vaikeita asioita.
Välillä tulee näitten asioiden käsittelyn aikana täällä salissa sellainen tunne, että tässä edus-
tajakin tarvitsee turvapaikkaa, kun tunnelma kiristyy kohtuuttomasti.

16.40 Toimi Kankaanniemi ps (vastauspuheenvuoro): Arvoisa puhemies! Jos mitään ei
tehdä, niin kuin täällä oppositio vaatii, niin on tietysti aivan selvä asia, että Suomen veto-
voimaisuus muihin maihin verrattuna kasvaa, kun muut menettelevät näin kiristämällä.
Tässä mielessä on aivan rehellistä, että juuri nyt, ennen kuin ollaan näissä tilanteissa ja niis-
sä luvuissa, mitä ministeri mainitsi — tänä vuonna 17 000, ensi vuonna 28 000 plus sitten
kasvuvaikutukset — on tehtävä näitä päätöksiä. Tämä päätös, joka on EU-direktiivin mu-
kainen, on viisas päätös.

Täällä on tullut moneen kertaan todettua, että toimeentuloedellytys arvioidaan aina ta-
pauskohtaisesti, niin kuin tämän esityksen 39 §:ssä sanotaan. Tässä mielessä tämä on ikään
kuin tilapäinen, eli Migri voi näitä rajoja tarkistella milloin tahansa. Tämä on juuri viisas
menettely ja vastuullinen menettely niin meidän kannaltamme (Puhemies koputtaa) kuin
näiden tulijoidenkin.

Puhemies Maria Lohela: Ministeri Orpolle sitten loppuun 5 minuuttia, ja sitten käydään
tuon puhujalistan pariin.

16.41 Sisäministeri Petteri Orpo: Arvoisa puhemies! Luen ensin pienen pätkän: "Oi-
keus perhe-elämään on perusoikeus, joka on suojattu muun muassa Euroopan ihmisoike-
ussopimuksen 8 artiklassa. Euroopan ihmisoikeustuomioistuin on lausunut, että se ei pidä
kohtuuttomana vaatimusta, että maahan sijoittuneen ulkomaalaisen on osoitettava riittä-
vän itsenäiset, pysyvät tulot, joiden avulla hän voi huolehtia perheenyhdistämisessä tarkoi-
tetun perheenjäsenen toimeentulosta, mutta tuomioistuin on kuitenkin tutkinut, onko toi-
meentulovaatimus yksittäistapauksissa kohtuullinen." Tämä meidän esityksemme on tä-
män mukainen, koska se kuitenkin pitää sisällään yksilöllisen tarkastelun. Siitä tullaan vie-
lä kerran niihin tulorajoihin, joista siis olen sitä mieltä, että minusta ne on hyvä käydä va-
liokunnassa läpi. Nyt ne luvut, joista on paljon puhuttu, perustuvat siis STM:n ja Migrin
väliseen yhteistyöhön. STM on arvioinut yhdessä Migrin kanssa sen tason, joka tarvitaan,
jotta ei tarvitse turvautua toimeentulotukeen. Mutta toivon, että käsittelette ja käytte läpi
valiokuntakäsittelyssä kaikki tästä syvemmälle.
22



Pöytäkirjan asiakohta PTK 36/2016 vp
Otan nämä Pohjoismaat vielä esimerkiksi. Ensin totean, että minusta Ruotsi on kaikkein
oleellisin verrokkimaa meidän kannaltamme ja erityisesti siksi, että Norja ei kuulu Euroo-
pan unioniin, Tanska on liittymissopimuksessa neuvotellut itselleen itsenäisen maahan-
muuttopolitiikan ja Islanti ei ehkä ole niin relevantti. Eli siis tämä osoittaa sen, kuinka vai-
kea tämä toimintaympäristö on. Ja sitten kun myös katsotaan, miten turvapaikanhakijat
ovat sijoittuneet Euroopan maihin, niin me löydämme sieltä akselin Itävalta—Saksa—
Hollanti—Tanska—Ruotsi—Suomi. Eli siis näiden maiden vertaaminen on oleellista, ja
niiden suhteen mielestäni tämä esitys on hyvinkin tasapainoinen.

Yleisemmin tilanteesta: Juuri tänään me olemme siinä tilanteessa, että viimeisen seitse-
män vuorokauden aikana Suomeen on tullut 42 turvapaikanhakijaa. Syyskuussa me elim-
me yhdenkin päivän, jolloin turvapaikanhakijoita oli 650 — yhtenä päivänä. No, tähän on
monia syitä, mutta yksi syy, mikä on vähentänyt turvapaikanhakijoiden määrää merkittä-
västi, on se, että me olemme tehneet kiristyksiä eri puolilla lainsäädäntöä ja meidän toimin-
tatavoissamme ja yhdenmukaistaneet niitä eurooppalaiselle tasolle ja nimenomaan suh-
teessa näihin verrokkimaihin. Mutta pitää rehellisyyden nimissä sanoa sekin, että suuri
merkitys on sillä, että esimerkiksi Ruotsi aloitti marraskuun 22. päivä sisärajatarkastukset,
joista kävimme erittäin pitkän keskustelun pohjoismaalaisten kollegoiden kanssa, että
Dublin-sopimuksen henkeen ei kuulu se, että voi vain kävellä läpi maiden.

Eli siis tässä on niin monimutkaisesta kokonaisuudesta kysymys, että siinä kaikki vai-
kuttaa kaikkeen, ja vaikka saattaa kuulostaa jankuttamiselta, niin sanon edelleen, että ai-
noat kestävät ja humaanitkin ratkaisut löytyvät siitä, että me löydämme tulevien viikkojen
ja kuukausien keskustelujen aikana yhteisen eurooppalaisen turvapaikka- ja maahanmuut-
topolitiikan linjan. Hallitus tulee omalta osaltaan linjaamaan taas omia kantojaan tulevissa
ministerivaliokunnissa, ja tähän linjaustyöhön tietenkin sitten eduskunnan valiokunnat,
hallintovaliokunta ja suuri valiokunta ensisijaisesti, tulevat mukaan. Nyt on erittäin tär-
keää se, että Suomi on aktiivinen, ja sitä me kyllä olemme olleetkin.

Puhemies Maria Lohela: Sitten puhujalistaan.

16.45 Simon Elo ps: Arvoisa puhemies! Suomen vastuulla on hallitusohjelman mukaises-
ti vähentää turvapaikanhakijoiden vetovoimatekijöitä, pitää huolta rajaturvallisuudestam-
me ja laittaa käytäntöön hallituksen turvapaikkapoliittisen ohjelman erinomaiset linjauk-
set. Ohjelmaan kuuluu perheenyhdistämisen ehtojen tiukentaminen.

Tämä esitys ulkomaalaislain muuttamisesta on kiireellinen, sillä siirtolaiskriisin aalto-
jen pauhatessa toimeentuloedellytyksen tiukennus on saatava voimaan mahdollisimman
pikaisesti. Mikäli perheessä on esimerkiksi puolisot ja kaksi lasta, niin perheenkokoajalla
pitää olla 2 600 euron nettotulot kuukaudessa, muutoin hän ei voi tuoda perhettään Suo-
meen. Kun muistetaan, että tietyt tuet, kuten esimerkiksi lapsilisät tai opintotuki, lasketaan
tuloksi, asetettava nettotuloraja on täysin kohtuullinen.

Hallituksen asettaman työryhmän jatkoneuvotteluissa on asetettava lakiin mahdollisim-
man usea niistä velvoitteista, jotka direktiivi sallii ja joiden toimeenpanosta on yhdessä
hallituksessa sovittu. Tällaisia ovat asunto- ja asumisaikaedellytys, aviopuolison ja per-
heenkokoajan ikä- ja kielitaitoedellytykset. Kielitaidon osalta perheenkokoajan olisi syytä
läpäistä jonkin tasoinen suomen kielen testi, jotta hän voisi hakea oleskelulupaa perheen-
jäsenilleen. Sama vaatimus voitaisiin esittää myös tänne pyrkiville perheenjäsenille. Lisäk-
23



Pöytäkirjan asiakohta PTK 36/2016 vp
si perheenkokoajalta olisi vaadittava kahden vuoden asumista Suomessa, jota ennen perhe
ei voi hakea oleskelulupaa.

Kansalaisten on syytä tietää ja vasemmisto-opposition erityisen tietoisia oltava, että per-
heenyhdistämisen tiukennuksia on jo toteutettu muualla Euroopassa huomattavasti laajem-
min. Esimerkiksi Tanskassa, Norjassa ja Ruotsissa on asetettu ikäraja avio- ja avopuolisol-
le sekä perheenkokoajalle. Näissä maissa todellista turvaa hakevat saavat direktiivin mu-
kaisesti oikeuden yhdistää perheensä tavalla tai toisella. Useat muut maat ovat asettaneet
kaikenlaisia muitakin ehtoja ja edellytyksiä, jotka ehkäisevät tehokkaasti elintasopakolai-
suutta.

Sosialidemokraatit ovat osoittaneet tuntuvaa pelivaraa puolueen maahanmuuttopoliitti-
sessa linjassa, minkä todistavat paitsi tämä debattikeskustelu, joka tänään käytiin, myös
puolueen puheenjohtajien viime vuosina tekemät linjaukset. Yle Uutiset kertoi 12. elokuu-
ta 2010, kuinka edustaja Urpilainen kritisoi kovin sanoin perussuomalaisten maahanmuut-
tokriittisen ryhmän niin sanotun Nuivan manifestin pakolaislinjauksia. Sosialidemokraat-
tien puheenjohtaja Antti Rinne kommentoi Yle Uutisille 8. joulukuuta 2015, että hallituk-
sen maahanmuuttopoliittinen toimenpideohjelma vaikuttaa erittäin hyvältä. "Tällä hetkel-
lä näyttää siltä, että SDP voisi kannattaa kaikkia" — kaikkia — "toimenpiteitä ja olla tu-
kemassa sitä, että ne viedään eteenpäin", Rinne totesi.

Kunnioitettu puhemies! Iltalehti arvioi pääkirjoituksessaan 16. tammikuuta 2016: "Vuo-
den 2011 eduskuntavaalien alla julkaistu Nuiva Vaalimanifesti on pitkälti jo todellisuut-
ta." Näin demareiden Urpilaisen johdolla vuonna 2010 vastustama maahanmuuttopolitiik-
ka on vuonna 2016 demareiden Rinteen johdolla kannattamaa todellisuutta. Ja kuten saa-
toimme kuulla tänään ryhmänjohtaja Lindtmanin suusta, taitaa olla vielä harjattavaa ryh-
mässä, jotta kaikki tulevat tälle Rinteen ja Lindtmanin linjalle. Tosin tämän linjan toteut-
tajana on hallitus, jossa maahanmuuttopoliittista linjaa demareiden sijaan ajaa johdonmu-
kaisella linjallaan perussuomalaiset. Toveri tuuliviiri kääntyy kulloistenkin aikojen
mukana.

Hallituksen esitys on hyvä alku perheenyhdistämisdirektiivin täysimääräiselle sovelta-
miselle. Jos uudistuksia ei tehdä, Suomen perheenyhdistämislinja on vaarassa jäädä Poh-
joismaiden löysimmäksi ja näin yhä merkittäväksi vetovoimatekijäksi turvapaikanhaki-
joille.

16.50 Emma Kari vihr: Arvoisa puhemies! Läpi viime vuoden Suomessa puhuttiin siitä,
että miksi nyt autetaan vain miehiä, miksi ei auteta naisia, miksi ei auteta lapsia. Nyt kun
meillä vihdoin on mahdollisuus auttaa näitä naisia ja lapsia, hallitus pamauttaa oven kiinni
heidän nenänsä edestä. Me tiedämme, että tänä vuonna Eurooppaan paenneista ihmisistä
suurin osa on naisia ja lapsia. Heitä on aikaisemmin ollut vähemmän, koska turvallisia reit-
tejä ei ole ollut. Isät, veljet ja pojat ovat lähteneet vaaralliselle pakomatkalle ensin, koska
heillä on parhaat mahdollisuudet selvitä siitä hengissä. Naiset ja lapset tulivat perässä, he
tulivat vasta siinä vaiheessa, kun mitään muuta vaihtoehtoa ei ollut, ja he tarvitsevat suojaa
nyt.

Arvoisa puhemies! Suomen hallitus on ollut juuri mukana solmimassa sopimusta Tur-
kin kanssa, jossa on hylätty kansainvälinen oikeus ja ihmisoikeudet. Ainoaksi syyksi tähän
järjettömyyteen annettiin se, että nyt halutaan torjua ihmissalakuljetusta. Me kaikki tie-
dämme tässä salissa sen, että paras tapa vähentää ihmisten salakuljetusta on vähentää epä-
toivoa ja luoda turvallisia reittejä pois sodan jaloista. Perheenyhdistäminen on tällainen
24



Pöytäkirjan asiakohta PTK 36/2016 vp
turvallinen reitti. Tämän reitin sulkeminen lisää epätoivoa, se lisää turvattomuutta, se jät-
tää perheet rikollisten armoille. Jokainen isä tietää, että tekisi mitä tahansa saadakseen per-
heen luokseen, jokainen äiti ymmärtää, että tästä maailmasta ei löydy sellaista rahasum-
maa, jota ei olisi valmis maksamaan siitä, että saa oman lapsen taas syliin, ja jokainen ih-
minen tajuaa, että vanhemman riistäminen lapselta on julminta, mitä ihminen voi tehdä, ja
sitä tämä esitys on. Se on julma, se on epäinhimillinen, ja se on väärin.

Arvoisa puhemies! Hallitus rakentaa tällä esityksellä kovaa maailmaa — maailmaa, jos-
sa oikeus omaan lapseen on kiinni lompakon paksuudesta. Hallituksen maailmassa lähihoi-
tajan, lastentarhanopettajan tai bussinkuljettajan työtä tekevällä ihmisellä ei ole oikeutta
saada omaa puolisoaan ja omia lapsiaan tähän maahan turvaan. Kun samaa tulorajaa esi-
tettiin suomalaisille, kaikki tässä salissa olivat raivoissaan, koska jokainen ymmärtää, ettei
tässä maassa oikeus perheeseen kuulu vain rikkaille.

Käytännössä pakolaisten perheenyhdistäminen on tehty jo täysin mahdottomaksi, mutta
erityisen hirveä tämä tilanne on yksinäisten lasten kohdalla, joita ministeri aikaisemmin
kutsui ankkurilapsiksi. Sodan kauhuja paenneen lapsen mahdollisuus saada perhe luok-
seen on tällä hetkellä lähes olematon — nyt siitä tehdään täysin mahdoton. Kun me eläm-
me keskellä historiallista humanitääristä kriisiä, niin humaani hallitus esittelisi meille tällä
hetkellä esitystä siitä, miten perheenyhdistämistä voitaisiin helpottaa, eikä sulkisi sitä vii-
meistäkin ikkunaa, joka enää on raollaan.

Arvoisa puhemies ja arvoisat hallituksen edustajat! Teihin vetoavat nyt kaikki ihmisoi-
keusjärjestöt Unicefista Amnestyyn, Pelastakaa Lapsista YK:n pakolaisjärjestöön. Teihin
vetoavat nyt kaikki tämän maan uskontokunnat evankelisluterilaisen kirkon arkkipiispasta
juutalaisten seurakuntien johtoon, ortodoksikirkon arkkipiispasta Islam-seurakunnan joh-
toon ja katolisen kirkon piispaan. Mutta jos edes tämä ei saa hallitusta heräämään ja näke-
mään tämän esityksen julmuutta, niin tässä maassa eletään aidosti aika synkkiä aikoja. Tei-
hin vetoavat nyt kaikki ihmisarvoa ja perhettä puolustavat. Olkaa inhimillisiä, älkää rikko-
ko perheitä. Perukaa tämä esitys.

16.54 Anna Kontula vas: Arvoisa rouva puhemies! Kansainvälisen lain järjestelmä luo-
tiin aikanaan tiukkojen paikkojen varalle. Se luotiin niitä hetkiä varten, jolloinka kansallis-
valtioiden harkintakykyyn ei täysin voi luottaa, koska oltiin kokemuksen kautta opittu, että
aina siihen ei voi luottaa.

Minä sanon, että yksi asia maksaa enemmän kuin mikään muu meidän vaihtoehdoistam-
me, ja se on ihmisoikeuksista niistäminen. Siihen meillä ei ole varaa, ja erityisesti kriisin
aikana meillä ei ole siihen varaa. "Julma" on ehkä paras sana kuvaamaan lakia, jonka ää-
neen lausuttuna tavoitteena on pitää mahdollisimman moni perhe hajallaan — siis ääneen
lausuttuna tavoitteena pitää rakastavaiset erossa toisistaan, pitää lapset erossa vanhemmis-
taan. Tämä on siis tämän lain ääneen lausuttu tavoite.

Perheenyhdistämisen ehdot ovat jo nyt aivan liian tiukat. Perheenyhdistämistä tulee ha-
kea sellaisesta maasta, jossa Suomella on edustus ja jossa itse oleskelee laillisesti. Käytän-
nössä tämä tarkoittaa, että jostain päin Afrikkaa perheiden yhdistäminen ei kerta kaikkiaan
ole mahdollista, siihen ei ole ihmisillä varaa. He eivät pysty matkustamaan näihin Suomen
hakuedustustoihin läpi konfliktialueiden.

Sen lisäksi tulorajat ovat kohtuuttomia matalapalkkaisille ihmisille niissä, missä nämä
tulorajat ovat jo käytössä. Tämä aiheuttaa meillä matalapalkka-aloilla sitä, että ihmisten on
pakko suostua kohtuuttomiin työehtoihin, koska työn menettäminen tarkoittaisi samalla
25



Pöytäkirjan asiakohta PTK 36/2016 vp
toiveen menettämistä siitä, että joskus saa nähdä perheensä. Lisäksi nämä meidän tulorajat
ovat vaikeasti ennakoitavia sen takia, että niitä ei ole tarkkaan kirjattu mihinkään lakiin.
Paljon on kiinni viranomaisen harkinnasta: joskus harkinta joustaa alaspäin, valitettavan
usein ylöspäin. On käynyt niinkin, että kahta työtä tekevä ihminen, joka kuvittelee saavan-
sa sitä kautta perheensä Suomeen, joka on panostanut aikaa ja varoja siihen, että hakemuk-
set tulisi oikein täytettyä, ei ole sitä perhettään sitten saanutkaan.

Tämä esitys, joka meillä nyt on käsittelyssä, perustuu direktiiviin, jonka mukaan val-
tioilla on lupa edellyttää perheenyhdistämistä hakevalta henkilöltä tuloja, jotka poistavat
riskin sosiaaliturvaan turvautumisesta. Siellä ei siis sanota, että valtiot saavat käyttää näitä
tulorajoja tehdäkseen maastaan vähemmän houkuttelevamman, vaan siellä sanotaan, että
ne tulorajat ovat sitä varten, että voidaan poistaa riski sosiaaliturvan rasittumisesta. No,
meillä on hyvin selkeästi nähtävissä toimeentulotukilaissa, mikä se raja on, jolla Suomessa
voi sosiaaliturvaa saada. Pariskunnan kohdalta se on 898 euroa 18 senttiä plus asumiskus-
tannukset, kaksilapsisen perheen osalta 1 284 euroa 9 senttiä plus asumiskustannukset.
Asumiskustannuksista miinustetaan asumistuki.

Tässä esityksessä määritellyt tulorajat ovat käytännössä kaksinkertaiset näihin toimeen-
tulotuen rajoihin nähden. Kun meillä on ministerinkin täällä siteeraama EU-tuomioistui-
men päätös siitä, että tulorajat eivät saa olla kohtuuttomia, niin herää kyllä, ainakin minul-
la, kysymys siitä, että jos tulorajan tarkoitus on taata, ettei ihminen hae sossusta rahaa, ja
sen vuoksi vaaditaan kaksinkertainen tulotaso siihen nähden, mikä oikeuttaisi toimeentu-
lotukeen, niin voidaanko enää silloin puhua kohtuullisesta.

Erityisen julma tämä lakiesitys on siksi, että sen seuraukset kohdistuvat erityisesti epä-
vakaisiin oloihin jumittuviin naisiin ja lapsiin. En minä haluaisi elää vuosikausia erossa
rakkaistani, ei kukaan täällä sitä haluaisi. Minun on vaikea kuvitella julmempaa kohtaloa
kenellekään meistä.

16.59 Ozan Yanar vihr: Arvoisa rouva puhemies! Aloitan heti sanomalla, että tätä surke-
aa ja epäinhimillistä esitystä oli kauheata lukea, ja nyt kun on kuullut esityksen komppaa-
jia tässä salissa, niin olo on vieläkin hämmentyneempi. Kuinka te kehtaatte esittää jotain
näin epäinhimillistä ja näin kylmää? Miten julmaksi sivistysvaltio voi muuttua? Tämä on
aivan uskomatonta. Rakkaat ystävät, kysymys on siitä, pääsevätkö ihmiset äitinsä, isänsä,
puolisoidensa sekä sisarustensa luokse. Kysymys on rakkaustarinasta, joka päättyy. Kysy-
mys on pojasta, joka ei saa leikkiä äitinsä kanssa. Kysymys on tytöstä, joka ei voi halata
isäänsä. Hallitus ei jätä mitään arvailun varaan.

Viime syksynä varsinkin perussuomalaiset ja useat muutkin, muiden hallituspuolueiden
edustajat olivat huolissaan siitä, että tänne tulee vain miehiä eikä tule avun tarpeessa olevia
naisia ja lapsia. Mitä tekee nyt hallitus, kun tilanne on toisinpäin? Hallitus haluaa pitää nai-
set ja lapset poissa Suomesta. Nyt meillä on tämä mustaa valkoisella tässä esityksessä. Mi-
ten meni noin niin kuin omasta mielestä, hallitus? (Juho Eerola: Erinomaisesti!) 

Arvoisa rouva puhemies! — Kauheata kuulla, että meni erinomaisesti hallituspuolueen
edustajan mielestä. — Jostain syystä hallituksessa ei mene perille, että perheenyhdistämi-
nen on elintärkeää kotoutumiselle. Jos Suomessa olisi hätä ja me joutuisimme pakene-
maan, kuinka moni meistä kansanedustajista pitäisi hyvänä tilannetta, jossa meidän rak-
kaamme olisi vielä sodan kauhujen keskellä? Kysyn hallituspuolueiden edustajilta, jotka
välihuutelevat: kuinka moni meistä olisi tyytyväisiä ja valmiina rakentamaan tulevaisuutta
uudessa kotimaassaan, kun perheemme olisi ties missä ja hädässä? Ei meidän täällä edus-
26



Pöytäkirjan asiakohta PTK 36/2016 vp
kunnassa pitäisi olla sydämettömien ihmisten kerho vaan meidän tulisi muistaa, että kysy-
mys on ihan oikeista ihmisistä, ihmisistä, joilla on halu päästä lähimpien luokse.

Arvoisa rouva puhemies! Tänne tullut äiti joutuu tienaamaan 2 600 euroa kuukaudessa
nettona, jotta saisi puolisonsa ja kaksi lasta Suomeen. Se on hirmuinen määrä rahaa monel-
le ihmiselle. Se on enemmän kuin ehkä puolet suomalaisista tienaa. Tämän pitäisi soittaa
ehkä herätyskelloja tässä vaiheessa. Jos kuvitellaan meidän olevan vaikka paossa, kuinka
moni meistä kansanedustajista tienaisi isomman palkan kuin siellä uudessa maassa koko
elämänsä viettäneet? Ei varmaan kovin moni. Tässä esityksessä tämä ulotetaan vielä ala-
ikäisiin, eli alaikäisten pitäisi tienata enemmän kuin puolet Suomen kantasuomalaisista.
Joo, ei kyllä kuulosta mitenkään järkevältä tämä.

Minä olen niitä harvoja kansanedustajia tässä salissa, joilla on oikeasti kokemusta siitä,
millaista on tulla uuteen maahan. Minä muutin tähän maahan 14-vuotiaana ja vieläpä per-
heenjäseneni luokse. Hmm. Minulle on täydellisen selvää, että minä tarvitsin perheeni
apua kotoutumisessa. Jos olisin tullut tänne ilman perhettäni, en varmasti olisi pystynyt
keskittymään oman tulevaisuuteni rakentamiseen. Minä en ole mikään ihmeellinen tyyppi.
Minä olen ihan tavallinen ihminen, mutta minun perheeni ja ystävieni tuella olen kuitenkin
saavuttanut suhteellisen paljon. Pääsin nuorena, 27-vuotiaana, kansanedustajaksi. Olen en-
simmäisiä maahanmuuttajakansanedustajia tässä maassa ikinä. Ihan ok tässä on mennyt,
mutta minun perheeni ja ystäväni ovat olleet ne, jotka ovat auttaneet.

Kysykää itseltänne, hallituspuolueiden kansanedustajat, pärjäisinkö oikeasti ilman per-
hettäni tai mitä tekisin ilman perhettäni. Miettikää seuraavia kysymyksiä, kun mietitte näi-
tä uusia lakiesityksiä.

Arvoisa rouva puhemies! Näin lopuksi: Minusta tänne paenneiden ihmisten perheet ovat
tärkeitä. Minusta se on tässä se tärkein juttu. Hallituksen esitys on perheitä vastaan. Halli-
tuksen esitys on vastaan sitä, mikä elämässä on tärkeää. Tämä järjetön hallituksen esitys pi-
tää kaataa.

17.05 Tytti Tuppurainen sd: Arvoisa rouva puhemies! Suomen maahanmuuttopolitiik-
ka on vuosikymmenien ajan hakenut tasapainoa. Tavoitteena on aina ollut hallittu maahan-
muutto. Maahanmuuton hallinnalla on ajateltu meitä Suomessa asuvia. On koetettu sovit-
taa taloudellisin perustein tapahtuvaa maahanmuuttoa työllisyystilanteeseen, asuntotilan-
teeseen ja julkisten palveluiden tilanteeseen. Hallitun maahanmuuton on ajateltu tukevan
myös tänne tulevia, estävän työmarkkinoiden ja asuinalueiden jakautumista ja yksilöiden
syrjäytymistä. Hallitun maahanmuuton tasapainotavoitteessa on kuitenkin myös muistet-
tu, että ihmisarvo ja oikeus normaaliin elämään kuuluvat kaikille.

Tätä hallituksen esitystä on erittäin vaikea pitää tasapainoisena. Sen tavoitteissa nouse-
vat esiin maahanmuuton kustannukset ja halu huolehtia siitä, ettei Suomi näyttäydy hou-
kuttelevana paikkana. Se kuulostaa tympeältä. Se kuulostaa luotaantyöntävältä, ja se kuu-
lostaa nurkkakuntaiselta. Esitykseen sisältyvät lakimuutokset ovat päällisin puolin vähäi-
set, mutta muutosten merkitys voi olla hyvin kauaskantoinen. Nämä vaikutukset ovat omi-
aan kyseenalaistamaan tänne tulleiden ihmisten oikeuden normaaliin, ihmisarvoiseen elä-
mään, eikä niistä koidu hyvää meille täällä jo asuville.

Arvoisa puhemies! Hallituksen esityksessä ehdotetaan, että tänne turvapaikanhakijoina
tulleiden ja myönteisen päätöksen saaneiden ihmisten oikeutta perheenyhdistämiseen ra-
joitetaan. Esitys vaikuttaisi suurimpaan osaan täältä turvaa hakeneista perheellisistä ihmi-
sistä. Vain pienelle osalle turvapaikanhakijoista voidaan tehdä niin kattava turvapaikkatut-
27



Pöytäkirjan asiakohta PTK 36/2016 vp
kinta, että YK:n pakolaissopimuksessa tarkkaan rajattu pakolaisasema voidaan myöntää.
Valtaosa niistä, joiden kotiin palauttamista emme voi pitää turvallisena, saa oleskeluluvan
suojelun perusteella.

On aiheellista tunnustaa, että kysymys on oikeuksien rajaamisesta. Kyseessä ovat ihmi-
set, jotka tavallisesti ovat käyttäneet koko liikenevän omaisuutensa turvapaikanhakumat-
kaan tai joutuneet jättämään sen taakseen, kotimaahansa. He eivät tule tänne riittävän va-
rakkaina eivätkä valmiiseen, hyvin palkattuun työpaikkaan. Kysymys on siitä, että tämän
hallituksen esityksen seurauksena perheet jäävät yhdistämättä.

On myös syytä palauttaa mieleen, mistä perheenyhdistämisessä on kysymys. Kysymys
on meille tutusta ydinperheestä — puolisosta, lapsista, pienistä alaikäisistä lapsista — ei
laajennetuista perheistä, ei suvuista. Maahanmuuttopolitiikassa on monta kertaa toistettu
periaatetta "maassa maan tavalla". (Kimmo Kivelä: Hyvä!) Sitä pitää soveltaa nyt. Meidän
pitää noudattaa oman kulttuurimme perusperiaatteita, kunnioittaa perhettä. Sosialidemo-
kraattina en voi hyväksyä tästä periaatteesta luopumista. Se on vastoin sosialidemokraatti-
sia arvoja ja perusperiaatteita.

Arvoisa puhemies! Perheenyhdistämistä pitää harkita myös käytännön näkökulmasta.
Viime vuonna maahan tulleiden turvapaikanhakijoiden suuri osuus oli miehiä. He olivat
miehiä, joista suurella osalla tarkoitus oli tehdä vaikea ja vaarallinen matka yksin ja saada
perheet mukaansa hyvässä järjestyksessä. Olemme miettineet sitä, kuinka näiden tulijoi-
den sopeutuminen yhteiskuntaan onnistuu. On aivan selvää, että sopeutuminen sekä
psyykkisesti että sosiaalisesti edellyttää sitä, että heillä on oikeus normaaliin perhe-elä-
mään. Perhe on yhteiskunnan perusyksikkö. Perhe kiinnittää ihmisen arkeen ja yhteiskun-
taan ja tuo vastuuntunnetta. Emme halua yksinäisiä, syrjäytyneitä maahanmuuttajia. Ha-
luamme oikeutta ja inhimillisyyttä.

Puhemies! On selvää, että tähän hallituksen esitykseen täytyy valiokuntakäsittelyssä
tehdä merkittäviä muutoksia. Mikäli näitä muutoksia ei kyetä tekemään, tämä hallituksen
esitys tulee hylätä.

17.10 Arja Juvonen ps: Arvoisa rouva puhemies! Suomeen saapui vuonna 2015 yhteen-
sä 32 476 turvapaikanhakijaa. Tammi—maaliskuussa 2016 turvapaikanhakijoita saapui
Suomeen yhteensä 2 237. Perhesiteen perusteella tapahtuva maahanmuutto on perinteises-
ti muodostanut suuren osan maahanmuutosta Suomeen. Tämän hallituksen esityksen myö-
tä nyt perheenyhdistämisen edellytyksiä tiukennettaisiin. Tavoitteena on maahanmuuton
hallitseminen, kustannusten vähentäminen sekä muun muassa varmistaa, ettei Suomi näyt-
täydy erityisen houkuttelevana turvapaikanhakumaana. Tällaisten asioiden saattaminen
kuntoon on lainsäätäjältä välttämättömiä toimia turvapaikkakriisin vallitessa.

EU:n perheenyhdistämisdirektiivi asettaa rajat, joiden puitteissa perheenyhdistämistä
voidaan säännellä kansallisella tasolla. Nyt käsiteltävässä esityksessä Suomi ottaa käyt-
töön yhden perheenyhdistämisdirektiivin mahdollistamista tiukennuksista, mutta muutos
ei koske Suomen kansalaisia. Kysymys on siten myös Euroopan unionin puitteissa tehtä-
västä kansallisen lainsäädännön saattamisesta vastaamaan paremmin kansallista etua.

Hallitusohjelmassa todetaan, että perheenyhdistämisen kriteerejä tarkennetaan niin sa-
notun perheenyhdistämisdirektiivin mukaisesti. Hallituksen turvapaikkapoliittisen toimen-
pideohjelman mukaisesti puolestaan esityksen myötä perheenyhdistämisen edellytyksiksi
tulisivat ainakin toimeentuloedellytys ja riippumattomuus sosiaalituista.
28



Pöytäkirjan asiakohta PTK 36/2016 vp
Olemme täällä puhuneet tulorajoista, ja monet ovat kyselleet, onko tuloraja liian korkea.
Ministeri Orpo vastasikin tuossa, että kaikki asiat käsitellään vielä erikseen ja yksityisesti
ja mahdollisia muutoksiakin voi olla tulossa. Mutta asiahan menee valiokuntaan.

Toimeentuloedellytyksen laajentamisella on välittömiä myönteisiä taloudellisia vaiku-
tuksia. Toimeentuloedellytyksen laajentamisen ennakoidaan myös vähentävän perheenjä-
senten riippuvuutta toimeentulotuesta ja toisaalta vähentävän perheenjäsenten oleskelulu-
pahakemuksia.

Arvoisa puhemies! Olemme puhuneet täällä myös Pohjoismaista, ja Pohjoismaiden neu-
voston jäsenenä ensi viikolla kokoonnumme Norjassa, Oslossa. Hyvinvointivaliokunta tu-
tustuu muun muassa Norjassa alaikäisten turvapaikanhakijoiden vastaanottokotiin ja tilan-
teeseen, ja saman teemme myös Tukholmassa kesäkokouksessamme. On hyvä nähdä, mi-
ten Pohjoismaissa alaikäisten turvapaikanhakijoiden tilanne on kehittynyt ja millaisia uu-
tisia sieltä on sitten tuotavana. Toki kerron sitten mielelläni kaikille, mitä siellä näemme ja
ennen kaikkea koemme.

Arvoisa puhemies! Täällä on puhuttu hyvin tunteisiin vedoten. Sitä ei käy kieltäminen,
että turvapaikkakriisi maailmanlaajuisesti siellä, missä eletään sodan, kauhun ja tuskan
keskellä, on sydäntä raastavaa. Meidän tulisi saada rauha tähän maailmaan, jotta jokainen
ihminen voisi rakentaa kotinsa, perustaa perheensä ja elää onnellisena onnellista elämää.
Se on se tavoite, mihin meidän tulee pyrkiä.

17.14 Touko Aalto vihr: Arvoisa rouva puhemies! Kuten keskustelussa aikaisemmin
kävi jo ilmi monen puhujan toimesta, etenkin perussuomalaiset ovat tässä salissa viime
syksyn aikana uudestaan ja yhä uudestaan todenneet, että minkä takia Suomeen tulee pää-
asiassa miespuolisia turvapaikanhakijoita. Onko tosiaan näillä puhujilla, näillä edustajilla,
käynyt mielessä, että hallituksen esitys vaikeuttaa entisestään kansainvälistä suojelua tar-
vitsevien naisien ja lapsien auttamista? Näin on myös siksi, että mitä enemmän on vaaral-
lisia reittejä, mitä vaikeampaa on laillisia keinoja käyttäen saapua Suomeen, sitä parempi
bisnes on ihmissalakuljettajilla muun muassa. Jos tahdotte auttaa naisia ja lapsia, hyvä hal-
litus, edistäkää tehokasta perheenyhdistämistä sekä estäkää nämä laittomat ja vaaralliset
kulkureitit mahdollistamalla niitä laillisia reittejä Suomeen ja Eurooppaan, muun muassa
tehokkaan perheenyhdistämisen kautta. Ja jos olette huolissanne naisista ja lapsista, niin
kysykää itseltänne, miten kansainvälistä suojelua tarvitsevien naisten ja lasten asema para-
nee, jos heidän oikeuttaan perheenyhdistämiseen tiukennetaan merkittävästi.

Arvoisa rouva puhemies! Hallitus tahtoo ilmeisesti tehdä Suomesta oikeusvaltion, jossa
ihmisoikeuksien toteutuminen ja oikeus perheeseen riippuu ihmisten tuloista ja varallisuu-
desta. Kaikki ihmiset ovat siis tasa-arvoisia, mutta toiset ihmiset ovat vielä tasa-arvoisem-
pia, jos rahaa löytyy. Kuten niin monta muutakin puhujaa aikaisemmin on jo kertonut, suu-
rin osa suomalaisistakaan ei täytä tuota Maahanmuuttoviraston ohjetta siitä, että pitäisi tie-
nata kuussa 2 600 euroa, ennen kuin kansainvälistä suojelua saava henkilö voi edes hakea
perheenyhdistämistä puolison ja kahden lapsen osalta. Miten tätä tulorajaa voi pitää koh-
tuullisena kansainvälistä suojelua saavalle henkilölle, puhumattakaan siitä, että hakemuk-
sen joutuisi tekemään lähtömaassa oleva omainen? Kaikkein pöyristyttävin esimerkki kos-
kee alaikäisiä lapsia, jotka haluaisivat saada vanhemmat luokseen. Voisiko joku hallituk-
sen edustaja kertoa minulle, miten alaikäinen lapsi voi tienata toimeentulokriteerin mukai-
sesti?
29



Pöytäkirjan asiakohta PTK 36/2016 vp
Arvoisa rouva puhemies! Kuten myös monta kertaa on jo todettu, perheenyhdistäminen
on yksi parhaita keinoja tukea kotoutumista. Mitä huonommin onnistumme kotouttamises-
sa, sitä huonommin onnistumme yhteiskuntana, ja mikä parhaiten tukee kotouttamista, on
juuri tämä perheenyhdistäminen, ja nimenomaan sen takia, että ihminen pystyy aloitta-
maan sen elämän uudessa maassa eikä tarvitse huolehtia, miten sinne toiseen maahan, pa-
himmassa tapauksessa keskelle kriisiä jääneet perheen omaiset voivat. Se perhe ehkäisee
sitä paljon puhuttua radikalisoitumista, etenkin nuorten miesten osalta. Tämä esitys tulee
väistämättä heikentämään kotoutumista.

Yksi asia, minkä tahdon tuoda tässä vaiheessa esiin, on se, että usein sanotaan, että kaik-
ki työ on arvokasta. Tämä on varmaan myös meidän kaikkien viesti tänne Suomeen muual-
ta tulleille ihmisille. Minulle tuo tarkoittaa sitä, että työllään voi tulla toimeen, perustaa
perheen ja elää ihmisarvoista elämää. Miten tuo 2 600 euroa on tämän kanssa sopusoinnus-
sa? Kun muun muassa edustaja Juvonen tuossa aikaisemmin puhui siitä, että esityksen tar-
koituksena on myös vähentää kustannuksia, niin miten tämä esitys vähentää kustannuksia,
jos byrokratia lisääntyy, jos omaehtoisten turvapaikanhakijoiden määrä lisääntyy, jos huo-
nosta kotoutumisesta aiheutuvat kustannukset lisääntyvät ja Suomen lähetystöt monissa
kriisimaissa ruuhkautuvat?

17.19 Hanna Sarkkinen vas: Arvoisa puhemies! Esitetyt perheenyhdistämisen tiuken-
nukset humanitaarista suojelua saaville ovat monella tavalla ongelmallisia. Perheenyhdis-
tämiskäytännöt ovat jo nyt tiukkoja, ja niitä on tiukennettu pariin otteeseen viime vuosien
aikana. Jo nyt käytännöt ovat monin paikoin niin tiukkoja, että prosessi on monille käytän-
nössä jo nyt mahdoton etäisyyksien, kustannusten tai asiakirjojen saantivaikeuksien vuok-
si.

Oikeus perhe-elämään on keskeinen ihmisoikeus ja myös maahanmuuttajien kotoutu-
mista edistävä tekijä. Perheenyhdistämiset ovat tarjonneet laillisen maahantulon väylän
erityisesti naisille ja lapsille eli heikossa asemassa oleville ihmisille, joilla ei ole ollut mah-
dollisuutta lähteä hengenvaaralliselle matkalle Eurooppaan. On ymmärrettävää kysyä,
miksi Suomeen on tullut niin paljon miespuolisia turvapaikanhakijoita ja miksi Suomeen ei
tullut enemmän heikommassa asemassa olevia naisia tai lapsia.

Näitä kysymyksiä on esitetty paljon, ja onkin ristiriitaista, että nyt halutaan sulkea nais-
ten ja lasten tie turvaan. Perheenyhdistäminen on keino ulottaa kansainvälinen suojelu
myös sitä tarvitseville heikoimmille väestöryhmille. Jos perheenjäsen on saanut oleskelu-
luvan Suomesta kansainvälisen suojelun tarpeen perusteella, on hyvin todennäköistä, että
muut perheenjäsenet olisivat samaan oikeutettuja, jos pääsisivät sitä hakemaan.

Perheenyhdistäminen on harvoja laillisia maahantulon väyliä tänä päivänä sodista ja
konflikteista kärsiville ihmisille. Nyt tätä hallitun ja laillisen maahantulon väylää halutaan
ennestään vaikeuttaa, käytännössä sulkea. On ristiriitaista, että toisaalta vaaditaan maahan-
muuton saamista hallintaan ja ihmissalakuljetuksen lopettamista ja samalla esitetään toi-
mia, jotka käytännössä vaikeuttavat hallittua ja laillista maahantuloa. Näin luodaan uusia
markkinoita ihmissalakuljettajille ja ajetaan naisia ja lapsia hengenvaarallisille matkoille
tai estetään kokonaan heidän oikeutensa kansainväliseen suojeluun. On muistettava, että
perheenyhdistäminen ei muodosta niin sanottua vetovoimatekijää niille, jotka eivät suoje-
lua tosiasiassa tarvitse, sillä vain myönteisen turvapaikkapäätöksen saaneet eli todellista
suojelua tarvitsevat voivat saada perheensä Suomeen perheenyhdistämisen kautta.
30



Pöytäkirjan asiakohta PTK 36/2016 vp
Muun muassa yhdenvertaisuusvaltuutettu on todennut, että esitetyn lainmuutoksen seu-
rauksena toimeentulovaatimus muodostuisi niin suureksi, että se tosiasiassa estäisi per-
heenyhdistämisiä ja olisi siten myös EU-direktiivin päätavoitteen vastainen. Kansainvälis-
tä suojelua saavat työllistyvät usein ainakin aluksi matalapalkka-aloille, eli vaikka ihmisil-
lä olisi työpaikka, se ei välttämättä matalan palkkauksen vuoksi täytä kiristyviä toimeen-
tulovaatimuksia. Kuten täällä on jo useaan kertaan todettu, esitetyt toimeentulovaatimuk-
set ovat kohtuuttomia, edes suurin osa kantasuomalaisista ei niitä täyttäisi.

Lapsen oikeusjärjestö Unicef puolestaan kritisoi esitystä lasten oikeuksien näkökulmas-
ta, sillä esityksessä ulkomaalaiset lapset nähdään ensisijaisesti ulkomaalaisina eikä lapsina.

Pakolaisneuvonnan mukaan nyt esitetty kolmen kuukauden määräaika hakemuksen jät-
tämiselle on liian tiukka ottaen huomioon pakolaisten vaikea tilanne ja usein heistä itses-
tään riippumattomat vaikeudet hankkia matkustus- tai muita vaadittavia asiakirjoja tai kä-
sittelyn ruuhkautuneisuus.

Arvoisa puhemies! On todennäköistä, että esitetyt muutokset sen lisäksi, että ne muo-
dostavat kohtuuttomia esteitä perheenyhdistämiselle, myös kuormittavat viranomaisia ja
oikeuslaitosta käsittelyprosessien ja valitusprosessien takia. Toivonkin, että valiokuntakä-
sittelyn aikana pohditaan vakavasti esityksen järkevyyttä ja inhimillisyyttä ja tehdään sii-
hen tarpeelliset muutokset.

17.23 Silvia Modig vas: Arvoisa rouva puhemies! Haluan pyytää anteeksi, että kiihdyin
aikaisemmin keskustelun aikana. Silloin, kun puhutaan lapsista ja inhimillisestä hädästä,
en pysty suhtautumaan siihen rationaalisesti.

Arvoisa rouva puhemies! Perheenyhdistämisen kriteerejä kiristettiin edellisen kerran
vuosina 2010 ja 2012. Nyt esitetään uusia tiukennuksia, vaikka edellisten vaikutuksia ei ole
arvioitu. Tiukennukset tulevat johtamaan siihen, että moni, joka on oikeutettu yhdistä-
mään perheensä, jää ilman tätä hänelle kuuluvaa oikeutta. Jo nyt moni perheenyhdistämi-
seen oikeutettu henkilö ei pysty toteuttamaan oikeuttaan järjestelmän erilaisten esteiden
vuoksi.

Kolmen kuukauden määräaika tulee pahentamaan tilannetta. Perheenjäsenillä on kolme
kuukautta aikaa jättää hakemus paikalliseen edustustoon, joka usein sijaitsee toisessa
maassa, koska Suomen edustustoverkko on harva emmekä voi ylläpitää edustusta joka iki-
sessä maailman maassa. Monesti tuo alue on konfliktialue ja tuo matka on pitkä ja vaaral-
linen. Se on myös monelle mahdoton, koska tarvittavat dokumentit puuttuvat. Sotaa käy-
vissä maissa, konfliktialueilla, romahtaneissa valtioissa ei passien ja matkustusasiakirjo-
jen saaminen ole todellakaan yhtä helppoa kuin täällä Suomessa, ja sen takia käytännössä
tällä vaatimuksella tehdään yhdistämisestä monelle mahdotonta.

Myös esitetty tuloraja, 2 600 euroa kuukaudessa nettona, tekee itsessään perheenyhdis-
tämisestä käytännössä mahdotonta. Jos yhä useamman suomalaisen, kieltä täydellisesti
osaavan, suomalaisen koulujärjestelmän käyneen on vaikea ansaita tällaista summaa, niin
miten tänne tulleella pakolaisella siihen heti olisi kyky? Hallitus siis esittää, että oikeus
perheeseen on kiinni lompakon koosta. Se, että tuloraja ulotetaan koskemaan myös alaikäi-
siä lapsia, menee jo aivan absurdiksi. Näyttäkää minulle se alaikäinen lapsi, joka pystyy
tienaamaan 2 600 euroa kuussa nettona. Tämä on täysin dadaistinen esitys. Pakostakin tu-
lee mieleen, onko tämä tietoisesti jätetty kohta, jonka sitten eduskunta saa valiokuntatyös-
kentelyssään esityksestä pois, ja näin hallitus voi esiintyä inhimillisenä ja eduskuntaa
31



Pöytäkirjan asiakohta PTK 36/2016 vp
kuuntelevana. Eihän nyt kukaan voi kuvitella, että alaikäinen pakolainen kykenisi nuo ra-
jat täyttämään.

Ne tahot, jotka ovat kritisoineet maahanmuuttopolitiikkaamme ja sen kotouttamista epä-
onnistumisesta, tuntuvat nyt kannattavan tätä esitystä. Tämä on mielestäni täysin epäloo-
gista. Perheen yhteen pääseminen on olennainen osa kotoutumista ja integroitumista uu-
teen yhteiskuntaan. Jokainen meistä voi kuvitella, miten vaikeaa olisi rakentaa omaa elä-
määnsä, jos perhe ja läheiset ovat jatkuvassa vaarassa maailman toisella puolella.

Esitystä on perusteltu sillä, että hallitsematon maahanmuutto on saatava hallintaan. Per-
heenyhdistäminen on keskeinen, laillinen ja turvallinen reitti usein haavoittuvassa asemas-
sa olevien perheenjäsenten, kuten naisten ja lasten, pääsyssä kansainvälisen suojelun pii-
riin ja perheensä luo. Eli käytännössä ainoasta laillisesta, hallitusta tavasta tehdään mahdo-
ton. Tämä tulee lisäämään salakuljettajien bisnestä — minä kun luulin, että meidän pyrki-
myksemme oli estää se ihmissalakuljetus. Ainakin minä olisin valmis millä tahansa keinol-
la lähtemään vaaralliselle matkalle päästäkseni turvaan oman perheeni luo, ja uskon, että
näin ajattelee myös moni ihminen konfliktialueilla. Eli tekemällä hallitun ja turvallisen rei-
tin mahdottomaksi ei näille ihmisille anneta muuta vaihtoehtoa kuin lähteä vaaralliselle
matkalle, josta hyötyvät ihmissalakuljettajat.

Ministeri Orpo perusteli esitystä sillä, että se on EU-direktiivin mukainen. Ei ole. Se on
sen vastainen, se on sen pyrkimyksen vastainen. Direktiivin tarkoitus on, kuten siinä lu-
kee, edistää perheenyhdistämistä, ei tehdä siitä mahdotonta, kuten tämä esitys tekee. On
totta, kuten ministeri sanoo, että nyt esitetyt toimet ovat direktiivin sallimia keinoja, joissa
jäsenmailla on oma liikkumavaransa, mutta direktiivissä todetaan myös, että näitä keinoja
ei saa käyttää vastoin direktiivin tarkoitusta eli perheenyhdistämisen tukemista.

Haluan lopuksi kommentoida termiä, jonka edustaja Elo nosti täällä esiin, eli "elintaso-
pakolaista". Sellaista ei ole olemassa. "Pakolainen" on termi ihmiselle, joka täyttää huma-
nitäärisen suojelun kriteerit. On tietysti olemassa ihmisiä, jotka eivät pakene henkensä kau-
palla vaan yrittävät löytää parempaa elämää ja sen edellytyksiä toisessa maassa, mutta
nämä ihmiset eivät koskaan saa pakolaisstatusta. He eivät ole kansainvälisen humanitääri-
sen suojelun tarpeessa. Silloin he ovat työperäisiä maahanmuuttajia eivätkä pakolaisia.
Tämä on mielestäni epärehellinen termi, jota käytetään tarkoituksella johtamaan keskuste-
lua harhaan. (Puhemies koputtaa)

Tämä esitys on, arvoisa puhemies, julma, epäinhimillinen, perusoikeuksien vastainen ja
erittäin huonoa maahanmuuttopolitiikkaa. Se tulee ehdottomasti hylätä.

17.28 Thomas Blomqvist r: Värderade fru talman! Vi behandlar nu ett lagförslag som
kommer att göra det betydligt svårare för personer som beviljats asyl i Finland att få en fa-
miljemedlem till Finland. Det är en skärpning av utlänningslagen och det ska sägas klart ut
att regeringens huvudsyfte med lagändringen är att man vill att Finland inte mera ska fram-
stå som ett så attraktivt land för asylsökanden och flyktingar.

Arvoisa rouva puhemies! Nyt esitettävät muutokset yhdistettyinä jo aiemmin tehtyihin tiu-
kennuksiin tulevat tosiasiallisesti estämään sen, että monien kansainvälistä suojelua saa-
vien perheenyhdistämisoikeus toteutuisi. Onko tämä fiksua saati inhimillistä politiikkaa?
Ei ole meidän ryhmämme mielestä. Pitää selkeästi sanoa ääneen, että hallitus tällä muutos-
esityksellä haluaa viestittää Suomesta sellaista kuvaa, että tämä ei olisi houkutteleva maa
32



Pöytäkirjan asiakohta PTK 36/2016 vp
maahanmuuttajille. Ihmisoikeuskysymykset ja kotouttamisen edistäminen — ne asiat ovat
täysin unohtuneet.

Alla vet hur fundamentalt viktigt det är, för att integreringen ska lyckas, att den som bevil-
jats asyl kan förena sig med sin familj. Regeringen säger sig ha som målsättning att främja
integrering, men hur ska det lyckas om familjeåterföreningen försvåras på det här sättet?
Det som redan från förr är dyrt och komplicerat blir nu omöjligt. 

Större delen av de asylsökande är för tillfället män. Om familjeåterföreningen görs svå-
rare är det kvinnorna och barnen som lider. För familjeåterföreningen är det centrala och
trygga sättet för kvinnor och barn att få internationellt skydd.

Perheenyhdistämisen hakeminen on vaikeutunut erityisesti sen vuoksi, että hakijoiden
edellytetään henkilökohtaisesti jättävän hakemuksensa lähimpään Suomen ulkomaan
edustustoon. Tämä vaatii pakolaisten perheenjäseniltä useita käyntejä edustustossa, joka
sijaitsee ehkä jossain aivan toisessa maassa kuin heidän omassa oleskelumaassaan. Onko
tämä kohtuullista? Ei ole. Nyt sanotaan, että ehdotetut — todella korkeat — toimeentulo-
rajat, jotka siis ovat edellytys perheenyhdistämiselle, eivät ole voimassa, jos perheenyhdis-
täminen tapahtuu heti kolmen kuukauden sisällä siitä, kun turvapaikkapäätös on saatu.
Kuulostaa ehkä hyvältä mahdollisuudelta, mutta tosiasiassa hakemusprosessi on niin vai-
kea ja hidas, että perheenyhdistämispäätös on käytännössä melkein mahdoton saada kol-
messa kuukaudessa. Tässä esimerkiksi Belgian malli on parempi: siellä aikaraja ei ole kol-
me kuukautta vaan 12 kuukautta.

Arvoisa rouva puhemies! Kolmen kuukauden jälkeen astuvat voimaan todella kovat toi-
meentulovaatimukset. Perheessä, jossa on kaksi aikuista ja kaksi lasta, vaaditaan turvapai-
kan saaneelta noin 2 600 euron nettotulot kuukaudessa. Tämä vaatimus on kohtuuton ja
syrjivä, kun tiedetään, että tämän hetken mediaanipalkka Suomessa on noin 2 950 euroa —
bruttona. Nollasopimuksien Suomessa tätä rajaa pitää tarkistaa, varsinkin kun tiedetään,
että maahanmuuttajat, kun he onnistuvat pääsemään työmarkkinoille, usein saavat tyytyä,
ainakin alussa, matalapalkkaiseen työhön.

Arvoisa puhemies! Tiedämme kaikki, että perheen rooli on tärkeä, jotta sopeutuminen
uuteen maahan onnistuisi. Tämän takia on äärimmäisen tärkeää, miten nämä lakipykälät
nyt muotoillaan. Suomi tarvitsee selkeää maahanmuuttopolitiikkaa, mutta se ei saa tarkoit-
taa sitä, että ihmisoikeudet unohdetaan täysin, kuten nyt tässä ehdotuksessa tehdään. En
kannata sellaista politiikkaa, missä perheenyhdistämistä tietoisesti tehdään vaikeaksi ja tie-
tyissä tapauksissa mahdottomaksi ja mikä johtaa siihen, että turvapaikan saaneet eivät in-
tegroidu vaan syrjäytymisen riski kasvaa.

17.33 Joona Räsänen sd: Arvoisa puhemies! Tätä käsillä olevaa lakipakettia käsiteltäes-
sä on todella syytä lähteä siitä suuremmasta tilannekuvasta, missä me nyt olemme Suome-
na, Eurooppana, ja tavallaan mihin tilanteeseen tämä laki on nyt ajateltavissa.

Tässähän meillä taustalla on hyvin poikkeuksellinen maahanmuuttotilanne. Jos vertaa
mihin tahansa vuoteen tässä lähihistoriassa, niin ei ole sellaista tilannetta nähty: viime
vuonna Euroopan laajuisesti 1,3 miljoonaa turvapaikanhakijaa ja Suomeenkin sieltä viime
vuodesta aina tähän päivään mennessä 34 000. Tämä kuvastaa oikeastaan sitä, että tämä
maahanmuuttotilannehan on yhtenäinen eurooppalainen haaste, ja niitä ongelmia, mitä täs-
tä on myös sitten syntynyt, ei voida ratkaista vain kansallisvaltioiden toimin vaan tarvitaan
33



Pöytäkirjan asiakohta PTK 36/2016 vp
todella silloin myös yhteistyötä maiden välillä ja yhtenäisempiä käytänteitä. Tässä on mi-
nusta se suurempi kysymys, että niin kauan kuin olemme Euroopassa kykenemättömiä yh-
teiseen maahanmuutto- ja turvapaikkapolitiikkaan, niin kauan kuin olemme kykenemättö-
miä tekemään yhteistyössä näitä päätöksiä, niin kauan tämä tulee olemaan tällaista juok-
sua pohjalle ehtojen kiristämisessä sitten jokaisessa jäsenvaltiossa. On hyvä muistaa, että
jo vuonna 1999 vaadittiin Euroopan unionille yhtenäistä maahanmuuttopolitiikkaa, ja oi-
keastaan nyt näemme, minkä takia se olisi pitänyt muodostaa jo paljon aikaisemmin.

Tässä nyt käsillä olevassa hallituksen esityksessä on monia ongelmia, mutta ymmärrän
hyvin sen, mikä tavoite ja tilannekuva todella siellä taustalla on, ja sehän pitkälti liittyy sii-
hen, että jos nyt katsomme sitä kehitystä, mitä verrokkimaissamme Pohjoismaissa on ta-
pahtunut, niin jokainen maa omalta osaltaan on eri tavalla tullut kiristämään omia niin per-
heenyhdistämisen kriteereitään kuin sitten muutakin maahanmuuttopolitiikkaansa. Tässä
suhteessa Suomi tulee seuraamaan perässä, ja pidän sitä aika luontevana kehityssuuntana.
Tämä juuri kertoo siitä, että meiltä puuttuu se yhtenäinen eurooppalainen näkökulma.

Mutta todella näistä ongelmista puhuttaessa yleensä kiinnitetään ensimmäisenä huomio-
ta perheenyhdistämisen positiiviseen signaaliin nimenomaan kotouttamisessa, ja näinhän
se on. Jokainen varmasti kotoutuu paremmin uuteen maahan, kun tietää, että oma perhe
pääsee turvallisesti mukaan. Mutta sitten tullaankin ehkä tähän toiseen ongelmaan, mistä
harvoin tässäkin salissa puhutaan. Se on se resurssikysymys, millä resursseilla meidän pi-
täisi yhä suurempi joukko ihmisiä kotouttaa. Me nyt jo tiedämme näiden turvapaikanhaki-
joiden osalta, ketkä ovat oleskeluluvan saaneet, että heille on äärimmäisen vaikeata löytää
kuntapaikkoja. On minusta samassa suhteessa silloin selvää, että jos me emme nykyiselle-
kään määrälle löydä kuntapaikkoja, niin on vaikea kuvitella, että mikäli määrät perheenyh-
distämisen myötä tulisivat vielä kasvamaan, niin jostain me löytäisimme heille kuntapai-
kan ja sitä kautta pääsyn näihin palveluihin, millä me todella vasta pääsemme kotoutta-
maan ihmisiä. Ja siinäkin mielessä täytyy aina muistaa, että vaikka ymmärretään se, että
tällä on positiivisia signaaleita kotoutumiseen, niin itse kotoutumisen onnistuminen riip-
puu myös niistä käytettävissä olevista resursseista. 

Valiokunnan on syytä nyt käydä käsittelyssään läpi nämä kolme ehkä keskeisintä ongel-
makohtaa, mitkä täällä ovat aika hyvin nousseet jokaisessa puheenvuorossa esille.

Ensimmäinen liittyy lasten asemaan, miten se tässä huomioidaan ja miten tämä suhtau-
tuu myös lasten oikeuksiin kansainvälisesti. On juuri niin kuin täällä on todettu, että eihän
kenelläkään alaikäisellä lapsella ole mahdollisuutta nauttia sellaisia tuloja kuin mitä nämä
tulorajat vaativat. Kun se on jo vaikeaa ihan kantasuomalaisellekin nuorelle, niin vielä vai-
keampaa se on sitten ulkomailta tulleille.

Toinen liittyy toimeentulorajaan, missä todella puhutaan nettorajoista. Jos ajatellaan ne-
lihenkistä perhettä, niin 4 000 euron bruttotulojen vaatiminen on aika kestämätöntä. Jokai-
nen tietää, että aika harva Suomessakaan pääsee edes niille tuloille. Ja kun tämähän ei ole
lakitekninen kysymys, vaan siinä enemmän noudatetaan Maahanmuuttoviraston sisäistä
ohjeistusta, niin tätä on varmastikin syytä pehmentää.

Kolmantena on sitten tämä kolmen kuukauden aikaraja turvapaikan saaneiden osalta,
jossa on kyllä syytä ehkäpä mennä siihen Belgian suuntaan, että mieluummin puhuttaisiin
vaikkapa sitten vuodesta, koska tosiasiallisesti kolmessa kuukaudessa perheenyhdistämi-
nen on kyllä erittäin vaikea tehtävä.
34



Pöytäkirjan asiakohta PTK 36/2016 vp
17.38 Matti Semi vas: Arvoisa rouva puhemies! Hallitus aikoo kiristää jo valmiiksi tiuk-
koja perheenyhdistämisen ehtoja. Jaan monen asiantuntijan huolen siitä, että kiristysten
vaikutukset ihmisoikeuksiin tulevat olemaan järkyttäviä.

Hyvät kansanedustajat, meidän pitää muistaa, että kaikilla on oltava oikeus perhe-elä-
mään. Nyt ehtojen kiristäminen on ristiriidassa YK:n lapsen oikeuksien sopimuksen kans-
sa. Suosittelenkin, että hallitus tutustuu tarkasti tähän sopimukseen, joka on tullut Suomes-
sa voimaan vuonna 1991.

Sopimuksessa, joka sitoo valtioita oikeudellisesti, sanotaan muun muassa näin artiklas-
sa 9: "Sopimusvaltiot takaavat, ettei lasta eroteta vanhemmistaan heidän tahtonsa vastai-
sesti paitsi, kun toimivaltaiset viranomaiset, joiden päätökset voidaan saattaa tuomioistui-
men tutkittaviksi, toteavat soveltuvien lakien ja menettelytapojen mukaisesti sen olevan
lapsen edun mukaista."

Artiklassa 10 puolestaan todetaan näin: "Sopimusvaltioille 9 artiklan 1 kappaleessa ase-
tettujen velvoitteiden mukaisesti on lapsen tai hänen vanhempiensa hakemukset, jotka kos-
kevat sopimusvaltioon saapumista tai sieltä lähtemistä perheen jälleenyhdistämiseksi, kä-
siteltävä myönteisesti, humaanisti ja kiireellisesti."

Arvoisa rouva puhemies! Lapsen oikeuksien ohittaminen on sekä inhimillisesti kestä-
mätöntä että erittäin lyhytnäköistä. Tiedämme, että lapsuudessa koettu turvattomuus ai-
heuttaa monenlaisia vaikeuksia, kuten syrjäytymistä ja psyykkistä sairastumista myös ai-
kuisena. Joskus nämä vaikeudet jatkuvat läpi koko elämän. Myös kotouttamisen näkökul-
masta hallituksen linjaukset ovat todella huonoja. Mikään muu ei auta kotouttamisessa pa-
remmin kuin oman perheen saaminen Suomeen mahdollisimman nopeasti. Uutta kieltä on
vaikea opetella ja työtä etsiä, jos huoli omasta perheestä on suuri. Perheenyhdistämiseen
liittyvää byrokratiaa ja kustannuksia pitää vähentää eikä lisätä.

Olen huolissani siitä, että hallituksen kiristyslinja pahentaa lasten lisäksi toista haavoit-
tuvassa asemassa olevaa ryhmää. Toimeentuloedellytysten kiristäminen laittaa erityisesti
naiset entistä hankalampaan asemaan. Pakolaisnaisissa on esimerkiksi paljon luku- ja kir-
joitustaidottomia, joten turvatun toimeentulon saavuttaminen nopeasti voi olla erittäin han-
kalaa. Ihmisoikeuksien toteuttamisen kannalta on huolestuttavaa, että perheenyhdistämi-
sen ehtojen kiristäminen kolahtaa myös moneen muuhun erityisen haavoittuvaan ryh-
mään, kuten vammaisiin.

Meidän pitää muistaa myös se, että perheenyhdistämistä kiristettiin Suomessa jo vuosi-
na 2010 ja 2012. Näiden muutosten vaikutukset olisi pitänyt selvittää ennen kuin ryhdy-
tään tekemään uusia tiukennuksia.

Arvoisa rouva puhemies! Hallituksen kiristyslinjaukset antavat lisää valtaa ihmissala-
kuljettajille ja muulle rikolliselle ihmisoikeuksia polkevalle toiminnalle. Ihmiset pakote-
taan vaarallisille reiteille ja ihmissalakuljettajien käsiin ja laillista reittiä tulla maahan han-
kaloitetaan. Suomi on ollut aktiivinen ihmisoikeuksien edistäjä monella eri foorumilla, ku-
ten YK:ssa ja EU:ssa. Suomi ei voi olla uskottava ihmisoikeuksien edistäjä, jos lähdemme
hallituksen linjalle, jossa ihmisoikeuksista säästetään.

Arvoisa rouva puhemies! Vielä lopuksi: Hallituksen esityksessä mainitaan tavoitteeksi
vähentää Suomen houkuttelevuutta turvapaikkamaana. Todelliset syyt pakolaisuudelle ei-
vät kuitenkaan löydy Suomen houkuttelevuudesta, vaan lähtömaiden sietämättömästä ti-
lanteesta. Hallitus ei tule tällä uudistuksella ratkaisemaan pakolaiskriisiä, mutta inhimillis-
tä kärsimystä se tulee aiheuttamaan.
35



Pöytäkirjan asiakohta PTK 36/2016 vp
17.43 Juho Eerola ps: Arvoisa rouva puhemies! Perheenyhdistäminen on suurimpia yk-
sittäisiä väyliä maahanmuutolle Suomeen. Vuonna 2014 tehtiin 17 995 myönteistä oleske-
lulupapäätöstä, joista perheperustaisia oli peräti 6 774, viime vuonna 17 796 myönteistä
oleskelulupapäätöstä ja 6 036 oli perheperusteisia. Tässä kun puhun myönteisistä, niin tar-
koitan sitä, että saa oleskeluluvan tänne, vaikkei se välttämättä... (Ben Zyskowicz: Hyvä
selvennys!) — Näin pitää aina selventää.

Viime vuonna tulleiden suurten turvapaikanhakijamäärien vuoksi perheenyhdistämis-
ten määrä saavuttaa todennäköisesti ennätyslukemat tänä vuonna. Tämän suuren tulija-
määrän vuoksi hallitus on ryhtynyt toimeen, ja tällä lakiesityksellä rajoitetaan perheenyh-
distämistä toimeentuloedellytyksen avulla, eikä tässä vielä kaikki, sillä hallitus on asetta-
nut työryhmän, jonka tehtävänä on fiilata ja höylätä nämä perheenyhdistämisdirektiivin
muutkin edellytykset lainsäädäntöön, joiden täysimääräisestä soveltamisesta sovittiin itse
asiassa jo hallitusohjelmassa ja uudelleen marras—joulukuussa 2015. Lisää esityksiä on
siis luvassa, mutta tällä esitykselläkin on jo erityisen kiire, koska tällä hetkellä valtavan
suuri määrä ihmisiä hakee perheenyhdistämisen perusteella Suomeen.

Siirtolaiskriisi valitettavasti yllätti monet vähän niin kuin housut kintuissa, mutta vih-
doin ja viimein aletaan nähdä niitä toimenpiteitä, millä näitä ongelmakohtia pyritään rat-
kaisemaan. Viime vuosikymmenellä Tanskassa tehtyjen perheenyhdistämiskiristysten
seurauksena työttömyysero ulkomailla syntyneiden henkilöiden ja kantaväestön välillä on
pienentynyt. Samansuuntaisia tuloksia on myös saatu esimerkiksi Saksasta, jossa on var-
sin tiukat perheenyhdistämissäännökset. Suomenkin on siis aika herätä.

Arvoisa puhemies! Perheenyhdistämisdirektiivi sallii asetettavaksi ulkomaalaiselle per-
heenkokoajalle kahden vuoden asumisajan ja asuntovaatimuksen perheenyhdistämisen eh-
tona. Perheenkokoajalle ja yhdistettävälle avio- tai avopuolisolle voi asettaa myöskin 21
vuoden vähimmäisikärajan puolisoiden perheenyhdistämisessä. Yhdistettävältä avio- tai
avopuolisolta voidaan lisäksi edellyttää alkeellista suomen kielen taitoa. Yleisenä käytän-
tönä Länsi-Euroopan maissa on asettaa samat vaatimukset myös maan kansalaisille, jotta
ihmiset ovat perheenyhdistämistä haettaessa tasavertaisessa asemassa statuksestaan riippu-
matta.

Ensimmäisessä lakiesityksessä perheenyhdistämisen kiristämiseksi esitetään vain toi-
meentuloedellytyksen laajentamista. Tämän lisäksi uusia keinoja ja ehtoja jatkossa voisi-
vat olla esimerkiksi perheenkokoajalle asetettava kahden vuoden asumisaikaedellytys ja
yhdistettävälle puolisolle sekä perheenkokoajalle 21 vuoden ikärajaedellytys, jotka tämä
direktiivi mahdollistaa ja jotka ovat käytössä lukuisissa muissa länsimaissa.

Kielitaitoedellytys vaatii oppimateriaalin ja opiskelutilojen järjestämistä ulkomaalais-
ten lähtömaista tämän alkeellisen kielitaidon testaamiseksi, mutta alkeellisen kielitaidon
osoittamisvaatimus perheenyhdistämisessä karsisi kuitenkin tehokkaasti kotouttamisen-
nusteeltaan haasteellisten ihmisten tuloa tänne Suomeen. Myöskin tämä asuntoedellytys
on kohtuullista säätää, sillä on kohtuutonta luoda etenkin turvapaikanhakijoina tulleille
ohituskaistaa asunnon saannissa. Perhettä ei pitäisi voida yhdistää, ellei perheenkokoaja
pysty osoittamaan perheen asuttavaksi riittävän kokoista asuntoa etukäteen.

Lopuksi sitten, arvoisa puhemies: Kun täällä on puhuttu nyt siitä, että kun viime vuonna
valitettiin, että tuli pelkkiä miehiä, ja nyt kun olisi tulossa naisia, niin miksei sekään kel-
paa, niin suurin osa näistä viime vuonna tulleista turvapaikanhakijoista, erittäin suuri osa,
oli naimattomia nuoria miehiä. Heillä ei siis ole puolisoa, lapsia tai huoltajaa kotimaassa
odottamassa. Näille henkilöille näillä perheenyhdistämisen kiristyksillä vaikutetaan sitten
36



Pöytäkirjan asiakohta PTK 36/2016 vp
niihin järjestettyihin avioliittoihin, joita aletaan oleskeluluvan jälkeen pian touhuta. Perhe
on kotouttajalle tärkeä, sitä en kiistä, mutta suosittelen näille naimattomille henkilöille, jot-
ka ovat tänne tulleet, ihan vaikka kotimaista suomalaista vaihtoehtoa puolisoksi, sekä nai-
sille että miehille. Siinä se kotoutuminen ja kielitaidon oppiminen ynnä muu tämmöinen
sujuu paljon paremmin. — Kiitos. 

17.49 Teuvo Hakkarainen ps: Arvoisa rouva puhemies! Kymmenientuhansien maahan-
muuttajien ryntäys sai monet tahot ymmälleen syksyllä. Siellä sun täällä päiviteltiin, miten
Suomi aivan yllättäin kohtasi ennennäkemättömän siirtolaiskriisin. Edelleen ihmettelen,
oliko joku oikeasti ja aidosti yllättynyt. Tästähän me perussuomalaiset olemme vuositol-
kulla varoitelleet ja vaatineet, että höveliä ja avokätistä lainsäädäntöämme on kiristettävä
ennen kuin suurimmat massat ehtivät tänne Pohjolan perukoille. Näin ei tehty, ja nyt on vii-
meinen hetki toimia. Ja onneksi on hallitus, joka toimii.

Pitää muistaa, että viimesyksyiset tulijat eivät suinkaan olleet ensimmäiset. Somaleita
meille alkoi tulla jo noin 25 vuotta sitten. Monet heistä eivät osaa vieläkään suomea. Hei-
dän työllisyysasteensa on 9, rikostilastoissa he ovat kyllä korkealla. Monilapsiset perheet
saavat kymmenientuhansien tulonsiirrot vuodessa. Niillä he elävät vuodesta toiseen, vuo-
sikymmenestä toiseen ja niin edelleen. Iäisyyseläkeläisiä.

Meillä on kaksi ryhmää, joiden sopeutuminen Suomeen on ollut erityisen heikkoa: so-
malit ja irakilaiset. Vuosikymmenien kallis odottaminen ei ole tuottanut tulosta. Missä ne
tulokset ovat? Kelan toimistossa. Millä logiikalla viime kuukausien aikana tänne tulleet
kymmenettuhannet turvapaikkaturistit sopeutuisivat sen paremmin? Työtä ei ole suomalai-
sillekaan — miten sitten heille? Meillä on satojatuhansia kantasuomalaisia työttömiä. Mil-
laista työtä kielitaidottomat, kouluttamattomat vuohipaimenet voisivat täällä tehdä? Ne
ajat, jolloin vähemmän vaativia töitä löytyi kutakuinkin kaikille työhaluisille, ovat ohi. Ne
ovat meiltä ja muualta.

Arvoisa rouva puhemies! Suomi ei ole vaatinut näiltä ihmisiltä mitään. Heillä on vain oi-
keuksia, ei velvollisuuksia. He ovat yksinkertaisesti tulleet tänne meidän maahamme, al-
kaneet pyytää, vaatia ja sitten saada: rahaa, kalustettuja asuntoja, terveydenhoitoa, kieli-
koulutusta ja niin poispäin. Tähän on saatava muutos, ja kiireesti. Meillä on paljon vähä-
varaisia kantasuomalaisia. He istuvat esimerkiksi Viitasaarella pitkissä terveyskeskusjo-
noissa, erityisesti hammashoidon puolella. Muutaman kuukauden maassa olleet menevät
tuon jonon ohi, keulille suoraan: he, jotka eivät ole koskaan yhteistä kassaamme kartutta-
neet eivätkä tule koskaan kartuttamaankaan.

Ja vielä siitä kotouttamisesta. Hesarissa oli joku aika sitten juttu, että täällä on paljon
poikamiehiä, joilla ei ole puolisoa. Maaseudulla niitä pilkistää joka torpasta melkein. Mi-
tenkä me kotoutamme tänne, niin kuin Eerola mainitsi tuossa, nämä naimattomat nuoret
miehet? Mistä se puoliso sinne etsitään? Taitaa tulla kiista.

Arvoisa rouva puhemies! Emmekö me kuitenkin ole isäntiä omassa maassamme? Mi-
nusta ei ole mitenkään epäinhimillistä, että tulijoilta voidaan myös vaatia jotakin. Monelle
kantasuomalaiselle on kunnia-asia elättää itsensä ja perheensä. Toimeentulotuen hakemi-
nen usein koetaan häpeälliseksi, erityisesti vanhempi väki ajattelee niin. — Kiitos.

17.53 Merja Mäkisalo-Ropponen sd: Arvoisa puhemies! Täällä on tänään esitetty perus-
teltua kritiikkiä tätä lakiesitystä kohtaan, enkä ryhdy näitä asioita sen kummemmin toiste-
lemaan. Muun muassa edustaja Räsänen analysoi nämä lakiesityksen ongelmat erittäin hy-
37



Pöytäkirjan asiakohta PTK 36/2016 vp
vin puheenvuorossaan. Mutta yhden näkökulman kuitenkin haluan toistaa. YK:n lapsen oi-
keuksien sopimuksessa todetaan, ettei lasta saa erottaa vanhemmistaan heidän tahtonsa
vastaisesti, ellei se syystä tai toisesta ole lapsen etu. Suomi on sitoutunut tähän sopimuk-
seen, ja tämä lakiesitys on tämän sopimuksen vastainen.

Perheenyhdistäminen on tällä hetkellä paras tapa saada naiset ja lapset turvaan, ja eikö
juuri sitä tässä maahanmuuttokeskustelussa ole korostettu voimakkaasti? Tämä lakiesitys
on mielestäni epäinhimillinen, ja ihmettelen, miten hallitus voi olla näin kova ja sydäme-
tön — kysymys on ihmisarvosta ja ihmisoikeuksista. Toivon todella, että valiokuntakäsit-
telyssä löytyy hiukan enemmän inhimillisyyttä. Toivon, että valiokunnan jäsenet pystyvät
kuvittelemaan, miltä tuntuu elää ilman perhettä toisella puolen maapalloa ja miltä lapsista
tuntuu olla ilman vanhempia. Kuinkahan moni meistä pystyisi tällaisessa tilanteessa kes-
kittymään opiskeluun, töiden tekemiseen tai yhteiskunnan rakentamiseen? Perheenyhdis-
täminen on kotoutumisen kannalta lähes ehdoton edellytys.

Arvoisa puhemies! Ellei tähän lakiesitykseen saada huomattavia parannuksia valiokun-
takäsittelyssä, niin tämä lakiesitys pitäisi hylätä.

17.55 Ben Zyskowicz kok: Arvoisa rouva puhemies! Arvoisat kansanedustajat! Täällä
keskustelussa esimerkiksi ministeri Orpo ja edustaja Joona Räsänen ovat hyvin tuoneet
esiin sen laajemman eurooppalaisen kontekstin, mihin tämä lakiesitys liittyy, ja sen tosi-
asian, että maahanmuuton hallitseminen Euroopassa edellyttää ennen kaikkea yhteisiä eu-
rooppalaisia ratkaisuja, joita pyrimme Euroopan tasolla edistämään. Ja totta kai globaalisti
pyrimme toimimaan niin, että saataisiin niitä juurisyitä, jotka ajavat ihmiset pakenemaan
omista kotimaistaan, eli sotilaallisia kriisejä, sotia, kurjuutta, näitä ongelmia, lievitettyä.

Mutta sitten mitä tulee tähän esitykseen, joka on siis tämän tämänhetkisen eurooppalai-
sen tilanteen vaatima, niin siitä muutamia näkökohtia.

Täällä pitkässä keskustelussa kriitikot ovat korostaneet, että esitys on epäinhimillinen,
epähumaani, vastoin ihmisoikeuksia, vastoin kansainvälisiä sopimuksia ja vaikeuttaa ih-
misten kotoutumista Suomessa. Sehän on totta, että jos me ajattelemme asiaa Suomessa jo
olevien turvapaikanhakijoiden kannalta, niin tämä esitys on luonnollisesti hyvin ongelmal-
linen heidän kannaltaan. Ja on totta se, että tämä perheenyhdistämisen vaikeuttaminen ei
ole omiaan edistämään kotoutumista. Voidaan päinvastoin sanoa, aivan ymmärrettävästi,
että se on omiaan hidastamaan ja jarruttamaan kotoutumista. Tämä on asian toinen puoli.

Mutta Suomen kansan edustajina ja Suomen eduskuntana me emme voi tarkastella asiaa
pelkästään Suomessa olevien turvapaikanhakijoiden näkökulmasta, vaan meidän on tar-
kasteltava tätä asiaa laajemmin. Ja tämä asian toinen puoli on myös tärkeätä pitää mieles-
sä. Toinen puoli on se, että koko Euroopassa ja myös meidän naapurimaissamme Pohjois-
maissa on tiukennettu ja parhaillaankin tiukennetaan perheenyhdistämisen ehtoja. Jos me
tällaisessa tilanteessa Suomessa emme toimisi tämän saman suuntauksen mukaisesti vaan
jättäisimme nykylainsäädäntömme ennalleen, jolloin Suomen perheenyhdistämislainsää-
däntö näyttäytyisi huomattavasti edullisempana kuin naapurimaidemme ja yleensäkin
muiden Euroopan maiden perheenyhdistämislainsäädäntö, niin eikö tämä merkitsisi sel-
laista erityistä vetovoimaa turvapaikanhakijoille nimenomaan Suomeen, mikä voisi johtaa
samankaltaiseen tilanteeseen kuin viime vuonna, jolloin kymmenettuhannet, lähinnä Ira-
kista kotoisin olevat, turvapaikanhakijat tulivat Euroopan lukuisten maiden läpi nimen-
omaan tänne pohjan perukoille Suomeen, koska heillä oli se käsitys, että Suomesta saa hel-
pommin oleskeluluvan ja että Suomeen saa helpommin perheensä yhdistettyä? Kysyin
38



Pöytäkirjan asiakohta PTK 36/2016 vp
keskustelun kuluessa kriitikoilta, suljetteko silmänne tältä tosiasialta vai onko niin, että
suhtaudutte hyväksyvästi tähän tosiasiaan. Suhtaudutteko hyväksyvästi siihen, että tässä ti-
lanteessa, kun on vaara, että Eurooppaan tänäkin vuonna tulee satojatuhansia turvapaikan-
hakijoita, Suomi näyttäytyy houkuttelevimpana maana ja että Suomeen hakeutuu mahdol-
lisesti kymmeniätuhansia uusia turvapaikanhakijoita juuri tämän houkuttelevuuden takia?
Joko tältä tosiasialta voidaan sulkea silmät tai sitten voidaan olla sitä mieltä, että se ei ole
ongelma. Viime vuonna tuli 30 000, tulkoon tänä vuonna 30 000, ensi vuonna ehkä 50 000
ja niin edelleen, kunnes tämä eurooppalainen ratkaisu, toivottavasti yhteinen eurooppalai-
nen ratkaisu, saadaan syntymään. Minusta tällaiset turvapaikanhakijoiden määrät vuosit-
tain ovat suuri ongelma suomalaiselle yhteiskunnalle. Meillä ei ole edellytyksiä onnistu-
neeseen kotoutumiseen, jos turvapaikanhakijoiden määrät nyt — eivät pelkästään viime
vuonna vaan myös tänä vuonna, ensi vuonna, seuraavana vuonna — ovat kymmenissätu-
hansissa. (Eduskunnasta: Ja koko Euroopassa!) Ja tämä on asian toinen puoli. En saanut
mielestäni vastausta siihen, onko niin, että tätä ongelmaa ei haluta nähdä tai kysymystä ei
haluta nähdä, vai onko niin, että tätä näin suurta määrää vuosittain ei pidetä Suomen kan-
nalta ylitsekäymättömänä haasteena.

Täällä eräät kriitikot moittivat tätä ratkaisua siitä, että tämä nostaa kotouttamisen kus-
tannuksia ja lisää byrokratiaa. Näin voi käydä. Mutta nämä kustannuksethan ovat margi-
naalisia verrattuna niihin kustannuksiin, jotka ovat käsillä, mikäli turvapaikanhakijoiden
määrä jatkuisi tänä vuonna, ensi vuonna samanlaisena kuin se oli viime vuonna.

Täällä on kiinnitetty huomiota, että kotoutumisen onnistuminen on paras tae muun
muassa radikalisoitumista vastaan. Olen samaa mieltä. Kotoutumisen onnistuminen, työl-
listyminen, yhteiskuntaan sisään pääseminen, osallisuuden tunteminen on varmasti radika-
lisoitumisen ehkäisemisen ja estymisen kannalta erittäin tärkeää. Mutta on kai jokaisen
myönnettävä, että jos turvapaikanhakijoiden määrät jatkuisivat absoluuttisesti sellaisina
kuin ne olivat viime vuonna, niin on aivan selvää, että jos täällä on 100 000 tuoretta turva-
paikanhakijaa verrattuna siihen, että on 30 000, niin myös potentiaalisten radikaalien mää-
rä on silloin suurempi.

Täällä kriitikot myös sanoivat, että tämä on väärä keino kiristää perheenyhdistämisen
ehtoja, tässä katsotaan varakkuutta tai tuloja, se on väärä keino. En huomannut — en tosin
koko keskustelua voinut olla paikalla — että nämä kovimmat kriitikot olisivat esittäneet
muita keinoja. Kannattavatko he sitten esimerkiksi ikärajoja, 24 vuotta ennen kuin saa per-
heenyhdistämisen? Kannattavatko he useampia asumisvuosia Suomessa ja niin edelleen?
En tiedä. En saanut mielestäni tähän vastausta.

Lopuksi haluan todeta, että tässä keskustelussa on mielestäni tuotu esiin aiheellista kri-
tiikkiä tämän lain yksityiskohtia kohtaan. Täällä monet ovat maininneet tämän kolmen
kuukauden määräajan, jolloin varsinaisen turvapaikan saaneen eli pakolaisstatuksen saa-
neen perheenjäsenten tulee hakea perheenyhdistämistä, jotta toimeentulovaatimus heitä
koskisi, ja että tämä määräaika saattaa olla liian lyhyt, varsinkin jos tilanne on se kuin tääl-
lä sanottiin, että esimerkiksi Ankaran lähetystöön ei edes siinä ajassa pääse.

Täällä on mainittu myös nämä lapset. Voi olla, että siinä on tarkoituksena se, että ei olla
houkutteleva maa niin sanottujen ankkurilasten lähettämiseen, että ei kannusteta siihen,
että lapset pannaan yksin ihmissalakuljettajien matkaan, millä varmistetaan, että sitten per-
he pääsee perässä. Voi olla, että tässä on tämmöisiä näkökohtia.

Ja täällä on kiinnitetty huomiota näihin tulorajoihin.
39



Pöytäkirjan asiakohta PTK 36/2016 vp
Joka tapauksessa mielestäni on tärkeätä, että valiokuntakäsittelyssä hallintovaliokun-
nassa näihin yksityiskohtiin kiinnitetään asianmukaista huomiota ja jos nähdään, että on ai-
hetta hallituksen esitystä tältä osin täsmentää ja tarkistaa, niin silloin siihen pitää olla val-
mis. Mutta itse tarve tälle esitykselle on mielestäni kiistaton, ja me emme voi sulkea silmiä
siltä huolelta, jota halusin pitää keskustelussa esillä, vaikka, totta kai, ymmärrän sitä kri-
tiikkiä, mitä myös koko tätä esitystä vastaan inhimillisyyden ja humaanisuuden näkökul-
masta on esitetty.

18.04 Mika Kari sd: Arvoisa herra puhemies! On, voisi sanoa, jopa melkein mieltä nos-
tattavaa tämän pitkän keskustelun jälkeen kuulla edustaja Zyskowicin hyvä puheenvuoro
siitä, että hallituspuolueiden sisältäkin nähdään, että tämä lakiesitys on vielä tässä vaihees-
sa, jos voi käyttää tässä yhteydessä tätä sanaa, "raakile" ja se odottaa kypsyttämistä hallin-
tovaliokunnasta, jossa asiaa tullaan käsittelemään. Niin kuin aikaisemmin sanoin, itselläni
on kova luotto siihen, että hallintovaliokunta pystyy nostamaan niitä epäkohtia, joita vielä
tässä vaiheessa hallituksen esityksen sisällä on.

Tuossa aikaisemmin edustaja Eerola viittasi siihen, että suurin osa on naimattomia mie-
hiä, jotka tulevat tänne etsimään turvapaikkaa. Aina kaipaisin vähän lähdettä, kun viita-
taan tällaisilla luvuilla. Ja vaikka niinkin on — ja niinkin on, tiedän myös sen itse — että ai-
nakin suuri osa, tai osa, on naimattomia miehiä, niin on aina hyvä puhua sitten siitä tämän
turvapaikkaprosessin lopputuotteesta, turvapaikasta, eli saavatko he turvapaikan. Jos saa-
vat, heillä on perusteet, jos eivät saa, heidät palautetaan kotimaahan. Tätä kautta itselläni
ainakin iskee vielä korvaan edustaja Hakkaraisen usein käyttämä termi "turvapaikkaturis-
mi" ja niin edelleen. Ei tässä ole kyse turismista. Turismi on aivan toisenlaista matkusta-
mista. Tässä on inhimillinen tragedia taustalla, sodat ja maailmanpolitiikka. Ennen tätä ny-
kyistä turvapaikkakriisiä meille Suomeen saapui joka vuosi 1 000 kiintiöpakolaista ja noin
3 000 turvapaikanhakijaa. Turvapaikanhakijoista kaksi kolmasosaa ei saanut turvapaikkaa
täältä Suomesta, joten meillä on järjestelmä ollut kunnossa. Nyt on Sipilän hallituksen —
tai no, ehkä käytän ilmaisua "Hakkaraisen hallituksen", jommankumman — tehtävä valin-
ta siitä, onko Suomi sivistysvaltio myös tulevina vuosina ja pystymmekö me kantamaan
oman osamme tästä (Puhemies koputtaa) maailman kriisistä.

18.06 Teuvo Hakkarainen ps: Arvoisa puhemies! Tästä, mitä Kari sanoi: Hakkaraisen
hallitus hyvin vähän vaikuttaa täällä. Jos Hakkarainen täällä vaikuttaisi, niin tätä turis-
miongelmaa meillä ei olisi. Nimittäin jos ajatellaan näin, että kolmasosa palautetaan näistä
turvapaikkaturisteista, lentokoneella he lentävät takaisin omaan maahan, ja minun mieles-
täni aina, mitä minä olen lentänyt tuolla ja käynyt vieraissa maissa, turistina suurin piirtein
olen ollut. Eivät ne tänne töihin tule.

Ja sitten, mitä opposition mielestä on perhe? Onko se se ydinperhe, jossa on sisko, vel-
jen perhe, serkkujen perheet ja niin poispäin? Meillähän on tähän asti ollut niin väljiä tul-
kintoja perheenyhdistämisestä, että jos samaa rataa jatketaan, niin heimo- ja kylätolkulla
tulee näitä turisteja tänne lisää. Kyllä niitä vihreämmän oksan etsijöitä tästä maapallolta
varmasti löytyy. Afrikassa syntyy 30 miljoonaa joka vuosi lisää, ja jos me haluamme ne
heidän elinolosuhteensa samalle tasolle kuin täällä, niin varmasti hommaa riittää. Mutta jos
halutaan säilyttää oma kulttuuri, oma elintaso, turvallisuus täällä, meidän täytyy toimia
eikä lähteä tuommoiseen maailmanparantamiseen ja hyysäämiseen mukaan. Siihen täytyy
40



Pöytäkirjan asiakohta PTK 36/2016 vp
pystyä sanomaan nyt stoppia. Hallituksella on hyviä esityksiä, ja niin kuin Eerola tuossa to-
tesi, niitä tulee lisää.

18.08 Joona Räsänen sd: Arvoisa puhemies! Oli ihan pakko pyytää tähän vielä puheen-
vuoro, jotta kirjataan kuitenkin pöytäkirjaan, että kun edustaja Hakkarainen tässä vähän
mietiskeli sitä, että mitäköhän se perhe tarkoittaa, niin kyllä tänäkin päivänä suomalainen
lainsäädäntö lähtee siitä, että esimerkiksi näissä perheenyhdistämisissä puhutaan nimen-
omaan tästä ydinperheestä eikä enää isovanhemmista, serkuista tai muista kaukaisemmista
sukulaisista. Siinä mielessä kyllä suomalainen perheenyhdistämislainsäädäntö on kiristy-
nyt jo vuosien saatossa, eikä enää ole todellakaan kysymys siitä, että varsin pitkältä suku-
laisuussuhteista haettaisiin näitä perhesiteitä.

Mutta sitten ehkä tähän loppuun voi vielä todeta sen, että oli ihan hyvä, että täällä viitat-
tiin nimenomaan siihen, että tällä kolikolla on kaksi puolta. Toisaalta tässä on kysymys täs-
tä inhimillisyydestä, siitä, miten me olemme tottuneet näitä asioita hoitamaan ja niin kuin
me ajattelemme, että itse ehkä haluaisimme, että meitä kohdeltaisiin. Ja toinen puoli on sit-
ten se, mitkä ovat ne resurssit, millä me pystymme kantamaan tavallaan sen oman vas-
tuumme.

Senpä takia ehkä puuttuisin vielä tähän kolmen kuukauden määräaikaan. Kun me olem-
me kuitenkin tässäkin salissa usein puhuneet siitä, että haluamme kohdentaa apua nimen-
omaan niille kaikista heikoimmassa asemassa oleville — ja silloin me puhumme nimen-
omaan siitä Geneven pakolaissopimuksen ytimestä elikkä näistä turvapaikan saaneista tai
kiintiöpakolaisista — niin olisi minusta aika luonnollista, että näiden osalta todella tämä
kolmen kuukauden aikaraja olisi hieman pidempi, jotta he voisivat todella saada perheensä
tänne, koska he ovat niitä, joilla on tutkittu syy, että he ovat kansainvälisen suojelun tar-
peessa, ja me olemme täällä kaikki halunneet antaa apumme heille, jotka ovat kaikista hei-
koimmassa asemassa.

Siltä osin, kun tässä pohditaan aina sitä, onko perheenyhdistäminen vetovoimatekijä,
täytyy todeta, että siinä yhteydessä, kun ihminen saa turvapaikan, elikkä hän saa sen tällä
ensisijaisuusperiaatteella, voidaan kyllä sanoa, että sitä kukaan ei (Puhemies koputtaa) saa
muuten kuin niin, että se tutkitusti pitää paikkansa.

18.10 Mika Raatikainen ps: Arvoisa herra puhemies! Olen itse asunut Lähi-idässä yli
kymmenen vuotta ja pidän vähän omituisena edustaja Karin kommenttia siitä, että Suo-
men sivistysvaltiona pysyminen olisi jotenkin riippuvaista siitä, kuinka paljon me otamme
tänne ihmisiä. Voin ihan omasta kokemuksesta kertoa, että jos tänne nyt otetaan vaikka 5
miljoonaa ihmistä Lähi-idästä, niin suomalaista sivistysvaltiota sen jälkeen ei enää ole.

18.11 Teuvo Hakkarainen ps: Arvoisa herra puhemies! Edustaja Räsänen puhui hei-
koimmassa asemassa olevista. Ei ole kauan aikaa, kun Ilta-Sanomissa oli uutinen, että "Nä-
mä taistelevat Isisiä vastaan". Ja keitä he olivat? Naisia. Samaan aikaan oli tänne tulossa yli
30 000 miestä. Ketkä olivat heikoimmassa asemassa olevia, nämäkö miehet?

Meillä viimeksi kun oli sota Suomessa, miehet menivät rintamalle, naiset jäivät kotirin-
tamalle ja lapset lähtivät Ruotsiin pakoon. Tämä on järjestys, jos todellisesta sodasta on ky-
symys, eikä naisia jätetä sinne. Siksi sanon tätä turvapaikkaturismiksi, koska nämä miehet
kuuluisivat sinne perheitään puolustamaan eivätkä tänne sosiaaliturvalla elämään.
41



Pöytäkirjan asiakohta PTK 36/2016 vp
Sitten vielä näistä perheistä, kun sanotaan, että suomalainen perhe ja käsitys perheestä.
Heillä ei ole käsitystä suomalaisesta perheestä. Siellä saattaa olla viisi vaimoa, todennäköi-
sesti, ja kuudes on raskaana. Mitenkä me näitten kanssa teemme sitten täällä tämän meidän
suomalaisen sivistyneen perhetulkinnan kanssa? Heillä on erilaiset käsitykset siitä, ja niitä
ei voi sopeuttaa yhteen.

18.12 Mika Kari sd: Arvoisa herra puhemies! Edustaja Raatikainen taisi tulla saliin ihan
tässä loppumetreillä eikä kuullut koko kahden tunnin keskustelua. Se, mihin viittasin tässä
sivistysvaltioperiaatteessa, liittyy siihen, että me käsittelemme turvapaikkahakemukset sil-
lä tavalla kuin kansainvälinen oikeus ja meidän oma oikeuskäytäntömme edellyttävät. Sil-
lä ei suoraa analogiaa ole siihen, mihin edustaja Raatikainen ilmeisesti kuvitteli olevan.
Tässä lähtökohta hallituksen esityksellä on ollut omasta mielestäni oikeansuuntainen, eli
nyt yhdistetään turvapaikkaprosesseja, ei pelkästään Pohjoismaiden vaan myös Euroopan
unionin puolella.

Haluan vielä tähän loppuun sanoa, että edustaja Joona Räsäsen puheenvuorosta hallitus
voisi melkeinpä kopiokoneella ottaa jo nyt niitä korjausehdotuksia hallintovaliokunnan kä-
sittelyyn, mitkä toivottavasti tähän lopulliseen lakiesitykseen myös tulevat.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
42


