















































DEM45D8.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

10. Hallituksen esitys eduskunnalle laeiksi Jehovan todistajien vapauttamisesta asevelvolli-
suuden suorittamisesta eräissä tapauksissa annetun lain kumoamisesta ja asevelvollisuus-
lain 3 §:n muuttamisesta

Hallituksen esitys HE 139/2018 vp
Valiokunnan mietintö PuVM 5/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

18.30 Silvia Modig vas: Arvoisa puhemies! Tällä hetkellä ainoastaan Jehovan todistajat
ovat nykyisen vapautuslain perusteella saaneet vapautuksen asevelvollisuuden suorittami-
sesta heidän vakaumukseensa perustuen. Muut aseistakieltäytyjät on puolestaan tuomittu
rangaistuksiin. Tämän lain hyväksyminen sinänsä korjaisi tämän yhdenvertaisuusongel-
man. Me vasemmistoliitossa katsomme, että yhdenvertaisuus on tavoiteltava tila, mutta
korjaisimme ongelman toisin.

Hallituksen esitys on ongelmallinen perus- ja ihmisoikeusnäkökulmasta. Hallituksen
ehdotus ei ratkaise niiden mielipidevankien ongelmaa, jotka uskontonsa tai vakaumuksen-
sa takia eivät katso voivansa suorittaa ase- tai siviilipalvelusta ja jotka sen vuoksi tuomi-
taan ehdottomaan vankeusrangaistukseen tai valvontarangaistukseen. Tämä esitys tuokin
Jehovan todistajat uutena ryhmänä asevelvollisuus- ja siviilipalveluslain rangaistussäädös-
ten piiriin ja lisää todennäköisesti siten vapausrangaistuksiin tuomittavien totaalikieltäyty-
jien määrää.

YK:n ihmisoikeuskomitea on toistuvasti kiinnittänyt Suomea koskevissa maaraporteis-
saan huomiota siihen, että Jehovan todistajien poikkeuskohtelua ei ole laajennettu koske-
maan muita aseistakieltäytyjäryhmiä. Lisäksi YK:n ihmisoikeuskomitea on kiinnittänyt
huomiota siviilipalveluksen rangaistusluontoiseen kestoon ja aseistakieltäytymisoikeuden
tunnustamiseen vain rauhan aikana. Näistä syistä vasemmistoliitto esittää hyväksyttäväksi
seuraavaa lausumaa: ”Eduskunta edellyttää, että hallitus tuo eduskunnalle esityksen, jolla
siviilipalveluksen kestoa lyhennetään tulevaisuudessa, ja että lainsäädännössä luovutaan
aseistakieltäytyjille langetettavista vapausrangaistuksista.”

Arvoisa puhemies! Suomessa, mielipiteen ja uskonnon vapauden maassa, jokaisella on
oikeus omaan vakaumukseensa, ja jos oma vakaumus estää sinua, tuo sinuun ajatuksen sii-
tä, että sinä et halua tarttua aseisiin, niin siihen jokaisella on oikeus ilman, että menettää va-
pauttaan.
 Tarkistettu
4.0



Pöytäkirjan asiakohta PTK 165/2018 vp
18.32 Jani Mäkelä ps: Arvoisa puhemies! En koe tätä ongelmaa vasemmistoliiton esittä-
mällä tavalla vaan olen siitä periaatteellisesti ja rakenteellisesti täysin eri mieltä. Oikeus on
ennen velvollisuutta vain sanakirjassa. Ymmärtäisin sen, jos jonkun vakaumus kieltää
aseen käytön, mutta sitä on mahdotonta käsittää, miten se vakaumus voi kieltää aseetto-
man palveluksen tai siviilipalveluksen.

Tämä esitys on pienehkö mutta periaatteellisesti tärkeä. On kestämätön ajatus myös se,
että jollain tietyllä uskomusjärjestelmällä olisi erivapaus kaikkia muita velvoittavasta vel-
voitteesta. Lakeja voi olla vain yksi, ja sen on oltava meille kaikille sama.

Silti tämä ajatus on kannatettava, ja ajatuksena tätä voisi laajentaa muuhunkin niin sa-
nottuun positiiviseen syrjintään eli erityiskohteluun. Sellaiset järjestelyt pitäisi lähtökoh-
taisesti poistaa ja estää sellaisten synty jatkossa.

18.33 Krista Mikkonen vihr: Arvoisa puhemies! Kuten edustaja Modig tuossa edellä to-
tesi, tällä esityksellä nyt lähdettiin ratkaisemaan sitä ongelmaa, että kaikkia vakaumuksia
ei tällä hetkellä ole yhdenvertaisesti kohdeltu, sillä tavalla, että nyt myös Jehovan todista-
jia koskee tämä asevelvollisuuden suorittaminen, eikä sillä toisella tavalla, että olisimme
samalla tavalla vapauttaneet sitten myös muut, joilla on syvä vakaumus, on se sitten pasi-
fistinen vakaumus tai mikä tahansa. Valiokunnassa tästä keskusteltiin, tai se oli yhtenä
vaihtoehtona, mutta nyt esitys kuitenkin sitten meni tähän suuntaan, että jehovia ei enää va-
pauteta mutta toisaalta ei laajennettu sitä vapautettavien piiriä.

On tärkeätä, että mietintöön nostettiin se, että selvitetään sitä maanpuolustusvelvollisuu-
den laajempaa kehittämistä ja vahvempaa eriyttämistä asevelvollisuudesta, jotta jokaiselle
löytyy paras tapa täyttää maanpuolustusvelvollisuus, sekä harkitaan laaja-alaisemmin me-
nettelyjä erilaisten vakaumusten paremmaksi huomioimiseksi uskonnon- ja omantunnon-
vapauden paremmaksi toteuttamiseksi, sillä nyt, niin kuin tuossa tuli esille, meillä on tilan-
ne, jossa meillä on muitakin ryhmiä, jotka kokevat, että he eivät halua tätä asevelvollisuut-
ta suorittaa. Sinänsä meillä on siviilipalvelus olemassa, mikä on erittäin hyvä, mutta se on
nyt tällä hetkellä rangaistuksenomainen, se on kestoltaan paljon pidempi. Sen takia valio-
kunnassa olisimme halunneet nostaa tämän asian, mutta koska siviilipalvelus ei ole puo-
lustusvaliokunnan alaista vaan se on työ- ja tasa-arvovaliokunnan toimenkuvaan kuulu-
vaa, niin emme voineet valiokunnassa tätä lausumaa tähän nostaa vaan se täytyy tehdä nyt
tässä salissa, ja kannatan siis tuota edustaja Modigin tekemää esitystä.

Kaiken kaikkiaan on hyvä muistaa, että tietysti maanpuolustusvelvollisuus on laajempi
käsite kuin aseellinen maanpuolustus, ja olisikin hyvä miettiä, miten me pystyisimme mah-
dollistamaan jokaiselle suomalaiselle tavan suorittaa maanpuolustusvelvollisuutta, laajen-
tamaan sitä pikemminkin kansalaispalvelusvelvollisuuden suuntaan, jolloin se ei olisi
myöskään niin kytkettynä tähän maanpuolustus-termiin. Me tiedämme, että kriisitilanteis-
sa on paljon sellaisia tehtäviä ja tarpeita, joissa jokaisella kansalaisella olisi oma roolinsa ja
tärkeä paikkansa, liittyvät ne sitten ympäristökatastrofien torjuntaan, liittyvät ne huoltovar-
muuden ylläpitoon, liittyvät ne vaikka tämmöisen hybridivaikuttamisen, informaatiovai-
kuttamisen ja siihen liittyvän puolustus- ja vastustuskyvyn lisäämiseen.

18.36 Antero Laukkanen kd: Arvoisa herra puhemies! Ensinnäkin kannatan tätä edusta-
ja Modigin tekemää lausumaa — sitten myös, kun se tulee tänne saliin — seuraavista syis-
tä:
2



Pöytäkirjan asiakohta PTK 165/2018 vp
Siviilipalvelukseen voi hakeutua normaalioloissa hakemuksen perusteella ilman vakau-
muksen tutkintaa — siis ilman vakaumuksen tutkintaa. Vakaumuksen tutkinnasta luovut-
tiin sen jälkeen, kun Suomi sai siitä nuhtelut Euroopan ihmisoikeustuomioistuimelta, ja sen
perusteissa oli se ajatus, että kukaan ihminen ei ole riittävän hyvä, taitava arvioimaan ja tut-
kimaan jonkun henkilön vakaumuksen syvyyttä.

Nyt kuitenkin siviilipalvelusajan kesto on ongelmallinen, koska se ei ole yhdenvertai-
nen ja sillä on rangaistuksen luonne. Tämä rangaistuksen luonne nimenomaan kohdistuu
siihen, että joku ilmaisee vakaumustaan. Tässä on ristiriita, ja sen tähden pidän tätä edus-
taja Modigin esittämää lausumaa todella merkittävänä ja tärkeänä, että tämä asia vihdoin-
kin jollakin aikajänteellä saataisiin korjattua.

Kuulun itse niihin ihmisiin, jotka aikanaan 17-vuotiaana seisoivat yksin huoneessa, jos-
sa oli kolme ammattisotilasta, jotka sitten tiukkasivat 17-vuotiaan pojan vakaumusta ja
vaativat häntä esittämään vedenpitävät selitykset omalle vakaumukselleen. No, tuossa kes-
kustelussa todettiin lopulta niin, että vakaumukseni näyttää olevan omakohtainen ja riittä-
vän syvällinen, mutta rangaistukseksi siitä sain 12 kuukautta palvelusta. Se oli se tunne,
joka siitä tuli, ja on edelleen. 

Tässä yhteydessä, arvoisa puhemies, ihmettelen sitä, että meillä Maahanmuuttoviras-
toon, Migriin, on nyt palkattu tämmöinen vakaumuksen asiantuntija, joka pohtii turvapai-
kanhakijoiden vakaumuksen syvyyttä, kun he tulevat sinne ja ilmoittavat, että ovat kään-
tyneet Suomessa kristityiksi. Nyt näitä Migrin päätöksiä tulee sitten ajatuksella, että lau-
sunnossa lukee: ”Vakaumus ei ole aito.” Minä vain kysyn, mikä on tämän ekspertin am-
mattitaito. Hän voi olla teologi, hän voi olla joku muu filosofi tai tohtori, mutta mikä on se
mittari, jota hän käyttää arvioidessaan ihmisen sisimpiä tuntoja? Tämä esitys, joka meillä
tässä on, on luonteeltaan juuri sellainen, että tässä yhteydessä asiantuntijat toivoivat, että
[Puhemies koputtaa] tähän esitykseen olisi sisältynyt myös tämän asian muuttaminen oi-
kealle tolalle.

18.39 Silvia Modig vas: Arvoisa herra puhemies! Tässä edustaja Laukkanen kuvasi oman
kokemuksensa kautta niitä kohtuuttomia tilanteita, mihin ihmiset ovat joutuneet ja joutu-
vat edelleen. Vakaumus on meidän jokaisen henkilökohtainen asia, sitä ei toinen voi ky-
seenalaistaa. Meidän kuuluu kunnioittaa toistemme vakaumuksia. Aseisiin tarttuminen on
erittäin iso kysymys, ja sen valinnan pitäisi olla jokaiselle henkilökohtainen ja vapaa va-
linta, miten sen tilanteen kanssa haluaa toimia. Henkilökohtaisesti ajattelen, että valtiolla ei
ole oikeutta velvoittaa tai vaatia sitä keneltäkään.

Vakaumus voi olla uskonnollinen, tai kuten itselleni uskonnottomana ihmisenä, se on
pasifismi. Ne molemmat ovat aivan yhtä arvokkaita. Maataan pitää voida palvella ja puo-
lustaa suorittamatta asevelvollisuutta, ja siksi siviilipalvelus ei ole riittävä keino, puhumat-
takaan sen rangaistusluonteisesta kestosta. Maanpuolustusvelvollisuus pitäisi voida suorit-
taa monin eri keinoin, jotka eivät ole kytköksissä asevelvollisuuteen. Kuten edustaja Mik-
konen täällä hyvin kuvasi, niitä keinoja palvella omaa maataan on monia.

18.40 Antero Laukkanen kd: Arvoisa puhemies! Yksi asia jäi vielä tässä sanomatta, kun
aika loppui: se, että siviilipalvelukseen pyrkineiden henkilöiden maanpuolustustahto ja -
halu on korkea. Kysymys on juuri tästä. Muistan, että kun omassa kuulustelussani kysyin
näiltä sotilailta, kouluttaako armeija minut tappamaan ihmisen, niin he miettivät pitkään ja
totesivat, että kouluttaa, ja siksi minä kieltäydyin siitä kunniasta. Mutta minun maanpuo-
3



Pöytäkirjan asiakohta PTK 165/2018 vp
lustustahtoni on korkea. Ja kun he kysyivät, mihin minut sitten voidaan näissä tehtävissä
laittaa, niin totesin, että jos niin hyväksi nähdään, niin voin toimia vaikka miinanraivaaja-
na. Minulle ei ole ongelma se, että puolustan maatani, vaan se, millä tavalla saan sen tehdä,
[Silvia Modig: Juuri näin!] vakaumukseni pohjalta.

18.41 Jukka Gustafsson sd: Arvoisa puhemies! Tässä talossa tulee liian harvoin kiitettyä
kollegaa hyvästä, erinomaisesta puheenvuorosta. Teen sen nyt ja kiitän edustaja Antero
Laukkasta kahdestakin erittäin syvällisestä puheenvuorosta. — Kiitoksia.

Keskustelu päättyi ja asian käsittely keskeytettiin.
4


