















































DEMA2E5.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

5. Hallituksen esitys eduskunnalle laeiksi vankeuslain ja tutkintavankeuslain, pakkokeino-
lain ja rikoslain 6 luvun 13 §:n muuttamisesta

Hallituksen esitys HE 222/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään lakivaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

18.36 Kari Kulmala sin: Arvoisa puhemies! Tässä hallituksen esityksessä vankeuslakiin
ja tutkintavankeuslakiin lisätään säännökset, joiden nojalla Rikosseuraamuslaitos voi puut-
tua miehittämättömän kulkuneuvon liikkumiseen vankilan alueella tai sen yläpuolella. Jat-
kossa lennokkien ynnä muiden kauko-ohjattavien härpäkkeiden kulkuun vaikutetaan häi-
ritsemällä niiden käyttämää radiosignaalia. Erilaisten miehittämättömien kulkuneuvojen,
erityisesti lennokkien ja miehittämättömien ilma-alusten, käyttö on jatkuvasti lisääntynyt
viime vuosina. Tämä muodostaa uuden turvallisuusuhan vankiloille, koska tällaisten lait-
teiden avulla on mahdollista kuljettaa vankilaan luvattomia esineitä ja aineita. Muutamissa
vankiloissa on jo tehty havaintoja tällaisesta toiminnasta. Laitteiden yleistyessä ja halven-
tuessa myös niiden käyttö vankilaturvallisuutta vaarantaviin tarkoituksiin voi lisääntyä.

Teknisten laitteiden hankinta maksaa, ja niiden käyttö edellyttää tietenkin niiden käyt-
töön liittyvän koulutuksen järjestämistä Rikosseuraamuslaitoksen virkamiehille. Koulu-
tuksen kustannus riippuu tietenkin hankittavien laitteiden määrästä ja laadusta, mutta se on
joka tapauksessa selvästi laitteiden hankintakustannusta pienempi, turvallisuushyödystä
puhumattakaan. Tällä hetkellä Rikosseuraamuslaitokselle ei ole säädetty yksiselitteistä toi-
mivaltaa puuttua miehittämättömien kulkuneuvojen liikkumiseen vankilan alueella tai sen
yläpuolella. Esitys parantaa mielestäni oleellisesti Risen valmiuksia ja kykyä huolehtia
vankilaturvallisuudesta, joten ei tätä esitystä voi vastustaa.

Arvoisa puhemies! Tämän lisäksi esityksessä vankeuslain ja tutkintavankeuslain sito-
mista koskevia säännöksiä täsmennettäisiin siten, että Rikosseuraamuslaitoksen virkamie-
hillä olisi toimivalta käyttää sylkemisen estämiseen tarkoitettua huppua tai sidettä. Onhan
se aika erikoista, että tällä hetkellä tällaisia välineitä ei ole ollut mahdollista käyttää. Hyvä,
että jatkossa on ja niiden käytön edellytykset olisivat samat kuin sitomisen edellytykset täl-
läkin hetkellä.
 Tarkistettu
4.0



Pöytäkirjan asiakohta PTK 115/2018 vp
Vangeilla on entistä enemmän erilaisia syljen välityksellä tarttuvia tauteja, joilta henki-
lökuntaa on tarpeellista suojata konfliktitilanteissa. Tilanteet ovat yleensä sellaisia, joissa
vankeuslaissa säädetyt sitomisen edellytykset täyttyvät, mutta pelkkä käsirautojen käyttö
ei riitä rauhoittamaan vangin käytöstä, tai sitten vanki yrittää tästä huolimatta sylkeä hen-
kilökunnan päälle. Tilanteisiin voi liittyä myös vankien psyykkisiä ongelmia. Käyttötarve
olisi saamieni tietojen mukaan kuitenkin harvinaista.

Esityksen mukaan myös apulaisoikeusasiamies pitää perusteltuna ottaa käyttöön väli-
neet, joilla sylkeminen virkamiesten tai muiden henkilöiden päälle voidaan estää. Tällaisia
suojavälineitä tarvitsisi joskus myös poliisitoiminnassa. Mutta puheena ovat nyt nämä van-
kilassa tapahtuvat syljeskelyt.

Tämä esitys on kaikin puolin perusteltavissa.

Keskustelu päättyi.

Asia lähetettiin lakivaliokuntaan.
2


