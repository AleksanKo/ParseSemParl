















































DEMB2DF.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

14. Lakialoite laiksi tuloverolain muuttamisesta
Lakialoite LA 34/2018 vp Mikko Savola kesk ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 14. asia. Puhemiesneuvosto ehdottaa, että asia lähetetään valtiovarainvaliokun-
taan.

Keskustelu

17.06 Mikko Savola kesk (esittelypuheenvuoro): Arvoisa rouva puhemies! Kyseessä on
siis lakialoite laiksi tuloverolain muuttamisesta. Tässä aloitteessa ehdotetaan, että toimini-
miyrittäjä saa vähentää verotuksessa vuosittain korkeintaan 400 euroa liikunta- ja kulttuu-
ritoiminnasta aiheutuneista kuluista.

Yritysmuoto asettaa yksinyrittäjät eriarvoiseen asemaan hyvinvoinnin ja työssäjaksami-
sen tukemisessa. Osakeyhtiössä ja henkilöyhtiössä työtä tekevä yrittäjä voi maksaa itsel-
leen rahapalkkaa ja luontoisetua. Halutessaan hän saa omaehtoisen kulttuuri- ja liikunta-
toiminnan rajatusti verovapaasti, kuten muutkin yrityksen työntekijät. Yrittäjä on palkan-
saajiensa kanssa samalla viivalla.

Liikkeen- tai ammatinharjoittaja eli niin sanottu toiminimiyrittäjä ei voi olla itsensä
työntekijä ja näin ollen palkansaaja. Siksi omaehtoisen liikunta- ja kulttuuritoiminnan kus-
tannuksetkaan eivät voi olla hänen osaltaan verovapaita. Toiminimiyrittäjä vastaa itse yri-
tyksensä toiminnasta, jolloin hyvinvoinnin ja jaksamisen merkitys korostuu.

Kansantalouden rahavirroissa yksinyrittäjän tuloverotuksessa vähennyskelpoinen sete-
liosto ei jäisi pelkäksi tappioksi verotuotoissa. Yrittäjä maksaa setelipalvelun tuottajalle ti-
lauksestaan, ja setelintekijän liikevaihto kasvaa. Liikuntasetelin käyttäessään yksinyrittäjä
ostaisi palvelun yritykseltä, joka tulouttaa saamansa setelit liikevaihtoonsa ja maksaa siitä
tuloveron, ja setelillä palvelun ostaneen yksinyrittäjän tavoitteena on kohentuneen työky-
vyn myötä kasvattaa liikevaihtoaan.

Työn muutoksessa on huolehdittava työkyvyn ylläpitämisestä. Tämän on koskettava
myös lähes 200 000:ta yksinyrittäjää. Yksinyrittäjien merkitys yhteiskunnalle, taloudelle
ja työllisyydelle kasvaa. Yksinyrittäjät tarjoavat työtä toisille yrityksille sekä työllistävät
itsensä ja kasvaessaan muitakin. Liikunta- ja kulttuurisetelin mahdollistaminen toimini-
miyrittäjille olisi merkittävä teko yrittäjien hyvinvoinnin ja työkyvyn tukemiseksi. Yksi-
nyrittäjät toimivat usein itseään säästelemättä jaksamisen äärirajoille, ja myös itsestään
huolehtimisesta pitää kantaa huolta, ja tähän tarvitaan kannusteita. Siihen tämä verovähen-
nysoikeus kulttuuri- ja liikuntasetelien osalta on paikallaan.
 Tarkistettu
4.0



Pöytäkirjan asiakohta PTK 109/2018 vp
Tämän aloitteen allekirjoittajina on lisäkseni kolme kollegaa: edustaja Heikkinen, edus-
taja Pakkanen ja edustaja Pirttilahti. Tässä lakiesityksessä esitämme, että eduskunta hyväk-
syy seuraavanlaisen lakiehdotuksen.

Laki tuloverolain muuttamisesta 30 b § Yrittäjän liikunta- ja kulttuurivähennys, joka
kuuluu näin: ”Liikkeen- tai ammatinharjoittaja, joka harjoittaa yritystoimintaa toiminimel-
lä, saa vuosittain vähentää korkeintaan 400 euroa omaehtoisesta liikunta- tai kulttuuritoi-
minnasta aiheutuneista kuluista. Tässä momentissa kulttuuritoiminnalla tarkoitetaan käyn-
tiä museossa, teatterissa, oopperassa, elokuvateatterissa, konsertissa, taidenäyttelyssä tai
muussa vastaavassa eri taiteenaloihin liittyvässä tapahtumassa tai tilaisuudessa. Kulttuuri-
toimintana pidetään myös käyntiä tiedekeskuksessa ja urheilutapahtumassa sekä osallistu-
mista ohjatulle toiminnalliselle taidekurssille.”

Rouva puhemies! Toivon aloitteelle myönteistä käsittelyä valtiovarainvaliokunnassa ja
sen etenemistä myös varsinaiseksi lainsäädännöksi. Asia on tärkeä ja koskettaa hyvin mon-
taa itsensä likoon laittavaa yksinyrittäjää. — Kiitos.

Keskustelu päättyi.

Asia lähetettiin valtiovarainvaliokuntaan.
2


