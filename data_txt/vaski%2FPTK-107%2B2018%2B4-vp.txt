















































DEMB404.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

4. Hallituksen esitys eduskunnalle laeiksi valtion virkamieslain ja kunnallisesta viranhalti-
jasta annetun lain sekä poliisin hallinnosta annetun lain 15 §:n muuttamisesta

Hallituksen esitys HE 37/2018 vp
Valiokunnan mietintö HaVM 11/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on hallintovaliokunnan mietintö HaVM 11/2018 vp. Nyt päätetään la-
kiehdotusten sisällöstä.

Keskustelu

18.30 Kari Kulmala sin: Arvoisa rouva puhemies! Esityksessä ehdotetaan muutettavaksi
valtion virkamieslakia, kunnallisesta viranhaltijasta annettua lakia sekä poliisin hallinnos-
ta annettua lakia. Poliisin hallinnosta annetun lain säännökseen poliisin eroamisiästä lisät-
täisiin mahdollisuus jatkaa virkasuhdetta eroamisiän täyttymisen jälkeen enintään kahdel-
la vuodella poliisimiehen omalla suostumuksella.

Poliisi virkamiehenä toimii julkisen vallan edustajana ja toteuttajana sekä siten samalla
jokaisen kansalaisen palvelijana. Hänen tehtävänsä on turvata, että kansalainen saa kaikki
hänelle kuuluvat edut ja oikeudet. Kansalaisten on myös voitava luottaa siihen, että valtion
tehtäviä hoitaa koulutettu, ammattitaitoinen, pätevä ja sekä fyysisesti että henkisesti ter-
veydentilaltaan hyväkuntoinen poliisi. On myös muistettava, että poliisin virassapysymis-
oikeus on luotu paljolti takaamaan hänen objektiivisuuttaan ja itsenäisyyttään hoitamas-
saan virassa.

Poliisin hallinnosta annetun lain 15 §:n mukaan poliisimiehen eroamisikä on tällä het-
kellä 68 vuotta. Virkamieslain mukaan poliisin virkasuhde päättyy ilman irtisanomista tai
muuta virkasuhteen päättymistä tarkoittavaa toimenpidettä sen kuukauden päättyessä, jon-
ka aikana virkamies saavuttaa eroamisiän. Minulla se ikä on siis nyt 68 vuotta, mutta tässä
esityksessä ehdotetaan, että eroamisiän täyttymisestä huolimatta minun virkasuhdettani
voidaan suostumuksellani jatkaa enintään kahdella vuodella. Olisin silloin 70-vuotias. Pi-
dän tätä ikää normaaliin poliisitoimeen liian korkeana.

On toisaalta hyvä, että nyt lainmuutoksella mahdollistetaan poliisille työurien pidentä-
minen. Pidän kuitenkin tätä pidentämistä hyvänä vain silloin, kun henkilön asiantuntemus-
ta tarvitaan organisaatiossa. Järjestyksenvalvonnassa nakkikioskilla tai ravintolan edessä
en näe kovin paljon asiantuntijatehtäviä 70-vuotiaalle poliisimiehelle. Tämä ikä koskee
niin miehiä kuin naisiakin. Minun äitinikin olisi siellä nakkikioskilla järjestyksenvalvon-
nassa näillä edellytyksillä. Tässäkin salissa on ajoittain 70-vuotiaita edustajia. Voitte aja-
tella itsekin, millaista olisi olla siinä iässä järjestyksenvalvonnassa, kun vastapuolella on
 Tarkistettu
4.0



Pöytäkirjan asiakohta PTK 107/2018 vp
elämänsä parhaassa iässä olevia nuorukaisia tai neitosia. Mielestäni poliisin eläkkeellejää-
misikäkin on jo nyt liian korkea. Minulla se on 60 vuotta ja 4 kuukautta, ja aion käyttää sen
mahdollisuuden hyväkseni. Se ei toivottavasti tarkoita, että elämäni loppuu siihen, vaikka
historiaa tarkastellen eläkkeelle jääminen on monen poliisin turma. Tunnen useita poliise-
ja, jotka eläkkeelle jäätyään ovat varsin pian menehtyneet. He ovat olleet valtiolle erittäin
edullisia virkamiehiä.

18.34 Sirpa Paatero sd: Arvoisa rouva puhemies! Tänään kyselytunnilla puhuttiin työeh-
tojen heikentämisestä, täällä salissa aikaisemmin on käsitelty työntekijöiden työehtojen
heikentämistä, ja tässä tänään illalla käsittelyssä on virkamiesten työehtojen heikentämi-
nen. Kyse on sekä valtion virkamiesten että kunnallisten virkamiesten työehtojen heiken-
tämisestä. Merkittävää on, niin kuin tämän hallituksen nykyinen linja on, että näitäkään
asioita ei ole neuvoteltu kolmikannassa. Elikkä työntekijät ja työnantajat eivät ole olleet
tässä mukana.

Tässä esityksessä on kaksi hyvää kohtaa: Toiseen niistä edellinen edustaja tuossa viitta-
si elikkä eläkkeelle siirtymiseen: omasta tahdostaan voi sen merkityn päivämäärän jälkeen
vielä jatkaa kaksi vuotta. Tämä tulee siis valtion ja kuntien virkamiesten osalta ja lisätään
erikseen myöskin poliisilakiin. Toinen hyvä uudistus on se, että virkasiirroista päättämi-
nen tehdään helpommaksi niin, että se ministeriö, josta viranhaltija siirtyy, voi tehdä sen
päätöksen.

Mutta tästä heikennysten listasta, jota tässä kohtaa esitetään, on jo todettu tässä hallituk-
sen esityksen käsittelyssä, että sillä ei ole mitään tekemistä työllisyysvaikutusten kanssa.
Ainoa, mihin se vaikuttaa, on epävarmuus viranhaltijoiden työn tekemisessä. Kun kuvitel-
laan, että miksi meillä viranhaltijat yleensä virkoihin palkataan, niin peruste ei ole suhdan-
ne, peruste ei ole se, että jossakin tulee tilauksia tai tilaukset vähenevät, vaan peruste on se,
että johonkin virkaan tarvitaan ihminen tekemään päätöksiä, ja näitä perustellaan nyt sitten
sillä, että niillä olisi erillisiä työllistymisvaikutuksia. Näillä heikennyksillä ei ole.

Meillä hallintovaliokunnan aikaisemmissa mietinnöissä on erikseen todettu, että sen li-
säksi, että en myöskään tue työntekijöiden työehtojen heikentämistä, erityisesti virkamies-
ten kohdalla tilanne on vielä toinen. Virkamiesten työn luonne on hyvin erilainen kuin työ-
suhteisten työn luonne, mutta siitä huolimatta nämä heikennykset siis halutaan tehdä.

Täällä on kolme erilaista heikennystä:
Ensimmäinen on takaisinottovelvollisuuden lyhentäminen. Takaisinottovelvollisuudes-

ta elikkä siitä, että ilmoitetaan aikaisemmin työttömäksi jääneelle ihmiselle, että nyt täällä
vapautuisi paikka, on katsottu, että on hallinnollisesti niin vaikeaa ja raskas menettely lä-
hettää sitä tietoa, että siitä syystä pitää tämä lyhennys tehdä. Esityksessä oli ensin nykyi-
sestä 24 kuukauden mallista siirtyminen 6 kuukauteen, mutta valiokuntakäsittelyssä saa-
tiin ministerin päätä sen verran käännettyä, että se siirtyi 12 kuukauteen.

Toisena on se, että pitkäaikaistyöttömät voidaan ottaa määräaikaiseen virkasuhteeseen
ilman perusteita määräaikaisuudelle. Siis määräaikaiseen virkasuhteeseenhan — tai työ-
suhteeseenkin mutta erityisesti virkasuhteeseen — voidaan ottaa, jos peruste on määräai-
kainen tai jos ihminen itse haluaa tai jotain muuta, mutta en vielä tuon käsittelyn aikana
saanut selville semmoista virkaa, joka perustettaisiin vuodeksi ja johon voisi hypätä ihmi-
nen, joka on ollut pitkäaikaistyöttömänä.

Kolmantena asiana on koeajan pidennys. Työsuhteisten osaltahan koeaikaa pidennettiin
joissakin tapauksissa jatkettavaksi 6 kuukauteen aikaisemmasta 4 kuukaudesta ja sitä en-
2



Pöytäkirjan asiakohta PTK 107/2018 vp
nen 3:sta. Virkapuolella mahdollisuus 6 kuukauteen koeajan osalta on ollut jo tähänkin
mennessä, mutta nyt hallitus tekee siihen sellaisen lisäyksen, että koeaikaa voidaan piden-
tää, jos ihminen on työkyvytön tai vanhempainvapaalla. Elikkä jos ihminen sattuu sairas-
tumaan koeajan aikana, niin koeaikaa jatketaan. Tai jos ihminen sattuu vaikka tulemaan
raskaaksi tai joutuu jäämään äitiyslomalle tai vanhempainvapaalle, niin koeaikaa voidaan
jatkaa. Elikkä suora kiristys erityisesti nuorille naisille. Eli kun hakee työpaikkaa raskaana
ollessa ja sitten siinä on koeaika, niin kun palaa vaikka kolmen vuoden jälkeen, niin se
koeaika on uudelleen edessä.

En ymmärrä tällaista logiikkaa, ja siitä syystä olemme tehneet tietenkin näihin kolmeen
asiaan pykälämuutokset, joista sitten täällä huomenna äänestetään.

Yleiskeskustelu päättyi ja asian käsittely keskeytettiin.
3


