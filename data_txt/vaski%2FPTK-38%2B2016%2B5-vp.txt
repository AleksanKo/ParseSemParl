















































DEM8C8C.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

5. Hallituksen esitys eduskunnalle liikennevakuutuslaiksi ja eräiksi siihen liittyviksi laeiksi
Hallituksen esitys HE 123/2015 vp
Valiokunnan mietintö LiVM 4/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on liikenne- ja viestintävaliokunnan mietintö LiVM 4/
2016 vp. Nyt päätetään lakiehdotusten sisällöstä.

Keskustelu

18.30 Outi Mäkelä kok: Arvoisa rouva puhemies! Tässähän on kyse siis liikennevakuu-
tuslaista, joka valiokunnan käsittelyssä sai muutamia muutoksia. Asiantuntijakuulemisis-
sa oli muutama epäkohta.

Ensimmäinen oli tämä, joka koski pyörätuoleja ja vastaavia kevytrakenteisia vammais-
ten liikkumisvälineitä. Niille siis ei ole vuoden 2016 alusta lukien voinut ottaa liikenneva-
kuutusta, ja valiokunta on siis ehdottanut yksityiskohtaisissa perusteluissa, että "nämä mo-
nien vammaisten jokapäiväisen liikkumisen kannalta välttämättömät apuvälineet saadaan
liikennevakuutusjärjestelmän piiriin", ja ehdottanut, että "kyseiset ajoneuvot vapautetaan
selkeästi liikennevakuutuksen ottamisvelvollisuudesta ja niiden mahdollisesti aiheuttamat
vahingot korvataan Liikennevakuutuskeskuksen toimesta". Tämä oli tärkeä seikka, joka
kuulemisissa tuli esiin.

Lisäksi oli seikka, joka liittyi ajoneuvokilpailuihin. Aikaisemmin siis on ollut tämmöi-
nen ajoneuvokilpailujen kuljettajanpaikkasuoja, joka valiokunnan mukaan tulisi säilyttää
myös jatkossa — syystä, että kyseinen suoja on katsottu tarkoituksenmukaiseksi. Ilman
sitä moottoriurheilun harrastajien vakuutusturva heikkenisi olennaisesti ja kilpailutoimin-
nan kustannukset nousisivat vapaaehtoisten vakuutusten korkeampien vakuutusmaksujen
myötä.

Täällä oli yhtenä asiana nostettu myös tämä tilastointi esiin. Asiantuntijakuulemisissa
tuli esiin tavoite ajoneuvoluokkakohtaisten tilastotietojen saatavillaolosta. Valiokunnan
näkemys oli, että pidettiin tärkeänä, että "asetuksella säädetään tarkemmin vuosittaiseen ti-
lastoselvitykseen sisällytettävien tietojen sisällöstä siten, että selvitys on riittävän kattava
ja yksityiskohtainen viranomaisten ja sidosryhmien tilastotietoja koskevien tarpeiden täyt-
tämiseksi".

Näillä muutamilla muutoksilla, lisäyksillä ja täydennyksillä valiokunta tätä tuki. Mieles-
tämme tämä oli oikein hyvä ja kannatettava esitys.

Yleiskeskustelu päättyi.
 Tarkistettu
4.1



Pöytäkirjan asiakohta PTK 38/2016 vp
Eduskunta hyväksyi hallituksen esitykseen HE 123/2015 vp sisältyvien 1.—11. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


