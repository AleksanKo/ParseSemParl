















































DEM9008.tmp.xml


Pöytäkirjan asiakohta PTK 14/2019 vp

 Tarkistettu
1.0

Pöytäkirjan asiakohta 

PTK 14/2019 vp

Täysistunto

Perjantai 7.6.2019 klo 14.00—15.10

2. Ensimmäisen varapuhemiehen vaali
Vaali VAA 7/2019 vp

Vaaleja

Puhemies Matti Vanhanen: Nyt seuraa ensimmäisen varapuhemiehen vaali, joka toimi-
tetaan noudattamalla Suomen perustuslain 34 §:n 2 momentin ja eduskunnan vaalisäännön
5 ja 6 §:n säännöksiä. Vaali toimitetaan siis umpilipuin. Edustajat tuovat äänestyslippunsa
uurnaan nimenhuudon mukaan, joka toimitetaan aakkosjärjestyksessä.

Pyydän huomauttaa, että ehdokkaan nimi on yksilöitävä riittävällä tarkkuudella, tarvit-
taessa myös etunimeä käyttäen.

Avustajiksi äänestyslippujen tarkastamiseen ja äänten laskemiseen vaalissa pyydän seu-
raavat edustajat: Johanna Ojala-Niemelä, Arja Juvonen, Jukka Kopra ja Anu Vehviläinen.

Totean, että annettuja ääniä ei julkilueta.

Vaalitoimitus alkoi.

Puhemies Matti Vanhanen: Äänestyksen tulos luetaan.

Sihteeri luki:

Äänestyksessä ovat ääniä saaneet edustaja Tuula Haatainen 162 ääntä ja edustaja Kimmo
Kiljunen 4 ääntä. Seuraavat edustajat ovat saaneet kukin 1 äänen: edustajat al-Taee, Paa-
tero ja Wallinheimo. Tämän lisäksi on annettu 4 tyhjää äänestyslippua.

Puhemies Matti Vanhanen: Kun edustaja Tuula Haatainen on saanut vaalissa enemmän
kuin puolet annetuista hyväksytyistä äänistä, on hänet valittu eduskunnan ensimmäiseksi
varapuhemieheksi vuoden 2019 valtiopäivien jäljellä olevaksi ajaksi.

Eduskunta valitsi eduskunnan ensimmäiseksi varapuhemieheksi kansanedustaja, valtio-
tieteen maisteri Tuula Haataisen.


	2

