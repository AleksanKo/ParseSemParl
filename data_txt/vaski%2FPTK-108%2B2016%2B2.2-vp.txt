















































DEM50B.tmpSave.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

2.2. Suullinen kysymys raskaan polttoöljyn käytöstä arktisella alueella (Johanna Karimäki 
vihr)

Suullinen kysymys SKT 109/2016 vp

Suullinen kyselytunti

Puhemies Maria Lohela: Seuraava kysymys, edustaja Karimäki.

Keskustelu

16.19 Johanna Karimäki vihr: Arvoisa puhemies! Suomella on kunnia olla Arktisen
neuvoston puheenjohtaja ensi vuonna. Se velvoittaa suojelemaan herkkää luontoa ja aset-
tamaan luonnonvarojen käytölle rajoja.

Suuri osa laivoista käyttää polttoaineenaan raskasta polttoöljyä. Arktiksella öljyonnet-
tomuuden riski on suuri. Raskas polttoöljy on myrkyllistä ja tahmeaa, ja sen siivoaminen
on liki mahdotonta Arktiksella, jossa se uhkaa herkkää luontoa. Etelänavalla raskaan polt-
toöljyn käyttö on kielletty. Ministeri Soini, olette sanonut, että mustan hiilen aiheuttamia
haittoja on ehkäistävä tehokkaasti. Musta hiilihän, jota syntyy raskaan polttoöljyn poltos-
ta, kiihdyttää myös ilmastonmuutosta. Aiotteko te, ministeri Soini, Arktisen neuvoston pu-
heenjohtajana ajaa raskaan polttoöljyn käyttökieltoa Arktiksella?

16.20 Ulkoasiainministeri Timo Soini (vastauspuheenvuoro): Arvoisa rouva puhemies!
Asia on mitä ajankohtaisin. Ulkoministeriö on julkaissut tämmöisen Arktinen kattaus -teok-
sen, ja me valmistaudumme vakavasti tähän meidän tulevaan EU-puheenjohtajuuteen.
Meillä on siinä keskeisinä prioriteetteinä myös ympäristö-, ilmastoasiat, kulkuyhteydet ja
alkuperäiskansojen asiat. On erittäin tärkeää, että me rakennamme semmoisen kokonai-
suuden, että arktisilla alueilla voidaan myös elää, suojellaan paitsi luontoa myös ihmisiä
eikä ole pelkästään taloudellista hyväksikäyttöä. Yksityiskohtana tuohon en vielä ota kan-
taa. Suomi rakentaa arktisen puheenjohtajuutensa vastuullisella tavalla. Olemme tehneet
paljon yhteistyötä USA:n kanssa, ja meillä on jo menossa suunnitelmat (Puhemies koput-
taa) Islannin kanssa, joka seuraa meitä sitten, (Puhemies koputtaa) tulee seuraajaksi kah-
den vuoden päästä.

Puhemies Maria Lohela: Ja nyt pyydän niitä edustajia, jotka haluavat esittää lisäkysy-
myksiä, ilmoittautumaan.

16.21 Johanna Karimäki vihr (vastauspuheenvuoro): Arvoisa puhemies! USA ja Kana-
dahan ovat jo IMOssa esittäneet huolensa raskaan polttoöljyn käytöstä. Ilmastonmuutok-
sen torjumiseksi on neljä viidesosaa tunnetuista fossiilivaroista jätettävä maaperään, joten
 Tarkistettu
4.0



Pöytäkirjan asiakohta PTK 108/2016 vp
on sulaa hulluutta edistää uusien fossiilisten polttoaineiden käyttöönottoa ja etsintää Ark-
tiksella.

Toisaalta, myös herkkä luonto vaatii kansainvälisesti yhdessä sovitut luonnonsuoje-
lualueet — kalakannat, linnut, mursut, valaat. Muutenkin, jos annamme arktisen jään sulaa
ja ilmastonmuutoksen ryöpsähtää käsistä, lapsiltamme ja heidän lapsiltaan häviävät hyvän
elämän edellytykset tällä planeetalla. Miten Suomi aikoo ottaa konkreettisesti tässä pu-
heenjohtajuusohjelmassaan huomioon ilmastonmuutoksen torjunnan ja herkän alueen
luonnonsuojelun?

16.22 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä Arktisen neuvoston puheenjohtajuus on Suomelle suuri tilaisuus, koska Arktiseen
neuvostoon kuuluvat Pohjoismaat ja sen lisäksi Yhdysvallat, Venäjä ja Kanada. Olemme
nyt sellaisessa porukassa, että me todella voimme vaikuttaa, ja meidän tavoitteemme on se,
että kaikki nämä maat osallistuisivat täydellä voimalla tähän työhön — ja vain tällä yhteis-
työllä me voimme saada aikaan sellaisia kestäviä ratkaisuja, joilla on merkitystä.

Suomi tietysti ajaa kestävää kehitystä, ottaa huomioon luonnon monimuotoisuuden, ot-
taa huomioon alkuperäiskansat mutta myös näkee ne taloudelliset mahdollisuudet, joita
esimerkiksi viestintäyhteyksien ja kulkuyhteyksien kautta voidaan saada aikaan. Tämä on
meille myös työllisyyskysymys. Meilläkin asuu ihmisiä napapiirin tuolla puolella, ja siellä
pitää olla oikeus asua, elää, tehdä työtä ja tulla toimeen.

16.23 Ville Niinistö vihr (vastauspuheenvuoro): Arvoisa puhemies! Arktinen alue on mo-
nin tavoin meidän ilmastojärjestelmämme sydän. Arktisen jään sulaminen voi vaikuttaa
meren happamoitumiseen, joka on jo lisääntynyt. Se vaikuttaa luonnon monimuotoisuu-
teen. Se voi vaikuttaa myös jäävirtoihin, ja tietysti Grönlannin alueen jäätiköiden sulami-
nen uhkaa merenpinnan nousemisen aiheuttamisella. Ja näihin kaikkiin asioihin voi vaikut-
taa sillä, että otetaan käyttöön uutta, puhdasta ympäristöteknologiaa eli aina tunnetaan
luonnon kantokyvyn rajat ja etsitään ratkaisuja, jotka edistävät ilmastonmuutoksen torjun-
taa eivätkä ainakaan aiheuta sitä. Näin ollen toivon sitä, että Suomi Arktisen neuvoston pu-
heenjohtajana niin liikennesektorilla kuin myös ympäristösektorilla tunnistaa nämä mah-
dollisuudet. Me olemme panostaneet telakkateollisuudessa puhtaaseen teknologiaan. Meil-
lä on maailman huippututkimusta tällä saralla. Kysyn liikenneministeriltä ja ympäristömi-
nisteriltä: miten te aiotte neuvoston puheenjohtajakauden aikana ajaa sitä, että Suomi edis-
tää herkkien alueiden suojelua sekä puhdasta liikennettä arktisella alueella ja öljyonnetto-
muuksien ehkäisyä?

16.24 Liikenne- ja viestintäministeri Anne Berner (vastauspuheenvuoro): Arvoisa pu-
heenjohtaja! Kysymys on hyvin ajankohtainen, sillä tällä viikolla on IMOn kokous, jossa
käsitellään muun muassa juuri tätä kysymystä. Ympäristöjärjestöt ovat kohdassa "Muut
ajankohtaiset asiat" myöskin jättäneet esityksen siitä, voisiko harkita käsittelyä, jolla arvi-
oidaan raskaan polttoaineen käyttö- ja/tai kuljetuskieltoa arktisilla alueilla. Arktisella
alueella on asutusta, joka tarvitsee tällä hetkellä vielä raskasta polttoainetta myös energian
saamiseksi, ja tästä syystä on ollut keskustelua siitä, voimmeko kieltää kuljettamista, mut-
ta laivojen käyttökieltoa on toki syytä tässä kohtaa jo vakavasti käydäkin läpi. Suomi tulee
perjantaina omassa kannanotossaan suhtautumaan ympäristöjärjestöjen esitykseen myön-
teisesti ja myöskin ottamaan tämän asian käsittelyyn ja edistämään sitä myöskin tällä tule-
2



Pöytäkirjan asiakohta PTK 108/2016 vp
valla kaudella, ja sitä sitten voidaan viedä eteenpäin myöskin neuvoston puheenjohtajakau-
den aikana.

16.26 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Ympäristöasiat kaiken kaikkiaan tulevat olemaan erittäin paina-
vasti agendalla, kun Suomi tuon Arktisen neuvoston puheenjohtajuuden ottaa. Olemme
hallituksessa päättäneet, että tulemme järjestämään myös ympäristöministerien kokouk-
sen tuon puheenjohtajakauden aikana. Siitä, mitkä ovat ne konkreettiset edistysaskeleet,
vielä hallituksen sisällä ja muitten maitten kanssa toki keskustelemme.

Tämä mahdollinen raskaan polttoöljyn käyttökielto on toki hyvin merkittävä aloite, kos-
ka paitsi että se vähentää pienhiukkaspäästöjä, mustahiilen kertymää arktisille alueille, se
myös estää sen, että onnettomuuden sattuessa tämä äärimmäisen hitaasti hajoava aine pit-
käksi aikaa vaikeuttaisi herkän luonnon elämää ja toipuminen tulisi olemaan todella hidas-
ta. Eli tässä on monia syitä pyrkiä rajoittamaan raskaan polttoöljyn käyttöä, mutta konk-
reettiset edistysaskeleet tuolla puheenjohtajuuskaudella ja ehdotuksemme määrittelemme
vielä vähän myöhemmin.

16.27 Johanna Ojala-Niemelä sd (vastauspuheenvuoro): Arvoisa puhemies! Tuolla na-
papiirin pohjoispuolella asuvana tuntuu valitettavasti siltä, että arktiset asiat ovat uppoa-
massa eikä hallituksella ole kiinnostusta niihin. Tästä on lukuisia esimerkkejä. Muun
muassa Barents-keskus, joka on lisännyt Suomen näkyvyyttä Barentsin alueella, kehittä-
nyt liikenneyhteyksiä ja pienten ja keskisuurten yritysten toimintamahdollisuuksia, ei saa-
nut toimintaansa enää jatkorahoitusta. Myös Rovaniemelle tuleva arktinen informaatiokes-
kus on vastatuulessa, koska poliittista painetta ei tällä hetkellä siihen luoda. Hallitus päi-
vitti äskettäin arktisen strategian, mutta siitäkin puuttuvat rahalliset panostukset täysin.
Arktiseen politiikkaan tarvitaan uskottava ja tarpeeksi vaikuttava hanke, jota Suomi voi
edistää aloittaessaan tämän puheenjohtajuuskauden. Tällainen hanke voisi olla junarata
Jäämerelle. Rata hyödyttäisi kotimaista metsä- ja kaivannaisteollisuutta sekä Norjan kala-
teollisuutta. Myös matkailulle tämä asettaisi suuria uusia mahdollisuuksia. (Puhemies ko-
puttaa) Kysynkin arvoisalta ministeriltä: tuletteko edistämään tätä asiaa?

16.28 Liikenne- ja viestintäministeri Anne Berner (vastauspuheenvuoro): Arvoisa pu-
heenjohtaja! Jäämeren rata on yksi hyvin keskeinen hanke, kun katsomme Suomen logis-
tista asemaa kokonaisuutena. Ja kun Suomi on tehnyt aiesopimuksen Tallinnan tunnelin
selvittämisestä, niin samassa yhteydessä se myös väistämättä tarkoittaa, että toisesta pääs-
tä myöskin Jäämeren rataa tulee selvittää jollain aikavälillä. Tästä näkökulmasta, logisti-
sesta näkökulmasta, me haluamme katsoa Suomea kokonaisuutena, ja meiltä toki puuttuu
tällä hetkellä se yhteys sinne Jäämerelle, ja raideyhteys sinne olisi luonteva tapa ratkaista
asia. Eli suhtaudumme tähän kokonaisuuteen osana selvitystä, jota meillä selvitysmiehet
myöskin tekevät, jossa katsomme, minkälainen infra Suomella tulisi olla vuonna 2050 ja
sitä ennen eri aikajaksoina. Tämä selvitys valmistuu maaliskuussa, ja sitä tekevät meille
Esko Aho, Lauri Lyly ja Inka Mero. Silloin siihen päästään myös palaamaan.

16.29 Pertti Salolainen kok (vastauspuheenvuoro): Arvoisa puhemies! Etelämantereelle
onnistuttiin aikanaan saamaan merkittäviä luonnonsuojelullisia sopimuksia. Nyt samanlai-
sia suojelualueita ollaan suunnittelemassa myöskin tänne pohjoiseen, arktiselle alueelle.
3



Pöytäkirjan asiakohta PTK 108/2016 vp
Kysyisin ympäristöministeriltä ja miksei myöskin ulkoministeriltä: missä vaiheessa nämä
asiat ovat tällä hetkellä näitten laajojen suojelualueitten perustamiseksi myöskin tänne
Pohjoisen jäämeren alueelle?

16.30 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Aivan kuten kysyjä kysyi, olisi toki tärkeää, että myös tuonne ark-
tiselle alueelle saataisiin kansainvälisesti sovittua merensuojelualueista. Suomi on tätä pit-
käkestoisesti ja johdonmukaisesti eri foorumeilla ajanut. Valitettavasti tässä kohtaa muit-
ten Pohjoismaitten asenne on hieman penseämpi, ja tulen esimerkiksi ensi viikolla ympä-
ristöministerien kokouksessa Kööpenhaminassa ottamaan tämän asian esille, että mikä oli-
si muittenkin Pohjoismaitten mielestä se sopiva foorumi ja tapa edistää asiaa, joka on tär-
keä. Uskon, että loppujen lopuksi löytyy tuo oikea reitti, josta sitten arktisen alueen maat,
mitkä ministeri Soini tässä jo aiemmin mainitsi, voisivat asiasta sopia. Mutta katsotaan,
mikä on se oikea kanava edistää asiaa.

16.31 Ulkoasiainministeri Timo Soini (vastauspuheenvuoro): Arvoisa rouva puhemies!
Ulkoasiainvaliokunnan varapuheenjohtaja Pertti Salolainen, teillä on pitkä ura vastuullise-
na ympäristöihmisenä, sellaisena, joka myös huomioi luonnon ja elinkeinoelämän yhteis-
elon. On täysin selvää, että paitsi että Suomi tulee satsaamaan näihin asioihin Pohjoismai-
den kesken, kuten ministeri Tiilikainen sanoi, meillä on tässä nyt tuhannen taalan paikka
Yhdysvaltain, Kanadan ja Venäjän kanssa saada näitä aikaan. Me tarvitsemme tästä kon-
sensuksen, ja olen valmis ja hallitus on valmis sitä edistämään.

16.31 Satu Hassi vihr (vastauspuheenvuoro): Arvoisa puhemies! Ministeri Tiilikainen
toikin jo hyvin esille ne painavat ympäristösyyt, jotka puoltavat raskaan polttoöljyn kieltä-
mistä arktisella alueella. Lisäisin siihen vain sen, että mustan hiilen eli noen päästöjen vä-
hentäminen on yksi nopeimpia ja halvimpia tapoja jarruttaa ilmastonmuutoksen kiihtymis-
tä ja sikäli helpottaa koko sitä muuta savottaa, mitä ilmastonsuojelussa on tehtävänä. Ky-
syisin: Ymmärtääkö hallitus tämän nyt kunnolla, ja aikooko hallitus tarttua tähän tilaisuu-
teen? Kysymyksessähän on Suomen kannalta tällainen talouden ja ympäristön win-win-
asia, koska nythän on jo näkyvissä, että merenkulun ympäristövaatimusten tiukentaminen
on yksi niitä osatekijöitä, jotka ovat parantaneet suomalaisen meriteollisuuden kilpailuky-
kyä ja asemaa ja tuoneet meille uusia tilauksia. Ja aikooko hallitus tarttua siihen tilaisuu-
teen, että Yhdysvallat ja Kanada ovat myöskin Kansainvälisessä merenkulkujärjestössä
ajaneet (Puhemies koputtaa) näitä merenkulun päästöjen vähentämisiä?

16.33 Pääministeri Juha Sipilä (vastauspuheenvuoro): Arvoisa rouva puhemies! Tämä
musta hiili eli noki meillä on jo ohjelmassa, ja sehän tulee pääasiassa voimalaitoksista, ja
suomalaisella teknologialla pystytään ratkomaan näitä ongelmia, niin että se ei leviä her-
kille alueille ja sitä kautta edistä esimerkiksi jäätikköjen sulamista. Tämä on juuri sellainen
tyypillinen win-win-tilanne, jossa suomalaisella teknologialla pystytään ratkomaan kipei-
tä, kansainvälisiä ongelmia, ja hallitus tulee tekemään kaikkensa, että nämä asiat pysyvät
agendalla ja että pystymme myöskin löytämään konkreettisia polkuja näiden asioiden rat-
kaisemiseksi suomalaisella teknologialla.

Kysymyksen käsittely päättyi.
4


