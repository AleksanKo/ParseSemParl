















































DEM8211.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

7. Hallituksen esitys eduskunnalle laiksi julkisen hallinnon tiedonhallinnasta sekä eräiksi 
siihen liittyviksi laeiksi

Hallituksen esitys HE 284/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

18.13 Kunta- ja uudistusministeri Anu Vehviläinen (esittelypuheenvuoro):  Arvoisa
puhemies! Äsken lähetekeskustelussa olleen tietopoliittisen selonteon ohessa tietopolitiik-
kaa edistetään myös konkreettisesti lainsäädännön tasolla. 

Nyt keskustelussa on laki julkisen hallinnon tiedonhallinnasta. Kyseessä on tiedonhal-
lintaa koskeva yleislaki. Sillä säännellään tiedonhallintaan liittyvistä vaatimuksista yhte-
näisellä tavalla koskien koko julkista hallintoa. Tiedon hyödyntämisen uudet muodot, yhä
reaaliaikaisempi tietojen käyttö ja entistä verkottuneemmat toimintatavat asettavat tiedon-
hallinnan sääntelylle uusia vaatimuksia. Tarkoituksena on, että tietoon perustuvat julkiset
palvelut olisi mahdollista toteuttaa entistä laadukkaammin, tuloksellisemmin ja tehok-
kaammin tiedonhallinnan tukemana.

Lakiesitys on osa hallituksen Digitalisoidaan julkiset palvelut -kärkihanketta. Uusi laki
edistää julkisen hallinnon prosessien automatisointia ja palvelujen digitalisointia. Lailla te-
hostetaan viranomaisten keräämien tietoaineistojen hyödyntämistä. Näin voidaan vähen-
tää kansalaisten ja yritysten hallinnollista taakkaa. Esityksen mukaan hallinnon asiakkaal-
ta ei saa vaatia asian käsittelyä varten todistuksia tai otteita, jos viranomaisella on oikeus
samojen tietojen saantiin toiselta viranomaiselta ajantasaisesti teknisten rajapintojen tai
katseluyhteyden avulla. Kansalaisen näkökulmasta tämä edistää sitä, että häntä koskevia
tietoja kysytään vain kerran.

Eduskunta on esittänyt viimeisen kymmenen vuoden aikana useita yksimielisiä kannan-
ottoja viranomaisten tietojärjestelmien yhteentoimivuuden edistämiseksi. Myös eduskun-
nan tarkastusvaliokunta ja hallintovaliokunta ovat useissa lausunnoissaan esittäneet kriit-
tisiä huomioita tietojärjestelmien yhteentoimivuudesta. Tiedonhallintalailla tehostetaan
tietojärjestelmien yhteentoimivuuden toteuttamista. Sillä vastuutetaan viranomaiset järjes-
tämään tietojen vaihto yhteentoimivalla tavalla tietojärjestelmien välillä. 
 Tarkistettu
3.0



Pöytäkirjan asiakohta PTK 130/2018 vp
Tiedonhallintalaki mahdollistaa myös sääntelyn sujuvoittamisen, hallitusohjelman ta-
voitteiden mukaisesti. Nyt on yli kolmesataa säännöstä, joissa on säädetty teknisluontei-
sesti teknisistä käyttöyhteyksistä, siis yli kolmesataa säännöstä. 

Suomessa ei ole ollut viranomaisille yhdenmukaisia tietoturvaturvallisuussäännöksiä.
Jo 1990-luvun loppupuolella on kuitenkin tehty selvityksiä, joissa on nähty tarpeelliseksi
kehittää tietoturvallisuussääntelyä. Hallituksen esitys pitää nyt sisällään viranomaisia kos-
kevat tietoturvallisuuden perustason varmistavat vaatimukset. Yhteiskuntamme toiminta
perustuu tietojärjestelmien ja niissä olevien tietojen saatavuuteen mutta myös tarvittavilta
osin luottamuksellisuuden säilyttämiseen. Jotta voimme varmistaa viranomaisten palvelu-
jen tuottamisen asianmukaisella tavalla, hyvää hallintoa noudattaen, on viranomaisten to-
teutettava riittävät tietoturvallisuustoimenpiteet omassa toiminnassaan. 

Tässä yhteydessä haluan vielä todeta, että tällä esityksellä ei muuteta julkisuutta ja sa-
lassapitoa tai tietojenluovutusperusteita koskevaa sääntelyä. Näitä koskevat yleissäännök-
set löytyvät sieltä julkisuulaista. 

Tiedonhallinnan sääntely on jo varsin vanhaa. Myös tästä syystä lainsäädäntöä on päi-
vitettävä ja selkeytettävä vastaamaan nykyistä ja tulevaakin toimintaympäristöä ja palve-
lurakenteita. Hallituksen esityksessä luodaan pohja viranomaisten tiedonhallinnan elinkaa-
relle. Nyt eduskunnan käsittelyssä oleva esitys muodostaa kestävän perustan viranomais-
ten palvelutoiminnan tiedonhallinnalle siirryttäessä 2020-luvulle. Näin viranomaiset voi-
vat kehittää palveluitaan kansalaisille siten, että ne vastaavat kansalaisten odotuksiin myös
tulevalla vuosikymmenellä.

Puhemies Paula Risikko: Sitten mennään puhujalistalle.

18.18 Merja Mäkisalo-Ropponen sd: Arvoisa puhemies! En malta olla jatkamatta kyse-
lytunnilla ja edellisessä kohdassa käytyä keskustelua tekoälystä ja digitalisaatiosta, vaikka
tiedostan kyllä, että puheenvuoroni menee hiukan tämän lakiesityksen ulkopuolelle, mutta
koska tässä ei ollut niin paljon puheenvuorovarauksia, niin puhemies sallinee tämän.

On tietysti hiukan erikoista — tai en nyt tiedä, onko se erikoista, mutta vähän hassua si-
nällään — että tämä laki tuodaan käsittelyyn ennen kuin eduskunta on edellä mainitussa se-
lontekomenettelyssä määrittänyt nämä tietopoliittiset periaatteet ja linjaukset. Jos olisi
menty loogisesti eteenpäin, niin toisinpäinhän tämän olisi pitänyt tapahtua, mutta ymmär-
rän toki, ettei tätä lakia voi siirtää eteenpäin.

Tämän lakiesityksen tarkoituksena on, että tietoon perustuvat julkiset palvelut olisi
mahdollista toteuttaa entistä laadukkaammin, tuloksellisemmin ja tehokkaammin tiedon-
hallinnon tukemana. Esityksen tietopoliittisena tavoitteena on parantaa tietojen tehokasta
luovuttamista ja käyttöä tietoturvallisella tavalla viranomaisten, muiden toimijoiden ja pal-
velujen välillä — äärettömän tärkeitä tavoitteita.

Tämä esitys poistaa osaltaan raja-aitoja eri tietojärjestelmiltä ja tietovarannoilta. Eri vi-
ranomaisilla on olemassa omat hyvin tarkat, rajatut rekisterinsä, ja tässä uudistuksessa on
varmistettava, että tietoa ei päädy vääriin paikkoihin, ja on samalla huolehdittava, että toi-
minta täyttää EU:n yleisen tietosuoja-asetuksen vaatimukset.

Nykyteknologia mahdollistaa hyvin helposti tietojen yhdistelyn ja laajojen tietokanto-
jen hallinnan. Tästähän me kyselytunnillakin tähän viitaten keskustelimme. Siksi yksittäis-
ten tietokantojen käsittelyssä, saati niiden sähköisessä luovuttamisessa, on oltava erittäin
tarkka sellaistenkin tietojen osalta, jotka sinällään ovat yksittäisinä julkisia.
2



Pöytäkirjan asiakohta PTK 130/2018 vp
Arvoisa puhemies! Äsken keskustelimme täällä siitä, että ihmis- ja tarvelähtöisen teko-
älyn kehittäminen edellyttää laajojen yhteiskäyttöisten datatietokantojen mahdollistamista
omadata-periaatteiden mukaan siten, että yksilöllä on mahdollisuus luottaa dataa koske-
vaan tietosuojaan ja oikeus myös päättää siitä, mitkä tahot voivat käyttää juuri häntä kos-
kevaa tietoa. Tarvitaan siis mekanismit, jotka mahdollistavat yksilön vahvan tietoturvan
vaarantamatta kuitenkaan saatavuutta ja mahdollista uusiokäyttöä. Tähän liittyen Suomen
tulisi panostaa ohjelmisto-osaamisen kehittämiseen, sillä algoritmien maailmassa on stra-
tegisesti välttämätöntä vähentää riippuvuutta muualta tuoduista digitaalisista alustoista.
Varsinkaan julkisen hallinnon tekoälyhankinnat ja digitaaliset alustat eivät saa jäädä läpi-
näkymättömien, muualta ostettujen ratkaisujen varaan, vaan Suomella on oltava kansalais-
tensa edun turvaamiseksi omaa algoritmiosaamista riittävästi.

Arvoisa puhemies! Liittyen vielä kyselytuntiin ja edellä käsiteltyyn selontekoon muuta-
ma sana digitalisaatiosta ja digiosaamisesta.

Digitalisaatioon liittyvän monialaisen osaamisen lisääminen yhteiskunnan kaikilla sek-
toreilla ja tasoilla on välttämätöntä. Ihmis- ja tarvelähtöisen digitalisaation näkökulmasta
olisi tärkeää lisätä kansalaisten osaamista ja ymmärrystä tekoälyn kanssa työskentelystä ja
toimimisesta, sen mahdollisuuksista, rajoituksista sekä tekoälyavusteisen toiminnan eetti-
sistä ulottuvuuksista. Tämä toimintamalli auttaisi myös digisyrjäytymisen ehkäisemisessä
ja loisi perustaa ihmis- ja tarvelähtöiselle kilpailukyvylle.

Suomi tarvitsee digitaalisen kuilun umpeenkuromisohjelman, sillä meillä on lähes mil-
joona kansalaista, jotka eivät pysty, voi, osaa tai kykene käyttämään digitaalisia palveluja.
Luulemme usein, että kaikki nuoremme ovat diginatiiveja ja sujuvasti liikkuvat digitaali-
sessa maailmassa, mutta valitettavasti tämä ei pidä paikkaansa. Vaikka nuoret taitavasti
käyttävät älypuhelimia ja surffailevat netissä, niin esimerkiksi erilaisten hakemusten tai
kaavakkeiden täyttäminen ei heiltä usein onnistukaan. Nuoret liikkuvat siis digitaalisessa
maailmassa hyvin rajoittuneesti. Digitaalisen kuilun umpeenkuromisohjelman tavoitteena
tulee olla se, että kaikilla suomalaisilla tulee olla pääsy uusimman teknologian sekä parhai-
den sovellusten ääreen, ja tässä tarvitaan yhteiskunnan eri tahojen monipuolista hyödyntä-
mistä. Tarvitaan kirjastoja, vapaata sivistystyötä, nuorisotyötä, kouluja ja monia muita ta-
hoja, ja samalla on muistettava myös, että digipalvelujen esteettömyys ja saavutettavuus on
varmistettava. — Kiitos.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
3


