















































DEM374C.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

3. Valtioneuvoston selonteko eduskunnalle Suomen osallistumisen  jatkamisesta  ja vahvis-
tamisesta turvallisuussektorin koulutusyhteistyössä Irakissa

Valtioneuvoston selonteko VNS 2/2016 vp
Valiokunnan mietintö UaVM 2/2016 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 3. asia. Nyt
päätetään ulkoasiainvaliokunnan mietinnön UaVM 2/2016 vp pohjalta kannanotosta se-
lonteon johdosta.

Ulkoasiainvaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena siten, että puheenvuo-
rojen pituus on enintään 5 minuuttia. Puhemiesneuvosto suosittaa, että myös nopeatahti-
sen keskusteluosuuden jälkeen pidettävät puheenvuorot kestävät enintään 5 minuuttia.

Keskustelu

17.01 Antti Kaikkonen kesk (esittelypuheenvuoro): Arvoisa puhemies! Valiokunta pe-
rehtyi tähän huolella ja keskustelun jälkeen lopulta päätyi yksimieliseen mietintöön, mikä
on mielestäni arvokas asia tämäntyyppisissä kysymyksissä. Oikeastaan erimielisyys valio-
kunnassa vallitsi lähinnä siitä, miksi kutsutaan tätä yhtä terroristiporukkaa, joka tässä aika
ikävässä ja hurjassa vauhdissa on ollut viimeisen vuoden, parin aikana. Onko se Isil vai
onko se Isis vai onko se Daesh? Tästä on vähän erilaisia näkemyksiä ja erilaisia käytäntöjä,
mutta tässä mietinnössä valiokunta päätyi siihen, että käytämme samaa termiä kuin maan
hallitus tuossa selonteossaan. Elikkä Isil on se termi, jota tässä yhteydessä valiokunta käyt-
ti, mutta jos joku keskustelussa haluaa jotain muuta termiä käyttää, niin kaikki varmasti
ymmärtävät, mistä on kysymys.

Arvoisa puhemies! Suomi on osallistunut turvallisuussektorin koulutusyhteistyöhön Ira-
kissa vuodesta 2015 alkaen noin 50 sotilaan vahvuisella koulutusosastolla, joka on toimi-
nut Erbilissä Irakin kurdialueella. Tasavallan presidentin ja valtioneuvoston ulko- ja tur-
vallisuuspoliittisen valiokunnan yhteinen kokous linjasi helmikuussa 2016, että Suomi jat-
kaa ja vahvistaa osallistumistaan monikansalliseen Inherent Resolve -operaation koulutus-
osaston ja uuden neuvonantoon keskittyvän osaston muodossa vuoden 2017 elokuun lop-
puun saakka. 

Ulkoasiainvaliokunta pitää mietinnössään Suomen osallistumisen jatkamista ja laajen-
tamista perusteltuna. Valiokunnan mielestä Suomen on tärkeätä osallistua kansainväliseen
Isilin vastaiseen toimintaan, koska järjestön toiminta muodostaa uhan kansainväliselle rau-
halle ja turvallisuudelle. Valiokunnan mielestä Suomen on myös välttämätöntä osoittaa tu-
 Tarkistettu
4.0



Pöytäkirjan asiakohta PTK 38/2016 vp
kea Ranskalle tämän vedottua EU:n keskinäiseen avunantovelvoitteeseen Pariisin marras-
kuisten terrori-iskujen jälkeen.

Valiokunta arvioi mietinnössään, että keskinäisen avunannon lausekkeen soveltaminen
voi vahvistaa EU:n jäsenmaiden keskinäistä solidaarisuutta ja EU:ta turvallisuusyhteisö-
nä. EU:n yhteisellä turvallisuus- ja puolustuspolitiikalla ja puolustusyhteistyöllä on myön-
teinen vaikutus Suomen kansalliselle turvallisuudelle ja myös puolustuksen suoritusky-
vyille. Suomen näkökulmasta yhteisen turvallisuus- ja puolustuspolitiikan kehittäminen on
tärkeää unionin ulkoisen toimintakyvyn vahvistamiseksi tilanteessa, jossa EU:n lähiympä-
ristön epävakaus on lisääntynyt merkittävästi. 

EU:n jäsenmaat ovat Ranskan avunpyynnön johdosta ryhtyneet lähinnä sotilaalliseen
kriisinhallintaan liittyviin toimenpiteisiin. Suomen näkökulmasta osallistumisen jatkami-
nen turvallisuussektorin koulutusyhteistyöhön Irakissa ja osallistumisen laajentaminen
neuvonantotoimintaan on luonteva ratkaisu, sillä Pariisin ja nyttemmin Brysselin terrori-
iskut ovat osoittaneet Isilin ulottaneen toimintansa myös Eurooppaan. Myös Suomessa on
varauduttava kasvavaan terrorismiuhkaan riippumatta siitä, osallistuuko Suomi Isilin vas-
taisen koalition toimintaan.

Arvoisa puhemies! Irakin tilanne on edelleen hauras, eikä maa ole onnistunut pääse-
mään jaloilleen vuonna 2003 alkaneen sodan ja sitä seuranneiden sisäisten väkivaltaisuuk-
sien ja kiistojen jälkeen. Isil on onnistunut käyttämään Irakin sisäistä tilannetta hyväkseen
ja pitää hallussaan merkittävää osaa maan alueesta. Isilin vastainen taistelu on maan halli-
tuksen tärkein prioriteetti, joka samalla sitoo huomattavan osan hallituksen käytettävissä
olevista resursseista. 

Valiokunta kiinnittää mietinnössään huomiota Irakin vaikeaan taloudelliseen ja poliitti-
seen tilanteeseen. Šiiojen, sunnien ja kurdien väliset jännitteet pitävät yllä epävakautta ja
ruokkivat ääriryhmien kannatusta. Maan humanitäärinen tilanne on erittäin vaikea, sillä
jopa kolmasosa maan väestöstä on humanitäärisen avun tarpeessa. Maansisäisesti siirty-
mään joutuneita on yli 3 miljoonaa ja maasta paenneita satojatuhansia. Irakin hallitus on yli
60 maasta koostuvan koalition tuella kyennyt pysäyttämään Isilin etenemisen ja aloitta-
maan sen haltuun joutuneiden alueiden takaisin valtaamisen. Ulkoasiainvaliokunnan arvi-
on mukaan lyhyellä tähtäimellä turvallisuustilanteen parantaminen on Irakin vakauttami-
sen keskeinen edellytys, mutta pidemmällä tähtäimellä sovintoprosessin ja talouden refor-
mien on noustava keskiöön maan yleisen tilanteen vakauttamiseksi ja erityisesti jälleenra-
kennuksen ja uudelleen asuttamisen mahdollistamiseksi.

Arvoisa puhemies! Ulkoasiainvaliokunnan kuulemien asiantuntijoiden mukaan suoma-
laisten joukkojen Irakin Kurdistanin peshmerga-joukoille antama koulutus on ollut teho-
kasta ja koulutettavilta on saatu hyvää palautetta. Valtioneuvoston ehdottama osallistumi-
sen laajentaminen neuvonantotoimintaan täydentää luontevasti koulutustoimintaa. Neu-
vonantotoiminnassa Puolustusvoimien palkatusta henkilöstöstä muodostettu osasto tukisi
peshmerga-joukkojen pataljoona- ja prikaatitason esikuntia sekä rintamajoukkojen komen-
tajia rintamalinjan takana. Valiokunta yhtyy puolustusvaliokunnan arvioon, jonka mukaan
toiminta tämänkaltaisessa vaativassa monikansallisessa ympäristössä hyödyttää myös ko-
timaan puolustusta. Valiokunnan mielestä toimintaa tulisi mahdollisuuksien mukaan pyr-
kiä kohdentamaan erityisesti kouluttajien kouluttamiseen. Tässä yhteydessä myös lämmin
kiitos puolustusvaliokunnalle hyvästä työstä lausunnon teossa. Se otettiin pitkälle, voi sa-
noa melkeinpä täysin, huomioon tässä ulkoasiainvaliokunnan mietinnössä.
2



Pöytäkirjan asiakohta PTK 38/2016 vp
Arvoisa puhemies! Ulkoasiainvaliokunta kiinnitti vuonna 2015 laatimassaan mietinnös-
sä Suomen osallistumisesta turvallisuussektorin koulutusyhteistyöhön Irakissa huomiota
siihen, että on poikkeuksellista, ettei Irakin kanssa voitu tehdä kaikki osallistujamaat kat-
tavaa joukkojen oikeudellista asemaa koskevaa sopimusta. Valiokunta piti Suomen kan-
nalta ei-toivottavana myös sitä, ettei koulutus- ja neuvonantotoimintaan osallistuville mail-
le ollut laadittu yhteisesti sovittuja voimankäyttösäännöksiä. Osallistumisen jatkamisen ja
laajentamisen yhteydessä joukkojen asemaa koskevat kysymykset ja voimankäyttösään-
nöt on tarkoitus ratkaista olemassa olevien järjestelyjen pohjalta. Ulkoasiainvaliokunta ar-
vioi, että noottien vaihtoon perustuvalla järjestelyllä voidaan saavuttaa keskeiset joukko-
jen asemaan liittyvät tavoitteet. Valiokunta kuitenkin edellyttää, että valtioneuvoston tulee
antaa sille selvitys, mikäli joukkojen asemaa koskevaa noottien vaihtoa Irakin hallituksen
kanssa ei jostain syystä saada aikaan. Valiokunta arvioi saamansa tiedon perusteella, että
hätävarjelun mahdollistava voimankäyttövaltuutus on tehtävän ja joukkojen omasuojan
kannalta riittävä.

Ulkoasiainvaliokunnan arvion mukaan kyseessä on olosuhteista johtuen korkean uhka-
tason operaatio, vaikka tehtävä on koulutus- ja neuvonantotehtävä. Tämä on tärkeä tiedos-
taa myös tässä salissa. Valiokunta yhtyy puolustusvaliokunnan lausunnossaan esittämiin
arvioihin suomalaisiin joukkoihin kohdistuvien uhkien todennäköisyydestä ja toisaalta
joukkojen valmiudesta kohdata nämä uhat. Puolustusvoimien on kuitenkin jatkuvasti arvi-
oitava joukkojen omasuojan riittävyyttä Irakin pohjoisosien turvallisuustilanteessa mah-
dollisesti nopeastikin tapahtuvien muutosten perusteella.

Arvoisa puhemies! Ulkoasiainvaliokunta puoltaa edellä esitetyin perustein Suomen
osallistumisen jatkamista ja laajentamista turvallisuussektorin koulutus- ja neuvonantotoi-
mintaan Irakissa.

Puhemies Maria Lohela: Otetaan tähän väliin vielä ministeri Soinin puheenvuoro, ja sit-
ten käydään keskusteluun. — 5 minuuttia.

17.10 Ulkoasiainministeri Timo Soini: Arvoisa rouva puhemies! Ulkoasiainvaliokunta
on valmistellut erittäin ansiokkaan mietinnön Suomen osallistumisesta turvallisuussekto-
rin koulutusyhteistyöhön Irakissa, sen jatkamisesta ja vahvistamisesta. Kiitos siitä puheen-
johtajille ja jäsenille. Kiitos myös puolustusvaliokunnalle tärkeistä huomioista sotilaidem-
me turvallisuuden ja omasuojan merkityksen osalta. Haluan korostaa, että tässäkin operaa-
tiossa on kyse siitä, että Suomi on tukemassa Irakin vakauttamista.

Osallistuminen Irakin koulutusoperaatioon on ja tulee olemaan Suomelta merkittävä pa-
nos. Tässä taloudellisessa tilanteessa se on sitä myös taloudellisesti, mutta ennen kaikkea
se on merkittävää tilanteen vakauttamiseksi ja Isilin, Daeshin, voittamiseksi. On kuitenkin
muistettava, että toimintamme kautta lisäämme myös omaa turvallisuuttamme. Vakautta-
malla Irakia voidaan puuttua myös muuttoliikkeen juurisyihin.

Pariisin terroristi-iskujen jälkeen hallitus päätti olla mukana tukemassa Ranskaa. Brys-
selin terrori-iskujen jälkeen osallistuminen kansainväliseen Isilin vastaiseen toimintaan on
jokaiselle itsestäänselvää. Vain kansainvälisellä yhteistyöllä voimme saavuttaa pysyviä tu-
loksia. Yhteistyötä on tehostettava niin juurisyihin puuttumisella kuin operatiivisen tason
toiminnassa, mukaan lukien tiedonvaihto.
3



Pöytäkirjan asiakohta PTK 38/2016 vp
Arvoisa puhemies! Suomi on toiminut peshmerga-joukkojen koulutustehtävässä jo lä-
hes vuoden noin 50 sotilaalla. Koulutusoperaatio on osa Yhdysvaltain johtaman Isilin-vas-
taisen yhteenliittymän toimintaa, johon Suomi osallistuu yhdessä 60 muun kumppanin
kanssa. Olemme saaneet toiminnastamme kiitosta. Toiminta on myös puolustuskykymme
vahvistamisen kannalta tärkeää. Tarkoituksena on jatkaa osallistumista elokuun lopusta
yhdellä vuodella, vuoden 2017 loppuun. Koulutustoimintaa laajennetaan, ja Suomen osal-
listumisen kokonaisvahvuus nousee syyskuun 2016 alusta 100 sotilaaseen.

Suomen osallistuminen Isilin-vastaiseen toimintaan on osa globaalia terrorisminvastais-
ta toimintaa. Suomen on tärkeää olla omalta osaltaan mukana tässä toiminnassa. Samalla
vahvistamme transatlanttista yhteistyötämme. Kansainvälinen Isilin-vastainen yhteenliit-
tymä on toiminnassaan edennyt hyvin ja onnistunut valtaamaan takaisin yhä laajempia
alueita Isililtä. Mosulin takaisinvaltauksen valmistelut on käynnistetty, ja Irakin joukot
ovat yhteenliittymän tukemana onnistuneet tulemaan yhä lähemmäksi Mosulia. Tikritin ta-
kaisinvaltaamista pidetään menestystarinana. Lähes 90 prosenttia asukkaista on päässyt
palaamaan koteihinsa. Isilin toimintaedellytykset Irakissa ovat heikkenemässä.

Arvoisa rouva puhemies! Jo selonteon lähetekeskustelussa annettiin vahva tuki koulu-
tusyhteistyön jatkamiseksi ja vahvistamiseksi Irakissa. Monissa puheenvuoroissa nähtiin
erinomaisena, että Ranska oli ottanut keskinäisen avunantolausekkeen 42.7 käyttöön ja
että Suomi vastasi siihen. Keskustelussa korostettiin, että erityistä huomiota tulee kiinnit-
tää koulutusoperaation suomalaissotilaiden turvallisuuteen. Tämä on tärkeää. Arviomme
on, että osallistumisen laajentaminen neuvontatoimintaan ei olennaisesti lisää sotilaisiin
kohdistuvaa uhkaa. Turvallisuuteen tullaan luonnollisesti kiinnittämään huomiota valio-
kunnan kannanottojenkin valossa. Suomalaisen henkilöstön asemasta tehtiin keväällä 2015
Suomen ja Irakin välinen noottienvaihto, joka kattaa osallistumisen jatkossakin.

Suomen toiminnassa painottuu kokonaisvaltaisuus, josta kriisinhallinta on vain osa. Ira-
kin ongelmien ratkaisemisessa keskeistä on maan taloudellisen ja sosiaalisen kehityksen
tukeminen. Myöskään tämän osalta Suomen panos ei ole ollut vähäinen. Maan yhtenäisyy-
den ja poliittisen prosessin eteneminen on edellytys pitemmän ajan vakauden saavuttami-
selle, tästä olemme valiokunnan kanssa yhtä mieltä. Suomi — muiden EU-maiden tavoin
— tukee dialogin vahvistamista Irakin eri ryhmittymien kesken, jotta varmistetaan edelly-
tykset maan kestävälle kehitykselle.

Arvoisa puhemies! Ulkoasiainvaliokunta on mietinnössään todennut, että se pitää Suo-
men osallistumisen jatkamista koulutusyhteistyössä Irakissa perusteltuna ja puoltaa osal-
listumisen laajentamista. Tämä oli myös puolustusvaliokunnan lausunnon viesti. Operaa-
tio on vaativa, ja eduskunnan laaja poliittinen tuki on siksikin erittäin tärkeää — kiitos sii-
tä. Arvostan, että ulkoasiainvaliokunta pitää välttämättömänä tuen osoittamista Ranskalle
tämän vedottua EU:n avunantolausekkeeseen. Yhdyn valiokunnan arvioon, että toiminnal-
lamme olisi myös laaja-alaisempaa vaikutusta. Lausekkeen soveltaminen voi vahvistaa
EU:n jäsenmaiden keskinäistä solidaarisuutta ja EU:ta turvallisuusyhteisönä.

Ja aivan lopuksi: Suomen näkökulmasta EU:n yhteisen turvallisuus- ja puolustuspolitii-
kan kehittäminen on keskeistä ulkoisen toimintakyvyn vahvistamiseksi. Sillä on myös vai-
kutusta Suomen kansalliseen turvallisuuteen. Tähän keskusteluun palataan yksityiskohtai-
semmin ulko- ja turvallisuuspoliittisen selonteon sekä kansainvälisen avun antamiseen ja
vastaanottamiseen liittyvien esitysten yhteydessä.

Puhemies Maria Lohela: Hyvä. Nyt on mahdollista käydä sitten debattia tästä asiasta.
4



Pöytäkirjan asiakohta PTK 38/2016 vp
17.16 Ilkka Kanerva kok (vastauspuheenvuoro): Arvoisa puhemies! Täytyy tietysti en-
sin sanoa, että se syy tässä operaatiossa mukanaoloon lähtee tietysti siitä, että Irakin tilan-
ne saadaan rauhoittumaan ja potentiaalista kasvavaa pakolaisongelmaa myöskin sitä kaut-
ta kyetään jollain järjellisellä tavalla hillitsemään. Mutta sivuvaikutuksena, ja keskeisenä
sellaisena, on tietysti myöskin se, mitä meidän turvallisuusjärjestelmällemme Euroopassa
tapahtuu. Ulkoministeri viittasi avun antamista ja avun vastaanottamista koskeviin asioi-
hin. Ne ovat asioita, joita just parhaillaan tietysti pohditaan Suomessa, ja on hyvä ymmär-
tää, että Euroopan unioni yhteisen ulko- ja turvallisuuspolitiikan, turvallisuus- ja puolus-
tuspolitiikan merkeissä on tärkeä, mutta se ei nykyisellään voi olla se puolustusjärjestely
kansainvälisellä tasolla, jonka varaan Suomen ulkoisen turvallisuuden kansainvälistä jär-
jestelyä koskevat asiat ratkaistaan. 42.7 on tärkeä, mutta se ei ole Euroopan unionin puo-
lustusjärjestely, vaan se on jäsenmaiden keskinäinen puolustusjärjestely. Mutta on hyvä,
että hallitus on liikkeellä siinä suhteessa, (Puhemies koputtaa) että Suomen valmiudet tä-
män avun antamisen ja vastaanottamisen osalta saatetaan nopeassa päiväjärjestyksessä
kuntoon.

17.17 Mikko Savola kesk (vastauspuheenvuoro): Arvoisa rouva puhemies! Tämä Isilin
vastainen taistelu on meidän kaikkien yhteinen asia. Sen vuoksi myös Suomen tulee osal-
listua siihen. Tämä on myös konkreettinen vastaus Ranskalle tähän EU:n avunantolausek-
keeseen 42.7 vedoten, ja vastasimme siis myönteisesti, kun Ranska apua pyysi.

Puolustusvaliokunta kiinnitti erityistä huomiota turvallisuuteen tässä operaatiossa, kos-
ka riskittömiähän nämä eivät koskaan ole. On uhkia ilmassa, tienvarsipommeja, kemialli-
sia aseita ja niin edelleen. Omasuojaan kiinnitimme erityistä huomiota. Kysyisinkin puo-
lustusministeriltä, kuinka huolehditaan siitä, että suomalaisten kouluttajien omasuoja toi-
mii, että meillä on siellä tarvittavat välineet suojautua ja että meidän sotilaidemme turval-
lisuudesta huolehditaan kaikin keinoin tässä operaatiossa.

17.18 Timo Heinonen kok (vastauspuheenvuoro): Arvoisa rouva puhemies! On tärkeää,
että Daeshin voittamiseksi tehdään kaikki mahdollinen, ja tämä operaatio on tärkeä siinä.
Koulutamme paikallisia toimijoita Daeshin vastaiseen taisteluun. Se on myös vastaus
Ranskan avunannon pyyntöön.

Turvallisuuteen olemme kiinnittäneet huomiota, ja haluan kiittää ministeri Niinistöä ja
ministeri Mäntylää. Perussuomalaiset ministerit ovat tehneet erinomaista työtä kriisinhal-
lintaveteraanien veteraaniohjelman eteen eli sen eteen, että kannamme pahimmallakin het-
kellä huolen jokaisesta naisesta ja miehestä, jonka tehtäviin lähetämme. Olen ymmärtänyt,
että kaikki kriha-veteraanit saavat kortin tänä vuonna tai ovat jo saaneet ja nyt nämä vii-
meiset osat ovat sosiaali- ja terveysministeriössä valmistelussa. Kun ministeri Mäntylä ei
ole paikalla, niin kysyn ministeri Niinistöltä, joka on myös sydämenasiakseen ottanut tä-
män kriha-veteraaniohjelman: saadaanko se lopulliseen päätökseen ja voimaan tämän vuo-
den aikana?

17.19 Mika Kari sd (vastauspuheenvuoro): Arvoisa rouva puhemies! On erinomaisen
hieno asia, että Suomi yhtenä eurooppalaisena valtiona vastaa Ranskan marraskuun 17.
päivänä viime vuonna esittämään avunpyyntöön osallistumalla tähän Erbil-operaatioon,
nyt sitten vielä puolet vahvemmalla joukolla. Kun apua antaa, niin sitä voi joskus itsekin
pyytää. Ulkoasiainvaliokunta arvioi omassa arviossaan, että tämän avunantolausekkeen
5



Pöytäkirjan asiakohta PTK 38/2016 vp
soveltaminen voi vahvistaa EU:n jäsenvaltioiden keskinäistä solidaarisuutta ja EU:n tur-
vallisuusyhteistyötä.

Muiltakin osin kiitän ulkoasiainvaliokuntaa myös yhtenä puolustusvaliokunnan jäsene-
nä, että myös puolustusvaliokunnan huomiot ulkoasiainvaliokunnan mietinnössä on tark-
kaan otettu ylös. Tämä koulutusyhteistyö vahvistaa puolustusvaliokunnan omankin arvion
mukaan myös oman kotimaamme puolustusta.

Mutta kysyn, kun on mahdollisuus kysyä ministereiltä tästä riskiarviosta, johonka puo-
lustusvaliokunta myös kiinnitti huomiota: Operaatio suoritetaan korkean riskin luokassa.
Itsemurhapommittajien ja tienvarsipommien lisäksi uhkana ovat myös kemialliset aseet.
Puolustusvaliokunnassa asiaa käsiteltiin laajasti ja saatiin hyvä selvitys siitä, että meillä on
myös kykyä uudenlaisten uhkien torjuntaan. Miten ministerit näkevät tämän korkean ris-
kin?

17.21 Markus Mustajärvi vas (vastauspuheenvuoro): Arvoisa puhemies! Kyllä kai riski-
arvio lähtee siitä, onko tämä toiminta samanlaista kuin ennen, ja kyllähän se nyt on tunnus-
tettava ja tunnistettava, että toiminnan luonne muuttuu. Jos aiemmin koulutettiin koulutus-
yksikössä keskitetysti ja nyt sitten tämän laajentuneen toiminnan myötä osa joukoista an-
taa tukea ja kouluttaa pataljoonatason koulutuksessa tukena esikunnille, niin kyllähän se
tietää sitä, että suomalaiset sotilaatkin ovat silloin hyvin lähellä rintamalinjoja, jos niitä
voidaan määritellä, ja se suoraan vaikuttaa sitten siihen, mitä voi tapahtua. Halusin, että
tämä kirjataan ylös, ja tästä asiasta puhuin jo lähetekeskustelussa.

Mutta tästä transatlanttisesta yhteistyöstä en ole niin innostunut kuin ministeri Soini. Jos
sitä lähdetään tukemaan, niin pitää muistaa myös se, mitkä ovat juuret Irakissa tai vaikka-
pa Pohjois-Afrikassa, kun ajattelee, mitä Libyassa on tapahtumassa ja mitä voi tapahtua.

17.22 Veera Ruoho ps (vastauspuheenvuoro): Arvoisa puhemies! Ulkoasiainvaliokun-
nan mietinnössä korostamme, että koulutustoimintaa tulisi mahdollisuuksien mukaan koh-
dentaa kouluttajien kouluttamiseen, koska näin toiminnan vaikuttavuutta voitaisiin lisätä.
Näen tämän olennaisen tärkeänä.

Kun osallistutaan eri kriisinhallintaoperaatioihin — kuten tässä käsiteltävässä asiassa
jatkettaisiin ja vahvistettaisiin Suomen osallistumista turvallisuussektorin koulutusyhteis-
työhön Irakissa — pitää aina muistaa, että tarkoitushan on, että koulutustoiminta jatkuisi
laadukkaana vielä sittenkin, kun suomalaiset ovat poistuneet Erbilistä. Itselläni oli tapana
muistuttaa kansainvälisiä poliisikollegoitani operatiivisissa kriisinhallintatehtävissä, että
meidän päätavoitteemme on tehdä itsestämme tarpeettomia, eli työskentelyn pitää kohdis-
tua jatkuvasti siihen, että ihmiset osaavat toimia kotimaassaan itsenäisesti.

17.23 Jaana Pelkonen kok (vastauspuheenvuoro): Arvoisa rouva puhemies! On sano-
mattakin selvää, että Suomen täytyy kantaa vastuunsa kansainvälisestä turvallisuudesta.
Isil on uhka koko globaalille maailmanjärjestykselle. Monikansallisen operaation jatkami-
nen on erittäin perusteltua.

Erbilin operaatiolla on myös muuttoliikeulottuvuus. Suomen intressinä on vakauttaa ti-
lanne maassa, josta saapuu Suomeen enemmän turvapaikanhakijoita kuin mistään muual-
ta, ja tähän liittyen kysyisin ensimmäisen kysymyksen ulkoministeri Soinilta: mikä on täl-
lä hetkellä tilanne Irakin palautussopimuksen, näiden neuvottelujen, suhteen?
6



Pöytäkirjan asiakohta PTK 38/2016 vp
Toinen kysymykseni liittyy vierastaistelijoihin. Suomestakin on lähtenyt Isilin riveihin
taistelemaan kymmeniä ihmisiä, ja on käsittämätöntä, että vapaaehtoisesti raakalaismaisen
järjestön riveihin taistelemaan lähtevät ihmiset voivat ylipäätään palata Suomeen, ja ilmei-
sesti vierastaistelija-asiaa käsitellään tällä hetkellä EU-tasolla. Kysyisin, mikä on tilanne
tämän suhteen. Onko EU-tasolta kuulunut mitään uutta vierastaistelijoihin liittyen?

17.24 Markku Pakkanen kesk (vastauspuheenvuoro): Arvoisa puhemies! Itse pidän
myös tärkeänä, että molemmat valiokunnat tässä talossa, niin kuin yleensä tässä salissakin,
antavat hyvin laajan yksimielisyyden tälle hankkeelle, että tätä koulutustoimintaa Irakissa
jatketaan. Se antaa myös suomalaisille kouluttajille ja YK-joukkojen jäsenille hyvän mah-
dollisuuden kouluttautua ja päivittää omat tietonsa. Turvallisuuteen täytyy aina kiinnittää
huomiota, ja kysynkin myös ministeri Niinistöltä, ovatko suomalaisten varusteet tällä het-
kellä ajan tasalla. Tässä edustaja Mustajärvikin vertasi, että kyllä kun väkeä lähtee sinne li-
sää, niin tottahan siinä riskit koko ajan lisääntyvät, mutta mielestäni se riski on jo tällä het-
kellä siellä olemassa, ja tähän turvallisuusasiaan pitää kiinnittää huomiota.

17.25 Arja Juvonen ps (vastauspuheenvuoro): Arvoisa rouva puhemies! Valtioneuvos-
ton selonteossa eduskunnalle Suomen osallistumisen jatkamisesta ja vahvistamisesta kou-
lutusyhteystyössä Irakissa kysymys on Isilin vastaisesta taistelusta. Suomessa osaaminen
on hyvää, ja osaamista tulee voida hyödyntää koulutus- ja neuvontatehtävissä.

Maailmaa järkyttäneet terroristi-iskut Pariisissa ja Brysselissä herättävät pelkoa niin
maailmalla kuin meissä suomalaisissa, ja valiokunnan mietinnössä myös mainitaan, että
myös Suomessa on varauduttava terroristiuhkaan. En ole puolustusvaliokunnan enkä ulko-
asiainvaliokunnan jäsen, mutta kansalaisilta tuon sitä viestiä ja kysyn, kun ministerit, olet-
te molemmat paikalla täällä, millä tavalla konkreettisesti me täällä Suomessa varaudumme
tähän terroristiuhkaan. Pelolle ei tule antaa sijaa, vaan meidän tulee katsoa tulevaisuuteen
eteenpäin, mutta silti pelko on kuitenkin läsnä viime aikojen tapahtumien johdosta.

17.26 Marisanna Jarva kesk (vastauspuheenvuoro): Arvoisa puhemies! Suomi on ollut
ansioitunut ja toivottavasti on myös jatkossa ansioitunut kriisinhallintatehtävissä — mei-
dät tunnetaan laajasti siitä maailmalla esimerkillisenä valtiona. On erittäin hyvä myös, että
eduskunnassa on tälläkin hetkellä useita kriisinhallintakokemusta omaavia edustajia ja pi-
detään tätä asiaa myös tärkeänä koko eduskunnan piirissä. Jatkaisinkin tuosta kokeneen
edustaja Ruohon puheenvuorosta, siitä, että kun nämä koulutusoperaatiot loppuvat sitten
tuolla, esimerkiksi Irakissa, niin miten huolehditaan siitä, että paikallisilla on todella konk-
reettiset mahdollisuudet jatkaa sitä koulutustoimintaa siellä, että he pystyvät rakentamaan
sitä paikallista osaamista siellä riittävästi tämän Isilin vastustamiseksi ja muutoinkin sen
turvallisuustilanteen edistämiseksi paikallisesti.

17.27 Mikko Savola kesk (vastauspuheenvuoro): Arvoisa rouva puhemies! Tähän sa-
maan jatkaen nyt kysyisin molemmilta ministereiltä vielä niin sanotusta vaikutusarvioin-
nista, kun nyt tätä operaatiota jatketaan — ja todettiin jo, että sille on syynsä — ja ensi syk-
systä, elokuusta, eteenpäin sitten meillä on enemmän sotilaita kuin tähän mennessä. Kuin-
ka suoritetaan nyt sitten vaikutusarviointi siellä, että on päästy niihin tavoitteisiin, mitä ol-
laan asetettu? Ja entä kun tämä vuoden määräaika päättyy, missä vaiheessa me täällä kan-
sallisesti otamme teidän näkemyksenne mukaan uuden keskustelun siitä, jatkammeko vie-
7



Pöytäkirjan asiakohta PTK 38/2016 vp
lä tätä operaatiota vai vedämmekö me joukkomme, kouluttajamme pois? Tämä on
mielestäni äärimmäisen tärkeä kysymys sekä tulevaisuuteen varautumisen suhteen mutta
myös siksi, että varmastikaan äkkiliikkeitä ja nopeita vaikutuksia siellä paikan päällä ei
saada aikaan. Pyytäisin sen vuoksi tästä teidän arvioitanne.

17.28 Mika Kari sd (vastauspuheenvuoro): Arvoisa rouva puhemies! Täällä nyt käsitel-
lään tätä Erbil-selontekoa ja nostetaan veneeseen nyt ensiksi se ensimmäinen kala, mutta
jos ajattelee tulevaisuutta jo tässä vaiheessa, niin vaikka operaatiot Syyrian alueella ja Ira-
kin alueella jatkuvat, on nähtävissä kumminkin tilanne, jossa Isil on joutunut peräänty-
mään Syyriasta ja samaan aikaan paine kasvaa esimerkiksi tämän turvapaikkakriisin osalta
Libyan alueella, jossa Isilillä on vahva jalansija. Jos nämä kiistat eskaloituvat nyt useam-
piin erilaisiin maihin ja samantyyppiset kriisit laajenevat yhä ennalta-arvaamattomampiin
jatkokriiseihin: onko Suomi varautunut jo siihen, että meiltä löytyy tarvittaessa myös ky-
kyä lähteä laajempiin operaatioihin — voi sanoa, että useampiin operaatioihin — yhtä ai-
kaa?

Haluan tähän loppuun sanoa vielä, että on erinomaisen hienoa, että koko eduskunta yh-
dessä on oman selontekonsa kanssa. Se on iso arvo tällaiselta suomalaiselta yhteiskunnalta
olla yhdessä mukana.

17.29 Outi Mäkelä kok (vastauspuheenvuoro): Arvoisa rouva puhemies! Humanitaari-
nen tilanne Irakin alueella on todella vakava, mikä on heijastunut laajalti Eurooppaan. Ja
kuten on todettu, lyhyellä tähtäimellä turvallisuustilanteen parantaminen on Irakin vakaut-
tamisen keskeinen edellytys, ja sinänsä on erittäin hyvä, että Suomi on tässä työssä muka-
na.

Valiokuntien kuulemisissa on tullut kirjattua useita hyviä huomioita tähän operaatioon
liittyen. Edustaja Ruoho totesi tuossa, että on tärkeää, että teemme työtä, joka pitkällä täh-
täimellä tekee meidän työmme tarpeettomaksi, ja siinä mielessä on hyvä, että tänne on kir-
jattu, että koulutustoimintaa tulisi mahdollisuuksien mukaan kohdentaa kouluttajien kou-
luttamiseen.

Täällä on myös puolustusvaliokunta kiinnittänyt huomiota siihen, että jatkossa veteraa-
niohjelma olisi tärkeä, ja sen osalta tulisi saattaa veteraaniohjelma valmiiksi vuoden 2016
loppuun mennessä. Ja tästä olisin kysynyt puolustusministeriltä, että missä vaiheessa sen
osalta mennään.

17.31 Timo Heinonen kok (vastauspuheenvuoro): Arvoisa rouva puhemies! Tämän kou-
lutusohjelman laajentamisen taustalla on, niin kuin keskustelussa on tuotu monta kertaa
esille, Lissabonin sopimus ja sen avunantolauseke: solidaarisuus toisia maita kohtaan, oi-
keus saada apua pahimmalla hetkellä ja toisaalta velvollisuus antaa apua pahimmalla het-
kellä. Meidän lainsäädäntömme ei ole aivan tämän Lissabonin sopimuksessa lupaamam-
me kanssa ajan tasalla, ja sen takia tällä tavalla vastaamme. Nato-maille suojaa tuo artikla
5, mutta kysyisin ministeri Niinistöltä: Millä tavalla te tulkitsette näitä Lissabonin sopi-
muksen turvatakuita? Onko tällaiselle sotilasliittoon kuulumattomalle maalle eduksi mah-
dollisimman suppea tulkinta vai mahdollisimman laaja tulkinta? Itse edustan tällaista laa-
jan tulkinnan näkemystä, mikä meitäkin auttaisi, jos olemme jossain vaiheessa samassa ti-
lanteessa kuin Ranska esimerkiksi nyt.
8



Pöytäkirjan asiakohta PTK 38/2016 vp
17.32 Antti Kaikkonen kesk (vastauspuheenvuoro): Arvoisa puhemies! Kun tuon esitte-
lypuheenvuoron lisäksi tässä on mahdollisuus debattiin, niin ajattelin, kun tässä on kaksi
keskeistä ministeriäkin paikalla, tiedustella vielä tästä muusta osallistumisesta Ranskan
avunpyyntöön. Mitä muuta on suunnitteilla, ja miten putkessa ja koska on tarkoitus tehdä
päätöksiä? Olen ymmärtänyt, että vahvassa harkinnassa on tuo Libanonin operaation vah-
vistaminen, joka tuntuisi ihan luontevalta. Me olemme siellä pitkään olleet, meidän työ-
tämme arvostetaan, suomalaista osaamista tarvitaan siellä.

Onko niin, että hallitus aikoo tuoda tähän liittyviä esityksiä eduskuntaan lähiaikoina, ja
jos on, niin voitteko ehkä vähän kertoa, mitä olette kaavailleet tämän asian suhteen?

17.33 Ilkka Kanerva kok (vastauspuheenvuoro): Arvoisa puhemies! Ensinnä se seikka,
mitä tässä ehkä ei ole tullut mainittua, on se, että alueella on suurin, ehkä välittömin riski
siinä, jos Mosulin kaupunki aiotaan vallata takaisin. Se ei ole ihan jokapäiväinen tapahtu-
ma, ja joka tapauksessa meidän oma toimipisteemme sijaitsee alle 100 kilometrin etäisyy-
dellä kaikesta tästä.

Ulkoministeriltä kuitenkin kysyisin, kun tässä velloo tämä Suomen asemoituminen suh-
teessa EU:n solidaarisuuslausekkeeseen ja avunantolausekkeeseen, molempiin, ja tämä ul-
komaisen avun vastaanottaminen — ja sen antaminen vastavuoroisesti tietysti — on iso
kysymys, johon meidän lainsäädäntömme ei tällä hetkellä anna oikeaa tai mitenkään riit-
tävää vastausta, että olisiko mahdollista, ministeri Soini, kuvitella, että tämä avunantolau-
seke tulisi erillisenä kysymyksenä selkeästi myös esille hallituksen juuri parhaillaan val-
mistelemassa ulko- ja turvallisuuspoliittisessa selonteossa.

Ensimmäinen varapuhemies Mauri Pekkarinen: Tässä vaiheessa, kun ei vastauspu-
heenvuoroja enemmälti ole pyydetty, ehkä ministeri... kumpi ministeri? Ministeri Soini en-
siksi, ja kenties puolustusministeri sen jälkeen. (Timo Soini: Saanko tulla pönttöön?) —
Ministeri Soini on tervetullut pönttöön.

17.34 Ulkoasiainministeri Timo Soini: Arvoisa puhemies! Kiitos hyvästä keskustelusta
ja hyvistä kysymyksistä. Yritän vastata mahdollisimman moneen, ja sitten ministeri Nii-
nistö varmaan täydentää.

Mutta jos aloitan tästä edustaja Kanervan kysymyksestä, niin kyllä on hyvä, että me sel-
vitämme perusteellisesti tämän koko tematiikan näiden eri lausekkeiden kanssa, koska Lis-
sabonin sopimuksen voimaantulon yhteydessä avunantolausekkeen tulkittiin tarkoittavan
sotilaallista tukea jäsenmaalle, joka lausekkeen aktivoi. Nyt kun nämä uhkakuvat ovat mo-
ninaistuneet, niin samoin käsitys mahdollisen avun muodoista on moninaistunut. Tämä
täytyy ihan ehdottomasti ottaa huomioon.

Täältä tulee vähän hajanaisesti näitä, mutta yritän käydä läpi.
Edustaja Juvonen kysyi näistä turvallisuusasioista. Ne ovat aivan olennaisia, ja myöskin

porukka, joka tulee sieltä mahdollisesti takaisin: miten siihen on varauduttu. Terrorismi ei
tunne rajoja. Emme me voi sulkea pois sellaistakaan mahdollisuutta, että terrori tulee tän-
ne. Emme me voi ummistaa siltä silmiä. Me emme ole tästä globaalisti verkottuneesta ter-
rorismista vapaita, ja tämä on hyvä muistaa. Samaan liittyy tämä vierastaistelijoiden uhka.
Tämän takia me tarvitsemme kansainvälistä yhteistyötä. Tämän takia tässä operaatiosuun-
nittelussa on ollut myös suojelupoliisin asiantuntemus meidän käytössämme, ja nyt myös
kehysriihessä suojelupoliisille annettiin lisämäärärahaa 2 miljoonaa euroa. Nämä ovat ää-
9



Pöytäkirjan asiakohta PTK 38/2016 vp
rimmäisen tärkeitä asioita. Tässä tarvitaan myös muslimiyhteisön yhteistyötä, koska kyllä
näissä yhteisöissä, joissa näitä lähtijöitä on, täytyy olla meidän tuntosarvet, siellä täytyy
olla meidän tiedustelutietoa ja siellä täytyy olla meillä monennäköistä tietoa, jotta tämä ra-
dikalisoituminen voidaan estää.

Sitten näistä koulutus- ja neuvonantotehtävistä. Tämä on oikeastaan hyvä selventää, että
millä tavalla nämä ovat erilaisia. Eli koulutustehtävissä meidän osastomme antaa Erbilin
koulutuskeskuksessa Kurdistanin peshmerga-taistelijoille koulutusta sotilaan perustaidois-
ta aina joukkuetasolle asti, ja siihen liittyy muun muassa lääkintäkoulutusta ja tämäntyyp-
pistä. Neuvonantotehtävissä taas suomalainen osasto tukisi Kurdistanin turvallisuusjouk-
kojen prikaati- ja pataljoonatason esikuntia. Nyt me tulemme tekemään näitä molempia.

Sitten vielä edustaja Kanerva sanoi Mosulista. Se on erittäin iso kaupunki, ja jos se val-
lataan takaisin niin, että se todella tehdään voimakkaiden sotatoimien kautta, niin se jälki
on kamalaa. Se meidän on syytä tiedostaa, että Daesh ei jätä sitä vapaaehtoisesti ja ikävä
kyllä monien sotatoimien ensimmäiset ja suurimmat uhrit ovat siviilejä. Heitä voidaan
myös käyttää ihmiskilpinä ja kaikennäköisenä tässä. Tämä on kyllä vaikea asia.

Sitten viitattiin Libyaan, taisi olla edustaja Kari. Juuri tämä riski tässä on olemassa, että
kun Isil joutuu ahtaammalle sekä Syyriassa että Irakissa, niin se hakee muita väyliä, ja tällä
hetkellä se muu väylä on Libya. Siellä on Sirtin kaupunki, jonka lähellä jo erittäin voimak-
kaasti Isil toimii. Sinne on mennyt ihan vahvistettujen tietojen mukaan sekä maitse että me-
ritse Isilin taistelijoita. Tämä on myös erittäin tärkeä tulonlähde heille: he myyvät öljyä, ja
vaikka se olisi kuinka saastaista ja veristä öljyä, niin aina on löytynyt ostajia. Se, että me
saamme tämän terroristiporukan rahoituksen katki, on äärimmäisen tärkeätä, näihin juuri-
syihin puuttuminen. Jospa me nyt Euroopassa ja lännessä ymmärtäisimme tehdä yhteistyö-
tä ajoissa, koska kyllä tosiasia oli se, että me tiesimme, että Libyassa, Jordaniassa ja Tur-
kissa on pakolaisia paljon, mutta kun se ei ollut meidän kynnyksellämme, niin me emme
oikein välittäneet mitään, ja vasta sitten kun tämä tulva alkoi, niin alkoi kuulo paranemaan
ja toimintaa tuli lisää. Samoin nämä raa’at terroriteot toivat sen vielä lähemmäksi. Nyt me
emme saa tehdä samaa virhettä Libyan kohdalla. Me tarvitsemme yhteistyötä Libyan hal-
lituksen kanssa, ja onneksi siellä nyt on hauras hallitus, koska esimerkiksi YK:n siunauk-
sen saaminen, mandaatti, on riippuvainen siitä, että on yhteistyötä hallituksen kanssa. No,
nyt esimerkiksi tämä hallitus voi pyytää apua. Jos ei ole hallitusta, ei voi pyytää apua, ja sil-
loin ei ole YK:n mandaattia ja kaikki muu on hankalampaa. Eli tässä mielessä on toivoa.

Sitten kysyttiin palautussopimuksista. Neuvottelut ovat virkamiestasolla käynnissä sekä
Afganistanin että Irakin kanssa. Kovin on kitkuista, mutta haluan muistuttaa siitä, että esi-
merkiksi Ruotsilla on tämmöinen palautussopimus, pakkopalautussopimus. He ovat saa-
neet palautettua parikymmentä pakolla. Suomesta on lähtenyt vapaaehtoisesti viisi lento-
koneellista, ja tämä on se, mitä kautta nyt tätä asiaa hoidetaan. Esimerkiksi Italialla on erit-
täin huono kokemus Pakistanin kanssa. Heillä on Pakistanin kanssa palautussopimus. Iso
lentokone lensi Italiasta Pakistaniin, ja Pakistan kieltäytyi ottamasta vastaan, ja sitten se
lentokone meni täydessä lastissa takaisin. Tässä me tarvitsisimme Euroopan laajuista yh-
teistyötä. Olisi hyvä, että kaikilla unionin mailla olisi samanlainen sopimus, että tässä olisi
tämmöinen yhtenäinen käytäntö. Ja kyllä meidän täytyy uskaltaa sanoa Irakille ja Afganis-
tanille sekin, kun neuvotellaan heitä koskevasta avusta, pitää pystyä edellyttämään, että te
sitten hoidatte tämän puolen, kun näitä palautuksia tulee, että ne voidaan tehdä. Tämä on
mielestäni tärkeää. (Puhemies koputtaa)
10



Pöytäkirjan asiakohta PTK 38/2016 vp
Sitten edustaja Mustajärvi kysyi lempiaiheestaan, transatlanttisesta yhteistyöstä. Se on
hyvä kysymys. Suomen ulkopolitiikalla ja tämän hallituksen ulkopolitiikalla on muutama
painopiste, jotka ovat tietysti myös omiani: yksi on arktinen yhteistyö, Itämeri-yhteistyö
laajasti, (Puhemies koputtaa) myös Venäjä-yhteistyö, Suomi—Ruotsi-yhteistyö, rauhan-
välitys ja transatlanttinen yhteistyö. Nämä kaikki tarvitaan.

Nyt näyttää olevan jo aika reippaasti vastauksia, että jos puolustusministerin sallitaan
täydentää. Sitten jos vielä tulee jotain mieleen, niin mielelläni vastaan lisää.

17.42 Puolustusministeri Jussi Niinistö: Arvoisa herra puhemies! Kiitos edustajille tues-
ta ja rakentavista puheenvuoroista. Pyrin täydentämään ministeri Soinin vastausta.

Edustajat Savola, Kari ja Pakkanen kiinnittivät huomiota suomalaisten joukkojen turval-
lisuuteen mielestäni täysin aiheellisesti, kuten myös sekä puolustus- että ulkoasiainvalio-
kunta ovat tehneet lausunnossaan ja mietinnössään. Kyseessä on kiistatta korkean uhkata-
son operaatio. Siksi onkin hyvä kysyä, miten Puolustusvoimat on arvioinut tätä omasuojan
riittävyyttä. Itsemurhapommittajien, tienvarsipommien ja kemiallisten aseiden muodosta-
ma uhka on vakava, mutta Puolustusvoimilla on etenkin Afganistanin ISAF-operaation ko-
kemusten perusteella kohtuullisen hyvä kyky varautua esimerkiksi tienvarsipommien ai-
heuttamaan turvallisuusuhkaan. Kannustan kuitenkin Puolustusvoimia jatkuvasti arvioi-
maan omasuojan riittävyyttä, koska tilanteet muuttuvat. Omasuojan riittävyyttä arvioidaan
operaatioalueelta saatujen tietojen pohjalta. Esimerkkeinä voin mainita muutokset Isiksen,
Isilin, Daeshin — tai millä nimellä kukin tätä barbaarijärjestöä nyt haluaakaan kutsua —
toimintatavoissa, mahdollisten iskujen tekotavan ja turvallisuustilanteen yleisen kehityk-
sen. 

Suomalaisjoukkojen turvallisuuden takaamisessa on otettava myös huomioon kemialli-
set aseet, joiden käyttö tai käytön uhka alueella on todellinen. Operaatioon on lähetetty
suojelualan materiaalia, muun muassa suojavarusteita ja ilmaisimia. Pyrimme saamaan uu-
teen kontribuutioon myös suojelualan osaamista. Suomalaisella osastolla on käytössään
paikalta vuokratut panssaroidut ajoneuvot, joten Kurdistanissa liikkuminen on kohtuulli-
sen turvallista, jos tällaista sanamuotoa yleensä voi käyttää. Paikalliset turvallisuusviran-
omaiset toimivat verraten tehokkaasti. 

Edustajat Heinonen ja Mäkelä kysyivät kriisinhallintaveteraaniohjelman tarkemmasta
aikataulusta. Valitettavasti minulla ei ole siihen vastausta.

Edustaja Heinonen kysyi lisäksi henkilökohtaista mielipidettäni Lissabonin sopimuk-
sen niin sanottuihin turvatakuisiin. Tämä oli edustaja Heinosen käyttämä sana. Itse en käyt-
täisi sanaa "turvatakuu" tässä mielessä Lissabonin sopimuksesta puhuttaessa, varsinkaan
artiklasta 42.7, jotta eivät menisi sekaisin puurot ja vellit. Viittaan tässä Naton 5 artiklaan.
Mutta joka tapauksessa Suomen linja ja Suomen etu on tämän artiklan joustava tulkinta, ja
Ranskan avunpyyntö Pariisin terrori-iskujen jälkeen on ollut niin Suomelle kuin muillekin
EU-maille hyvä harjoitus. On syytä tarkkaan seurata tätä prosessia: kirjata ylös, miten pro-
sessi on edennyt, ja ennen muuta ottaa opiksi. Ymmärsin, että tähän puolustusvaliokunnan
puheenjohtajan, edustaja Kanervan puheenvuoro viittasi, eli esimerkiksi selontekotyössä
on syytä kiinnittää tähän prosessiin huomiota. 

Mutta tässä vaiheessa oma vakaa mielipiteeni on, että Suomen puolustussuunnittelua
emme voi laskea EU-sopimusten varaan, vaan sotilaallisesti liittoutumattomana maana
valmistaudumme itsenäiseen puolustukseen. Kaikkien avainsuorituskykyjen on oltava
11



Pöytäkirjan asiakohta PTK 38/2016 vp
omassa hallussamme, mutta totta kai olemme valmiita vastaanottamaan kumppaneiltam-
me apua, sillä apua saamme, jos siitä on hyötyä apua antavalle osapuolelle. 

Ensimmäinen varapuhemies Mauri Pekkarinen: Siirrymme puhujalistaan. Myös jat-
kamme puhujalistaa jonkun matkaa, ja tarvittaessa debatti sitten jonkun ajan päästä. 

17.46 Mikko Savola kesk: Arvoisa herra puhemies! Ensinnäkin kiitoksia molemmille
ministereille asiantuntevista vastauksista. Tätä selontekoa olemme niin ulkoasiain- kuin
puolustusvaliokunnassa tarkkaan käsitelleet.

Tämä Isilin vastainen taistelu on yhteinen asiamme koko Euroopassa ja maailmassa.
Tämä brutaali terrorijärjestö vaatii järeitä vastatoimia, ja sen vuoksi Suomikin tässä ope-
raatiossa on mukana jo yli 60 muun maan kanssa. Tämä on myös konkreettinen vastaus
Ranskalle, joka EU:n avunantolausekkeeseen 42.7 vedoten pyysi Suomea, kuten muitakin
EU-maita, mukaan. Ja Suomi siis vastasi myönteisesti ja tällä tapaa myös konkreettisesti
tähän asiaan.

Herra puhemies! Suomella on nyt noin 50 sotilasta Erbilissä, ja olemme kouluttaneet
siellä Irakin Kurdistanin turvallisuusjoukkoja, niin sanottuja peshmerga-joukkoja. Koke-
mukset tästä ovat olleet hyviä: olemme saaneet siellä tuloksia aikaan ja muun muassa pys-
tyneet vähentämään tappioita näiden joukkojen osalta, kun he ovat oikeanlaista sotilaskou-
lutusta saaneet. Suomalaiset siis kouluttavat sotilaan perustaitoja tuolla paikan päällä. Mei-
dän joukoillamme on hyvä maine, mikä on hyvä asia, ja meillä on myös kokemusta tällai-
sista tehtävistä. Se on hyvä piirre huomata, että suomalaista osaamista arvostetaan tuolla
maailmalla. Ja meillä ei ole siellä pelkästään ammattisotilaita, vaan ehkä jopa suuremmalti
osin tämä perustuu reserviläisiin, eli sitä siviilipuolen osaamista, mitä meillä on, pystytään
sitten meidän reserviläisarmeijamme kautta hyödyntämään myös näissä kansainvälisissä
tehtävissä, ja siitä voimme olla kyllä ylpeitä.

Herra puhemies! Puolustusvaliokunta kiinnitti erityistä huomiota turvallisuuteen tässä
operaatiossa. Uhat ovat todellisia, kuten tässä debattikeskustelussa jo kävimme läpi: on tie-
nvarsipommeja, itsemurhapommittajia, kemiallisia aseita, epäsuoraa tulta — näitä kaikkia
asioita, mihin joudumme varautumaan. Sen vuoksi on äärimmäisen tärkeää, että olemme
siihen varautuneet. Meillä on omasuoja kunnossa, ja niillä meidän kavereilla siellä on par-
haat mahdolliset välineet käytössä — panssaroidut ajoneuvot, varusteet viitaten mahdolli-
siin suojeluhälytyksiin ja niin edelleen — jotta sitä pahinta yhdenkään meidän sotilaamme
osalta ei tapahtuisi. Tästä on pidettävä kiinni, ja näin on myös, kuten puolustusministeriltä
kuulimme, tapahtunut ja tapahtuu. Ja pidän äärimmäisen tärkeänä myös sitä, että tätä seu-
rataan äärimmäisen tarkasti, tehdään vaikutusarvioita ja reagoidaan sen mukaan, mikä tar-
ve siinä on. Meidän suomalaiset sotilaamme, kouluttajamme, eivät osallistu varsinaiseen
taisteluun, mutta itsepuolustusoikeus luonnollisesti on, ja näin tulee tietysti ollakin. Tämä
on tietysti yksi osa sitä tärkeää omasuojaa tässä tehtävässä.

Herra puhemies! Monta kertaa näissä kansainvälisissä operaatioissa sitten kysytään,
mikä se on se Suomen puolustusvoimien tehtävä: kun pitäisi puolustaa omaa isänmaata,
miksi me osallistumme tuonne kansainvälisiin tehtäviin ja erilaisiin operaatioihin. Minä ai-
nakin pidän äärimmäisen tärkeänä sitä, että näillä kaikilla operaatioilla, joihin me osallis-
tumme, on vahvistava vaikutus meidän kansalliseen puolustuskykyymme — ne kokemuk-
set, mitä tuolta maailmalta saadaan, vahvistavat meidän kansallista puolustuskykyämme.
12



Pöytäkirjan asiakohta PTK 38/2016 vp
Tämä operaatio on varmasti yksi niistä haastavista operaatioista, joista nyt sitten saadaan
kokemuksia tämän oman kykymme turvaamiseksi, ja se on tietysti tärkeä asia.

Tämä mietintö oli yksimielinen, siitä kiitos kaikille osallistujille. Keskustan eduskunta-
ryhmän puolesta sen verran voin tässä yhteydessä sanoa, että me kannatamme (Puhemies
koputtaa) tähän osallistumista ja kiitämme kaikkia tästä käydystä käsittelystä ja keskuste-
lusta tämän asian suhteen.

17.52 Arja Juvonen ps: Arvoisa herra puhemies! Valtioneuvoston selonteossa eduskun-
nalle Suomen osallistumisen jatkamisesta ja vahvistamisesta turvallisuussektorin koulu-
tusyhteistyössä Irakissa kysymys on Isilin tai Isisin — mitä termiä me sitten käytämme-
kään — vastaisesta taistelusta. Nyt käsittelyssä olevassa ulkoasiainvaliokunnan mietinnös-
sä todetaan, että menestyminen Isilin vastaisessa taistelussa on ennen kaikkea riippuvai-
nen maiden omasta kyvystä ja tahdosta sekä kansainvälisestä tuesta.

 Suomessa Puolustusvoimista lähtöisin oleva osaaminen on hyvää, ja osaamista tulee
voida hyödyntää koulutus- ja neuvonantotehtäviin keskittyvissä kriisinhallintaoperaatiois-
sa. On perusteltua, että koulutustoimintaa jatketaan.

Äskettäin maailmaa järkyttäneiden Pariisin ja Brysselin terrori-iskujen jälkeen osallis-
tuminen kansainväliseen Isilin vastaiseen toimintaan on muuttunut entistä tärkeämmäksi.
Iskut osoittivat, ettei terrorismin vastainen sota Euroopassa ole vielä lähimainkaan voitet-
tu. Entä sitten Boko Haramin toimet Nigeriassa? Terroristijärjestöhän on vannonut uskol-
lisuutta Syyriassa ja Irakissa toimivalle Isis-järjestölle. Koululaistyttöjen kaappaamiset ja
lasten käyttäminen terroristiteoissa on syvästi järkyttävää. Lapsiin kohdistuvat iskut ovat
pysäyttäviä ja tuomittavia.

Elokuvassa Ihmemaa Oz Dorothy-tyttö lentää pyörremyrskyn mukana kotikylästään toi-
seen maailmaan. Tyttö puhuu pienelle cairnterrierilleen: "Toto, I think we are not in Kan-
sas anymore." Myös Suomessa on varauduttava kasvavaan terroristiuhkaan. Tämä lause on
tullut tutuksi meille kaikille, ja siihen kiinnitetään myös huomiota ulkoasiainvaliokunnan
mietinnössä. Myös me Suomessa, niin kuin ihmiset kaikkialla maailmalla, joudumme ker-
tomaan lapsillemme, että emme ole enää siinä entisessä vanhassa maailmassa. Tämä maa-
ilma on muuttunut kaikella tavalla.

17.54 Timo Heinonen kok: Arvoisa herra puhemies! Tämän asian taustalla, jota nyt kä-
sittelemme, ovat arabikeväästä liikkeelle lähteneet tapahtumasarjat. Arabikevään myötä
levottomuudet eri maissa eivät laantuneetkaan vain siihen, että demokratia olisi voittanut
ja diktaattorit olisi syösty vallasta, vaan osaan valtioita jäi edelleen diktaattorivalta ja osaan
vallankaappausten ja kansannousun jälkeen epävakaa tilanne. Tätä seurausta on myös ter-
roristijärjestö Daeshin nousu, ja tätä seurausta ovat myös Euroopassa tapahtuneet terrori-
iskut. Ovat ne sitten Daeshin tekoa aidosti tai eivät, niillä on selkeä yhteys kuitenkin tämän
järjestön ajatusmaailmaan ja ideologiaan.

Maamme hallitus on päättänyt jatkaa ja vahvistaa osallistumistamme monikansalliseen
operaatioon Pohjois-Irakin Erbilissä. Osallistumisen kokonaisvahvuutta lisätään vuoden
ajaksi noin 100 sotilaaseen nykyisestä 50 sotilaasta, ja tämä on varsin perusteltua tässä ti-
lanteessa, vaikka joitain tuloksia Daeshin vastaisessa taistelussa on saatu aikaankin. Itse
asiassa, kun viime päivien tapahtumia miettii, riskiarvioissa nousevat varmasti entistä suu-
remmiksi tällaiset yllättävät toimet, joita terroristijärjestö mahdollisesti voi tehdä. Niin
kuin ulkoasiainvaliokunta ja me puolustusvaliokunnassa totesimme, itsemurhapommittaji-
13



Pöytäkirjan asiakohta PTK 38/2016 vp
en, tienvarsipommien ja kemiallisten aseiden muodostama uhka on vakava, vaikkakaan
merkittävää muutosta riskiarvioissa ei ole virallisesti tuohon edelliseen päätöksentekoon,
joka tapahtui vuonna 2014. Silloin jo ulkoasiainvaliokunta totesi, että kyseessä on olosuh-
teista johtuva korkean uhkatason operaatio, vaikka tehtävä on koulutustehtävä. Nyt ehkä
uutena puolustusvaliokunnan asiantuntijakuulemisissa esille nousivat nämä kemialliset
aseet.

Ehkä itse ajattelen niin, että nämä voitot, joita nyt Daeshista on saatu aikaiseksi, voivat
saada aikaan juuri sentyyppistä toimintaa, miten nurkkaan ajettu rotta toimii, eli tehdään
jotain yllättävää, hyökätään aggressiivisesti. Ne voivat olla tämäntyyppisiä iskuja joko tän-
ne koulutusalueelle tai sitten, niin kuin nyt on tapahtunut, iskuja myös maihin, jotka tähän
koulutusoperaatioon ja Daeshin vastaiseen taisteluun ovat lähteneet mukaan.

Sen takia meidän pitää huolehtia myös siitä, että oman maan turvallisuuslainsäädäntö ja
tiedustelulainsäädäntö ovat ajanmukaisia, että saisimme tiedon ja pystyisimme estämään
mahdollisia iskuja, joilta emme välttämättä mekään ole täällä pohjoisessa Euroopassa täy-
sin turvassa. Sen takia itse tuen sitä, että meidän lainsäädäntöämme päivitetään niin, että
me pystymme, ja meidän viranomaiset pystyvät, mahdollisimman tehokkaasti vastaamaan
näihin mahdollisiin uhkiin, joita on. Samaan aikaan pitää myös muistaa se, että myös maan
sisäinen turvallisuus saattaa siis järkkyä tämäntyyppisen toiminnankin myötä, ja pitää olla
valmiutta siihen, että myös kotimaan turvallisuudesta pystytään vastaamaan. Se tarkoittaa
rajavalvontaa, se tarkoittaa poliisin voimavaroja, resursseja, ja niin poispäin.

Nyt on toteen näytetty se, mistä tässäkin salissa muutamat ovat puhuneet ja ovat saaneet
kovaa arvostelua niskaan puhuttaessa esimerkiksi pakolaisvirrasta. Belgian iskun henkilöt
ovat nyt mediatietojen mukaan ainakin käyttäneet tätä virtaa hyväkseen ja siirtyneet Bel-
giaan ja tehneet iskun. Eli tähänkin mahdollisuuteen pitää varautua ja seurata liikehdintää
eli sitä, että kun toiset ovat hädässä ja liikkuvat, saattavat myös rikolliset käyttää sitä hy-
väkseen, niin kuin Belgian terroristi-iskun tekijät ja myös Pariisin iskun tekijät.

Arvoisa puhemies! Täysi tuki tälle koulutustehtävälle — ja kuten kriisinhallintaveteraa-
niohjelmasta tuossa omassa debattipuheenvuorossani totesin ja peräänkuulutin, toivon,
(Puhemies koputtaa) että se viedään tänä vuonna loppuun niin, että kannamme vastuun jo-
kaisesta naisesta ja miehestä, jotka näihin vaativiin tehtäviin lähetämme nyt ja tulevaisuu-
dessa.

17.59 Markus Mustajärvi vas: Arvoisa puhemies! Viittaan vielä siihen lähetekeskuste-
luun tämän asian tiimoilta, kun haluttiin nähdä, että tässä päätöksessä yksittäisestä operaa-
tiosta päätettäisiinkin yleisemmin Euroopan yhteisestä ulko- ja turvallisuus- ja puolustus-
politiikasta, ja näinhän ei ole. Me hyväksymme tämän jatkopäätöksen, mutta se ei ole kan-
nanotto mistään linjakysymyksestä suhteessa eurooppalaiseen päätöksentekoon.

Ja sitten vielä liittyen tähän Lissabonin avunantolausekkeeseen: On äärimmäisen tär-
keää, että se prosessi on jatkossakin kahdenvälinen ja ihan aidosti kahdenvälinen, että se
apua antava maa voi päättää, miten se sen Lissabonin sopimuksen juridisen velvoitteen
täyttää. Tämän me vasemmistoliitossa pidämme kyllä mielessä silloin, kun kansallista
lainsäädäntöä ollaan rukkaamassa, ja uskon, että puhun paitsi itseni myöskin ryhmäni puo-
lesta. Silloin, kun lähetetään suomalaisia sotilaita voimankäyttötehtäviin, katsomme kyllä
hyvin tarkkaan sen, mihin tehtäviin, millä perustein ja mitä siitä seuraa. Voi olla, että kan-
sallisen lainsäädännön käsittely ei ole niin yksimielistä kuin on ollut tämän operaation pää-
töksenteko. Itse pelkään sitä, että kun Suomella on esimerkiksi tämä Naton isäntämaasopi-
14



Pöytäkirjan asiakohta PTK 38/2016 vp
mus ja sitten on Lissabonin sopimus, ja jos kansallista lainsäädäntöä muutetaan tiettyyn
suuntaan, niin sitten esimerkiksi muiden EU-maiden paine yhtä jäsenmaata kohtaan voi
muodostua niin kovaksi, että tosiasiassa sitä kahdenvälistä prosessia ei enää käydäkään
vaan se yksittäinen jäsenmaa joutuu taipumaan niin sanottuun Euroopan unionin yhteiseen
tahtoon.

18.01 Veera Ruoho ps: Arvoisa puhemies! Kuten valiokuntamme puheenjohtaja ja ulko-
ministerikin totesivat, pidämme Suomen osallistumisen jatkamista ja laajentamista perus-
teltuina. Ulkoasiainvaliokunnan mielestä Suomen on välttämätöntä osoittaa tukea Rans-
kalle tämän vedottua EU:n keskinäiseen avunantovelvoitteeseen. Suomen on myös tärkeä-
tä osallistua kansainväliseen Isilin vastaiseen toimintaan, koska järjestön toiminta muodos-
taa uhan kansainväliselle rauhalle ja turvallisuudelle.

Suomen osallistuminen Isilin vastaiseen toimintaan on osa globaalia terrorismin vastais-
ta toimintaa, jossa tarvitaan pitkäjänteisyyttä ja laajaa keinovalikoimaa. Terrorismia vas-
tustetaan tehokkaasti vaikuttamalla kokonaisvaltaisesti kriisimaihin. Siksi peräänkuulutan
EU:n siviilikriisinhallintaoperaatiota tukemaan kokonaisvaltaista ratkaisua. Siviilikriisin-
hallinnalla voidaan vaikuttaa juurikin ongelmien juurisyihin.

Edustaja Savola perusteli hyvin, miksi Suomen tulee osallistua ulkomailla kriisinhallin-
tatehtäviin. On totta, että toimimalla kansainvälisissä tehtävissä kehitämme myös kansal-
lista osaamista ja siten myös toimintavalmiuksiamme kotimaassa. Kansainvälisissä tehtä-
vissä saatua kokemusta tulisi sitten entistä paremmin hyödyntää. "Haittapuolena" näen sen,
että kun on useamman vuoden työskennellyt äärimmäisissä olosuhteissa, nämä meidän ko-
timaiset ongelmamme tuntuvat mitättömiltä.

18.03 Mika Kari sd: Arvoisa herra puhemies! Kriisinhallinta, on se sitten sotilaallista tai
siviilikriisinhallintaa, on pitkäkestoista työtä, työtä, jota tehdään vaikeissa olosuhteissa ja
usein monien vuosien aikana. Sen kautta kriisinhallintatyötä pitäisikin katsoa laajempana
kokonaisuutena.

Sipilän hallitus hallitusohjelmassaan lähti säästämään satoja miljoonia euroja kehitysyh-
teistyöstä ja myös kymmeniä miljoonia euroja kriisinhallintatyöstä. Suomella on pitkään,
jo vuosia, ollut kriisinhallintavahvuus maailmalla noin 600:n luokkaa, ja hallitusohjel-
maan oli kirjattu tämän tason laskeminen noin 90 sotilaan tai henkilön vahvuuteen. Nyt
kuitenkin maailman kriisien keskellä ja muun muassa Libanonin tilanteen osalta Suomi on
edelleenkin pitänyt kriisinhallintavahvuutensa tuolla 600:n joukossa, ja se on varmasti mo-
nella tavalla perusteltua.

Näin ollen onkin syytä ja perusteltua kysyä, olisiko ulko- ja turvallisuuspoliittisen selon-
teon aikana aika päivittää Suomen ja myös Sipilän hallituksen ja koko tämän eduskunnan
yhteisellä selvitystyöllä kriisinhallinnan kokonaisuus. Tällä tarkoitan henkilömäärän lisäk-
si myös budjettimäärärahoja ja kriisinhallinnan resurssien sisältöä. Niin kuin ministeri Soi-
ni tässä selontekokeskustelun aikana totesi, kriisit tuskin pysähtyvät tällä hetkellä Syyrias-
sa tai Irakin alueella käytäviin sotatoimiin, vaan kriisien eskaloitumisen vaara on suuri. Mi-
nisteri Soininkin mukaan yhtenä varteenotettavana suuntana kriisien leviämiselle on Liby-
an alue.

Toivon, että hallitus huomioi ulko- ja turvallisuuspoliittisen selontekotyönsä aikana
myös laajemman kokonaisuuden tuomisen eduskunnalle.
15



Pöytäkirjan asiakohta PTK 38/2016 vp
18.05 Markku Pakkanen kesk: Arvoisa herra puhemies! Tähän edustaja Karin puheen-
vuoroon on hyvä jatkaa, että on syytä muistaa, että Suomelta on ollut parhaimmillaan ai-
koinaan yli 2 000 sotilasta maailmalla yhtä aikaa tekemässä rauhanturvaamistehtäviä tuol-
la 1980—90-luvun taitteessa, ja niiltä vuosikymmeniltä on tämä hyvä perinne ja maine,
mitä suomalaiset ovat vuosikymmenien aikana rauhanturvatehtävissä saaneet aikaan.

Täällä otettiin tämä vierastaistelijakysymys, mikä ei sinällänsä nyt ihan tähän esillä ole-
vaan asiaan liity. Mutta toivon, että eduskunnassa myös tästä asiasta tullaan lähiaikoina
keskustelemaan ja päättämään. On mielenkiintoista tietää, mitä kuuluu näille supon ilmoit-
tamille muutamille kymmenille taistelijoille, jotka Suomesta ovat jo lähteneet sinne ja tul-
leet takaisin — mitä niille herroille tai rouville sitten kuuluu ja kuinka suomalaiset sitten
joutuvat ottamaan vastuuta heistä kenties terveydenhoidossa ja tämmöisissä asioissa.
Tämä asia olisi mielestäni syytä selvittää.

Ministeri Niinistöä täytyy kiittää hyvästä vastauksesta, kun kysyttiin näitä turvallisuu-
teen liittyviä asioita.

Täällä edustaja Heinonen on moneen kertaan kysynyt tästä kriisinhallintaveteraaniohjel-
masta ja siitä, kuinka se etenee. Rauhanturvaajaliitolta itse saamani tiedon mukaan hanke
etenee kuluvan vuoden aikana. Puheenjohtaja Kiljusen suulla he olivat tyytyväisiä siihen,
että tähän on tulossa rahaa. Ja aikanaan sitten tämä veteraanistatus ja -tunnus varmaan it-
sellenikin sitten tulee.

Täytyy muistaa, että suomalaiset ovat saaneet myös Nobelin rauhanpalkinnon. Tässä
rauhanturvaamisen 60-vuotisjuhlavuonna on hyvä muistuttaa, että vuonna 88 suomalaiset
rauhanturvaajat (Puhemies koputtaa) palkittiin rauhanturvapalkinnolla. Se on myös tär-
keää muistaa.

Ensimmäinen varapuhemies Mauri Pekkarinen: Ja näillä näkymin viimeinen puheen-
vuoro: valiokunnan puheenjohtaja, edustaja Kaikkonen.

18.07 Antti Kaikkonen kesk: Arvoisa puhemies! Oli hyvä kuunnella tätä keskustelua,
jossa käytettiin paljon järkeviä puheenvuoroja. Tuosta hyvänä esimerkkinä edustaja Pak-
kasen juuri käyttämä puheenvuoro — eikä puolustusvaliokunnan varapuheenjohtaja Ka-
rinkaan puheenvuoro huono ollut. (Naurua) Hän esitti siinä kriisinhallinnan kokonaisarvi-
ota, selvitystä, ulko- ja turvallisuuspoliittisen selonteon yhteydessä. Se on varmasti harkit-
semisen arvoinen asia, joskin täytyy sanoa, että siinä täytyy kyllä jonkun verran elää ajas-
sa, miten mennään eteenpäin, koska vuosi sitten, kun hallitusohjelma tehtiin, ei ehkä ollut
näkymää siitä, että aika paljon tarvetta tässä tulee olemaan. 

Hallitus on joutunut reagoimaan näihin tilanteisiin. Nyt on tämä Ranskan avunpyyntö ja
Erbil-operaatio. Varmaan tulee joitakin lisääkin, kuten tuo aikaisemmin mainitsemani Li-
banonin operaation vahvistaminen, se voi hyvinkin tulla pian eteen. 

Eli on hyvä keskustella, arvioida ja suunnitella, mutta täytyy joka tapauksessa jättää ti-
laa sille, että tulee tilanteita, joita emme vain pysty ennakoimaan. Meillä täytyy olla val-
mius ja tarvittaessa myöskin resurssit sitten toimia sen mukaisesti, jotta meillä tämä tärkeä
rauhanturvaamisen hyvä maine säilyy ja voimme omalta pieneltä osaltamme auttaa maail-
man kriiseissä. Se on myös meidän oma etumme.

Keskustelu päättyi.
16



Pöytäkirjan asiakohta PTK 38/2016 vp
Eduskunta hyväksyi valiokunnan ehdotuksen kannanotoksi valtioneuvoston selonteon
VNS 2/2016 vp johdosta. Asian käsittely päättyi.
17


