















































DEM5ABD.tmpSave.xml


Pöytäkirjan asiakohta PTK 51/2016 vp
Pöytäkirjan asiakohta 

PTK 51/2016 vp

Täysistunto

Torstai 12.5.2016 klo 15.59—17.19

2.1. Suullinen kysymys työnäytteestä (Ilmari Nurminen sd)
Suullinen kysymys SKT 52/2016 vp

Suullinen kyselytunti

Ensimmäinen varapuhemies Mauri Pekkarinen: Ensimmäinen kysymys, edustaja Nur-
minen.

Keskustelu

16.01 Ilmari Nurminen sd:  Arvoisa herra puhemies! Yhä useampi suomalainen kysyy,
mihin Suomea viedään tällä hetkellä. Suunta ei ole satunnaista. Hallituksen ideologia pe-
rustuu sellaiseen maailmankuvaan, jossa rikkaita on kannustettava uusilla verohelpotuksil-
la, kun taas työttömiä, köyhiä ja osattomia pitää pakottaa tulonleikkauksilla toimeliaisuu-
teen.

Uusin hallituksen esitys koskee työnäytettä eli neljän kuukauden ilmaistyötä. Käykö täs-
sä niin, että kun kaupan kassalla on 30 kassatyötekijää, 10 on palkattomassa työssä, tai
onko työn edellytyksenä jatkossa neljän kuukauden ilmainen työ? Kysynkin ministeri
Lindströmiltä: miten käy työn arvostuksen, kun palkattoman työn määrä lisääntyy, ja millä
ihmiset ostavat ruokansa ja maksavat laskunsa ilmaistyön aikana?

16.02 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Hyvä, että kysytte tätä asiaa. Tämähän on lähtenyt, tämä työnäyteidea, siis siitä
työllisyyspaketista yhtenä osana ja aivan väärin ymmärrettynä, kuten edustajan kysymys
osoittaa. Ei ole kysymys mistään neljän kuukauden ajasta. Minä olen puhunut itse mie-
luummin viikoista kuin kuukausista. Se on työn hakemisen uusi muoto, idea, jota yhdessä
muun muassa työmarkkinaliittojen kanssa kehitetään, ja se malli, joka tämän vuoden aika-
na sitten tehdään, toivottavasti saadaan aikaiseksi, niin että päästään kokeilemaan, ja ko-
keilun jälkeen sitten tehdään johtopäätökset siitä, toimiiko se vai eikö se toimi. Siis kysees-
sä ei ole mikään pakkotyö, ilmaistyö. Se on vapaaehtoista. Se on työn hakemisen uusi muo-
to.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.03 Ilmari Nurminen sd (vastauspuheenvuoro):  Arvoisa puhemies! Työttömät eivät
valitettavasti huokaisseet helpotuksesta tästä vastauksesta. Käytännössä tässä voi käydä
niin, että työnantaja ei palkkaa ilman tätä ilmaistyökokeilua, ja näin ollen tässä voi käydä
niin.
 Tarkistettu
4.0



Pöytäkirjan asiakohta PTK 51/2016 vp
Kuitenkin nostan esille huolen nuorten kasvavasta pitkäaikaistyöttömyydestä. Työttö-
myysjaksot ovat pitkittyneet lyhyessä ajassa jopa viidellä kuukaudella lähes puoleentoista
vuoteen. Joka kolmas alle 30-vuotiaista nuorista työttömistä ei ole ollut koskaan varsinai-
sessa työssä, ei siis koskaan. Nuoret työttömät haluavat kuitenkin tehdä työtä, oikeastaan
mitä työtä tahansa, ja yhdeksän kymmenestä hakee aktiivisesti työtä. Tämän kertoo tuore
taloustutkimus. Kysynkin ministeriltä: kun perussuomalaisten puheenjohtaja Soini on to-
dennut, että työmies on palkkansa ansainnut, niin miksi juuri te, perussuomalaisten työmi-
nisteri, haluatte opettaa nuorelle sukupolvelle (Puhemies koputtaa) ilmaistyön periaatteet?
(Eduskunnasta: Ohhoh!)

16.05 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Koetan olla provosoitumatta tästä kysymyksestä.

Te totesitte, että voi käydä niin. Minä toivoisin, että te ette levitä sellaista tietoa, että hal-
litus olisi ajamassa joitain ilmaistyömarkkinoita Suomeen. (Välihuutoja — Paavo Arhin-
mäki: Olette!) Semmoista ei olla ajamassa. Siitä osoituksena olen käynyt hyvin rakentavia
keskusteluja liittojen ihmisten kanssa. Olen kuullut ne huolet, mitä sieltä on tullut. Viimek-
si tänään Pro-liitto aamulla oli luonani, ja me kävimme tästä asiasta hyvän ja rakentavan
keskustelun. Tiedän ne huolet, ja ne huolet otetaan huomioon, kun tätä mallia rakennetaan.
Siis ne otetaan huomioon, kun mallia rakennetaan. Me tiedämme, että työnäyte ei sovellu
ihan kaikille, mutta joillekin se voi olla hyvä väylä työelämään. Me tiedämme sen vasta sen
jälkeen, kun me kokeilemme asiaa. (Välihuutoja vasemmalta) Tämä on vapaaehtoinen, ei
tule sanktioita, eli älkää nyt, hyvänen aika, levittäkö ihan väärää tietoa asiasta.

16.06 Tarja Filatov sd (vastauspuheenvuoro):  Arvoisa puhemies! Jos katsomme, mitä
työvoimapolitiikassa on tapahtunut, niin palkkatuetun työn osuus on laskenut lähes 40 pro-
senttia. Samaan aikaan sellaisten ei-työsuhteisten toimien määrä on kasvanut, esimerkiksi
kuntouttavassa työtoiminnassa lähes 20 prosenttia. Ja nyt on käymässä niin, että se, mikä
ennen tehtiin palkalla, on siirtymässä kuntoutuksen puolelle. Kysyisinkin ministeriltä: mi-
ten aiotte pitää huolen siitä, että kuntoutus pysyy yhä edelleen kuntoutuksena ja työstä
maksetaan palkka?

16.06 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Tämä on nimenomaan se ongelma, josta olen jo viime vaalikaudella monesti pu-
hunut ja ollut huolissani, että meillä on järjestelmä, jossa on kuntouttavaa työtoimintaa, on
välityömarkkinoita, ja sitten on nämä avoimet työmarkkinat, ja se meidän ongelma on se,
että ne ihmiset pyörivät siellä samassa ympyrässä eivätkä pääse eteenpäin. Kuntouttavassa
työtoiminnassa pitää olla sellaisten ihmisten, jotka kuuluvat sinne. Työstä pitää aina mak-
saa palkka, työehtosopimuksen mukainen palkka, se on aivan selvä asia, emmekä me ole
luomassa mitään sellaista halpatyömarkkinoiden mallia. Minä ymmärrän, että näihin asioi-
hin kohdistuu huolia, ja kuten sanoin, nämä huolet otetaan huomioon, kun muun muassa
tätä työnäyteideaa viedään eteenpäin.

16.07 Jari Myllykoski vas (vastauspuheenvuoro):  Arvoisa rouva puhemies! Hyviä...
— No, nyt tuli pieni erhe, mutta...

Ensimmäinen varapuhemies Mauri Pekkarinen: No, sinnepäin kuitenkin. (Naurua)
2



Pöytäkirjan asiakohta PTK 51/2016 vp
...kuitenkin elämme tasa-arvoisessa yhteiskunnassa, niin tämmöinen virhe sallittakoon.
Ministeriltä olisin kysynyt sitä periaatteellista näkökulmaa siihen, missä kulkee sen il-

maisen työnäytteen raja. Te puhuitte mieluummin viikoista. Nyt olisin halunnut tavallaan
kysyä tässä, mitä todellakin olette ajatelleet, kun olette tämän hankkeen käynnistäneet. Pu-
hutaanko viikoista, päivistä? Millä lailla me voimme sitten puhua tälle kansalle, että kysy-
mys on mahdollisuudesta työntekijöille, ei työnantajille ketjuttaa niin, että on edelleen näi-
tä, jotka tekevät työnäytteitä, ja sen lisäksi tulee pitkä koeaika tähän jatkoksi, jolloin ihmi-
set ovat hirrestä hirteen siirtymässä eivätkä saa työsopimusta, joka on toistaiseksi voimas-
sa oleva?

16.08 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Nämä ovat juuri niitä huolia, jotka liitot ovat tuoneet esille, ja on hyvä, että ovat
tuoneet esille. Me tiedämme, että voi olla semmoinen mahdollisuus, että tällaisia riskejä
on, kuten ketjuttaminen. Sen takia, kun tätä mallia nyt tässä valmistellaan, nämä koetetaan
rakentaa niin, että tämmöinen estetään. Tämä aika lähti siis tästä Sitran esittämästä mallis-
ta. Siellä oli käytetty esimerkkinä, että se voisi olla neljä kuukautta, siis Sitran mallissa.
Minä olen sanonut, että se voi olla viikkoja, koska siinä ajassa nähdään se olennainen, onko
sillä henkilöllä asenne kunnossa ja onko hän valmis siihen tehtävään. Kyllä se nähdään vii-
koissa, se on aivan selvä. Mitä lyhyempi se aika on, sitä vähemmälle tulee se houkutus
käyttää sitä ihmistä hyväksi. Tämä on minun filosofiani tämän suhteen.

16.09 Antti Lindtman sd (vastauspuheenvuoro):  Arvoisa herra puhemies! Oli se neljä
kuukautta, kolme kuukautta tai neljä viikkoa, niin kyllä tälle teidän hankkeellenne löytyy
kriitikkoja. Eräskin totesi, että täyden päivän teettäminen jo ammattitaitonsa todistaneella
on pirullista peliä. Tällainen meno syö sekä ihmiset että heidän sielunsa. (Eduskunnasta: Se
on vapaaehtoista!) Näin totesi nykyinen ulkoministeri Soini, perussuomalaisten puheen-
johtaja, ollessaan vielä oppositiossa. (Eduskunnasta: Ai ai!) Nyt te teette jotain, mikä oli
täysin toista kuin mistä te puhuitte ennen vaaleja. Kun katsoo teidän saavutuksianne muu-
ten työmarkkinoilla, niin tällä hetkellä Suomessa on vähemmän työllisiä kuin hallituksen
aloittaessa.

Nyt koko hallituksen strategia, koko hallituksen työllisyystavoite, lepää tämän kilpailu-
kykysopimuksen varassa. Tänään on uutisoitu, että Pro on kertonut, että tämä teidän tapaa-
misenne ei vielä poistanut niitä pilviä kilpailukykysopimuksen tieltä, jotka te olette sinne
kasanneet. (Puhemies koputtaa) Kertokaa, mitä järkeä on vaarantaa laaja työmarkkinarat-
kaisu ja viedä eteenpäin sellaista hanketta, joka oli teidän periaatteenne vastaista vielä en-
nen vaaleja. (Puhemies koputtaa) Mitä järkeä tässä on?

16.10 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Edustaja Lindtman, korjataanpa nyt hieman. Ei pakoteta ketään yhtään mihin-
kään. Tämä on vapaaehtoinen. Ihminen omasta suostumuksestaan menee antamaan sen
näytteen potentiaaliselle työnantajalle. Hän voi antaa siinä näytteen siitä, onko hänen asen-
teensa kunnossa ja näin poispäin, eli ei pakoteta ketään. Te puhutte jostain semmoisesta
asiasta — siis tämä idea on tullut nyt. Tämä on tuore idea, jota kehitellään.

Itsekin olen totta kai huolissani kilpailukykysopimuksesta, kuten kuvittelisin, että koko
eduskunta, myös SDP on varmaan huolissaan siitä. Niin minäkin. Sen takia minä tapaan
näitä osapuolia naamatusten enkä julkisuuden kautta, että meiltä hälvenevät nämä epäluu-
3



Pöytäkirjan asiakohta PTK 51/2016 vp
lot ja me kerromme, mitä me olemme tekemässä. Tämänaamuinen tapaaminen Pro-liiton
kanssa oli minun mielestäni rakentava. He kertoivat, mitkä ovat heidän huolensa, ja me
kerroimme heille, mitä me ajattelemme asioista, naamatusten.

16.11 Sampo Terho ps (vastauspuheenvuoro):  Arvoisa puhemies! On toki hienoa, että
sosialidemokraattinen puolue lainaa niin paljon Soinia. Ne ovat parhaita asioita, mitä olen
kuullut teidän täällä sanovan. (Naurua) Kuitenkin ihmettelen kovasti, miksi te jatkuvasti
puhutte tämmöisiä ikään kuin erikoisia väitteitä näiden varsinaisten kysymystenne ohessa.
Tässä avauspuheenvuorossa tuli, että hyvätuloisia on kannustettu verohelpotuksilla. Mis-
tähän tässä oli kysymys? Sen haluaisin kuulla ehkä jatkossa.

Kuitenkin mennään itse tähän kysymykseen. Kysymyksessä on siis kokeilu, niin kuin
ministeri on täällä moneen kertaan todennut. Minä itse aloitin työurani aikanaan puolustus-
ministeriössä harjoittelijana lajittelemalla postia, mikä kuuden kuukauden jälkeen johti sit-
ten siihen, (Välihuutoja) että sain vakituisen, tai ei vakituista mutta kuitenkin aidon, työso-
pimuksen, sain todellisen määräaikaisuuden täysillä, normaaleilla ehdoilla. Onko idea siis
sama tässä teidän kokeilussanne? Onko siinä päätetty edes, kuinka pitkiä nämä tulevat ole-
maan? Onko kenenkään pakko osallistua tähän kokeiluun? Ennen kaikkea, jos osoittautui-
si, että on minkäänlaista vaaraa toisista työmarkkinoista, niin toteutuuko tämä sitten pysy-
västi?

16.13 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Vielä kerran: Malli on vasta rakenteilla, ja tiedetään sen sisältö vasta varmaan tä-
män vuoden puolella ja sitten tehdään päätös siitä määräaikaisesta kokeilusta. Siis ensiksi
rakennetaan malli, jos sellainen on rakennettavissa. Jos näyttää sille, että siitä ei tule mi-
tään, niin emmehän me rupea päätä hakkaamaan seinään. (Kari Uotila: Ei olisi saanut teh-
dä koko ehdotusta!) — Edustaja Uotila, kyseessä on uusi työn hakemisen malli-idea, jota
nyt vasta kehitellään, ja te olette ampumassa sen alas ennen kuin me tiedämme sen sisäl-
löstä yhtään mitään. (Välihuutoja) Minun mielestäni on aika käsittämätöntä tuommoinen
kommentointi. Ottakaa nyt ihan rauhallisesti. Ensiksi tehdään malli yhdessä ja sen jälkeen
päätetään, lähdetäänkö kokeilemaan. Kokeilu on määräaikainen, jonka jälkeen tehdään lo-
pullinen päätös, oliko tämä hyvä vai ei.

16.14 Heli Järvinen vihr (vastauspuheenvuoro): Arvoisa herra puhemies! Ymmärrän hy-
vin työnantajien tarpeen kokeilla ja testata työntekijöiden asennetta, soveltuvuutta ja muu-
ten sopivuutta työtehtävään. Sitä varten meillä on hyvin toimiva koeaika. Me vihreät tuem-
me myös sitä, että yksityisellä puolella ja julkisella puolella koeaika olisi saman mittainen,
koska ei ole oikein mitään fiksua syytä siihen, minkä takia niitten pitää olla nyt erimittai-
set. Mutta koeaika on tehty juuri sitä varten, että voidaan katsoa, sopivatko palaset hyvin
siihen kokonaiseen palapeliin, josta työmarkkinoilla aina on kyse.

Mitä tulee tähän vapaaehtoisuuteen, näen isona ongelmana sen, että vaikka kyse on va-
paaehtoisuudesta, niin vapaaehtoisuudesta helposti muodostuu tietynlainen pakko, koska
kun yksi ihminen pitää omasta ammattitaidostaan ja ammattikunniastaan huolen, löytyy
aina joku toinen epätoivoisempi, joka vapaaehtoisesti menee ilmaiseksi töihin. Toivon, että
tässä valmistelussa pidetään huoli, ettei näin pääse käymään.
4



Pöytäkirjan asiakohta PTK 51/2016 vp
16.15 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Kiitoksia edustaja Järviselle ihan rakentavasta puheenvuorosta. Työnäyte on siis
se idea tässä, mitä ollaan pohdittu. Se poikkeaa siinä, että ne sopijaosapuolet ovat tässä po-
tentiaalinen työantaja ja työntekijä, joka haluaa mennä antamaan sen näytteen. Se ei ole te-
toimisto, mikä sopii yhtään mitään. Sen semmoisen pelon, että tästä tulisi tulevaisuudessa
nyt joku tällainen pakko, minä kyllä voin hälventää. Tämä on näyte, tämä on uusi idea, ja se
perustuu todellakin vapaaehtoisuuteen. Ei tässä olla rakentamassa mitään semmoista pak-
koa, että siitä tulisi sitten sanktioita myöhemmin. Ainakin tämän hallituksen osalta sen us-
kallan luvata, mutta seuraavasta hallituksesta en mene sitten takuuseen.

16.15 Hannakaisa Heikkinen kesk (vastauspuheenvuoro):  Arvoisa herra puhemies!
Huoli nuorisotyöttömyydestä on varmasti meille kaikille yhteinen, mutta aivan samalla ta-
valla kuin ennalta ehkäisty sairaus on kaikista halvin sairaus, niin ennalta ehkäisty nuoriso-
työttömyys on halvin asia. Sen takia halusin vähän laajentaa tätä näkökulmaa meidän pe-
ruskoulun puolelle. Nimittäin sitä kautta, jos me saamme yhä harvemman nuoren sille po-
lulle, että me tarvitsisimme etsivää nuorisotyötä, me voimme kohdentaa varoja oikealla ta-
valla. Opetusministeriltä kysyisinkin: minkälaisia suunnitelmia teillä kenties on, tai tulisi-
ko harkita, että tuommoisia työelämän pelisääntöjä, kykyä hakea työtä ja oppia, mitä se
työnteko olisi, olisi entistä enemmän meidän peruskoulussa jo tarjolla? Tällä hetkellähän
meillä on tet-jaksoja, mutta ainakin minun täytyy tunnustaa, että silloin kun itse 15-vuoti-
aana tet-jaksolla olin, niin aika väärin perustein (Puhemies koputtaa) lähdin valitsemaan
sitä paikkaa, minnekä hakeuduin.

16.17 Opetus- ja kulttuuriministeri Sanni Grahn-Laasonen (vastauspuheenvuo-
ro):  Arvoisa puhemies! Koulumaailma on muuttunut vahvasti viimeisten vuosikymmen-
ten ja vuosien aikana. Uudet opetussuunnitelmien perusteet otetaan perusopetuksessa käyt-
töön ensi syksystä alkaen, ja se on iso muutos. Siellä korostuvat kyllä voimakkaasti myös
esimerkiksi työelämätaidot ja kiinnittyminen sitten myöhemmin ympäröivään yhteiskun-
taan ja työelämään ja ne laajat valmiudet. Tämä nuorisotyöttömyysteema, nuorten syrjäy-
tyminen teemana on hyvin tärkeä. Siitä syystä itse ajattelen, että meidän pitää pystyä kai-
killa asteilla, kaikkina ikäkausina vaikuttamaan siihen, että syrjäytymiskehitys saadaan py-
säytettyä jo varhaisessa vaiheessa, jo siellä varhaiskasvatuksessa, jo sitä ennen neuvolatoi-
minnan kautta ja niin edelleen. Näihin asioihin on tärkeä kiinnittää huomiota. Hallituksella
on useita sellaisia hankkeita ja kokonaisuuksia menossa, jotka tätä teemaa toivottavasti
helpottavat, muun muassa lapsi- ja perhepolitiikan muutosohjelma ja sen lisäksi nuoriso-
takuun kehittäminen siihen suuntaan, että pystytään nimenomaan tähän varhaiseen puuttu-
miseen.

16.18 Kari Uotila vas (vastauspuheenvuoro): Arvoisa puhemies! Vaikka tätä kuinka yri-
tetään kätkeä kokeilun, tällaisen uuden idean ja hyvän tarkoituksen viittaan, niin kyllä tämä
on erittäin radikaalia, kovaa, tämmöinen periaatteellinen kysymys. Veikko Lavi lauloi ai-
koinaan siitä, kuinka aamulla satamaan menivät nuoret miehet odottamaan, kenellä kävi
tuuri, kuka kutsuttiin purkamaan laivaa, mutta silloinkin se, jota onni potkaisi, sai palkan
siitä päivästä, kun hän sai sen työpaikan. Nytten ette ole varmaan miettineet ensinnäkään
näitä, mikä on tällaisen työnäytesuhteessa, joka ei ole työsuhde, olevan turva siellä työpai-
kalla ja niin edelleen. Ja entäs jos sitten joku avoin työpaikka on ja tulee monta innokasta
5



Pöytäkirjan asiakohta PTK 51/2016 vp
vapaaehtoista pyrkimään siihen työnäytteen antamiseen, niin miten, Veikko Lavin laulun
sanoin, se valinta silloin tehdään? Kyllä nyt tässä tilanteessa (Puhemies koputtaa) vetoan
pääministeriin, kun on sopimusneuvottelut käynnissä. Tämä on ihan turha provokaatio
(Puhemies: Edustaja Uotila, nyt teidän aikanne olisi tässä asiassa käytetty!) nimenomaan
hallitukselta.

16.19 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Edustaja Uotila, näissä keskusteluissa, joita on käyty liittojen kanssa ja tänäänkin,
on tuotu esille huolet muun muassa tästä vakuutusturvasta ja sitten tietenkin työturvallisuu-
desta ja siitä, että eihän tämä työnäyteidea sovi ihan joka alalle. On esimerkiksi hoitoala,
jossa ei kannata ottaa tämmöisiä riskejä. Nämä ovat juuri niitä syitä, minkä takia ollaan ta-
vattu nämä osapuolet ja saatu se palaute, jonka pohjalta sitä ideaa lähdetään viemään eteen-
päin.

Sitten tämä toinen kommentti. Eikö nytkin ole niin, että kun useampi ihminen hakee töi-
tä, niin työnantaja valitsee siitä itselleen sopivimman ja parhaimman? (Kari Uotila: Niin,
mutta ne saa palkan!)

16.20 Ben Zyskowicz kok (vastauspuheenvuoro):  Arvoisa herra puhemies! Kokoomuk-
sen työlinja näkyy hyvin siinä, että hallituksen mielestä työ kuin työ, josta maksetaan so-
pimusten ja lakien mukainen palkka — olkoon määräaikainen tai olkoon koulutusta vas-
taamaton työ — on parempi kuin ei työtä ollenkaan. Tämä jälkimmäinen vaihtoehto vali-
tettavasti on usein se vaihtoehto nuorten kohdalla. Sen vuoksi ovat nämä hallituksen erilai-
set pyrkimykset työllisyyden edistämiseksi, joissa on ollut kyse siitä, että työttömyystur-
vaa voidaan käyttää starttirahaksi, tai on ollut kyse tästä koulutussopimuksesta, jota minis-
teri Grahn-Laasonen ajaa, tai määräaikaisten työsuhteiden helpottamisesta tai nyt esillä
olevasta kokeilusta: ne kaikki tähtäävät siihen, että parempi on jokin työ kuin ei työtä ol-
lenkaan.

Keskeinen keino on kuitenkin tämä kilpailukykysopimus, joka on aika vaikeassa vai-
heessa, ja sillähän pyritään talouden kasvuun ja sitä kautta työpaikkojen syntymiseen. Ky-
syn pääministeriltä: miltä tällä hetkellä näyttää?

16.21 Pääministeri Juha Sipilä (vastauspuheenvuoro):  Arvoisa herra puhemies! Tällä
hetkellä pallo on työmarkkinajärjestöillä, työnantajajärjestöillä ja työntekijäjärjestöillä.
Uskoni siihen, että sopimus syntyy, on kova, ja minä uskon, että tässä on koko ajan vah-
vistunut se viesti ja ymmärrys ja usko siihen, että juuri tätä Suomessa tarvitaan. Uskon, että
maaliin päästään. Nyt meidän pitäisi kaikkien pysyä maltillisina ja olla provosoitumatta, ja
tuetaan kaikin keinoin jokainen tätä meneillään olevaa prosessia.

16.22 Merja Mäkisalo-Ropponen sd (vastauspuheenvuoro):  Arvoisa puhemies! Nuor-
ten työttömyyden lisääntyminen on todella huolestuttava asia. Eilen julkistetun tutkimuk-
sen mukaan nuorten työttömien työttömyysjaksot ovat pidentyneet vuoden aikana lähes
puoli vuotta. Yksi syy tähän on varmasti se, että nuoret joutuvat odottamaan työvoimatoi-
mistossa jopa yli puoli vuotta ennen kuin pääsevät asioimaan asiantuntijan kanssa. Puoli
vuotta on nuorelle kyllä ihan liian pitkä aika. Lisäksi yhdellä työntekijällä voi työvoima-
toimistossa olla jopa tuhat asiakasta. Miten hän voi auttaa silloin yksilöä, joka tarvitsee
apua? Työvoimatoimistosta minulle jatkuvasti kerrotaan, että heillä on ihan liian vähän
6



Pöytäkirjan asiakohta PTK 51/2016 vp
työntekijöitä nuorten oikea-aikaiseen kohtaamiseen. Te-toimistojen tilanne on katastrofaa-
linen monessa paikassa. Kysynkin ministeriltä: mitä te aiotte tehdä tämän työvoimatoimis-
tojen tilanteen helpottamiseksi niin, että nuoret saisivat oikea-aikaista ohjausta ja tukea täs-
sä vaativassa elämäntilanteessaan?

16.23 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Tämä on hyvä kysymys, ja on totta kai myönnettävä, että ne resurssit ovat tiukat. Sa-
maan aikaan ollaan tekemässä näitä isoja muutoksia muun muassa tuonne aluehallintoon,
itsehallintoalueisiin ja näin poispäin, eli missä te-toimistot jatkossa ovat ja missä ely-puoli.
Tämän takia olen jatkuvasti ollut yhteydessä sekä te-toimiston että ely-puolen johtoon —
olemme käyneet hyviä keskusteluja — ja myös kentän ihmisiin, jotka tekevät tätä työtä.
Tapaan heitä ja kuulen, miten he näkevät tämän tilanteen.

Tietysti tämä tilanne on erittäin vakava, mutta ei niin synkkä, ettei jotain positiivistakin
löydy. Itse pidän tätä viime hallituskaudella aloitettua nuorten yhteiskuntatakuuseen liitty-
vää ohjaavaa toimintaa hyvänä esimerkkinä siitä, mikä toimii, eli ne nuoret saavat sitä hen-
kilökohtaista palvelua. Tämä on minun mielestäni hyvää toimintaa, ja tätä kehitetään jat-
kuvasti, koska tämä oikeasti toimii. Nuoret eivät tiedä, mistä he hakevat apua, ja tämä oh-
jaava toiminta on hyvä vastaus siihen.

Ensimmäinen varapuhemies Mauri Pekkarinen: Vielä edustaja Alanko-Kahiluoto ja
kysymyksen ensimmäinen esittäjä, ja sitten siirrymme seuraavaan kysymykseen.

16.24 Outi Alanko-Kahiluoto vihr (vastauspuheenvuoro): Arvoisa herra puhemies! Pää-
ministeri Sipilä kuulosti hyvin toiveikkaalta siinä, että olisitte saamassa kilpailukykysopi-
musta maaliin, mutta kaikkihan me tiedämme, että sitä tuskin tulee, ellei hallitus toteuta
pieni- ja keskituloisille suunnattuja verohelpotuksia. Olette leikanneet hyvin paljon taval-
lisilta pienituloisilta työssä käyviltä ihmisiltä, erityisesti julkisen sektorin naisvaltaisilta
aloilta. Esimerkiksi kirjastonhoitajat ja päiväkotien työntekijät menettävät tuhansia euroja
vuodessa niiden maksujen ja leikkausten johdosta, joita te suuntaatte näille ihmisille. Ky-
synkin tässä nyt teiltä: oletteko siis päätymässä siihen, että voitte helpottaa julkisen sekto-
rin työllisyyttä ja tavallisten työssä käyvien ihmisten pärjäämistä sillä, että tulette vastaan
suuntaamalla verohelpotuksia näille pieni- ja keskituloisille ihmisille?

16.25 Pääministeri Juha Sipilä (vastauspuheenvuoro):  Arvoisa puhemies! Ensinnäkin
pieni- ja keskituloisten verotusta on jo tämän vuoden alusta helpotettu 450 miljoonan eu-
ron verohelpotuksella. Tämä meillä tahtoo aina unohtua. Tähän yhteiskuntasopimuskoko-
naisuuteen kuuluu se, että jos tämä menee hyvin maaliin ja me saamme sille riittävän kat-
tavuuden, niin silloin siellä on myöskin mahdollisuus hallituksen käyttää sitten veronke-
vennystä. Jos tämä menee nyt suunnitellun mukaisesti maaliin, niin kyllä me pääsemme
myöskin sitä käyttämään. Mutta jos tuo yhteiskuntasopimus jää vajaaksi, niin se murentaa
totta kai sitä lopputulosta sieltä myöskin. Nyt on tärkeintä se, että kaikki teemme kaikkem-
me sen eteen, että yhteiskuntasopimus saadaan solmittua kattavasti, ja sen jälkeen pystym-
me sitten myöskin käyttämään sitä porkkanaa, minkä hallitus on näille neuvotteluille aset-
tanut, ja se on nimenomaan veronkevennykset, (Puhemies koputtaa) ja sitä kautta kompen-
soidaan näitä maksujen siirtoja.
7



Pöytäkirjan asiakohta PTK 51/2016 vp
16.26 Ilmari Nurminen sd (vastauspuheenvuoro):  Arvoisa herra puhemies! Kyllä tämä
keskustelu on osoittanut, että Suomea viedään väärään suuntaan.

Tästä ilmaistyöstä sen verran, että meillä on jo nyt olemassa koeaika, josta maksetaan
palkka. Tästä ilmaistyöstä saattaa tulla pakottava siksi, koska työnantajat saattavat edellyt-
tää tätä palkatonta työkokeilua ennen koeaikaa, ja se tilanne on äärettömän huolestuttava.

Haluan yleisesti tuoda esille, että työttömät ovat työhaluisia, kuten toin jo aikaisemmin
esille, ja nyt pitäisi nimenomaan auttaa näitä ihmisiä pääsemään töihin ja nimenomaan sel-
laisiin töihin, joista ihmiset saavat palkkaa.

Vielä lopuksi haluaisin kysyä ministeriltä: eikö teidän nyt olisi aika ja mahdollisuus pe-
rua tämä ilmaistyöesityksenne, vai haluatteko todella jäädä historiaan ministerinä, joka
lanseerasi Suomeen ilmaistyön? (Sampo Terho: Voitte itse perua puheenne!)

16.27 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Ensiksi pitäisi olla jotain, jota perua. Eli rakennetaan nyt se malli kaikessa rauhas-
sa ja katsotaan sitten, perutaanko. Jos ei peruta, sitten kokeillaan ja kokeilun jälkeen kat-
sotaan, perutaanko. Ja sitten tehdään johtopäätöksiä, oliko tämä hyvä vai ei.

Minä ymmärrän tämän huolen, ja kuten olen moneen kertaan sanonut, nämä huolet ote-
taan huomioon, kun valmistellaan sitä työnäytekokeilua. Se ei ole ilmaistyökokeilu, se on
työnäytekokeilu, työn hakemisen uusi muoto. Sen, minkä muotoinen se sitten tulee ole-
maan, tämä vuosi näyttää. Sen jälkeen mennään eteenpäin ja katsotaan, tuleeko siitä oi-
keasti semmoinen vakava vaihtoehto työn hakemisena.

Mutta ei kannata pelotella ihmisiä ilmaistyöllä. Semmoista me emme ole tässä rakenta-
massa.

Kysymyksen käsittely päättyi.
8


