















































DEM2F27.tmpSave.xml


Pöytäkirjan asiakohta PTK 24/2016 vp
Pöytäkirjan asiakohta 

PTK 24/2016 vp

Täysistunto

Tiistai 15.3.2016 klo 13.59—17.06

5. Hallituksen  esitys  eduskunnalle  laiksi  rakennuksen  energiatodistuksesta annetun lain 
3 §:n muuttamisesta

Hallituksen esitys HE 150/2015 vp
Valiokunnan mietintö YmVM 4/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen 5.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

16.14 Pia Viitanen sd: Arvoisa rouva puhemies! Edellinen asiakohta päättyi edustaja
Paateron toteamukseen, että tämä vähentää byrokratiaa ja on erittäin hyvä. No, puhemies,
nyt on valitettavasti se tilanne, että tämä kohta ei lakkaa näillä samoilla sanoilla vaan täy-
sin päinvastaisilla sanoilla. Tässä nyt sitten onkin päinvastoin esitys, joka lisää byrokrati-
aa, turhaa säätelyä sekä kustannuksia — lisää, tänä päivänä, kun hallitus kuitenkin kärkenä
puhuu siitä, että nyt pitäisi sitten turhia normeja purkaa, heittää roskakoriin turha säätely ja
kustannuksia karsia. Se on ihan oikein, näin pitäisikin tehdä.

Siksi on hämmästyttävää, että tänä päivänä hallitukselta tulee lakiesitys, jossa nyt sitten
energiatodistuksia vaaditaan jopa autotalleilta tulevaisuudessa (Eero Heinäluoma: Ja va-
rastoilta!) — ja varastoilta — ja kukaan ei oikeastaan ymmärrä, miksi, ihan oikeasti. Nyt
muutaman viime päivän aikana olen jutellut kovin monen kansalaisen kanssa tästä asiasta,
ja hämmästys on ollut todella suuri. Viimeksi eilen Tampereella tuli tosi moni kysele-
mään, että mitä ihmettä tämä tarkoittaa, miksi näin, ja että enää ei voi tätä ymmärtää.
Emme ymmärrä mekään. Sosialidemokraatteina me tulemme esittämään, että tämä lakiesi-
tys hylätään. Oikeastaan, puhemies, teen sen jo nyt tässä vaiheessa. Eli esitän, että tämä la-
kiesitys hylätään.

Sen verran käyn taustaa läpi, vaikka se tässä salissa on käyty jo kahdessa keskustelussa,
(Eero Heinäluoma: Ei näköjään riittävästi) — mutta se ei valitettavasti riitä — että ensim-
mäisessä keskustelussa, lähetekeskustelussa, oli kyllä nähtävissä, että salissa olleet perus-
suomalainen edustaja ja myös kokoomuksen edustaja käyttivät hyvin kriittisiä puheenvuo-
roja, itse asiassa toiveita tuli myös hallituspuolueiden suunnalta siitä, voisiko eduskunta
kenties nyt vielä lykätä tätä ja tehdä asialle jotain. Mutta valitettavasti näin ei käynyt, ja nyt
sitten lakiesitystä on esitetty hyväksyttäväksi eduskunnalle. En ymmärrä sitä, että miksi
näin.

Aikataulu on tässä hyvin kriittinen siinä suhteessa, että me olemme juuri parhaillaan Eu-
roopan unionissa uudistamassa sitä säätelyä, sitä direktiiviä, joka meidät tällaiseen määräi-
 Tarkistettu
4.0



Pöytäkirjan asiakohta PTK 24/2016 vp
si, ja en voi ymmärtää, miksi hallitus nyt haluaa ikään kuin heittäytyä tässä vaiheessa väen
vängällä pistämään autotallitkin energiatodistuksen piiriin siinä vaiheessa, kun tiedämme,
että me voisimme aktiivisesti mennä Euroopan unioniin ja vaikuttaa siihen, että direktiiviä
uusittaessa tällaisesta turhasta säätelystä luovuttaisiin.

Tilanne on siinä mielessä samankaltainen kuin silloin, kun viime kaudella puhuimme
vanhoista  omakotitaloista ja niiden energiatodistuksista. Silloin tuli erinomainen kansa-
laisaloite Omakotiliiton alkuun panemana, ja silloin itse toimin asuntoministerinä ja halu-
sin ottaa kopin tästä kansalaisaloitteesta. Tein aloitteen itse, että voisimme Euroopan uni-
onin suuntaan toimia niin, että vaikuttaisimme siihen direktiiviin niin, että vanhojen oma-
kotitalojen osalta tämä energiatodistus tulisi vapaaehtoiseksi.

Eduskunnan kanssa, jonka kanssa oli mukava tehdä yhteistyötä, päädyimme yhteistyös-
sä linjanvetoon, että näin toimimme ja edellytämme, että hallitus toimii Euroopan unionin
suuntaan löysentääkseen tätä direktiiviä. Hämmästys oli kohtuullisen suuri, kun, puhe-
mies, jos sallitte sanoa, tämä esitys on sitten täydellinen suunnanmuutos siihen henkeen,
mikä viime kaudella täällä eduskunnassa asian suhteen oli. Tämän vuoksi se kysymys,
minkä olen esittänyt usein, on se, miksi täytyy tämä esitys hyväksyä, kun voisimme vai-
kuttaa parhaillaan uusittavaan direktiiviin.

Minä toivon, puhemies, että nyt ei suunnanmuutosta tule siinä, etteikö Suomi enää ta-
voittelisi tätä asiaa esimerkiksi vanhojen omakotitalojen osalta. Toivottavasti siinä linja pi-
tää. Olisi miellyttävää kuulla ministerin näkemys tähän. Toinen asia on sitten tämä auto-
talliasia, voisinko sanoa hömpötys, joka pitäisi myös siinä yhteydessä kyllä sitten Suomen
tiukkana valvoa.

Mutta, puhemies, tässä mennään. Ja kuten sanottu, näillä sanoin esitän, että tämä laki-
esitys hylätään.

16.18 Timo Harakka sd: Arvoisa rouva puhemies! Kannatan edustaja Viitasen esitystä.
Ja kyllä, hän oli nimenomaan oikea henkilö tätä esitystä ajamaan, koska juuri hän ministe-
rinä ollessaan otti kopin kansalaisaloitteesta, jossa siis yli 50 000 suomalaista vaati, että
vanhat omakotitalot vapautetaan tästä pakollisesta energiatodistuksesta. Varsinkin ikäih-
misten kiusaaminen on täysin turhaa, ja puolet suomalaisista asuu pientaloissa.

Ministeri Viitanen toimi EU:ssa eduskunnan tahdon mukaisesti, ja nyt energiatehok-
kuusdirektiivi on tarkastelun alla, siihen tehdään muutoksia. Asian pitäisi ratketa tämän
vuoden loppuun mennessä, siis reilun puolen vuoden päästä. Eli miksi hallitus ei nyt pyri
vaikuttamaan EU:ssa järkevään lainsäädäntöön, vaan tuo meille entistä päättömämpiä
energiatehokkuusvaatimuksia? (Pia Viitanen: Se on käsittämätöntä!) Miksi perussuoma-
laiset esittävät, että autotallit ja varastotkin pitää eristää energiatehokkaiksi? (Eero Heinä-
luoma: Seuraavaksi koirankopit!) — Niin, juuri olin kysymässä, että mitä seuraavaksi tuo-
daan, pitääkö koirankopitkin eristää, ja sen jälkeenkö tulee linnunpönttöjen energiatehok-
kuusdirektiivi.

Vakavasti puhuen, minähän puolustan Euroopan unionia ja Suomen roolia eurooppalai-
sessa päätöksenteossa. Koska ylikansallinen päätöksenteko ei aina ole järkevää, kuten ko-
missio itsekin kriittisesti toteaa, EU:n päätöksiin pitää vaikuttaa siinä vaiheessa, kun pää-
töksiä valmistellaan. EU-päätöksiin ei vaikuteta sillä lailla, että uhotaan ja rähjätään toreil-
la ja ostareilla. Se vaatii asiantuntemusta ja neuvottelutaitoja, rakentavaa otetta ja ymmär-
rystä oikeasta toimintatavasta. EU-osaaminen on isänmaan etu. Turha uho taas johtaa sii-
2



Pöytäkirjan asiakohta PTK 24/2016 vp
hen, ja on jo johtanut, että Suomen aito vaikutusvalta EU:ssa vähenee. Sääntö on oikeas-
taan aika yksinkertainen: mitä enemmän uhotaan, sitä enemmän tuhotaan.

Annan nyt tässä neljä esimerkkiä hallituksen osaamattomuudesta: 1) Eräs nimeltä mai-
nitsematon puolue uhosi vaaleissa, että Kreikan piikki on nyt kiinni. Kului kaksi kuukaut-
ta, kun tämä nimeltä mainitsematon puolue kuittasi Kreikalle 86 miljardin euron velan. Tä-
män nimeltä mainitsemattoman puolueen ryhmänjohtaja totesi tuolloin, että "jouduimme
muokkaamaan ajatteluamme" — toki vasta vaalien jälkeen, kun ensin äänestäjät oli kiiho-
tettu aivan toisiin odotuksiin. 2) Seuraavaksi hallitus alistui EU:n määräyksiin ulkomaisen
rekkaliikenteen lisäämiseksi Suomessa. Hallitus alistuu Brysselin määräyksiin, vaikka
edellinen hallitus niistä kieltäytyi. Myöskään Tanska ei ole antanut omasta edustaan perik-
si. Tässäkin on sanojen ja tekojen räikeä ristiriita. (Ari Jalonen: Asia on käsittelyssä!) 3)
Sama puolue, joka nosti hirveän metelin EU:n rikkidirektiivistä, tuo tänne nyt typpidirek-
tiivin. Eräs nykyinen ministeri vaati edellisen hallituksen ministereiden erottamista, mutta
nyt ei ole irtisanomislappuja näkynyt. Oikein klassinen sanojen ja tekojen välinen ristiriita.
Ja nyt sitten 4) koirankoppidirektiivi, vain puoli vuotta ennen kuin EU joka tapauksessa uu-
distaa energiatehokkuussääntöjään, toivottavasti myös Suomen kansalaisten tahdon mu-
kaisesti.

Lisää normeja, lisää määräyksiä EU:sta. Näin käy, kun puheet ovat suurempia kuin teot.
Mutta hallituspuolueiden ei enää tarvitse huudella toreilla ja ostareilla, vaan hallituksella
on nyt valta neuvotella EU:ssa niin Kreikan veloista, kabotaasista, laivaliikenteestä kuin
energiansäästöstä. Teillä on myös velvollisuus toimia suomalaisten hyväksi. Se tarkoittaa
pienempiä puheita ja suurempia tekoja, aitoa vaikuttamista. Se edellyttää osaamista ja nöy-
ryyttä. Älkää siis muuttako vain ajatteluanne, vaan muuttakaa ennen kaikkea toimintaanne.

16.23 Eero Heinäluoma sd: Arvoisa puhemies! Tämä valiokunnan kanta oli kyllä itselle-
ni yllätys. Ajattelin niin, että valiokunnassa myös hallituspuolueiden edustajat vielä miet-
tisivät tätä asiaa. Lähetekeskusteluhan selvästi osoitti, että tässä ehdotuksessa on huomat-
tavia heikkouksia. Tästä on tulossa yksi tapa ennemminkin kiusata ihmisiä, omakotitalo-
jen asukkaita, niitä, joilla on autotalli, tai niitä, joilla on varasto, kuin tehdä todellista ener-
gian säästämistä. Siltä kannalta katsoen se linja, jonka edellinen asuntoministeri Viitanen
viime kaudella otti, olisi ansainnut johdonmukaisen linjan tältä hallitukselta ja tältä edus-
kunnalta eli että Suomi pyrkii kokonaan eroon näistä tarpeettomista vanhojen omakotita-
lojen energiatodistuksista.

Kannatan itse järkevää sääntelyä. Kannatan myös Euroopan unionissa niiden asioiden
ratkaisemista yhdessä, joissa aidosti on jotain lisäarvoa eurooppalaisesta päätöksenteosta.
Mutta jään kysymään, mikä lisäarvo on tästä vanhojen omakotitalojen sääntelystä ja sen la-
ventamisesta sen jälkeen, kun eduskunta on selvästi ja yksikantaisesti viime kaudella toi-
vonut, että näistä todistuksista Suomi pyrkii vanhojen omakotitalojen osalta kokonaan
eroon. Tässä ei ole järkeä. Tässä on kysymys juuri siitä tarpeettomasta, turhasta sääntelys-
tä, josta pitäisi pyrkiä eroon sekä Euroopan unionissa että täällä meillä. Miksi tällä on mer-
kitystä meillä näille vanhoille omakotitaloille? Sen takia, että Suomi kaikista Euroopan
unionin maista on juuri se maa, jossa ihmiset eniten asuvat omakotitaloissa. Ymmärrän hy-
vin, että tämä keskustelu ei ole Ranskassa tai Italiassa käynnissä eikä Britanniassa, koska
valtaosa ihmisistä asuu kerrostaloissa ja sitä kautta nämä säännökset eivät koske heitä. Sit-
ten lisäksi tiedossa on, että osa Euroopan unionin maista suhtautuu näihin tällaisiin sään-
nöksiin aika lailla vapaamielisesti: Niitä ei oteta niin äärimmäisen vakavasti, eivätkä vir-
3



Pöytäkirjan asiakohta PTK 24/2016 vp
kamiehet ryhdy käyttämään aikaansa, jos jossain lehti-ilmoituksessa ei ole mainittu tätä
energiatodistusluokittelua. Eli kun on tarpeetonta, turhaa sääntelyä, niin sitten silmät sul-
jetaan, ja välillä suljetaan silmät myös tarpeelliselta sääntelyltä. Meidän kulttuuri on toi-
nen. Meidän lähtökohta on ollut satavuotisessa perinteessä se, että me otamme hyväksytyt
lait kirjaimellisesti ja pyrimme kaikin mahdollisin keinoin niitä noudattamaan ja virkamie-
het sitä valvovat.

Nyt tästä säädöksestä, jossa jatketaan tätä — ei mennä järkevään suuntaan, ei poisteta
tätä vanhojen omakotitalojen sääntelyä, vaan lisätään sitä — tulee yksi mielipaha lisää. Ih-
miset kokevat tällaisen toiminnan oikeutetusti kiusaamisena. Ja rohkenen epäillä, että kun
kansanedustajalta kysytään, että miksi nyt sitten tulivat nämäkin vielä, nämä varastot ja au-
totallit, mukaan sääntelyyn, niin aika harva kansanedustaja tästä tulee sanomaan, että mi-
nähän äänestin tämän puolesta, koska tällä säästetään ympäristöä, kun jokainen meistä ym-
märtää, ettei tämä ole mikään ympäristösäästö. (Pia Viitasen välihuuto) — Juuri näin. Jo
hallituksen lakiesityksen perustelut toteavat, että näitä positiivisia ympäristövaikutuksia ei
ole. — Sitten on eri asia, että koko tämä vanhojen omakotitalojen sääntely on kyseenalai-
nen siltäkin pohjalta, että tämähän ei kuvaa, tämä todistus, todellista energiankulutusta,
vaan näillä kertoimilla tulee jotain, joka saattaa olla aivan muuta kuin se todellinen kulu-
tus. Eli tässä se lisäarvo, joka ostajalle tulee, edellyttää sitä, että hänen pitää lukea ei kym-
meniä vaan satoja sivuja kirjallisuutta ymmärtääkseen, mitä tämä energiatodistus tarkoit-
taa. Tiedän itse tämän ongelman sen takia, että viime kaudella selvitin tämän asian, että
mitä ihmettä tämä energiatodistus vanhojen omakotitalojen osalta kertoo, ja se oli tuntien
työ, sen asian ymmärtäminen.

Samanlainen havainto oli sitä edellisellä kaudella, 2007-kaudella, kun meillä oli käyn-
nissä tämä jätevesikysymys haja-asutusalueilla. Ja kun silloinen ministeri, muistaakseni,
eduskuntakeskustelussa mainitsi, että tämä on ihan selkeä asia ja että on tehty oikein oh-
jeet, joista voi lukea, miten tämä jätevesiasetus käyttäytyy, niin katsoin silloin velvollisuu-
dekseni ryhmäpuheenjohtajana paneutua tähän asiaan ja hankin sen aineiston. Se ei ollut
muistaakseni kuin satakunta sivua, mutta jouduin toteamaan, että jos omistaisin esimerkik-
si kesämökin tai asuisin vesien lähistöllä ja tämä haja-asutusalueiden jätevesisääntely olisi
minua koskenut, niin en kahden lukemisen jälkeen olisi ymmärtänyt sitä sadan sivun oh-
jeistusta, että pitääkö vai eikö pidä. Sen takia itse päädyin siihen, että tämmöistä sääntelyä
ei tarvita, ja tuin sitä linjaa, että tätä kevennetään ja keskitytään suojelemaan sitä, jolla on
todellista ympäristömerkitystä.

Tässä on mielestäni ihan sama asia: on hyvä tarkoitus, mutta sen hyvän tarkoituksen
merkeissä mennään niin pahasti överiksi, että tulee tarpeetonta, ihmisiä kiusaavaa mää-
räyskokoelmaa.

Sitten on sanottu, että no, eihän tämä nyt loppujen lopuksi ole kuin muutama satanen,
ehkä 800 euroa. Arvoisat edustajat, siis näitähän, asumiseen liittyviä pikku pikku satasia,
siellä humahtelee aika paljon: on varainsiirtoveroa esimerkiksi, sitten on olemassa asunto-
välitykseen liittyvä arvonlisävero, joka menee till siitä myyntipalkkiosta, ja sitten on kaik-
ki ne maksut, jotka asumiseen jätehuollosta alkaen tulevat täysin pakollisena, joissa ei pal-
jon valinnanvaraa ole sen suhteen, mitä tekee. Ja sitten sen päälle laitetaan tällainen, että
nyt jos vuokraat tämmöisen isomman autotallin tai varaston, vuokraat sen, niin sinun pitää
maksaa se todistus siitä, mikä on tämän laskennallinen — huom., ei todellinen vaan las-
kennallinen — energiankulutus.
4



Pöytäkirjan asiakohta PTK 24/2016 vp
Minä ymmärrän, että tämä asia tuntuu vaikealta, koska yksikään hallituspuolueen edus-
taja ei ole pyytänyt tähän asiaan puheenvuoroa, että toivotaan, että tämä menisi eduskun-
nassa mahdollisimman pienellä metelillä ja tästä ei liiemmälti täällä puhuttaisi ja sitten voi-
taisiin unohtaa tämä asia. Mutta eihän tämä nyt niin mene, koska tämä on ihmisten elä-
mään vaikuttava tärkeä lainsäädäntöasia, jossa kuljetaan täysin toiseen suuntaan kuin mitä
viime vaalikaudella luvattiin ja jossa sitten seuraamukset tulevat tavallisten ihmisten kan-
nettavaksi. Palautan mieleen, että siellä omakotitaloissa asuu 2 miljoonaa suomalaista,
tämä ei ole ollenkaan mitätön kysymys. Taloja vuokrataan ja myyntiä tehdään joka ikinen
vuosi, ja tämä on yksi kulu sinne lisää niiden kaikkien muiden kulujen lisäksi.

Sitten voi sanoa kyllä, että onhan tässä tämmöinen ikiliikkuja keksitty, kun hallitus te-
kee esityksen siitä, että turhaa sääntelyä puretaan, ja sitten siinä välissä tekee lisää turhaa
sääntelyä, niin että meillähän on taas ensi vaaleihin uusi vaalislogan valmiina: tätä tämän
vaalikauden turhaa sääntelyä pitää purkaa. Tällä tavalla voi tietysti hankkia kannatusta,
vuorotellen molemmille asioille. Tämähän on vähän sama asia kuin tuossa palkkapuoles-
sa. Siinäkinhän on ollut sama tekniikka käytössä: yhdellä vaalikaudella hankittiin kanna-
tusta lupaamalla suuria palkankorotuksia ja sitten seuraavalla vaalikaudella hankitaan kan-
natusta vaatimalla vastuullisia palkankorotuksia tai — niin kuin nyt — jopa palkanalen-
nuksia. Mutta järkeähän tässä ei ole, kun ongelmat nähdään jo etukäteen. (Pia Viitanen: Ei
ole järkeä — onko järkee vai ei?)

Olin hyvin iloinen, kun ollessani puhemiehenä kuuntelin sitä kansalaisaloitekeskuste-
lua, kun näytti siltä, että tässä järki voittaa. Eli ministeri Viitasen esityksen jälkeen kaikki
puhujat asettuivat sille kannalle, että poistetaan kokonaan tämä vanhojen omakotitalojen
sääntely — uusissahan sen voi ymmärtää, että kun piirustukset tehdään, niin lasketaan
nämä koreografiat valmiiksi, mutta vanhojen osalta luovuttaisiin tästä kiusasta — ja ajat-
telin, että nyt tämä menee eteenpäin. Mutta nyt joudun toteamaan, että eihän tämä mene
eteenpäin, ja minäkin kuulun niihin, jotka ovat aika ihmeissänsä perussuomalaisten roolis-
ta: puolue, joka on täällä lukemattomia kertoja sekä viime vaalikaudella että aikaisemmin
arvostellut Euroopan unionia, on nyt itse täällä tuomassa tämmöisiä esityksiä eduskunnal-
le ja sanomassa, että ei tälle mitään voi, että kyllä tämä on ihan tarpeellista, (Pia Viitanen:
EU määrää!) — EU määrää — tai sitten jopa pakenee keskustelua niin, että yrittää luimis-
tella muualle, ettei tarvitsisi asiasta puhua ollenkaan. Mutta tähdellistä tästä on puhua, jotta
äänestäjillä on joku näköala siihen, mitä päätöksiä tehdään vaalien jälkeen. Vaaleja ennen
puheet ovat kyllä nohevia, mutta sitten kun tullaan vaalien jälkeiseen politiikkaan, niin yht-
äkkiä onkin hanskat lattialla ja tuntuu siltä, että mitään ei tapahdu.

Pidän siis perusteltuna, että kuljemme siihen suuntaan, mitä viime eduskunta päätti: luo-
vumme kokonaan näistä todistuksista, käytämme hyväksi tämän EU:n ilmoituksen, että
tätä direktiiviä tullaan uusimaan. Ja lisäksi huomautan, että meillähän on olemassa komis-
siolta kirjallinen vastaus, jossa komissio ilmoittaa, että se tulee ottamaan tämän sääntelyn
järkevöittämisen yhteydessä tämänkin asian esille, joten minusta meillä on erittäin vahvat
mielipiteet ja perusteet sille, että tätä lakiehdotusta ei hyväksytä.

16.32 Pia Viitanen sd: Arvoisa puhemies! Minusta sekä edustaja Harakka että edustaja
Heinäluoma esittivät erittäin hyviä näkemyksiä juuri tähän. Tässä on kaksi ulottuvuutta, ja
toinen on se, että tässä asiassa nyt ei ole mitään järkeä, ja toinen ulottuvuus on juuri se, että
kuinka ihmeessä nyt esimerkiksi perussuomalaiset toimivat täysin toisinpäin kuin se viesti
kaiken kaikkiaan kansalaisille ja äänestäjille on vaaleja ennen mennyt.
5



Pöytäkirjan asiakohta PTK 24/2016 vp
Mutta, puhemies, sen verran sanon vielä, että tämä direktiivin uusiminenhan on siinä
vaiheessa, että syksyllä eduskuntaan odotetaan tästä hallitukselta U-kirjelmää, jossa kerro-
taan, miten hallitus meinaa nyt sitten suhtautua tähän direktiivin uusimiseen. Kyllä minä
odotan, että siinä kirjelmässä hallitus paitsi pitää tämän linjan voimassa vanhojen omako-
titalojen osalta myös palaisi tähän autotalliasiaan, mutta ilmeisesti se ei aio palata, koska
täällä nyt on väen vängällä tämä lakiesitys tuotava tässä vaiheessa ja läpi saatettava.

Puhemies! Näillä saatteilla sosialidemokraatit todella näkevät, että tässä ei ole mitään
järkeä, ja tässä täytyisi kyllä tietynlaista tolkkua noudattaa ja olla myös sillä tavalla suora-
selkäinen sinne Euroopan unioniin päin, että aikana, jolloin sielläkin puhutaan sääntelyn
purusta, myös siellä näin toimittaisiin. Siksi mielestäni olisi hyvät perusteet myös sille, että
Suomella olisi mahdollisuus saada kantansa kuulluksi.

16.34 Timo Harakka sd: Arvoisa puhemies! Olin juuri äsken aikeissa oikaista edustaja
Heinäluomaa, kun hän sanoi, että yksikään hallituspuolueiden tai perussuomalaisten edus-
taja ei ole pyytänyt tähän aiheeseen puheenvuoroa, kun näin tuolla edustaja Niikon nimen,
mutta hän peruuttikin nyt sitten sen puheenvuoron, ei hän haluakaan ottaa kunniaa tästä
hallituksen esityksestä. Puolustakaa nyt hallituksenne esitystä ja kertokaa, että tämä ei
mene vielä tarpeeksi pitkälle, että koirankopit ja linnunpöntöt ovat seuraavaksi vuorossa.
Kun olitte oppositiossa, vaaditte koko ajan sitä, että EU:lle ei saa antaa missään muotoa
mistään periksi, mutta nyt kun tässä sitten teiltä tivataan sitä, että miksi te — tätä koiran-
koppimielikuvaa jatkaakseni — heittäydytte selälleen ja kerjäätte EU:lta keksiä, niin mik-
si te nyt vaikenette? Puolustakaa nyt tätä mainiota lainsäädäntöänne.

16.35 Eero Heinäluoma sd: Arvoisa puhemies! Sitä vartenhan nämä esitykset ovat täällä
käsittelyssä, että täällä valiokunnan mietinnön jälkeen voidaan kuulla kansanedustajien
puheenvuoroja, sekä valiokunnan jäsenten että myös valiokunnan ulkopuolella olevien.
Olen kyllä tosi pettynyt siihen, että yksikään hallituspuolueen kansanedustaja ei halua ker-
toa, miksi tähän on päädytty ja minkä takia tämä viime eduskunnan kanta ei kelpaa enää.
Miksi siitä ei haluta enää puhua, että luovutaan kokonaisuudessaan, että Suomi pyrkii toi-
mimaan niin, että päästään eroon vanhojen omakotitalojen täsmäkiusaamisesta? Tämähän
on siis vielä suomalaisten täsmäkiusaamista, koska niin kuin kerroin, tämä asia ei samalla
tavalla koske muita.

Tämä on kummallinen hiljaisuus, ja minusta tämä vähän väheksyy eduskuntatyön mer-
kitystä. Teki nyt minkä päätöksen tahansa, niin kyllähän pitää pystyä kertomaan, miksi teh-
dään. Erityisen kummissaan olen edelleenkin tästä perussuomalaisten täydellisestä takin-
kääntämisestä. Tämä on pieni asia hallituksen mielestä, mutta omakotiasukkaiden kannal-
ta tämä on erittäin suuri asia, mitä tässä tehdään.

Kun tässä on niin lähellä tämä ilmoitus, että EU uusii tämän direktiivin, niin sitä tarkas-
tellaan uudelleen, ja kun sen lisäksi unioni on ilmoittanut, että se ylipäänsä käy lävitse näi-
tä vanhoja direktiivejä, missä niissä on turhaa sääntelyä — se on nimenomaan Junckerin
komission suuri asia, turhan sääntelyn purkaminen — niin miksi ihmeessä me emme nyt
tässä tartu asiaan ja tee ehdotusta, että Suomi tästä aloittaa ja katsottaisiin tämä direktiivin
uusiminen ja tämän turhan sääntelyn purkaminen unionissa lävitse? Minusta tässä on erit-
täin vahva keissi hallitukselle, jos halutaan tehdä omaa politiikkaa, joka lähtee meidän olo-
suhteistamme ja niiden ymmärtämisestä.
6



Pöytäkirjan asiakohta PTK 24/2016 vp
16.37 Mika Niikko ps: Arvoisa rouva puhemies! Edustaja Harakka nyt pyysi hallituksen
vastausta tähän asiaan, ja minulta sitä vastausta ei nyt kyllä tule, koska tämä ei kosketa mi-
nun valiokuntaani enkä minä tähän asiaan ole sen enempää perehtynyt. Toki tunnen tämän
sisällön pääpiirteittäin ja annan nyt varmaan jotain sympatiaa teillekin tässä asiassa.

Se, että täällä ei ole kovin paljon debattia tästä aiheesta, johtuu varmaan siitä, kun täällä
salissa ei ole kolmen sosialidemokraatin lisäksi kuin kolme meitä muita, (Pia Viitanen:
Miksi ei ole, se on se kysymys!) ja tämähän on huono juttu, että näin vähän ihmisiä on pai-
kalla täällä. Mutta kyllä minä nyt komppaan siinä myös sosialidemokraatteja, että onhan
tämä esimerkki huonosta sääntelystä ruveta näitä lisärakennuksia direktiivien painostuk-
sesta säätelemään, että ruvetaan vaatimaan energiatodistuksia näistä autotalleista ja kesä-
mökin kaltaisista rakennuksista. Ei tämä minun mielestäni ole mikään hyvä ajatus. Kyllä-
hän siinä mielessä tämmöistä esitystä tuleekin kritisoida.

Tosin en sitten tiedä sisällöstä, mikä tässä on ajanut tähän, että tässä sitten mennään pol-
villeen Brysselin edessä, että ruvetaan näissä Euroopan unionin ajamissa säätelyissä me-
nemään jokaiseen mukaan hyvinkin helposti. Koska en ole näitä asiantuntijoita täällä va-
liokunnassa kuullut, niin en tiedä, mikä tässä on pohjana. Jos joku teistä on näissä valio-
kunnissa ollut kuulemassa, niin voisi tietysti tämän asian valottaa, olisi ihan hyvä kuulla
sekin asia. Toivoisin toki, että täällä olisivat olleet vastaamassa sen valiokunnan hallitus-
puolueiden jäsenet, mutta kun eivät ole, niin joudutaan sitten kuuntelemaan teidän keskus-
teluanne.

16.38 Eero Heinäluoma sd: Arvoisa puhemies! Arvostan edustaja Niikon hyvin rehtiä ja
rehellistä puheenvuoroa ja sitä, että hänkin näkee, että tässä on ongelma, ja tunnustaa, että
ehkä tämä ei nyt ihan mene nappiinsa.

Mutta palaan siihen kysymykseen, että onhan se nyt kumma, että tätä ei kukaan sitten
suostu täällä puolustamaan, että kaikki luikkivat joko kahvion puolelle tai muualle. Mitä
tällä parlamentilla on merkitystä, jos täällä ei sitten edes suostuta keskustelemaan siitä,
mitä ollaan tekemässä? Kyllä pitää olla niinpäin, että kun tekee päätöksiä, niin sitten pitää
selkärangan kestää tulla puolustamaan sitä omaa mielipidettään ja myös hallituksen toi-
mintaa silloin, kun hallituksen toimintaa tukee. Tästä jää vähän nyt semmoinen käsitys,
että tämä on yhdelle ja toiselle vastenmielinen päätös mutta jostain kumman syystä tämä
vain viedään eteenpäin eikä kukaan halua ottaa tästä vastuuta. Tämä on huonoa parlamen-
tarismia, jos näin toimitaan. Enemmistöhän saa päättää, mutta kyllä pitää kertoa, miksi jo-
tain ollaan päättämässä.

16.39 Pia Viitanen sd: Arvoisa puhemies! Omalta osaltani myöskin kiitän Niikkoa siitä,
että olette paikalla.

Mutta toden totta, se iso kysymys on juuri se, minkä edustaja Heinäluoma tuossa edellä
sanoi, että kun on tällainen tilanne ja tiedetään, että tähän sisältyy kysymyksiä ja hylkäys-
esitys ja muuta, niin olisi kohtuullista, että hallituspuolueet olisivat täällä kertomassa ni-
menomaisesti perustelut, miksi tähän mennään. Se on kertakaikkisen kestämätön tilanne,
että täällä oppositio sitten tekee omia esityksiä ja joutuu tähän tilanteeseen, että hallitus-
puolueet eivät edes perustele kantojaan, ja siksi minä nyt toden totta toivon, että jos täällä
joku kuuntelee, niin kuin usein työhuoneissa kuunnellaan, niin asianomaiset tahot voisivat
sieltä tulla selittämään.
7



Pöytäkirjan asiakohta PTK 24/2016 vp
Ja tietenkin voisimme melkein, puhemies, jossain vaiheessa varata sellaistakin aikaa,
että täällä ministeri voisi avata meille jonkun keskustelun yhteydessä sitä, mitä aiotaan teh-
dä tämän direktiivin tulevassa käsittelyssä, koska se on kuitenkin asia, jonka sisällä on
asioita, joita koko eduskunta yksimielisesti viime kaudella kansalaisaloitteen käsittelyn
yhteydessä on edistänyt, ja sen takia mielestäni tämä ei ole vähäpätöinen tai pieni asia vaan
tämä on iso asia, ja kuten täällä hyvin sanoi edustaja Heinäluoma, sen tavallisen ihmisen
elämän kannalta, sen omakotiasukkaan elämän kannalta, tämä on varsinkin iso asia, joka
harmittaa, ja siksi minä uskon, että emme vain me täällä salissa vaan myös ihan tavalliset
kansalaiset haluaisivat kuulla perustelut tälle. Minulta on niitä jo kyselty ja ihmetelty ko-
vasti, viimeksi eilen tosiaan Tampereella, kun tapasin kansalaisia.

16.41 Mika Niikko ps: Arvoisa rouva puhemies! Ihan vain sen verran edustaja Heinäluo-
malle haluan sanoa, että tokihan nyt, kun on kysymyksessä lähetekeskustelu, tämä menee
vielä valmisteluun ja keskusteluun, ja kyllä... (Pia Viitanen: Kakkoskäsittely!) — Anteek-
si? (Pia Viitanen: Kakkoskäsittely!) — Kakkoskäsittely, joo. No, siinä tapauksessa se on
tässä nyt, aika viivoilla sitten ollaan. — Mutta yleensähän tässä on tapana nimenomaan,
niin kuin sanoitte, että täällä käydään keskustelua ja ne epäkohdat nostetaan esille, ja siinä
vaiheessa sitten ruvetaan rukkaamaan sitä ministeriön esitystä, miten ministeri on virka-
miestensä kautta asiaa tuonut tänne saliin.

Yleensähän näissä esityksissä tapahtuu lapsuksia hyvinkin paljon hallituksesta riippu-
matta. Siinä mielessä itsekin olen tänään nimenomaan viimeiseen asiaan odottamassa pu-
heenvuoroa, tästä ajokorttilain muutoksesta, koska näitä lapsuksia tulee näihin esityksiin.
Totta kai meidän täytyy valvoa ja viedä viestiä eteenpäin omiin ryhmiimme, missä asiassa
olisi syytä tarkistaa linjaa.

16.42 Eero Heinäluoma sd: Arvoisa puhemies! Minäkin toivon, että tätä voitaisiin vielä
hallituspuolueissa miettiä, miten tässä tullaan äänestämään sitten, kun tämä tulee äänestyk-
seen. Edustaja Viitanenhan teki selvän ehdotuksen, että hylättäisiin tämä lakiehdotus ja sit-
ten käännyttäisiin komission puoleen... (Pia Viitasen välihuuto) — Niin, komission puo-
leen näillä meidän perustelluilla esityksillä, joilla on jo edellisenkin eduskunnan tuki.

Mutta huomiseen saakka tässä on vielä toivoa, että joku arvostaisi kahta miljoonaa oma-
kotitalossa asuvaa. Kyllä niistä aika moni äänestääkin. (Pia Viitanen: Kyllä, uskoisin
näin!) Uskon, että tähän palataan sitten vaalikentillä, kun tulee näitä kysymyksiä, että kuin-
ka kallis lasku on taas eduskunnasta tullut, kun ruvettiin sitä byrokratiaa ja sääntelyä pur-
kamaan. Minulla on ainakin pari vastausta kyllä olemassa, että mistä tämä 800 euroa syn-
tyy, jos tämä nyt sitten menee äänestyksessä läpi. (Pia Viitanen: Toivotaan huomiselle pa-
rasta!)

16.43 Mats Nylund r: Arvoisa rouva puhemies! Aivan kuten sosialidemokraattiset edus-
tajat sanovat, tämä on aika merkillinen lakiesitys. Se on kummallinen nimenomaan siksi,
kun on jo sanottu monta kertaa, ottaen huomioon, mitä edellinen eduskunta puhui.

Minua varoitettiin vasta tämän viikonlopun aikana. Minä en ole ehtinyt lukea sitä laki-
esitystä. Minä olen katsonut mietinnön läpi ja myös sosialidemokraattien vastalauseen ja
aion tukea sitä. Tämä on turhaa byrokratiaa, ja se ei ole hyödyllistä ollenkaan.
8



Pöytäkirjan asiakohta PTK 24/2016 vp
16.44 Timo Harakka sd: Arvoisa puhemies! Kyllä näin uutena edustajana täytyy vähän
ihmetellä sitä, että jos edellinen eduskunta on pitänyt tätä asiaa äärimmäisen tärkeänä —
kun siis Suomessa yli puolet suomalaisista asuu omakotitaloissa, Suomessa on yli miljoo-
na omakotitaloa — ja on koettu, että tämä vanhoilta omakotitaloilta vaadittava energiato-
distus on turha, siitä on noussut kansanliike, ja täällä salissa ovat monet ihmiset profiloitu-
neet varmaankin silloisen opposition puolesta erityisesti siinä, että tätä turhaa sääntelyä ra-
joitetaan, niin nyt kun tämä eduskunta tekee asiasta päätöksen, salissa on laskujeni mu-
kaan kuusi edustajaa tästä keskustelemassa.

Eli kyllä tämä kielii siitä, että hallituksen näkemys parlamentarismista, mutta ilmeisesti
myöskin omasta päätöksenteostaan, on siinä määrin halju, että kun te ette ole täällä salissa
puolustamassa omaa esitystänne, niin puolustatteko sitä tuolla kansalaisten keskuudessa,
kun he tulevat kysymään. Se ei ole oikeaa eikä rehellistä poliittista toimintaa, että sitten
siellä vaaliteltoilla levitetään käsiä ja ollaan tietämättömiä ja jopa vastustetaan itse tehtyä
esitystä, joka ehdoin tahdoin toteutetaan siitä huolimatta, että edellinen eduskunta on teh-
nyt jo vastakkaisen päätöksen ja velvoittanut hallituksen toimimaan EU:ssa järkevämmän
sääntelyn puolesta. Erittäin hyvin perustein on perusteltu sitä, että tätä asiaa voitaisiin ai-
van mainiosti lykätä muutama kuukausi, tuskin siitä mitään seuraisi, mutta nyt ehdoin tah-
doin halutaan ottaa useiden satojen eurojen lasku tavallisille suomalaisille asujille.

16.46 Pia Viitanen sd: Arvoisa puhemies! Haluan kiittää edustaja Nylundia tästä puheen-
vuorosta ja tuesta asialle. Minusta oli erittäin merkittävää, että sen ilmaisitte. Minusta tun-
tuu kyllä siltä, että nyt — edustaja Niikko, vielä teillekin — kannattaa ihan tosissaan vielä
siellä teidän ryhmässänne käydä kenties tämä keskustelu. Huomiseen asti on aikaa, samoin
kokoomuksella ja keskustalla myös.

Huomautan, että silloin lähetekeskustelussa myös kokoomuksen puheenvuoron käyttä-
jät olivat hyvin kriittisiä tälle asialle, ja sen takia tuntuu vähän surulliselta sen tavallisen
omakotiasujan ja tavallisen kansalaisen kannalta, että toisaalla puheissa sanotaan, että ei
hyvä, tai sitten vaietaan asiasta ja annetaan sen mennä läpi, kun kuitenkin sillä yhdellä teol-
la, sillä äänestyksellä, voisi vielä tämän peruuttaa ja varsin perustellusti varmasti keskus-
tella ministeri Tiilikaisen kanssa siitä, josko hän nyt tulisi toisiin ajatuksiin tässä kyseises-
sä asiassa. Minä en ymmärrä sitä, miksi tähän on päädytty. Minä en ymmärrä, miksi här-
käpäisesti tätä viedään eteenpäin, ja siksi tosiaan toivon vielä uudelleenharkintaa.

Keskustelu päättyi ja asian käsittely keskeytettiin.
9


