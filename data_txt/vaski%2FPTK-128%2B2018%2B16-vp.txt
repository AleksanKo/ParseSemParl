















































DEMF69A.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

16. Hallituksen esitys eduskunnalle laeiksi kalastusalan työtä koskevan direktiivin täytän-
töönpanoon liittyvien lakien muuttamisesta

Hallituksen esitys HE 291/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 16. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.49 Kari Kulmala sin: Arvoisa puhemies! Esityksessä ehdotetaan muutettavaksi muun
muassa merityösopimuslakia. Merityösopimuslakia ehdotetaan muutettavaksi siten, että
kalastusaluksessa tehtävän työn osalta edellytettäisiin 16 vuoden iän lisäksi, että palkatta-
va henkilö on suorittanut oppivelvollisuutensa. 

Esitys kuulostaa perustellulta, mutta siinä on omat ongelmansa. On selvä, että jokaisella
meistä pitäisi olla oppivelvollisuus suoritettuna. Sen sanoo jo lakikin. Tiedän kuitenkin
henkilöitä, jotka ovat suorittaneet sen ennen tuota 16 vuoden ikää. Esityksessä todetaan,
että 15-vuotias voi olla kesätöissä kalastusaluksella — miksi ei siis vakituisessa työssä, mi-
käli oppivelvollisuus on suoritettu? En usko, että tällä on loppujen lopuksi paljon merki-
tystä työnantajalle tai työntekijälle.

Pro Kala ry:n julkaisussa ”Vedestä ruokapöytään — suomalainen elinkeinokalatalous”
kuvataan kalastustoimialan tilaa Suomessa. Sen mukaan ammattikalastajien määrä laskee
tasaisesti ja 2000-luvun aikana se on puolittunut. Päätoimisia ammattikalastajia oli Suo-
messa alkuvuodesta 2018 enää noin 700, joista 400 kalasti merialueilla ja 300 sisävesillä.
Sivutoimisia kalastajia oli 3 400, joista merialueilla 1 500 ja sisävesillä 1 900. Pro Kala
ry:n julkaisun mukaan lähivuosina ammattikalastajien määrän odotetaan edelleen laske-
van, koska nykyisin ammatissa toimivista kalastajista pääosa on lähestymässä eläkeikää, ja
odotettavissa on myöskin, että pienet yritykset vähenevät ja suuret turvautuvat entistä
enemmän ulkopuoliseen työvoimaan. Tämänkään vuoksi en halua mitään tarpeettomia es-
teitä henkilölle, joka haluaa toimia kalastusaluksessa ja tehdä töitä meidän ruokapöytäm-
me hyväksi.

Kalastuksessa aluksen kapteenin vastuu korostuu. Hän vastaa siitä, että aluksella järjes-
tetään sellaista valvontaa, jolla voidaan varmistaa, että kalastajien työolosuhteet ovat mah-
dollisimman turvalliset. Turvallisuuden tulee olla jatkossakin lähtökohta, vaikka bisnes
menee monesti turvallisuuden ohi. Työntekemisen turvallisuutta säännellään työturvalli-
 Tarkistettu
4.0



Pöytäkirjan asiakohta PTK 128/2018 vp
suuslaissa. Sen toisessa luvussa säädetään työnantajan yleisistä velvollisuuksista, joita ovat
esimerkiksi 8 §:ssä säädetty työnantajan yleinen huolehtimisvelvoite, 10 §:ssä säädetty
työn vaarojen selvittäminen ja arviointi, 13 §:ssä säädetty työn suunnittelu ja 14 §:ssä sää-
detty työntekijälle annettava opetus ja ohjaus. Kun nuori on saanut riittävän opetuksen ja
ohjauksen työhönsä, hän voi toimia mielestäni 15-vuotiaanakin kalastusaluksessa. Aluk-
sen kapteeni päättää joka tapauksessa, mitä hän voi aluksella tehdä.

16.52 Markku Eestilä kok: Arvoisa puhemies! Edustaja Kulmala piti täällä erinomaisen
puheenvuoron koskien sitä byrokratiaa, mikä liittyy kalastusaluksilla tehtävään työhön. It-
selläni on sama käsitys, ottaen huomioon sen, että tällä hetkellä noin 20 prosenttia Suomes-
sa syödystä kalasta on enää kotimaista. Vaikka nämä direktiivit koskevat koko EU-aluetta,
se on kapteenin vastuulla, että työntekijät iästä riippumatta osaavat hommansa. Vahinko
voi sattua kenelle tahansa. Eli se byrokratianormien purkaminen pitäisi myös ulottaa tähän. 

Mutta, arvoisa puhemies, rohkenen tämän kalastusdirektiivin yhteydessä nostaa esille
sen, että miten tuhansien järvien maassa ja pitkän merirannikon maassa voi olla tilanne,
että meillä vain 20 prosenttia syödystä kalasta on kotimaista. Meille tuodaan Norjan lohta
ja muualta tuodaan kalaa, joka pyydystetään ylikalastetuilla merialueilla. 

Suurin syy tähän on kiristynyt ympäristölupamenettely, vaikka tämä ala on pystynyt vä-
hentämään vesistökuormitusta 70 prosenttia kolmessa vuosikymmenessä. Siitä huolimatta
koko ajan ympäristönormit kiristävät myös ympäristölupia. Esimerkiksi käytössä olevat
rehut ovat sataprosenttista kierrätystavaraa ja teknologia on parantunut, eli ala on ottanut
opikseen ja parantanut omia menetelmiään, ja tässä vain siirretään ikään kuin nollasumma-
pelin kaltaisesti ympäristövastuuta muualle. Kuvitellaan ikään kuin että muualta tuotu kala
on jotenkin ympäristöystävällisempää. Ei todella ole. 

Seuraavan hallituksen, olkoon sen pohja mikä tahansa, mielestäni pitää vahvasti kiinnit-
tää huomiota siihen, että kalanviljelyn taso nousee Suomessa ja asetetaan tavoitteita, kuten
ilmastossakin, että 2030:een mennessä kotimaista kalaa pitää olla 50 prosenttia siitä, mitä
syödään. Silloin me olemme oikeilla jäljillä — kotimainen ruuantuotanto sisältäen maata-
louden ja metsätalouden turvaamisen ja kalanviljelyn ehdottoman lisäämisen. Siis viljelyn
lisäämisen ja ammattimaisen kalastuksen lisäämisen meidän sisäjärvillämme pitää olla
seuraavan hallitusohjelman keskeisimpiä kulmakiviä, kun puhumme suomalaisesta ruuas-
ta ja lähiruuasta ja luomusta. 

Keskustelu päättyi.

Asia lähetettiin työelämä- ja tasa-arvovaliokuntaan.
2


