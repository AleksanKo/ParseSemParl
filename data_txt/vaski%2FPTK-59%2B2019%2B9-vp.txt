















































DEM4527.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

9. Hallituksen esitys eduskunnalle ympäristöministeriön hallinnonalan eräiden muutok-
senhakua koskevien säännösten muuttamisesta

Hallituksen esitys HE 72/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään ympäristövaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

16.08 Ari Torniainen kesk: Arvoisa herra puhemies! Hallituksen esityksessä ehdotetut
muutokset jatkavat hallintolainkäyttöä koskevaa kehitystä, sitä samaa kehitystä, jota jo vii-
me eduskuntakaudella vietiin eteenpäin. Elikkä valittaminen hallinto-oikeuden päätökses-
tä suoraan korkeimpaan hallinto-oikeuteen ilman valituslupaa rajoittuisi jatkossa asioihin,
joiden osalta poikkeavaan menettelyyn olisi erityiset perusteet. Esitettyjen lakimuutosten
johdosta valitusluvan piiriin tulisi eräitä uusia asiaryhmiä, esimerkiksi vaikkapa asumisen
tukia koskevien lakien mukaiset tuen takaisinperintään liittyvät ja sanktioluonteiset pää-
tökset sekä eräät luonnonsuojelulain ja jätelain mukaiset päätökset.

Samoin tässä hallituksen esityksessä ehdotetaan maastoliikennelakia muutettavaksi si-
ten, että kunnalla olisi mahdollisuus jatkossa periä maksua kilpailuja ja harjoituksia koske-
vissa lupa-asioissa. Itse toivon, että jos ja kun tämä hallituksen esitys — mikä on mieles-
täni ihan järkevä ja eteenpäin vietävä esitys — toteutuu, niin ne maksut, joita sitten mah-
dollisesti kunnat perivät, olisivat erittäin maltillisia, ettei rajoiteta mitään harrastustoimin-
taa ja kilpailuja jatkossa, että kunnat pitäytyisivät tässä kohtuullisuuden rajoissa.

Kaiken kaikkiaan nämä vaikutukset, mitä tällä hallituksen esityksellä on: Käytännössä
taloudellisia vaikutuksia ei ole ainakaan asiantuntijoitten näkemysten mukaan. Samoin
myöskin ympäristövaikutusten arvioidaan olevan hyvin minimaalisia. Omasta mielestäni
tärkeitä ovat yhteiskunnalliset vaikutukset siinä, että lainsäädännön selkeyttäminen ja yh-
denmukaistaminen edistävät sitä, että hallintoasioiden oikeudenkäynnin osapuolet voivat
olla jatkossa nykyistä paremmin selvillä oikeuksistaan ja velvollisuuksistaan. Se on omas-
ta mielestäni tärkeä asia, että tiedetään, milloin pystytään valittamaan ja milloin ei, ja että
myöskin oikeuksista ollaan tietoisia.

Käytännössä tässä hallituksen esityksessä on pelkkiä teknisiä muutoksia. Mutta toivon,
että valiokuntakäsittelyssä asiaan sitten perehdytään ja sitä katsotaan tarkemmin.
 Tarkistettu
4.0



Pöytäkirjan asiakohta PTK 59/2019 vp
16.11 Leena Meri ps: Arvoisa puhemies! Kun tuli tästä valituslupajärjestelmästä ja tie-
tysti tästä hallituksen esityksestä tuo edustaja Torniaisen puheenvuoro, niin itselle tuli mie-
leen semmoinen asia, että tietysti kun lähdetään siihen, että korkeimmasta hallinto-oikeu-
desta tulee niin sanottu ennakkopäätöstuomioistuin tai semmoinen räikeiden virheiden
korjaaja — sinänsä voi olla ihan hyväkin se tie, mikä ollaan valittu — niin tässä on hyvä
huomata, että tämä luo nyt hirveästi paineita sinne alemmille tasoille, että siellä olisi hyvä
käsittely. Jos ajatellaan kuntaa tai sitten hallinto-oikeuksia, joissa on myös paljon ruuhkaa,
niin sen pitäisi olla erittäin laadukasta, koska kuitenkin se kynnys päästä eteenpäin nyt nou-
see. Aikaisemmin asian on saanut sinne valitusinstanssiin, joskin siinä on puolensa ja puo-
lensa: toiset sanovat, että siinä on liiallista mahdollisuutta valittaa, niin että tietyt asiat sei-
sovat, ja toiset taas katsovat, että olisi hyvä, että jokaisessa asiassa saisi vielä erittäin osaa-
vien ihmisten arvioita.

Edustaja Torniainen puhui myös kunnista, jotta ne ottaisivat huomioon kaavoituksessa
erilaiset tapahtumat ja toiminnot. Esimerkiksi itse saan yhteydenottoja erilaisilta yrittäjil-
tä, esimerkiksi moottoriurheiluyrittäjiltä, ja he kokevat, että nykyisin ei saa oikeastaan mis-
sään enää pitää tällaisia ratoja ja harrastaa. Näihinkin pitäisi löytää semmoinen tasapaino ja
osaaminen erityisesti myös tuomioistuinpuolella, joihin valitetaan silloin, kun asia ei ole
mennyt jommankumman osapuolen haluamalla tavalla. Tietysti itse aina ajattelen, onko
siellä tarpeeksi osaamista ja ymmärrystä, ja varsinkin sitten tietysti, jos valitusmahdolli-
suuksia rajoitetaan.

Yksi asia, minkä tietysti pitäisi olla paremmin, on se, että tuomioistuinten tulisi erityi-
sesti kaava- ja lupa-asioissa helpommin suorittaa paikan päällä katselmus. Nythän se on
aika pitkälle harkinnanvaraista, ja mitä on itsekin tutustunut asiakirjoihin, niin monesti
huomaa, että jospa oltaisiin menty paikan päälle, koska kaikki maasto-olosuhteet ja melu-
mittaukset eivät selviä lähtökohtaisesti aina papereista. Tässä on yksi semmoinen asia,
mistä toivoisin, että eduskunta ja erityisesti hallitus ottaisi kopin, että miten tämä voitaisiin
ratkaista niin että asiat tulisi selvitettyä oikealla tavalla. Olisiko se sitten sellainen asia, että
asianosaisten vaatimuksesta tulisi järjestää katselmus? Se katselmushan on kuitenkin siel-
lä maastossa esimerkiksi lupien kohdalla, eli jos ajatellaan, että me päätämme asiasta nä-
kemättä sitä — puhutaan usein, että pitää ihmistäkin kuulla henkilökohtaisesti — niin se
asiahan on jossain siellä maastossa, ja sitten tuomioistuin perehtyy pelkkien papereiden
avulla. Eli tämä on kyllä selkeä kehittämiskohde, ja tähän asiaan liittyy se, että tämä lisää
paineita osaamiselle nyt sinne alempiin asteisiin.

16.14 Ari Torniainen kesk: Arvoisa herra puhemies! Edustaja Meri nosti hyvin alempi-
asteisten oikeustahojen menettelyjen ja asioiden käsittelyn nopeuttamisen esille ja myös-
kin sen tieto- ja taitotason ja resurssien olemassaolon. 

Itse olen samaa mieltä siitä, että myöskin alempiasteisella oikeustasolla resurssien pitää
olla riittävät ja myöskin siellä pitää pystyä käsittelemään asioita nopeassa tahdissa. Käy-
tännössä tämä hallituksen esitys on nimenomaan sitä, että asioiden käsittelyt nopeutuvat.
Aivan liian kauan meillä tällä hetkellä käsittelyajat kestävät eri oikeustasoissa. Se on hyvä
asia, että nyt tätä asiaa viedään eteenpäin.

Myöskin huomio: tämä hallituksen esitys valitusmenettelyn käyttöalan laajentamisesta
mahdollistaa korkeimman hallinto-oikeuden aseman kehittymisen entistä enemmän en-
nakkopäätöstuomioistuimeksi. Se on omasta mielestäni myöskin hyvä asia tässä, että eri
2



Pöytäkirjan asiakohta PTK 59/2019 vp
oikeustasot pystyvät enemmän ja paremmin keskittymään oikeisiin asioihin tulevaisuudes-
sa.

Keskustelu päättyi.

Asia lähetettiin ympäristövaliokuntaan.
3


	9
	16.08
	16.11
	16.14


