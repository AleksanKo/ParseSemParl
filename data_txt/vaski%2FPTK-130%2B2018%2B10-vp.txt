















































DEM8C44.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

10. Hallituksen esitys eduskunnalle laiksi Valtion talous- ja henkilöstöhallinnon palvelukes-
kuksesta ja laiksi valtiokonttorista annetun lain 2 §:n muuttamisesta

Hallituksen esitys HE 281/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan jälleen enintään 30 minuuttia. Asian käsittelyssä noudate-
taan aikataulutettujen asioiden osalta sovittuja menettelytapoja.

Keskustelu

18.58 Kunta- ja uudistusministeri Anu Vehviläinen (esittelypuheenvuoro): Arvoisa
puhemies! Hallitus antoi 5.12. eli viime viikolla esityksen eduskunnalle laiksi Valtion ta-
lous- ja henkilöstöhallinnon palvelukeskuksesta, joka tunnetaan paremmin nimellä Pal-
keet. Laki korvaa aiemman asetustasoisen säädöksen. Valtion talous- ja henkilöstöhallin-
non palvelukeskus Palkeet tuottaa talous- ja henkilöstöhallinnon palveluja sekä muita vas-
taavia hallinnon tuki- ja asiantuntijapalveluita. Asiakkaina ovat valtionhallinnon virastot
sekä valtion yli 70 000 työntekijää.

Palkeiden palvelutuotannon perustana on palveluhenkisyys, kumppanuus, tehokkaat
sähköiset prosessit ja kustannustehokkuus. Palkeet on myös aktiivinen valtionhallinnon
prosessien ja oman toimintansa kehittäjä. Palkeet toimii Joensuussa, eli Joensuussa on pää-
paikka, lisäksi Palkeet toimii Hämeenlinnassa, Mikkelissä ja Porissa. Lisäksi tilapäiset toi-
mipisteet sijaitsevat Helsingissä ja Lappeenrannassa. Henkilöstöä on 650. Palkeiden liike-
vaihto on noin 55 miljoonaa euroa. Palkeet toimii omakustannusperiaatteella. Maksuilla
katetaan palvelujen tuottamisen ja kehittämisen kustannukset. Palveluiden ja prosessien
kehittäminen tapahtuu yhteistyössä asiakkaiden sekä valtiovarainministeriön ja Valtio-
konttorin kanssa.

Palkeet organisaationa aloitti toimintansa 2010. Palvelukeskustoiminta talous- ja henki-
löstöasioissa valtionhallinnossa alkoi vuonna 2005. Itse ainakin ajattelen niin, kun välillä
aina täälläkin salissa puhutaan alueellistamisesta, tosin aika harvoin nykyään, mutta kui-
tenkin, että tämä on käsitykseni mukaan hyvä esimerkki alueellistamisesta, joka tehtiin sil-
loin 2000-luvun ensimmäisellä vuosikymmenyksellä. Muistan kyllä myös, että ei sekään
aivan vaivatta syntynyt, ja kun olin itsekin toisessa ministeriössä vastuutehtävissä, niin
muistan, että silloin vielä keskusteltiin siitä, toimiiko Palkeet riittävän hyvällä tavalla.
Mutta tällaisia arviointeja ja kriittisyyttä en ole enää viime vuosina siitä kuullut.

Esityksessä ehdotetaan säädettäväksi laki Valtion talous- ja henkilöstöhallinnon palve-
lukeskuksesta. Esityksessä ehdotetaan tehtäväksi eräitä tarkistuksia Valtion talous- ja hen-
 Tarkistettu
3.1



Pöytäkirjan asiakohta PTK 130/2018 vp
kilöstöhallinnon palvelukeskusta koskevaan organisaatiosäädökseen ja tehdään sääntelys-
tä lain tasoinen. Aiemminhan todellakin palvelukeskuksesta on säädetty vain valtioneu-
voston asetustasolla, ja se on aika harvinaista.

Palvelukeskuksen toimipaikoista ehdotetaan lain voimaan tullessa säädettäväksi erilli-
sellä valtioneuvoston asetuksella. Asetuksessa säädetään päätoimipaikaksi Joensuu ja
muiksi toimipaikoiksi Hämeenlinna, Mikkeli, Pori ja Helsinki. Palvelukeskuksella voi olla
myös muita toimipaikkoja. Tässä esityksessä ei ole uusia toimipaikkaratkaisuja, mutta tä-
mä, mitä on tällä hetkellä, on todettu valtioneuvoston asetuksessa.

Ehdotuksessa esitetään säädettäväksi palvelukeskuksen asemasta, tehtävistä, asiakkais-
ta, johtamisjärjestelmästä, työjärjestyksen antamisesta, palvelukeskuksen ohjauksesta,
asioiden ratkaisemisesta ja palveluiden maksullisuudesta.

Valtiokonttorin henkilöstöhallintoon liittyvissä tehtävissä on myös tapahtunut muutok-
sia, kun osa henkilöstöhallinnon tehtävistä on siirretty hoidettavaksi Valtion talous- ja hen-
kilöstöhallinnon palveluksessa. Tämän vuoksi ehdotetaan samalla myös Valtiokonttorista
annetun lain muuttamista tältä osin. Valtiokonttorin tehtäväksi henkilöstöhallinnon osalta
ehdotetaan jääväksi työelämäpalvelut. Työelämäpalvelut keskittyvät johtamisen ja esi-
miestyön sekä valtion työyhteisöjen uudistumisen tukemiseen sekä työsuojelun ja työhy-
vinvoinnin kehittämiseen.

Lait on tarkoitettu tulemaan voimaan 1. päivänä huhtikuuta 2019.

19.02 Hannu Hoskonen kesk: Arvoisa rouva puhemies! On aivan erinomaista, että tämä
palvelukeskuksia koskeva lainsäädäntö saadaan nyt vihdoin lain tasolle. Tähän astihan on
toimittu asetuksen perusteella, ja nykyinen perustuslakihan lähtee siitä, että kaiken julki-
sen toiminnan tulee perustua lakiin ja lakia on tarkoin noudatettava. Nyt ministeri Vehvi-
läiselle on tästä annettava kyllä isot kiitokset isolla K:lla, että näin merkittävä valtion toi-
minta saadaan vihdoin ja viimein lain piiriin ja vakaalle pohjalle.

Voin kokemuksesta sanoa — ja tunnenkin esimerkiksi Joensuussa olevassa Palkeissa
työskenteleviä ihmisiä — että he ovat tehneet aivan erinomaista ja tuloksekasta työtä. En
ole kuullut sen jälkeen, kun ne käynnistysvaikeudet ohitettiin, mitään muuta kuin pelkäs-
tään kiitoksia sen laitoksen toiminnasta. Palkeet on toiminut hyvin, ja se osoittaa sen, että
tänä päivänä näistä Palkeista saaduista opeista ottaisi kyllä mielellään lisää hyötyä niin,
että pyrittäisiin näitä valtion toimenpiteitä hajauttamaan ympäri maata, koska se on myös
kansakunnan tulevaisuuden kannalta viisasta, sillä hajautettu järjestelmä toimii — jos niitä
kriisejä joskus on tullakseen — yleensä silloin paremmin kuin keskitetty. Jos vähän katsoo
tuonne isompaan maailmaan, niin silloin aikanaan, kun WTC:n tapahtumat olivat New
Yorkissa, siellä keskitetty järjestelmä päätettiin sittemmin hajauttaa, kun todettiin, että sii-
nä yhdessä valtavassa rysäyksessä meni valtava määrä isojen yritysten johtoa ja monen
muun toimijan johtoa niin, että kyseisten toimijoiden hallinto ja toimenpiteet menivät la-
maantumisen tilaan vähäksi aikaa.

Meillä Suomessa pitäisi kyllä nostaa itseämme hieman niskasta ja käyttää Palkeista saa-
tuja kokemuksia niin, että valtion hallintoa hajautettaisiin, niin että tämä keskittäminen,
mikä tällä hetkellä on sekä henkisesti että fyysisesti tässä maassa aika pitkälle viety, saa-
taisiin vihdoin ja viimein käännettyä toisinkinpäin, koska on sitä osaamista tuolla maakun-
nissakin, kuten Palkeet on erinomaisella tavalla osoittanut.
2



Pöytäkirjan asiakohta PTK 130/2018 vp
19.04 Sirkka-Liisa Anttila kesk: Arvoisa puhemies! Kiitos ministerille esittelystä. Täs-
sähän, niin kuin ministeri totesi, on kysymys siitä, että saatetaan lain tasolle se, mikä on ol-
lut asetuksen tasolla.

Pääministeri Vanhasen kakkoshallituksen aikana, jolloin molemmat olimme sen jäse-
niä, tämä järjestelmä luotiin, ja varmasti se on ihan tarpeellinen.

Kun ministeri täällä totesi, että ei ole kuulunut mitään, niin minun kysymykseni kuuluu-
kin: pyydättekö te kentältä välillä tietoja? Minulla on vain yksi kokemus: Kävin Luonnon-
varakeskuksen Jokioisten yksikössä syksyllä kolmisen kuukautta sitten, kun he siirtyivät
peruskorjattuihin, pienempiin toimitiloihin, ja siellä sain palautteen, että sitä voisi vielä ke-
hittää. He kokevat, että tiettyjä asioita tehdään kahteen kertaan, ja sen takia vain vinkkinä,
että olisi hyvä, että välillä voisi kysellä, että miten he, jotka tekevät ne työt, kokevat oman
työnsä nimenomaan järkevyyden ja päällekkäisyyden poistamisen näkökulmasta.

Puhemies Paula Risikko: Haluaako ministeri vastata? — 2 minuuttia, olkaa hyvä.

19.05 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Haluan tähän edustaja Anttilan puheenvuoroon liittyen sen verran todeta ly-
hyesti, että on valtavan tärkeätä, kun on kyse tämmöisestä palvelukeskuksesta, joka hoitaa
todella laajasti valtionhallinnon eri virastojen asioita, että se asiakaspalaute menee myös
suoraan, ja sillä asiakaspalautteella on merkitystä. Me tiedämme eräistä muistakin tahoista
valtiolla — puhutaan vaikka Senaatista ja näin — että tulee monta kertaa palautetta minis-
terille saakka siitä, että ollaan vähän liian kovakorvaisia sille palautteelle. Minä itse aina-
kin ajattelen niin — tässä tietysti Palkeittenkin osalta pitää katsoa tätä, tulosohjaus on se
paikka — että on semmoinen hyvä vuoropuhelu varsinkin näissä tehtävissä, vaikka Pal-
keet tai sitten tosiaankin vaikka Senaatti, missä tavallaan ollaan monopolitoimijoita asiak-
kaille. Silloin se tarkoittaa sitä, että niitten pitää myös pystyä paljon enemmän paranta-
maan laatua, jos tulee tämmöisiä epäselviä tilanteita.

19.06 Sirkka-Liisa Anttila kesk: Arvoisa puhemies! Unohdin sanoa äsken, että tämä
henkilö, joka tämän palautteen minulle antoi, sanoi, että vie sitä eteenpäin, ja minäkin
omalta osaltani paimennan, että näin tapahtuisi.

Keskustelu päättyi.

Asia lähetettiin hallintovaliokuntaan.
3


