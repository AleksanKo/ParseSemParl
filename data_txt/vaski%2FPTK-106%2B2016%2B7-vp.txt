















































DEMFEE4.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

7. Hallituksen esitys eduskunnalle laiksi valtion taiteilija-apurahoista annetun lain muutta-
misesta

Hallituksen esitys HE 95/2016 vp
Valiokunnan mietintö SiVM 11/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

15.57 Ritva Elomaa ps: Arvoisa puhemies! Kyseinen hallituksen esitys mahdollistaa tai-
teilija-apurahakauden keskeyttämisen ja apurahakauden siirtämisen. Muutoksella pyritään
parantamaan taiteilijoiden toimeentuloa. Taiteilijalla on muutoksen jälkeen mahdollisuus
ottaa vastaa lyhytaikainen työsuhde apurahakauden aikana. Myös pitkäjänteinen työtehtä-
vien suunnittelu helpottuu, kun lyhytaikaisesta kokopäiväisestä työsuhteesta ei tarvitse
kieltäytyä apurahan menettämisen pelossa. Taiteilijan työura on usein katkonainen, eikä
moni pysty elättämään itseään tai perhettään pelkällä itsenäisellä taiteen tekemisellä. Siksi
on tärkeää mahdollistaa myös työsuhteiden vastaanotto apurahakausien keskellä.

Sivistysvaliokunnan mietinnössä pidettiin tärkeänä, että muutos ei johtaisi siihen, että
vuosittain jaettavien apurahojen määrä laskee merkittävällä tavalla. Olisi myös tärkeää
mahdollistaa apurahan uudelleenjakaminen tilanteissa, joissa apurahansaaja on esimerkik-
si pysyvästi luopunut apurahasta. Valiokunta myös korostaa mietinnössään, että apuraha-
kauden ja työsuhteen kestoon liittyviä rajoituksia lievennetään entisestään ja joustavoite-
taan taiteilijoiden mahdollisuuksia ottaa vastaan töitä aina, kun niitä on tarjolla. Tämä on
hyvin kannatettavaa, ja toivon, että lainmuutos tulee parantamaan taiteilijoiden toimeentu-
loa. — Kiitos.

15.59 Eeva-Johanna Eloranta sd: Arvoisa puhemies! Tämä käsillä oleva esitys on siinä
mielessä todellakin hyvä, että se kannustaa apurahansaajia ottamaan vastaan ihan lyhytai-
kaisiakin työsuhteita apurahakauden aikana, ja näin ollen apurahan saamisen voisi kes-
keyttää. Tämä on erittäin tervetullut uudistus, koska on hyvä, että myöskin taiteen sekto-
rilla esimerkiksi mahdollisuudet erilaiseen yritteliäisyyteen tällä tavalla sitten mahdollis-
tuvat. Mutta tosiaan jatkossa järjestelmää pitäisi edelleen kehittää sillä tavalla, että näitä
työsuhteen ja apurahakauden kestoon liittyviä rajoituksia voitaisiin lieventää ja joustavoit-
taa sitten sillä tavoin, että taiteilijoiden mahdollisuudet ottaa töitä vastaan aina, kun niitä on
tarjolla, vielä edelleen parantuisivat.
 Tarkistettu
4.0



Pöytäkirjan asiakohta PTK 106/2016 vp
15.59 Outi Alanko-Kahiluoto vihr: Arvoisa rouva puhemies! Tämä on aika hyvä istunto
luovan työn tekijöille. Tämäkin on hyvä hallituksen esitys. Olin itse 2007 vaalien jälkeen
neuvottelemassa hallitusohjelmaan lupausta siitä, että apurahansaajille säädetään sosiaali-
turvalaki, ja silloin siihen lakiin, joka sitten säädettiinkin aika pian, jäi joitain puutteita,
joista yksi on se, johon tänään tulee korjaus, elikkä tämä mahdollisuus keskeyttää apuraha
väliaikaisen työn johdosta. Toivon, että jatkossa poistetaan ne loputkin puutteet, elikkä
edelleenhän on niin, että alle kolmen kuukauden mittaiset lyhyet apurahat eivät kerrytä so-
siaaliturvaa, ja olisi hyvin tärkeätä, että apurahoja voitaisiin ketjuttaa sillä tavalla, että
kaikki tehty työ olisi samanarvoista ja kaikesta tehdystä työstä yhtä lailla ihmiselle kertyisi
sosiaaliturvaa.

16.00 Pia Viitanen sd: Arvoisa puhemies! Noin yleisesti voi todeta, että aina sellainen ke-
hitys, jossa kulttuuri menee eteenpäin ja nämä teot edistyvät, on myönteinen ja hyvä asia
— niinpä myös tässä kohtaa.

Haluaisin, puhemies, yleisesti nostaa esiin juuri tämän ja edellisen lain siinä suhteessa,
että nämä ovat merkittäviä askelia. Tämä lainauskorvaus, mikä täällä äsken oli esimerkiksi
keskustelussa, on vuosien työn tulosta, ja olen siitä hyvin iloinen, että nyt olemme päässeet
siinä eteenpäin niin, että itsenäisyyden juhlavuonna tämä taiteilijoille maksettu korvaus on
asianmukaisella tasolla. Tässähän viime kaudella tuplasimme tämän rahasumman, ja nyt
saadaan sitten työ loppuun, ja se on hyvä.

Mutta kaiken kaikkiaan minä toivon, puhemies, sitä, että tämä hallitus ottaa nämä kult-
tuuriasiat hyvin vakavasti. Olemme kuitenkin nähneet, että vaikka kulttuuri on kärkihank-
keena — ja sinänsä se on positiivinen asia — niin paljon on ongelmia, muun muassa sitten
esimerkiksi näissä museoiden, orkesterien, teatterien valtionosuusasioissa ja muissa. Ja
siksi toivon tältä salilta sitä yhteistä henkeä, että haluaisimme nähdä tulevaisuudessakin
sen, että koska kulttuurin rahoitus koko valtion budjetista on hyvin pieni, niin siitä leikkaa-
malla koskaan emme hyvää saa aikaan, päinvastoin. Siksi tämä kulttuurin ja henkisen hy-
vinvoinnin edistäminen kaiken kaikkiaan on hyvin tärkeää, samoin myös ne esitykset, mil-
lä taiteilijoiden asemaa huomioidaan, ja siellä on, kuten täälläkin on todettu, vielä paljon
tekemistä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 95/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


