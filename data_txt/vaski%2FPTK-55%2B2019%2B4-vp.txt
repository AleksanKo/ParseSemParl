















































DEM1EBD.tmp.xml


Pöytäkirjan asiakohta PTK 55/2019 vp
Pöytäkirjan asiakohta 

PTK 55/2019 vp

Täysistunto

Keskiviikko 23.10.2019 klo 14.00—17.34

4. Kansaneläkelaitoksen valtuutettujen toimintakertomus  2018
Kertomus K 9/2019 vp
Valiokunnan mietintö StVM 2/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 4.
asia. Käsittelyn pohjana on sosiaali- ja terveysvaliokunnan mietintö StVM 2/2019 vp. Nyt
päätetään kannanotosta kertomuksen johdosta.

Keskustelu

16.48 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunta on käsitellyt Kelan valtuutettujen toimintakertomuksen vuodelta 2018.
Taustana todettakoon, että Kansaneläkelaitoksesta annetun lain mukaan eduskunnan ni-
meämien valtuutettujen tehtävänä on valvoa Kansaneläkelaitoksen hallintoa ja toimintaa
ottaen huomioon myös laitoksen palvelujen laatu ja saatavuus. Valtuutettujen tehtävänä on
myös antaa vuosittain toiminnastaan kertomus eduskunnalle. Tätä juuri nyt siis käsittelem-
me.

Kelan hoitaman sosiaaliturvan etuusmenot olivat viime vuonna yhteensä 14,87 miljar-
dia euroa. Kertomuksen mukaan viime vuonna Kelan toiminnassa tunnistettuja suurimpia
riskejä olivat lainsäädännön käsittelyn pitkittyminen, toimintakyvyn vajeet kyber- ja tieto-
turvallisuusuhkien toteutuessa sekä rahoituksen epävarmuus etuuksissa ja toimintakuluis-
sa. Valiokunta kiinnitti valtuutettujen kertomuksessa huomionsa erityisesti Kelan asiakas-
palveluun, henkilöstöön, hankintamenoihin, Kelan rooliin sosiaaliturvaa uudistettaessa
sekä Kelan hallinnon uudistamiseen. Käyn tässä lyhyesti läpi nämä kokonaisuudet.

Vuoden 2018 lopussa Kelan palvelupisteitä oli 161 ja asiointipisteitä 138. Kela korvasi
viime vuonna 16 palvelupistettä uudenlaisilla palveluilla ja avasi yhden uuden palvelupis-
teen. Muutoksen tarkoituksena oli resurssien kohdentaminen uusiin palvelukanaviin ja
henkilökohtaisen neuvontapalvelun lisääminen sitä tarvitseville asiakkaille. Puhelinpalve-
lun ja palvelupisteiden asiointimäärät pienenivät hieman edellisvuodesta. Asiointimäärät
olivat kuitenkin edellisvuonna poikkeuksellisen suuret pääasiassa perustoimeentulotuen
Kela-siirron vuoksi. Valiokunta pitää edelleen tärkeänä, että asiakaspalvelussa otetaan
huomioon eri asiakasryhmät ja että palvelu on yhdenvertaista. Etäasioinnin lisäksi myös
henkilökohtaisen asioinnin mahdollistavan palveluverkon on oltava riittävä.

Vuoden 2018 lopussa Kelassa oli töissä 7 732 toimihenkilöä, mikä on 456 henkilötyö-
vuotta enemmän kuin vuotta aiemmin. Merkittävin lisäyksen syy on perustoimeentulotuen
siirto Kelaan. Vuonna 2018 Kelan toimintaan vaikuttivat merkittävästi kasvaneet perustoi-
meentulotukihakemusmäärät ja työttömyysturvan aktiivimallin aiheuttama työmäärän li-
 Tarkistettu
4.0



Pöytäkirjan asiakohta PTK 55/2019 vp
säys. Perustoimeentulotuki on sitonut paljon henkilöstöresursseja, jolloin muiden etuuk-
sien käsittely on joustanut perustoimeentulotukihakemusmäärien mukaisesti siten, että
ajoittain muiden etuushakemuksien käsittelyajat ovat pidentyneet. Valiokunnan saaman
selvityksen mukaan ruuhkautunut työtilanne kuormitti etenkin asiakas- ja etuuspalvelujen
henkilöstöä ja aiheutti uupumisia ja sairauspoissaoloja. Valiokunta pitää kuitenkin myön-
teisenä, että Kelan henkilöstön työhyvinvoinnin tunnusluvut ovat kääntyneet parempaan
suuntaan. Työhyvinvoinnin ja työturvallisuuden kehitystä on valiokunnan käsityksen mu-
kaan tarpeen jatkuvasti seurata.

Hallitusohjelman mukaan selvitetään siirtyminen rekisteröitymismenettelyyn tietyissä
Kelan nyt kilpailuttamissa palveluissa. Esimerkiksi vammaisten henkilöiden tulkkauspal-
velut, Kelan korvaamat taksimatkat ja kuntoutuksen terapiahankinnat ovat olleet valtuutet-
tujen kokouksissa esillä näihin kohdistuneen runsaan kritiikin vuoksi. Rekisteröitymisme-
nettely tarkoittaisi käytännössä, että Kelan asettamat kriteerit täyttävät palveluntuottajat
rekisteröitäisiin Kelaan ja palveluun oikeutetut voisivat valita palveluntuottajan. Myös Ke-
lan ja kuntien kuljetuspalveluiden toimivuutta uuden taksilain aikana on hallitusohjelman
mukaan tarkoitus arvioida ja tehdä tarpeelliset muutokset. Valiokunta pitää selvitysten
etenemistä tärkeänä.

Valiokunta toteaa, että Kelalla on tärkeä rooli sosiaaliturvan uudistamisen suunnittelus-
sa, valmistelussa ja toteutuksessa. Kertomusvuonna Kela muun muassa osallistui eriarvoi-
suustyöryhmän ja valtioneuvoston Toimi-hankkeen työhön, jota on tarkoitus hyödyntää
sosiaaliturvan uudistuksessa. Valiokunta pitää tärkeänä, että Kelan toiminnan kehittämi-
sessä kiinnitetään myös jatkuvasti huomiota mahdollisuuksiin purkaa tarpeetonta byrokra-
tiaa. Valiokunta pitää Kelan valvontaa ja ohjausta sekä Kelan asemaa ja sisäisiä toimival-
tasuhteita koskevaa selvitystyötä tärkeänä.

Valiokunta pitää tärkeänä, että Kelan toiminnan kehittämiseen ja uudistamiseen tähtää-
vät lainmuutokset tuodaan mahdollisimman nopeasti eduskunnan käsittelyyn. Kelan val-
tuutetut ovat esittäneet parlamentaarisen työryhmän asettamista. Todettakoon, että sosiaa-
li- ja terveysvaliokunta on jo valtuutettujen vuoden 2016 kertomuksesta antamassaan mie-
tinnössä pitänyt perusteltuna laajapohjaisen parlamentaarisen työryhmän asettamista sel-
vittämään Kansaneläkelaitoksesta annetun lain muutostarpeita. Valiokunnan puheenjohta-
jana totean, että erittäin monia myönteisiä kannanottoja Kelan toiminnan kehittämiseksi ja
uudistamiseksi on ollut tässä viime vuosien aikana.

Arvoisa puhemies! Valiokunnan mietintö Kelan valtuutettujen kertomuksesta viime
vuodelta on yksimielinen.

16.55 Anneli Kiljunen sd: Arvoisa herra puhemies! Kelan toimintakertomus kertoo ja ar-
vioi Kelan toimintaa vuodelta 2018. En puutu nyt Kelan muuhun toimintaan kuin ainoas-
taan vaativan lääkinnällisen kuntoutuksen ja terapian kilpailutukseen, jota käsiteltiin todel-
la paljon tuona aikana. Ja kun itse toimin tuolla Kelan valtuutettuna, niin tämä on asia, jon-
ka haluaisin nyt nostaa esille myös täällä eduskunnassa.

Vuonna 2018 ja vielä keväällä 2019 me Kelan valtuutetut seurasimme tarkoin Kelan eri
palveluiden kilpailutusta ja varsinkin terapioiden ja kuntoutuksen kilpailutusta. Kilpailu-
tus aiheutti ongelmia sekä lasten, nuorten että aikuisten terapia- ja lääkinnällisen kuntou-
tuksen saatavuudessa. Kilpailutus aiheutti sairaille, vammaisille ja heidän perheilleen pel-
koa ja ahdistusta. Tämän seurauksena Kela toteuttikin uudelleenarvioinnin ja paransi kil-
pailutuksen perusteita lasten ja nuorten osalta, mutta aikuisten vaikeasti vammaisten lää-
2



Pöytäkirjan asiakohta PTK 55/2019 vp
kinnällisen kuntoutuksen ja terapian osalle jäi vielä paljon ongelmia. Kelan laskelmien
mukaan noin 3 500 kuntoutettavaa joutui vaihtamaan palveluntuottajaa. Toiminnan ulko-
puolelle jäi arviolta noin 400 terapiayritystä, joiden tulevaisuus näytti myös epävarmalta.
Moni kuntoutettava otti tuolloin minuun yhteyttä. He olivat todella pettyneitä, sillä he oli-
vat olleet tyytyväisiä pitkäaikaisiin, hyviin, laadukkaisiin ja vaikuttaviin terapiasuhteisiin,
ja nyt tämä yhteistyö ja terapiasuhde katkaistiin.

Tämän jälkeen olen ollut todella iloinen, kun huomasin ja luin, että Kela kokeileekin nyt
kuntoutuspalveluissa rekisteröitymismenettelyä, joka poistaisi näitä edellä mainittuja on-
gelmia. Pidän todella tärkeänä sitä, että Kelan kilpailuttamien kuntoutus- ja terapiapalve-
luiden osalta selvitetään siirtymistä rekisteröitymismenettelyyn. Rekisteröitymismenette-
lyn tärkein tavoite on saada kuntoutettavalle hänen kannaltaan parasta terapiaa ja kuntou-
tusta. Kun terapia on laadukasta, suunnitelmallista ja pitkäjänteistä, mahdollistaa tämä
myös palveluiden tuottajille palveluiden kehittämisen räätälöidysti kuntoutettavalle. Pal-
veluntuottaja ja terapeutti tuntevat asiakkaansa, joten he yhdessä pystyvät asiakkaan kans-
sa toteuttamaan yksilöidyn palvelun ja näkevät, mikä terapia ja kuntoutus on vaikuttavaa ja
terveyttä ja hyvinvointia parantavaa. Näin tästä hyötyvät kaikki.

Arvoisa puhemies! Olen saanut myös useita puhelinsoittoja sekä sähköposteja tilanteis-
sa, joissa Kela on hylännyt vaikeavammaisen ja vaikeasti sairaan ihmisen kuntoutuksen ja
terapian, jolloin perusteluna on ollut, että kuntoutuksen saamiseen ei riitä, että kuntoutus
vain ylläpitää vammaisen tai sairaan toimintakykyä, vaan sen pitää kaikissa tapauksissa ja
tilanteissa parantaa sitä. Tämä ei vain ole kaikilta osin asiakkaille ja ihmisille mahdollista.
Mielestäni Kelan perustelu ei ole oikeudenmukainen eikä hyväksyttävissä. Kun ihminen
sairastuu vakavasti ja hänellä on vakava, joissakin tapauksissa myös etenevä sairaus, voi
terapialla ja kuntoutuksella edesauttaa hänen lihaskuntoaan, tasapainoaan ja yleistä toimin-
takykyään. Tällä on suuri merkitys ihmisen arjen ja hyvinvoinnin kannalta. Ylläpitävä kun-
toutus auttaa ja mahdollistaa sen, että ihminen voi itsenäisesti huolehtia omasta hygienias-
taan, wc-käynneistä, syömisestä, pukeutumisesta ja niin edelleen. Silti sairaus valitettavas-
ti kuitenkin voi edetä. Sille ei voi mitään, mutta kuntoutus parantaa ihmisen yleistä hyvin-
vointia ja tukee sairaan ihmisen mahdollisuutta toimia mahdollisimman pitkään omatoimi-
sena ja itsenäisenä. Tätä Kela ei saa väheksyä, mitä nyt valitettavasti tapahtuu. Kelan on
hyväksyttävä jatkossa myös kuntoutuksen ylläpitävä merkitys, varsinkin niissä tilanteissa,
joissa sairauden tai vamman etenemiseen tai olemassaoloon ei voida vaikuttaa.

Arvoisa puhemies! Eduskunnan käsittelyssä on Kelan vuoden 2018 toimintakertomus.
Kun me käsittelemme toimintakertomusta, tärkeää on katsoa myös tulevaisuuteen. Olen
todella tyytyväinen siihen, että Rinteen hallitus on päättänyt panostaa kuntoutukseen ja si-
ten myös päättänyt uudistaa kuntoutusjärjestelmää kuntoutuskomitean ehdotusten pohjal-
ta. Sen työn keskiössä tulee olemaan nimenomaan saumattomien hoitojärjestelmien mah-
dollistaminen ja ihmisen toimintakyvyn parantaminen ja tukeminen. Toivon vahvasti, että
komiteatyön myötä tullaan käsittelemään Kelan kuntoutuksen ja kilpailutuksen ongelmat
ja muutetaan myös Kelan linjauksia ylläpitävästä kuntoutuksesta.

17.00 Anna Kontula vas: Arvoisa puhemies! Aika usein poliitikkoja syytetään siitä, että
keskustelua käydään ylätasolla ja konkretia puuttuu. Tällä kertaa näkisin, että toimintaker-
tomus kuvaa erittäin ansiokkaasti ja erittäin konkreettisesti sitä toimintaa, jota Kelan val-
tuusto ja Kela ovat viimeisen tarkastelujakson aikana tehneet. Sen sijaan toivoisin Kelasta
käytävään keskusteluun enemmän sitä ylätason pohdintaa, sitä yleisempää keskustelua sii-
3



Pöytäkirjan asiakohta PTK 55/2019 vp
tä, mikä on Kelan rooli tässä yhteiskunnassa ja millaisten arvojen pohjalta meidän tulisi
Kelaa kehittää. Miksi näin? Sen takia, että minä itse näen, että Kelaa ja Kelan roolia tässä
yhteiskunnassa tulisi tarkastella yhteiskunnallisen vakauden ja viranomaisluottamuksen
näkökulmasta. Kelalla on ehkä kaikista viranomaisista laajin kontaktipinta niissä yhteis-
kuntaryhmissä, jotka ovat menettäneet luottamustaan järjestelmää kohtaan ja joista sen ta-
kia meidän tulisi olla erityisen huolissamme. Lisäksi Kelan päätökset lähes poikkeuksetta
liittyvät ihmisten perusoikeuksiin ja ovat siitä syystä merkittävämpiä kuin monen muun vi-
ranomaisen päätökset.

Edelleen haluaisin korostaa tätä luottamusnäkökulmaa sen takia, että on melko ilmeistä,
että Kelassa isoimmat ongelmat sekä perusoikeuksien toteutumisessa, etuuksien sujuvassa
myöntämisessä että byrokratiakitkassa liittyvät pienimpiin etuuksiin eli niihin ihmisryhmi-
in, joidenka taloudellinen tilanne on kaikkein heikoin ja joidenka kohdalla se turva on kaik-
kein ratkaisevin. Jos tätä kokonaisuutta ja sen yhteiskunnalliselle vakaudelle ja keskinäi-
selle luottamukselle asettamaa haastetta ei tässä salissa tiedosteta, en usko, että me pystym-
me kovin menestyksekkäästi viemään tätä yhteiskuntaa tasa-arvoisempaan suuntaan.

Lisäksi ja osin liittyen kaikkiin kolmeen edelliseen ulottuvuuteen Kela ei jaa vain rahaa
tai päätöksiä, Kela jakaa myös kokemusta kansalaisuudesta. Ja tähän kokemukseen ihan
oleellisesti liittyy kysymys kunnioituksesta, siitä, kokeeko ihminen ollessaan tekemisissä
viranomaisten kanssa olevansa alamainen vai täysivaltainen yhteisön jäsen. Väitän, että
edelleen yksi meidän viranomaisjärjestelmämme keskeisimpiä ongelmia on se, että eri yh-
teiskuntaryhmille, eri yhteiskuntaluokille suunnatut palvelut kohtelevat ihmisiä eri tavoin,
välittävät ihmisille erilaisen position, missä heidän paikkansa tässä yhteiskunnassa on.
Myöskään tätä me emme pysty purkamaan niin kauan kuin Kelan palveluita ja Kelan toi-
mintaa ei tarkastella osana laajempaa yhteiskunnallista kontekstia.

Meillä olisi hyvinkin yksinkertaisia keinoja, joilla ainakin vähäsen voisimme helpottaa
niitä haasteita, joita tuossa edellä luettelin. Oikeusasiamies on jo pitkään käyttänyt omissa
päätöksissään yhtenä tämmöisenä toimenpidesuosituksena anteeksipyyntöjä, ja kun me
tiedämme, että Kelassa on käytössä tällaiset standardimallikirjeet, niin miksipä emme voi-
si sellaisiin kirjemalleihin, joissa Kela myöntää joko oikaisun tai valituksen jälkeen teh-
neensä virheen, lisätä, että Kela samalla pyytää myös anteeksi, kun tiedetään, että silloin
kun Kela tekee virheen, sen seuraukset yksilölle ovat merkittävät. Se ei maksaisi mitään, se
ei vaatisi keneltäkään juurikaan vaivannäköä, ja tällä pienellä uudistuksella me voisimme
merkittävästi parantaa ihmisten kokemusta meidän yhdestä tärkeimmästä viranomaisjär-
jestelmästämme.

Isompi ja kalliimpi uudistus olisi riittävien resurssien takaaminen siihen, että Kela ky-
kenisi sellaiseen kokonaisvaltaiseen neuvontaan ajallisesti ja maantieteellisesti, että ihmi-
set oikeasti voisivat ymmärtää sen järjestelmän, jonka kanssa he ovat tekemisissä. Emme
ole tällä hetkellä vielä lähelläkään tätä. Odotusajat neuvonnan saamiseen ovat luvattoman
pitkiä. Jos haluaa kasvokkain tapaamisen Kelan virkailijan kanssa, sitä voi joutua odotta-
maan viikon pari, mikä on pitkä aika silloin, jos kysymys on viimesijaisista etuuksista ja
perusturvasta. Puhelinaikoihinkin saattaa olla kymmenien minuuttien jonotukset. Maantie-
teellisesti Kela-verkostoa on karsittu, ja kun siihen yhdistetään tämä ajanvarauksen viiväs-
tyminen, se merkittävästi heikentää Kela-palvelujen saavutettavuutta sellaisille ihmisille,
jotka asuvat syrjäseudulla ja joiden on hankala sieltä liikkua ja jotka ehkä eivät käytä in-
ternetiä.
4



Pöytäkirjan asiakohta PTK 55/2019 vp
Näen tuoreena Kelan valtuutettuna itsekin, että valtuustolla on keskeinen välittävä teh-
tävä lainsäätäjän ja Kelan välissä. Tästä näkökulmasta minä toivoisin, että Kelan valtuute-
tut täällä eduskunnassa ja muualla poliittisessa toiminnassaan vahvasti ajaisivat myös sitä,
että meidän lainsäädäntömme kehittyisi sellaiseen suuntaan, että Kelan on mahdollista sen
puitteissa hoitaa tehtävänsä kunnialla. Tällä tarkoitan esimerkiksi lainsäädännön yksinker-
taistamista niin, että ihmisten on mahdollista ymmärtää, mitä heiltä edellytetään ja mitkä
minkäkin etuuden edellytykset ovat. Hallitus on tehnyt useita kirjauksia ohjelmissaan tä-
hän suuntaan, mutta vielä ne eivät oikein ole päässeet kunnolla käyntiin. Kovasti odotan,
että tässä nyt kääritään hihat ja ryhdytään hommiin. [Puhemies koputtaa] Ehkä keskeisin
tämmöinen yksittäinen esimerkki on se, että meillä on tuhansia kiistatta työkyvyttömiä ih-
misiä työttömyyskorvauksella. Mistä työkyvytön ihminen voi tietää, että hänen pitäisikin
olla työtön työnhakija saadakseen perusturvansa?

17.08 Pekka Aittakumpu kesk: Arvoisa puhemies! Kelan tärkein ja keskeisin tehtävä on
todella huolehtia Suomessa asuvien ja monien ulkomailla asuvienkin suomalaisten sosiaa-
liturvasta erilaisissa elämäntilanteissa. Kelan asiakkaita ovat kaikki Suomen sosiaalitur-
vaan kuuluvat henkilöt.

Valiokunta kiinnittää mietinnössään huomiota muun muassa sosiaaliturvan uudistami-
seen ja Kelan rooliin siinä. On arvokasta, että yhteiskunnassamme on laajasti nähty tarve
sosiaaliturvan uudistamiselle ja että hallitus nyt on päättänyt sitä lähteä toteuttamaan.

Hallituksemme ohjelmassa todetaan, että olennaista on parantaa järjestelmän luotetta-
vuutta, kattavuutta ja ymmärrettävyyttä. Nykyinen sosiaaliturvamme on kovin hajanainen
ja tietyissä tilanteissa varsin joustamaton. Se ei valitettavasti pysty riittävästi huomioi-
maan ihmisten erilaisia tilanteita, eikä se ole aina työhön ja toimeliaisuuteen kannustava
vaan pikemminkin lannistava.

Arvoisa puhemies! Valiokunta mainitsee mietinnössään toimeentulotuen maksamiseen
liittyvät tuoreehkot muutokset. On tullut eri yhteyksissä esille, miten toimeentulotuen siir-
tyminen Kelaan on helpottanut ja auttanut monien ihmisten elämää, mutta myöskin sellais-
ta palautetta tulee, että tuen siirtyminen Kelalle on joissakin tapauksissa jollakin tavalla
etäännyttänyt päätöksentekoa ihmisestä niin, että kansalaisen erityistarpeet on ollut vaike-
ampi ehkä hahmottaa ja huomioida. Siksi pidän erityisen tärkeänä, että Kela jatkaa ja edel-
leen kehittää yhteistyötä kuntien kanssa.

Tässä vuosikertomuksessa todetaankin: ”Kela tekee kuntien kanssa jatkuvaa yhteistyö-
tä asiakkaiden asioiden hoidon sujuvoittamiseksi sekä paikallisesti että valtakunnallisesti.
Säännöllisiä yhteistyöpalavereita pidetään kuntien sosiaalialan ammattilaisten kanssa.” Pi-
dän tätä Kelan ja kuntien sosiaalitoimen yhteydenpitoa erityisen tärkeänä, juuri sen kan-
nalta, että kansalaisten erilaiset tarpeet tulevat otettua huomioon. Järjestelmän täytyy aina
olla sillä tavalla joustava, että se pystyy huomioimaan sen, että ihmisten elämäntilanteet
ovat hyvin erilaisia ja vaihtelevia. Päätöksenteon keskiössä täytyy aina olla ihminen ja hä-
nen kehitystarpeensa. Sosiaaliturva on silloin kestävällä pohjalla, kun se turvaa elämän ka-
rikoissa riittävän toimeentulon, sosiaaliturvan, mutta myös sitten rohkaisee ottamaan vas-
taan työtä ja osallistumaan ja rakentamaan tätä yhteiskuntaa.

17.11 Toimi Kankaanniemi ps: Arvoisa herra puhemies! Valtuutettujen lisäksi eduskun-
ta valitsee Kelalle tilintarkastajat. Olen tässä viimeiset nelisen vuotta ollut yksi eduskun-
nan valitsema Kelan tilintarkastaja, ja voin todeta, että sen tarkastuksen perusteella, jonka
5



Pöytäkirjan asiakohta PTK 55/2019 vp
olemme suorittaneet, ei ole erityistä huomautettavaa löytynyt Kelan tileistä tai hallinnosta,
mutta monenlaisia selvityksiä ja asiakokonaisuuksia Kelan sisältä olemme löytäneet ja nii-
hin kantaa ottaneet. 

Ensimmäiseksi tässä totean, että olemme kiinnittäneet huomiota muun muassa vaaralli-
siin työyhdistelmiin, joita aina isoissa organisaatioissa on, ja saaneet selvityksen, että sel-
laisia ei Kelasta pitäisi löytyä.

Edelleen olemme käyneet läpi turvallisuuskysymyksiä, jotka valiokunnan puheenjohta-
jakin mainitsi. Kelan henkilöstö joutuu kohtaamaan ihmisiä, joilla on monenkinlaisia on-
gelmia, ja silloin tietysti on riski myös siitä, että ihan fyysinenkin turvallisuus vaarantuu.
Siellä on tehty paljon tämän tilanteen parantamiseksi töitä, ja viimeksi saimme kuulla esi-
merkiksi, että jonotusta ei enää harjoiteta vaan ajat annetaan toisella tavalla, niin että ote-
taan yksilöllisesti asiakkaat vastaan. Puheluiden osalta voin todeta, että on siirrytty vasta-
puheluihin, ja se on tehostanut toimintaa. Netin käyttö on tietysti lisääntynyt hyvinkin pal-
jon, mutta siinä on tunnetut ongelmat, joita täällä eduskunnassakin on käsitelty monta ker-
taa, eli kaikilla niillä ihmisillä, jotka Kelan kanssa joutuvat asioimaan, ei ole nettivalmiuk-
sia. Siihen jatkuvasti kiinnitetään huomiota.

Arvoisa puhemies! Kaksi erityistä asiaa on noussut esille: 
Toinen on Kelan kiinteistöhallinto, jota olisi syytä miettiä. Olen itse tämän nostanut siel-

lä esille, ja siinä olisi kehitettävää. Kela ei ole mikään kiinteistöhallintalaitos sellaisenaan,
vaan asiantuntemusta siinä tarvittaisiin. Voisi olla viisasta, että siellä sitä harkittaisiin. 

Viime kokouksessa vielä ehkä merkittävämpi asia otettiin esille, josta pyysin pöytäkir-
jamerkinnän, joka sitten tulee eteenpäin, ja se on Kelan sisällä olevat useat rahastot. Val-
tuutetut ja hallitus voisivat ottaa siihen kantaa. Ne ovat historiallisista syistä siellä yhä ole-
massa, monta eri rahastoa, ja ne voitaisiin nykypäivänä yhdistää. Se tehostaisi, se selkiyt-
täisi, ja se selventäisi myös vastuita ja riskejä. Samalla sijoitusten kannalta voisi olla vii-
sasta näin menetellä. Toivoisin, että tämä tulisi selvitettäväksi siinä yhteydessä, kun lain-
säädäntöä uudistetaan. Hallintoahan ollaan uudistamassa, ja toivomme, että se menee
eteenpäin.

Vielä totean, että ne ongelmat, joihin Kelan henkilöstö joutuu tuolla kentällä vastaa-
maan, ovat usein sellaisia, joihin syyllinen Kela ei millään lailla ole, vaan syylliset, jos nii-
tä nyt haluaa etsiä, löytyvät hallituksesta ja täältä eduskunnasta. Täällä säädetään aika mo-
nimutkaisia lakeja, joiden tulkinta on vaikeaa, ja toisaalta esimerkiksi perustoimeentulotu-
en siirron osalta ja ehkä myös aktiivimallin osalta luotiin uusia järjestelmiä, jotka toteutet-
tiin liian nopealla aikataululla. Ei ollut aikaa kunnolla Kelassa hoitaa niitä uudistuksia niin,
että asiakkaat olisivat saaneet palvelunsa joustavasti niin nopeasti kuin ne on tavoitteena
saada, kun ihmisten perusetuuksista on kysymys. Taksiuudistus, joka täällä runnottiin läpi,
on yksi tekijä, josta Kela sai paljon moitteita, mutta pääasiallinen syy oli varmaan lainsää-
dännössä ja sen toteuttamistavassa, ei niinkään Kelassa. Toki varmasti joiltain osin myös
Kelassa.

Eli tällaisia huomautuksia taikka näkökohtia on syytä kirjata, ja tässä ne tulevat kirjatuk-
si ainakin, ja toivon, että Kelan valtuutetut näitä asioita vievät eteenpäin tämän vaalikau-
den aikana.

17.16 Heidi Viljanen sd: Arvoisa puhemies! Nostan tässä ihan vain pari asiaa, jotka Ke-
lan valtuutettujen toimintakertomuksessa koen tärkeinä. Puhun lähinnä henkilöstöstä sekä
palveluiden saatavuudesta ja palveluiden laadusta.
6



Pöytäkirjan asiakohta PTK 55/2019 vp
Vuoden 2018 lopussa Kela oli yli 7 700 toimihenkilön työpaikka, ja lisäystä henkilöstö-
määrässä tapahtui vuoteen 2017 verrattuna merkittävästi. Sitä selittävät perustoimeentulo-
tuen siirto Kelaan ja siitä aiheutunut valtava työmäärä, joka aiheutti Kelan toiminnassa
kriisin, jonka ratkaiseminen vei aikaa ja vaati ennakoitua enemmän lisää henkilöstöresurs-
sia.

Huomattavaa on, että vaikka työttömyys laski, ei samaa tapahtunut kuitenkaan Kelaan
virranneiden hakemusten osalta. Hakemusmäärät jatkoivat kasvuaan. Työttömyysturvan
aktiivimallin vaikutus työmäärään ja perustoimeentulotukihakemusten määrän kasvuun li-
säsi oleellisesti henkilöstön työmäärää. Merkittävää on kuitenkin todeta, että henkilökun-
nan työhyvinvointikokemukset ovat parantuneet organisaatiouudistuksen jälkeisen not-
kahduksen jälkeen. Tätä voisi pitää erittäin hyvänä asiana. 

Työmäärän kasvun myötä on tärkeää, että henkilökunnan työhyvinvointiin ja edustaja
Kankaanniemenkin äsken mainitsemaan työturvallisuuteen kiinnitetään huomiota jatkos-
sakin. Uhkaavat tilanteet ovat myös Kelassa ihan arkipäivää, ja näin ei toki saisi olla. Tär-
keää on, että henkilöstön työolosuhteet ovat kunnossa sekä resurssin että turvallisuuden
osalta. Positiivista kuitenkin on, että Kela yleisesti koetaan hyvänä työpaikkana. Hyvinvoi-
va henkilöstö on avainasemassa sille, että myös Kelan asiakkaat saavat parasta mahdollis-
ta palvelua.

Yllättäviä olivat myös asiakaspalautteen tulokset. Asteikolla nollasta kymmeneen kes-
kiarvo asiakaspalautteissa oli 7,5, jota voisi pitää hyvänä. 69 prosenttia hakemuksista teh-
dään verkossa, mutta edelleen 30 prosenttia tulee paperisina hakemuksina. Pidän tärkeänä,
että erilaiset asiointitavat säilytetään ja jokaisen olisi mahdollista asioida Kelan kanssa ku-
kin tavallaan. Tärkeää on palvelujen hyvä saatavuus ja ennen kaikkea saavutettavuus. Eri-
tyisesti Kelassa puhelinpalvelujen ongelmiin on paneuduttu ja panostettu Kelan valtuutet-
tujen toimesta. Vastattuja puheluja kertyy vuodessa yli 2 miljoonaa. Parannettavaa Kelas-
sa on erityisesti asioinnin helppoudessa ja tiedonsaannin riittävyydessä ja selkeydessä. On
tärkeää, että palveluissa huomioidaan tulevaisuudessakin eri asiakasryhmien tarpeet ja se,
että palvelut ovat kansalaisille yhdenvertaisia. Vaikka Kelassa tunnistetaan useampia uu-
distustarpeita muun muassa tehokkuudessa ja asioinnin helppoudessa, yhtä kaikki Kela
vaikuttaisi olevan mainettaan parempi.

17.19 Noora Koponen vihr: Arvoisa puhemies! Kansaneläkelaitoksen tehtävä on huoleh-
tia kansalaisten sosiaaliturvasta, mutta sillä on myös merkittävä rooli yhdenvertaisuuden ja
tasa-arvon edistäjänä. Kelasta haetaan päivittäin tuhansia etuuksia ja palveluita, jolloin toi-
miva organisaatio ja henkilöstön riittävyys on aivan olennaista. Henkilöstön määrän ja re-
surssien turvaaminen on tärkeää muun muassa myös siksi, että hakemusten käsittelyajat
voidaan toteuttaa kohtuullisessa ajassa, sillä ongelmat päätösten saannissa ja niiden toi-
meenpanossa ovat juuri niitä asioita, jotka näkyvät asiakkaiden arjessa sitä heikentävästi. 

Vakavia haasteita on ollut muun muassa terapian ja lääkinnällisen kuntoutuksen saata-
vuudessa ja kilpailutuksissa. Viime vuonna moni lapsi ja vammainen henkilö jäi ilman tar-
vitsemaansa terapiaa, apua ja tukea ja tuttu ja turvallinen terapeutti jäikin heidän arkensa
ulkopuolelle. Näin ei saisi enää tapahtua. Siksi on hyvä, että Kela kokeilee nyt rekisteröi-
tymismenettelyä kuntoutus- ja terapiapalveluiden osalta. 

Kelan tietoturvan ja tietosuojan kehittämistä on tärkeää jatkaa ja huolehtia siitä, että
myös henkilökohtaista palveluneuvontaa on saatavilla sitä tarvitseville asiakkaille. Kelan
asiakaskunta koostuu hyvin erilaisista asiakasryhmistä ja yksilöllisistä palveluiden tarpeis-
7



Pöytäkirjan asiakohta PTK 55/2019 vp
ta, ja siksi onkin tärkeää, että annettu palvelu olisi yhdenvertaista. Aivan kuten edustaja
Viljanen edellä myös totesi, ison, toimivan organisaation taustalla ovat aina hyvinvoivat
työntekijät. Haluankin lopuksi todeta, että myönteistä on se, että Kelan henkilöstön työhy-
vinvointi on lähtenyt kohenemaan organisaatiouudistuksen jälkeen.

17.22 Tarja Filatov sd: Arvoisa puhemies! Mielestäni valiokunta on puuttunut erityisen
tärkeisiin asioihin suhteessa Kelaan. Siellä nousivat esiin työhyvinvointihankinnat, matka-
korvausjärjestelmät ja tämäntyyppiset asiat, jotka ovat olleet niitä, jotka ihmisiä ovat pu-
huttaneet niin arjessa kuin täällä politiikankin pöydissä. 

Itse kiinnittäisin erityistä huomiota työhyvinvointiin, koska kun Kelan työ on muuttunut
— se ei ole enää pelkästään etuuksien maksamista, vaan siellä kohdataan asiakkaita, joilla
on monenlaisia ongelmia — niin itse asiassa sellainen sosiaalityön osaaminen, joka perin-
teisesti ja nytkin työnjaollisesti kuuluu kuntiin, on läsnä myös Kelassa. Onkin hyvä, että
siellä on pystytty myös rekrytoimaan uudenlaista osaamista, ja siinä mielessä se, jos hen-
kilöstön vaihtuvuus on suurta, on Kelassa ehkä ollut positiivinen ongelma, koska sitä kaut-
ta on saatu myös uudenlaisia ihmisiä mukaan. Tärkeää olisi, että voitaisiin vakinaistaa hen-
kilöstöä, koska kun Kelan järjestelmät ovat niin monimutkaisia, niin aina kun on saatu ope-
tettua uusi ihminen siihen järjestelmään ja systeemeihin, jos hän lähtee määräaikaisuuden
vuoksi ja etsii itsellensä toisen työpaikan, niin sitten opetetaan taas toinen ihminen siihen
työhön, ja tämä tietenkin syö sitä resurssia, mikä Kelassa on.

Hankinnoissa haluaisin korostaa sitä, että itse asiassa meillä on vaikkapa kuntoutus-
markkinoille tullut sellaisia uudenlaisia toimijoita, joilla ei perinteisesti ole kuntoutusosaa-
mista. Jos hotellibisnes rantautuu kuntoutusmarkkinoille, niin hälytyskellojen pitäisi soida
sen suhteen, että ollaan varmoja, että jos hinnalla voittaa niin myös laatu on kohdallansa.
Tämä on mielestäni iso haaste silloin, kun ollaan tekemisissä niukkojen resurssien ja kas-
vavien tarpeiden kanssa, ja siinä mielessä hankintaosaamisen kehittäminen ja niiden uu-
sien mekanismien käyttöönotto, joita nyt tässä keskustelussa on mainittu, on positiivista.

Minulla oli tänään itselläni mahdollisuus olla kaksi tuntia tuossa Kelan Kampin toimi-
pisteessä, ja yhdyn siihen, että Kela on monessa asiassa mainettansa parempi. Itse asiassa
siellä oli kehitetty aika hyvin sitä palvelukonseptia, että jos aiemmin ihmiset ovat jonotta-
neet ikään kuin asiakaspalvelukokemusta, niin nyt siellä on vastaanottaja, jonka ensimmäi-
nen kysymys on, että mitä asiaa, mitä palvelua tarvitset, ja sen mukaan asiakas ohjataan
eteenpäin. Ensimmäinen steppi on sähköiset palvelut, ja jos sähköisissä palveluissa ei osaa
itse käyttää koneita, niin siihen saa henkilön avuksensa. Tämä on mielestäni hyvä keino tu-
tustuttaa ihmisiä sähköisiin palveluihin ja myös ohjata sitä palvelutarvetta enemmän sinne
sähköiselle puolelle, jotta sitten jatkossa ne, jotka oikeasti tarvitsevat henkilökohtaista pal-
velua, voivat saada sitä enemmän. Siellä oli kiinnitetty huomiota myös siihen, minkä edus-
taja Kontula nosti tässä mielestäni ansiokkaasti esiin, mikä on se palvelukokemus ja mikä
on tietoturva niissä tilanteissa, kun asioidaan isoissa avokonttoreissa, joissa ei ole seiniä
eikä pääse sinne neljän seinän sisään asiaansa hoitamaan, jos apua tarvitsee. Oli mietitty
myös näitä asioita. Toivoisin, että tällaista uudenlaista aulamekanismia [Puhemies koput-
taa] otettaisiin käyttöön koko maassa, jotta näistä jonoista päästään eteenpäin ja ihmiset ei-
vät joudu jonottamaan tuntitolkulla jättääkseen jonkun paperin.

Toinen varapuhemies Juho Eerola: Olkaa hyvä, tulkaa jatkamaan. [Puhuja siirtyy puhu-
jankorokkeelle]
8



Pöytäkirjan asiakohta PTK 55/2019 vp
Arvoisa puhemies! Muutama sana vielä:
Itse asiassa halusin vielä kertoa tämän asian, jonka itse siellä tänään opin: He kertoivat,

että Kampissa on ollut tilanne, jossa asiakkaita on ollut niin paljon, että he ovat joutuneet
sulkemaan ovensa, koska tuohon tilaan mahtuu 600 ihmistä mutta enempää ei saa ottaa,
koska sen jälkeen ollaan paloturvallisuuden ja muun kanssa ongelmissa. Nyt, kun sinne
menin, niin jonossa minua ennen, kun menin normaalille asiakastiskille, oli ehkä kolme ih-
mistä, eli palvelu ohjautuu eteenpäin, ja se sähköinen palvelukokemus, joka siellä ihmisil-
lä oli, oli varmasti positiivinen, koska siinä huikattiin apua ja hoidettiin asioita. Sen jäl-
keen ehkä moni ihminen uskaltaa kotonakin sähköisesti niitä palveluita hoitaa — tai vaik-
kapa kirjastossa, jos itsellä ei ole konetta — mutta sähköisen palvelujärjestelmän varaan ei
Kelan palveluita voi jättää. Mutta tämä on keino, jolla voidaan turvata sitä, että meillä on
toimipisteverkkoa muuallakin kuin isoissa asutuskeskuksissa, koska silloin kun ihmiset
elävät pienillä rahoilla, on tärkeää, että palvelun voi saada kohtuullisen matkakustannuk-
sen päästä.

Myös nämä erilaiset pop up -mekanismit, mitä tuossa kertomuksessa mainittiin, ovat hy-
vää uutta palvelukulttuuria, jossa ikään kuin viranomainen menee ihmisten luokse eikä
aina vain odoteta, että ihmiset tulevat sinne kauas viranomaisen luokse. Tämäntyyppisiä
konsepteja meidän on kehitettävä, ja ne ovat niitä välineitä, joilla me saamme niukatkin re-
surssit yltämään parempaan palveluun. Mutta se ei tarkoita sitä, etteikö Kelalla olisi vielä
paljon, paljon parannettavaa palveluissansa, ja siihen palvelun parantamiseen liitymme
myös me täällä. Jos me emme yksinkertaista sosiaaliturvalainsäädäntöä, niin se Kelan pal-
velu ei ikinä ole kympin veroista — järjestelmät ovat niin monimutkaisia. Ei kukaan voi
antaa yksinkertaista ja helppoa palvelua, jos etuusjärjestelmä on liian monimutkainen ja
päällekkäinen.

17.27 Jari Myllykoski vas: Arvoisa herra puhemies! Itsekin sanon muutaman sanan Ke-
lasta liittyen aiheeseen, mitä täällä käsittelemme.

Toivoisin, että seuraavalla kertaa — varmasti on omasta viestinnästäkin kysymys —
voitaisiin käsitellä myös sitä, että meillä on Kelan niin sanotusti siipien suojassa työpaik-
kojen sairaskassoja. Sieltä tulee ja kantautuu murheita siitä, millä tavoin nämä työpaikko-
jen henkilöstön itse kustantamat niin sanotut paremmat lääkekorvaukset ja siihen liittyvät
toimenpiteet ovat vastatuulessa. Nyt esimerkiksi Kela havittelee itselleen maksatusta, eli
kassoissa tehdään selvitykset ja sitten Kela tekee niitä maksatuksia itselleen. Tämä aiheut-
taa vaikeuksia niissä tapauksissa, missä joudutaan hakemaan lisäselvityksiä. Sairaskassoil-
la sinällään — ei vaikka he ovat samanlaisessa vastuussa ja salassapitovelvoitteiden piiris-
sä kuin Kelan virkailijat — ei ole puolisoiden tuloihin mahdollisuutta, jolloin laskenta voi-
taisiin tehdä suoraan oikein. Ja hallinnollista taakkaa Kela on siirtänyt näille sairaskassoil-
le, mikä sinällään on harmillista.

Tässä vaiheessa on varmasti syytä pohtia sitä — mistä tulen tekemään kirjallisen kysy-
myksen ministerille — mikä on Kelan asema ja tahtotila jatkossa näitten sairaskassojen toi-
mintaan, koska meillä työmarkkinat ovat muuttuneet ja sairaskassojen henkilöstö ulkoista-
misten takia on pienentynyt. Mutta on työntekijöille erittäin hyvä vaihtoehto vakuutuksen
sijaan itse kustantaa niitä: nopeammin hoitoa, paremmin lääkkeitä, halvemmalla saatava
vakuutusluontoinen tapahtuma.

On hienoa, jos täällä Kampissa jonotus toimii tuolla tavoin, mutta kesällä saimme lukea
terveisiä Raumalta, missä Kelan asiakkaat jonottavat ulkona. Eli sisätiloihin ei ole pääsyä
9



Pöytäkirjan asiakohta PTK 55/2019 vp
muuta kuin vuoronumeron perusteella. Toivotaan, että ennen pakkasia tämä asia on ehkä jo
hoidettu, niin että myös ympäri Suomea näissä pienemmissä Kelan yksiköissä pystyttäi-
siin järjestämään niin, että ihmisten ei tarvitse pakkasella odottaa omaa vuoroaan pihan
puolella.

17.30 Arja Juvonen ps: Arvoisa herra puhemies! Kela on kansalaista varten ja ihmistä lä-
hellä, ja Kelasta saa palvelua sieltä palvelutiskiltä. Vuoden 2018 lopussa Kelan palvelupis-
teitä oli 161 ja asiointipisteitä 138. Tässä valiokunnan mietinnössä, jonka antoi sosiaali- ja
terveysvaliokunta, jonka jäsen itsekin olen, toteamme kuitenkin, että puhelinpalvelun ja
palvelupisteiden asiointimäärät pienenivät hieman edellisvuodesta. Sähköisiä palveluja on
tullut paljon, mutta on tärkeää, että edelleen asiakaspalvelu toimii ja erilaiset ryhmät ote-
taan huomioon ja että palvelu on yhdenvertaista. Ja toki myös tämän etäasioinnin lisäksi
henkilökohtaisen asioinnin mahdollistavan palveluverkon on todellakin oltava Suomessa
riittävä.

Sosiaali- ja terveysvaliokunta pitää tärkeänä ja hyvin myönteisenä sitä, että Kelan hen-
kilöstön työhyvinvoinnin tunnusluvut kääntyivät kasvuun notkahduksen jälkeen. Kyllä-
hän Kelan työntekijät ovat monesti kovilla, sillä kritiikkiähän sinne ihmisiltä myös tulee, ja
sitä tulee myös Kelan valtuutetuille. Olemme ottaneet tässä mietinnössä kantaa, että esi-
merkiksi vammaisten henkilöiden tulkkauspalvelut, Kelan korvaamat taksimatkat ja kun-
toutuksen terapiahankinnat ovat olleet valtuutettujen kokouksissa esillä niihin kohdistu-
neen runsaan kritiikin vuoksi. Kelalla on hyvin tärkeä rooli muun muassa sosiaaliturvan
uudistamisen suunnittelussa, valmistamisessa ja toteutuksessa. 

Sitten vielä viimeinen kommenttini liittyy hallituksen hallitusohjelmaan, jossa tode-
taan, että Kelan hallintoa ja sen järjestämien palveluiden toimivuutta selvitetään. Valio-
kunta pitää tärkeänä, että Kelan valvontaa, ohjausta sekä Kelan asemaa ja sisäisiä toimi-
valtasuhteita koskevaa selvitystyötä jatketaan. Se on tärkeää, ja Kelan toiminnan kehittä-
minen ja uudistaminen on myös tärkeää. Valiokunnan mietinnössä valtuutettujen vuoden
2016 kertomuksesta otettiin jo huomioon se tarve, että tulisi perustaa laajapohjainen parla-
mentaarinen työryhmä selvittämään Kansaneläkelaitoksesta annetun lain muutostarpeita,
ja mitä olen tässä jutellut Kelan valtuutettujen perussuomalaisen puheenjohtajan Riikka
Slunga-Poutsalon kanssa, niin hän on kertonut, että kyllä uudistustyöhön ollaan valmiita.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 9/2019 vp joh-
dosta. Asian käsittely päättyi.
10


	4
	16.48
	16.55
	17.00
	17.08
	17.11
	17.16
	17.19
	17.22
	17.27
	17.30


