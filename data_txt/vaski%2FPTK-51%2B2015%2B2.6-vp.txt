















































DEM6329.tmp.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

2.6. Suullinen kysymys turvapaikanhakijoiden palautussopimuksista (Wille Rydman kok)
Suullinen kysymys SKT 37/2015 vp

Suullinen kyselytunti

Puhemies Maria Lohela: Ehditään ottaa vielä yksi kysymys. Edustaja Rydman.

Keskustelu

16.57 Wille Rydman kok: Arvoisa rouva puhemies! Suomeen on kuluvana vuonna saa-
punut yli 20 000 turvapaikanhakijaa. Sisäministeriön eilen julkistetun uusimman arvion
mukaan tämän vuoden kuluessa saapuisi peräti 35 000 hakijaa, mikä on kymmenkertainen
verrattuna niihin määriin, joihin olemme viime vuosina saaneet tottua.

Suomeen tulevista turvapaikanhakijoista ylivoimainen enemmistö, jopa 70 prosenttia,
on irakilaisia. Hallitus on toiminut aivan oikein käynnistäessään toimenpiteet turvapaikka-
käytäntöjemme kiristämiseksi irakilaisten osalta muiden Pohjoismaiden tasolle. Muissa
Pohjoismaissa Irak katsotaan valtaosaltaan turvalliseksi maaksi, jonne kielteisen turva-
paikkapäätöksen saaneet irakilaiset voidaan palauttaa. Suomelta vastaava palautussopi-
mus kuitenkin puuttuu. Kysyisin ulkoministeri Soinilta: missä vaiheessa ovat neuvottelut
palautussopimuksen saamiseksi Irakin kanssa?

16.58 Ulkoasiainministeri Timo Soini (vastauspuheenvuoro): Arvoisa rouva puhemies!
Tärkeä ja olennainen kysymys. Nimenomaan hallitus lähtee siitä, että niiden, joilla on to-
dellinen turvapaikan tarve, asiat selvitetään. Mutta meillä täytyy olla myös järjestelmä sitä
varten, että jos ihmiset eivät tätä normia täytä — ja nyt on aivan ilmiselvää, että kaikki ei-
vät niin tee — niin heidät voidaan lain ja sopimuksen perusteella palauttaa.

Olen käynyt tästä keskustelun Irakin ulkoministerin kanssa New Yorkissa. Sinne on kir-
je lähtenyt. Jarno Syrjälä ulkoministeriöstä on tässä ollut aktiivinen ja myöskin suurlähet-
tiläs Pekka Hyvönen. Me viemme tätä asiaa tarmolla eteenpäin, ja meillä on hyvät mallit ja
yhteistyö myös Pohjoismaihin, että me saisimme samantyyppisen palautussopimuksen
heidän kanssaan, jotta turvapaikat menisivät todellisessa tarpeessa oleville ja saataisiin
voimakas signaalivaikutus sinne, että ei kannata maksaa itseään kipeäksi ihmissalakuljet-
tajille ja rosvoille ja ottaa isoa riskiä, koska jos et normeja täytä, niin sinut palautetaan.

Puhemies Maria Lohela: Onko tähän aiheeseen liittyen vielä halua esittää lisäkysymyk-
siä?

16.59 Wille Rydman kok (vastauspuheenvuoro): Osalla Pohjoismaista on vastaavanlai-
nen palautussopimus myös Somalimaan kanssa. Somalimaata voidaan myös pitää verrat-
 Tarkistettu
4.0



Pöytäkirjan asiakohta PTK 51/2015 vp
tain rauhallisena alueena. Ministeri Soini, onko realistista odottaa, että palautussopimus
saataisiin mahdollisesti aikaan myös Somalimaan kanssa?

17.00 Ulkoasiainministeri Timo Soini (vastauspuheenvuoro): Arvoisa rouva puhemies!
Kuten tässä aikaisempien kysymysten aikana, muun muassa ulkoasiainvaliokunnan vara-
puheenjohtaja Salolaisen kysymyksessä: meidän pitää tutkia myös nämä osat niin Irakin
suhteen, Somalimaan suhteen kuin kaikkien muidenkin mahdollisten maiden suhteen, joi-
hin näitä asioita voidaan soveltaa. Tämän täytyy olla oikeusvaltio. Mutta näiden isojen
asioiden pitää olla taattuna niille todellista hätää kärsiville, ja samalla pitää antaa voimakas
signaalivaikutus: jos olet turvallisessa maassa, jos olet turvallisella alueella, jos sinulla ei
ole hengenhätää, älä maksa salakuljettajille, älä maksa ihmiskauppiaille, koska sinut palau-
tetaan. Tämä on hallituksen kristallinkirkas linja.

Kysymyksen käsittely päättyi.

Kyselytunti päättyi.
2


