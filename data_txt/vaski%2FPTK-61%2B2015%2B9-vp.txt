















































DEM1FBE.tmp.xml


Pöytäkirjan asiakohta PTK 61/2015 vp
Pöytäkirjan asiakohta 

PTK 61/2015 vp

Täysistunto

Tiistai 10.11.2015 klo 13.59—20.53

9. Hallituksen esitys eduskunnalle laiksi yliopistolain 75 §:n 3 momentin ja 92 a §:n kumoa-
misesta

Hallituksen esitys HE 76/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 9. asia. Puhemiesneuvosto ehdottaa, että asia lähetetään sivistysvaliokuntaan, jolle
perustuslakivaliokunnan on annettava lausunto.

Keskustelu

19.37 Eeva-Johanna Eloranta sd: Arvoisa puhemies! Hallitus ehdottaa kumottaviksi yli-
opistolain säännökset, jotka koskevat Helsingin yliopistolle ja Itä-Suomen yliopistolle
vuosittain maksettavaa korvausta, jonka määrä vastaa niiden apteekkiliikkeen harjoittami-
sesta saadun tulon perusteella maksettua yhteisöveroa ja apteekkimaksua.

Helsingin yliopisto on vastustanut esitystä painokkaasti ja piti ehdotettua yliopistolain
75 §:n 3 momentin kumoamista perustuslain vastaisena. Itse asiassa eduskunnan perustus-
lakivaliokunta on aiemmassa lausunnossaan vuodelta 2009 ottanut selkeästi kannan, että
Helsingin yliopiston tulojen menetyksen osalta kyse on yliopiston itsehallintoon kuuluvas-
ta asiasta. Yliopistolain 75 §:n 3 momentin kumoamisella tarkoitettaisiin yliopistojen itse-
hallinnon piiriin kuuluvan oikeuden lopullista poistamista, eikä kyse ole enää vähäisestä
puuttumisesta perustuslailla suojattuun oikeuteen.

Esitystä on pidetty myös Helsingin yliopistoa syrjivänä, ja vain Helsingin yliopiston pe-
rusrahoitukseen kohdistuvaa leikkausta voidaan pitää yliopistojen itsehallinnon kannalta
mielivaltaisena ja loukkaavana. Esitykselle ei ole esitetty minkäänlaisia yliopiston toimin-
taan, tehtäviin tai rahoitukseen liittyviä perusteita. Lausunnossaan Helsingin yliopisto to-
tesi esitetyn muutoksen taloudellisten vaikutusten olevan niin merkittävät, että yliopiston
kyky suoriutua lakisääteisistä tehtävistä ja opetus- ja kulttuuriministeriön asettamista ta-
voitteista vaarantuvat.

Itä-Suomen yliopisto piti esitystä yliopistojen yhdenvertaisen kohtelun näkökulmasta
ongelmallisena ja annettua vuoden sopeutumisaikaa riittämättömänä. Esitys on heidän
mielestään vastoin yliopistouudistuksessa sovittuja periaatteita. Mikäli apteekkikompen-
saatio poistuu, tulee opetus- ja kulttuuriministeriön turvata jatkossakin vaikuttavan, turval-
lisen ja taloudellisen lääkehoidon ja sen opetuksen korkeatasoiset edellytykset.

Suomen yliopistot UNIFI ry on esittänyt voimakkaana kantanaan, että yliopistojen pe-
rusrahoitusta ei tule leikata. Heidän mukaansa on valitettavaa, että leikkaukset kohdistuvat
niin suuressa määrin koulutukseen ja tutkimukseen, ja jopa siinä määrin, että osalla yliopis-
toja leikkaukset vaarantavat jo lakisääteisten tehtävien hoitamisen.
 Tarkistettu
4.0



Pöytäkirjan asiakohta PTK 61/2015 vp
Arvoisa puhemies! Apteekkimaksun poistaminen on poissa Helsingin ja Itä-Suomen
yliopistojen perusrahoituksesta. Hallituksen kaavailemat säästöt merkitsevät Helsingin yli-
opistolle 92 miljoonan euron leikkausta vuoteen 2020 mennessä. Tämä merkitsee yliopis-
ton perusrahaan eli OKM:ltä tulevaan rahoitukseen 22 prosentin leikkausta nykyisestä.
Tämä merkitsee mittavaa alasajoa Helsingin yliopiston rahoittamaan tutkimukseen sekä
yliopiston edellytyksiin tunnistaa ja tukea nousevia aloja ja nuoria kykyjä. Apteekkimak-
sun poistaminen merkitsee myös Helsingin ja Itä-Suomen yliopistojen asettamista eriar-
voiseen asemaan sopeuttamistoimien osalta suhteessa muihin suomalaisiin korkeakoului-
hin. Myös asian perustuslaillinen puoli mietityttää. Se tulee tutkia tarkasti, ja sinne perus-
tuslakivaliokuntaanhan tämä onkin myös lähetetty.

19.41 Hanna Halmeenpää vihr: Arvoisa puhemies! Tämä hallituksen esitys, joka koh-
distuu Helsingin ja Itä-Suomen yliopistoihin, on jälleen yksi valitettava ja suora lisäleik-
kaus koulutukseen, osa hallituksen valtavia koulutusleikkauksia.

Tällä niin sanotulla apteekkikorvauksella on siis kompensoitu yhteisöveroa ja apteekki-
maksua, joita nämä kaksi yliopistoa maksavat siksi, että niillä on apteekkitoimintaa, Yli-
opiston Apteekki. Valtaosa leikkauksista, joita nyt esitetään, kohdistuu Helsingin yliopis-
toon. Leikkauksen suuruusluokka on sama kuin pienehkön tiedekunnan koko vuosibudjet-
ti. Itä-Suomen yliopiston apteekkikompensaatio on miljoonan euron luokkaa, merkittävä
summa vähän pienemmälle yliopistolle.

Apteekkimaksu on osa näiden yliopistojen perusrahoitusta, ja siitä on säädetty yliopis-
tolaissa. Maksun poistamisen voi nähdä liittyvän myös yliopistojen itsehallintoon. Nämä
maksut on muuten viimeksi vahvistettu nykyistä yliopistolakia kokoomuksen johdolla teh-
täessä aika hiljattain vuonna 2009. Kun nyt yliopistojen perusrahoitusta muutenkin esite-
tään leikattavaksi noin 50 miljoonaa euroa vuodessa koko hallituskauden ajan ja yliopis-
toindeksi on jäissä, epäilen kyllä, että nämä leikkaukset kokonaisuutena muodostuvat kor-
keakouluille kohtuuttomiksi.

Arvoisa puhemies! Kyllä tässä avoimeksi kysymykseksi jää se, miten keskusta-, kokoo-
mus- ja perussuomalaisjohtoinen hallitus aikoo turvata korkeakoulujemme tulevaisuuden,
laadukkaan korkeakouluopetuksen, tutkimuksen suomalaisissa yliopistoissa. En oikein
jaksa uskoa, että korkeakoulumaksuilla näitä leikkauksia yksistään voitaisiin ainakaan pai-
kata.

19.43 Li Andersson vas: Arvoisa puhemies! Tämän hallituksen säästöpolitiikan johdosta
on syytä olla huolissaan kaikkien korkeakoulujen rahoituksesta, suomalaisesta perustutki-
muksesta ja sen tulevaisuudesta ja myös tieteen tekemisen edellytyksistä Suomessa tule-
vaisuudessa.

Tämä kyseinen hallituksen esitys on kuitenkin erittäin ongelmallinen, koska se tarkoit-
taa merkittävää lisäleikkausta ennen kaikkea yhden korkeakoulun perusrahoitukseen — ja
toistan vielä, että kyse tosiaan on rahasta, joka on käytetty perusrahoitukseen, perustutki-
muksen ja korkeakoulun toimintojen rahoittamiseen.

Minusta on harmillista, että ministeri Grahn-Laasosella ei ollut mahdollisuutta olla pai-
kalla nyt keskustelemassa, koska olisin halunnut kysyä, miksi hallitus päätyi eri korkea-
kouluja näin eriarvoistavalla tavalla kohtelevaan säästöpäätökseen. Mutta toivottavasti
saadaan tähän kysymykseen vastaus myöhäisemmässä vaiheessa.
2



Pöytäkirjan asiakohta PTK 61/2015 vp
19.44 Jukka Gustafsson sd: Arvoisa puhemies! Tuskin keneltäkään Suomen kansalaisel-
ta, joka seuraa uutisia, lukee sanomalehtiä, on jäänyt huomaamatta, että erään kovimman
kritiikin kohteena hallitus on ollut juuri korkeakouluille tehtyjen säästöjen ja leikkausten
johdosta. Siinä sahataan oksaa Suomen tulevaisuudelta, joka perustuu hyvään perustutki-
mukseen.

Nyt esittelyssä oleva hallituksen esitys, joka koskee vain Helsingin yliopistoa ja Itä-Suo-
men yliopistoa, on näitten kahden yliopiston kohdalta nyt tuomassa lisäleikkauksia jo teh-
tyjen päälle. Toinen näistä eli Helsingin yliopisto on tällä hetkellä käymässä suomalaisen
korkeakoululaitoksen suurinta yhteistoimintaneuvottelua, joka koskee 1 200 yliopistohen-
kilöstön jäsentä. Helsingin yliopistohan on kiistatta Suomen menestynein, parhain yliopis-
to. Se on sitä erilaisten kansainvälisten rankingien mukaan ollut jo pitkään ja on sitä yhä
edelleen. Myöskin haluan todeta tässä yhteydessä, että Itä-Suomen yliopisto, joka on nuori
yliopisto, muistaakseni noin kolmisen vuotta on sijoittunut Euroopan nuorempien yliopis-
tojen joukossa 50 parhaan joukkoon. Ajatelkaa: Itä-Suomen yliopisto, jota ei hirveän hy-
vin tunneta Suomessakaan mutta olisi syytä tuntea — erinomainen yliopisto.

Ja kyllä minä hirveästi nyt (Puhemies koputtaa) toivon, että perustuslakivaliokunta oi-
keasti antaa semmoisen lausunnon sivistykselle, että tämä leikkaus apteekkimaksusta ei
käy, ja me saamme sitten tämän asian pois päiväjärjestyksestä.

Sosialidemokraatit tekevät kaikkensa, jotta tämä (Puhemies koputtaa) vääryys korja-
taan.

19.46 Nasima Razmyar sd: Arvoisa rouva puhemies! Tosiaankin, hallituksen mittavat
koulutuksen leikkaukset eivät ole jääneet varmasti keneltäkään huomaamatta. Ne satutta-
vat ennen kaikkea tätä yhteiskuntaa ja meidän tulevaisuutta. Juuri äsken kuulimme huolen-
aiheita siitä, millä tavalla säilytämme Suomessa korkeatasoista koulutusta, ja valitettavasti
nämä toimet ovat kaikkea muuta. Apteekkimaksujen ja yhteisöveron korvausta ei siirretä
yksittäisten omistajien taskuun, vaan tuotto käytetään ennen kaikkea suoraan yliopistojen
perusrahoitukseen, siihen tärkeään perusrahoitukseen. Sitä käytetään juuri tulevaisuuden
rakentamiseen, juuri niihin kysymyksiin, joista me olemme olleet täällä valtavan huolis-
samme: tuotekehitykseen, innovaatioihin, tutkimukseen ja niin edespäin. Helsingin yli-
opistolle tämä merkitsee lähes 30 miljoonan euron leikkausta. Se on 30 miljoonaa euroa
pois nimenomaan huipputason tutkimuksesta. Ja kuten edustaja Gustafsson täällä mairitte-
levasti jo kertoi Helsingin yliopiston merkityksestä, se on tosiaankin ainoa yliopisto sadan
parhaan joukossa maailmalla, ja sen pitäisi kertoa meille jotain yliopistomme tasosta.

Tämä lakimuutos on ennen kaikkea eriarvoistava, ja tähän liittyy myös näitä perustus-
laillisia puitteita. Toivon, että näihin saamme myös vastauksia.

19.48 Sari Essayah kd: Arvoisa rouva puhemies! Tosiaankin tämä apteekkimaksun pois-
to saattaa olla yliopistojen itsehallintoa loukkaava esitys, ja siinä mielessä peruspoliitikko-
na en osaa ottaa tähän kantaa, jätetään se sitten sinne perustuslakiasiantuntijoitten tutkitta-
vaksi. Mutta joka tapauksessa sillä on suuri taloudellinen merkitys näille molemmille yli-
opistoille. Tämä apteekkimaksun poisto näiltä yliopistoilta, jotka myöskin panostavat ni-
menomaan tämän alan tutkimukseen, jättää kyllä ammottavan aukon rahoitukseen.

Ja tuossa edustaja Gustafsson hyvin toi esille esimerkiksi tämän Itä-Suomen yliopiston
hyvät rankkeeraukset, ja en nyt aivan varmaksi muista, mutta minun mielestäni ihan siinä,
voisi sanoa, kaikkien yliopistojen rankkeerauksessa Itä-Suomen yliopisto nimenomaan tä-
3



Pöytäkirjan asiakohta PTK 61/2015 vp
män korkealaatuisen lääketieteellisen koulutuksen ja niitten alojen koulutuksen takia on
noussut sitten toiseksi parhaaksi suomalaiseksi yliopistoksi — ainakin näissä viimeisim-
missä rankkeerauksissa, mitä on julkisuudessa ollut. Ja siinä mielessä Itä-Suomen yliopis-
tolle tämä nyt on noin miljoonan euron leikkaus mutta Helsingin yliopistolle jo yli 30 mil-
joonan euron leikkaus, elikkä joka tapauksessa tuntuva taloudellinen aukko näiden yliopis-
tojen budjettiin, jos se toteutuu tällaisenaan. Kun samanaikaisesti sitten opetusministeriö
leikkaa tuosta perusrahoituksesta, niin kyllä nämä vaikutukset ovat kaiken kaikkiaankin
huomattavat. Ja kyllä tässä nyt sanoisin, että todellakin jätetään sitten noille perustuslaki-
viisaille tämän asian tutkiminen, mutta luulen, että tämä saattaa kompastua ihan siihen, että
tämä on näitten yliopistojen itsehallintoa loukkaava esitys.

19.50 Jukka Gustafsson sd: Arvoisa puhemies! Tärkeä näkökulma, sitä voi nyt kutsua
psykologiseksi tai yhteiskunnalliseksi tai sivistykselliseksikin: Kun olen keskustellut sekä
Helsingin yliopiston että Itä-Suomen yliopiston rehtorien kanssa, niin sieltä välittyy myös-
kin sellainen tunne, jolle on syytä antaa arvoa. Miksi juuri meitä, jotka olemme tehneet
erinomaista työtä, rangaistaan? Tämä on tärkeä kysymys, halusin sen tehdä tässä.

Keskustelu päättyi.

Asia lähetettiin sivistysvaliokuntaan, jolle perustuslakivaliokunnan on annettava lausunto.
4


