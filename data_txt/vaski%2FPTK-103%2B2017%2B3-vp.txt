















































DEMF3DC.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

3. Hallituksen esitys eduskunnalle vuoden 2017 toiseksi lisätalousarvioksi
Hallituksen esitys HE 127/2017 vp
Valiokunnan mietintö VaVM 6/2017 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 3. asia. Käsittelyn pohjana on valtiovarainvaliokunnan mietintö VaVM 6/
2017 vp.

Keskustelu

16.59 Timo Kalli kesk (esittelypuheenvuoro): Arvoisa puhemies! Käsittelyn pohjana ole-
vassa lisätalousarviossa korotetaan tämän vuoden talousarvion tuloja noin 1 miljardilla eu-
rolla. Tämä johtuu osittain myönteisestä talouskasvusta, jonka seurauksena yhteisöverojen
tuotot kasvavat osittain autoveron ja osittain lahja- ja perintöveron ansiosta noin miljardil-
la eurolla, jolla sitten vähennetään lainanottotarvetta.

Menopuolelle tässä lisätalousarviossa on varattu yli 11 miljoonaa euroa veteraanien
kuntoutukseen ja kotiin vietäviin palveluihin. Tämä lisäys menopuolella mahdollistaa sen,
että veteraaneille voidaan tarjota entistä parempia palveluja ja ne kohdentuvat erityisesti
kotiin, ja tästä kyseiset järjestöt ovat erittäin yksimielisiä.

Lisätalousarvio on hyvin tekninen eikä pidä sisällään muita merkittäviä muutoksia.
Tähän sisältyy vastalause pääluokkaan 33, joka sisällöltään on hyvin paljon mietinnön

mukainen. Lisäksi on jätetty yleisperusteluihin vastalause.

17.01 Kari Uotila vas: Arvoisa herra puhemies! Tätä lisäbudjettimietintöä voisi arvioida
oikeastaan kolmesta lähtökohdasta: ensinnäkin siitä, mikä talous- ja työllisyystilanne tällä
hetkellä on, siitä, millä tavalla nyt sitä syntynyttä liikkumavaraa on päätetty käyttää, ja
myös siitä, mikä tämän tällä hetkellä myönteisen kehityksen taustalla on.

Niin kuin hallituksen esityksen yleisperusteluissa todetaan, verotuloarviot ovat huomat-
tavasti kasvaneet. Vaikka osa niistä on Verohallinnosta saatujen tietojenkin mukaan tällai-
sia kertaluontoisia lisäyksiä, niin silti on todettava, että liikkumavaraa talouteen on tullut ja
tämä nyt sitten hallituksen päätöksellä lähes 100-prosenttisesti on päätetty suunnata tämän
vuoden velanmaksun [Ben Zyskowicz: Velanoton!] — anteeksi, velanoton — vähentämi-
seen yli miljardilla eurolla. [Timo Heinonen: Eikös se ole hyvä valinta?] — Tähän edusta-
ja Heinosen välihuutoon täytyy todeta, että tätä sopii kysyä, onko se hyvä valinta.

Olisiko mahdollista tätä noin miljardia käyttää Suomen tulevien vuosien ja vuosikym-
menten kannalta paremmin kuin nyt nopeasti vain vähentää tämän vuoden velanottoa mil-
jardilla? Olisiko tätä liikkumavaraa voitu käyttää niiden kipeiden leikkausten pienentämi-
 Tarkistettu
4.3



Pöytäkirjan asiakohta PTK 103/2017 vp
seksi, poistamiseksi, joita hallitus on tehnyt esimerkiksi meidän tulevaisuuden kannalta ja
meidän tulevien sukupolvien velanmaksukyvyn kannalta oleelliseen opetukseen, tutki-
mukseen, tuotekehitykseen, koulutukseen? Tai sitten perua niitä leikkauksia, joita on tehty
perusturvaan monelta osin tai muihin tärkeisiin asioihin, kuten vaikkapa lääkekorvausten
leikkausten peruuttamiseen. Tämä on arvovaltakysymys ja -valintakysymys, ja hallitus ja
valiokunnan enemmistö on päätynyt suuntaamaan tämän lisätalousarvion liikkumavaran
vain puhtaasti käytännössä velanmaksun nopeuttamiseen ja tietysti ihan positiivisella ta-
valla sitten veteraanien kuntoutuksen turvaamiseen.

Siitä, mistä sitten tilanteen paraneminen johtuu, voidaan käydä keskustelua, viitaten
vaikkapa kyselytunnillakin esillä olleeseen kiky-sopimukseen.

Pääministeri totesi kyselytunnilla, että noin kaksi vuotta sitten, kun hallitus alkoi Etelä-
rannan voimakkaalla myötävaikutuksella painostamaan palkansaajia ensin yhteiskuntaso-
pimukseen, joka sitten myöhemmin muuttui kilpailukykysopimukseksi, silloin ihan todel-
la jostakin oli syötetty sellainen arvio, että Suomen kustannuskilpailukyky on 15 prosent-
tia jäljessä keskeisiä verrokkimaita, vaikkapa Ruotsia ja Saksaa.

Nyt kun me olemme valtiovarainvaliokunnassa muun muassa käsitelleet ensi vuoden
budjettia ja kuunnelleet asiantuntijoita taloustilanteeseen liittyen, niin jäipä mieleen — kun
ei voi suoraan lainata, kun mietintö on tietysti vielä kesken, valmistuu vasta vuoden lopul-
la — että käsitys on se, että se arvio, että meidän kustannuskilpailukyky oli näin paljon
kaksi vuotta sitten jäljessä, oli täysin perusteeton. Jos tämä olisi luonnontiedettä, niin se us-
kallettaisiin tunnustaa, mutta kun tämä on taloustiedettä, niin ekonomistit eivät koskaan
virheitään tunnusta.

Tämän seurauksena syntyi kiky, joka on leikannut ostovoimaa, pidentänyt työaikaa, lei-
kannut ne lomarahat julkisen puolen työntekijöiltä ja johtanut siihen, että nyt vuoden aika-
na palkansaajien reaaliansiot ovat laskeneet. Tämä talouspoliittinen vaikutus on todella
kielteinen meidän työllisyydelle, ja niin kuin on todettu jo kikyn yhteydessä, kiky-sopimus
itse asiassa hidastaa talouskasvua ja heikentää työllisyyttä lyhyemmällä aikavälillä. Ne po-
sitiiviset vaikutukset, jos ja kun niitä tulee, tulevat pitemmällä aikavälillä ja ehkä tähän il-
mapiiriin liittyen.

Arvoisa puhemies! Tässä lisätalousarviossa ei ole muita menomomentteja avattu kuin
tämä veteraanien kuntoutusmäärärahamomentti. Sen vuoksi ei myöskään oppositiosta ole
voitu tehdä uudelleenkohdennuksia tai muita muutoksia menopuolelle, vaikka tätä liikku-
mavaraa olisi, ja sen vuoksi, arvoisa puhemies, olemme vasemmistoliitossa tehneet yleis-
perusteluihin lausumaehdotuksen, joka kuuluu seuraavasti:

"Eduskunta edellyttää, että alkuperäisen budjetin hyväksymisen jälkeen parantuneen ta-
loustilanteen mahdollistama talouspoliittinen liikkumavara [Puhemies koputtaa] käyte-
tään nopeutetun lainanmaksun sijaan koulutuksen, perusturvan ja hyvinvointipalveluiden
määrärahaleikkausten perumiseen."

17.07 Kalle Jokinen kok (vastauspuheenvuoro): Arvoisa herra puhemies! Suuresti arvos-
tamani valtiovarainvaliokunnan jäsen, edustaja Uotila, tuossa piti puheenvuoron ja esitti
tuon lausumaehdotuksen, jota tähän lisätalousarvioon esittää liitettäväksi, ja hän esittää sii-
nä, että tämä taloudellinen liikkumavara käytettäisiin nopeutetun lainanmaksun sijaan joi-
hinkin muihin, sinänsä tarpeellisiin ja tärkeisiin kohteisiin, mutta tietysti kannattaa nyt pi-
tää mielessä se huomio, että tällä hetkellähän, vaikka hallitus on talouspolitiikkaa hyvin
johdonmukaisesti tehnyt ja tervehdyttää taloutta, vielä ei olla nopeutetun lainanmaksun ti-
2



Pöytäkirjan asiakohta PTK 103/2017 vp
lanteessa vaan ollaan hidastetun lainanoton tilanteessa. Edelleen ensi vuoden budjetti sisäl-
tää 3 miljardia euroa alijäämää, ja kysymys on siitä, että jos tämä miljardi, mihin täällä viit-
tasitte, kohdennettaisiin muihin käyttötarkoituksiin, se tarkoittaisi 4 miljardin lainanottoa,
ja se ei ole kestävää talouspolitiikkaa. Siinä mielessä hallitus tekee nyt aivan oikeaa talous-
politiikkaa, koska pyritään eroon alijäämästä ja myös sitten [Puhemies koputtaa] vähentä-
mään sitä lainan määrää tulevina vuosina.

17.08 Mika Kari sd (vastauspuheenvuoro): Arvoisa herra puhemies! Tiedän, että tässä
eduskunnassa kaikki eduskuntapuolueet antavat suuren arvon sotiemme veteraanien teke-
mälle työlle niin sodan aikana kuin jälleenrakennuttamisen aikana. Olin etuoikeutetussa
asemassa, kun sain ottaa vastaan eduskuntaryhmäni edustajana veteraanijärjestöjen yhtei-
sen huolen, veteraanien kuntoutus- ja kotiin vietävien palveluiden rahoittamiseen liittyviä
huolia, joita veteraanijärjestöt yhdessä toivat kansanedustajille, jokaiselle parlamenttiryh-
mälle. Heidän toimestaan tuli esiin huoli, että kotiin vietävien palveluiden rahoittamisen
arviot perustuvat nyt siis toukokuun tilanteeseen eivätkä, niin kuin aikaisempina vuosina,
heinäkuussa annettaviin kuntien arvioihin ja niihin lukuihin, jotka silloin ovat tiedossa. Ve-
teraanijärjestöjen toimesta esitettiin huoli siitä, riittävätkö nyt esitetyt rahat tälle vuodelle
kotiin vietävien palveluiden hoitamiseen, ja esitän tämän saman huolen tässä yhteydessä
meille kaikille [Puhemies koputtaa] pohdittavaksi.

17.09 Markus Mustajärvi vas (vastauspuheenvuoro): Arvoisa puhemies! Lisätalousar-
vion ja varsinaisen talousarvion käsittelyn yhteydessä on syytä pitää mielessä tämän het-
ken tärkein asia eli työmarkkinatilanne. Sen mukana nousee tai kaatuu aika paljon.

Metsäsektori on, luojan kiitos, vieläkin Suomen talouden kovaa ydintä, mutta metsäsek-
torin työmarkkinatilanne on äärimmäisen vakava. Me voimme nähdä työtaisteluja, mieli-
piteenilmauksia, pahimmillaan jopa työsulun ihan lähiviikkojen aikana. Työmarkkinoitten
epävakaus ja EK:n äärimmäisen kova ja vastuuton linja voivat vaikeuttaa metsäteollisuu-
den uusinvestointien toteutumista Suomessa, esimerkiksi Kemissä ja Kemijärvellä, ja kun
muistan hyvin, kuinka raaka peli käytiin puukartellin luomisessa Suomessa, niin en pitäisi
sitä edes ihmeenä, että joillakin tahoilla voi olla tarkoituskin karkottaa nämä investoinnit.

17.10 Timo Kalli kesk (vastauspuheenvuoro): Arvoisa puhemies! Arvovalinnoista pitää
muistaa, että tällä hetkellä eduskunta käsittelee myös ensi vuoden talousarviota, ja siinä yh-
teydessä tietenkin tehdään arvovalintoja ja voidaan palata myöskin tähän edustaja Karin
esittämään näkemykseen, ovatko määrärahat tulevaisuudessa riittäviä.

Vastauspuheenvuoroni liittyy kuitenkin tähän edustaja Uotilan käyttämään puheenvuo-
roon, jossa vähäteltiin kotitalouksien ostovoimaa. Kuitenkin siinä samassa kuulemisessa,
jossa olemme olleet, asiantuntijat ovat esittäneet tutkimuslaitosten osalta korkeampia kas-
vulukuja kuin valtiovarainministeriö, ja perusteena on ollut nimenomaan se, että yksityi-
nen ostovoima pitää yllä nopeampaa kasvua kuin valtiovarainministeriö on ennustanut.

17.11 Ville Vähämäki ps (vastauspuheenvuoro):  Kunnioitettu puhemies! Täsmälleen
kiinnitän samaan asiaan huomiota, mihin edustaja Kalli. Saimme viikolla kuulla huomat-
tavankin hyviä kasvuennusteita ensi vuodelle, ja nämä ensi vuoden hyvät kasvuluvut ovat
sieltä kuluttajien ostovoimasta lähtemässä, yksityisistä investoinneista ja yksityisestä ku-
lutuksesta. 
3



Pöytäkirjan asiakohta PTK 103/2017 vp
Itse asiassa edustaja Uotila tässä esittämässään vastalauseessa totesi täsmällisesti ottaen
siten, että tässä tätä nopeutettua lainanmaksua ei tehtäisi. Itse asiassa hallitus on tässä te-
kemässä siten, että otetaan vähemmän syömisvelkaa. Vasemmistoliitto siis esittää, että
otettaisiin enemmän syömisvelkaa, ja vaikka ne kohteet ovat hyviä, koulutus, hyvinvointi-
palvelut sun muut, niin itse asiassa tämä vasemmistoliiton esitys johtaa siihen, että meidän
velkasuhteemme ei vielä taitu. Tämä on ongelma.

Ensimmäinen varapuhemies Mauri Pekkarinen: Myönnän vielä vastauspuheenvuoron
tässä vaiheessa edustaja Mäkipäälle ja sen jälkeen tämän debattivaiheen aloittaneelle edus-
taja Uotilalle. Edelleen hänen jälkeensä täällä on monta muuta, mutta Uotilan jälkeen nyt
kaikki ryhmät ovat saaneet yhden puheenvuoron.

17.12 Lea Mäkipää si (vastauspuheenvuoro): Arvoisa puhemies! Niin kuin yksityistalou-
dessa, niin myös valtiontaloudessa on hyvä muistaa aina sen laulun sanat, että "velka on
maksettava, kuinkas on, eikös juu" ja niin edelleen. Tämän hallituksen toimet nyt, että ru-
vettaisiin hunsaamaan: Pyritään maksamaan näitä tulevillekin sukupolville varmaan tule-
via velkoja. Tämä miljardi on hyvä asia. Kun tiedetään, että nyt työllisyys ehkä parantuu ja
samoin vienti parantuu, ajatellen ensi vuoden budjettia totta kai on hyvä, että täällä muis-
tutetaan, että meillä on kyllä tekemistä. Jos sitä rahaa on liikenevästi, niin kyllä meidän pi-
tää pitää huolta niistä kaikista vähätuloisimmista ihmisistä, on kysymyksessä lapsiperheet
tai sitten vanhemmat väet, eläkeläiset tai näin. Mutta tämä on oikea suunta, että myös huo-
lehdimme nykyisistä ja tulevista sukupolvista, ettemme vain laita rahaa. Tämä pieni kä-
denojennus sotaveteraaneja kohtaan ja [Puhemies koputtaa] kotiin vietäviin palveluihin on
aika merkittävä asia tässäkin tilanteessa.

17.13 Kari Uotila vas (vastauspuheenvuoro): Arvoisa puhemies! On kummallista, että ar-
voisat kansanedustajat eivät ymmärrä sitä, että meillä on tällaisen miljardin euromääräisen
velan lisäksi koko ajan syntymässä hyvinvointivelkaa ja keskeisesti sitä syntyy nimen-
omaan laiminlyömällä satsauksia opetukseen, tutkimukseen, tuotekehitykseen, niihin voi-
mavaroihin, joita me tarvitsemme tulevina vuosikymmeninä. Jos me vain yksisilmäisesti
ajattelemme, että nopeasti vain velanmaksua pois, unohdetaan nämä satsaukset, sellainen
valtio, joka on invalidisoinut opetusjärjestelmänsä, koulutuksensa, hyvinvointijärjestel-
mänsä, ei pysty selviytymään pienemmästäkään miljardimääräisestä velasta. Mutta sellai-
nen, joka pitää yhteiskuntansa kunnossa, satsaa osaamiseen ja koulutukseen, satsaa kaik-
kien mukana pitämiseen, aktiiviseen työllistämiseen, infraan ja niin edelleen, selviää ras-
kaammastakin miljardivelasta.

Ensimmäinen varapuhemies Mauri Pekkarinen: Debatti jatkuu.

17.14 Krista Kiuru sd (vastauspuheenvuoro): Arvoisa puhemies! Ensinnäkin totean, että
jätimme tämän lisäbudjetin käsittelyn yhteydessä eriävän mielipiteen siksi, että katsoim-
me, että pitkään jatkunut alimitoitus sekä veteraanien kuntoutustoiminnan että kotiin an-
nettavien palveluiden suhteen pitäisi pystyä korjaamaan jo lisätalousarviossa. Kun teh-
dään lisäys, 11,6 miljoonaa euroa lisää, niin tässä vaiheessa on jo tiedossa, että tuo raha pe-
rustuu toukokuussa kuntien ilmoituksen pohjalta tehtyihin laskelmiin. Kun kaikki kunnat
lopulta tämän palvelutarpeen ilmoittivat heinäkuun aikana, niin selvisi jo, että nämä nyt li-
4



Pöytäkirjan asiakohta PTK 103/2017 vp
sätalousarviolla lisätyt määrärahat tulevat jäämään hiukan alimitoitetuiksi kuntien tarpei-
siin nähden. Tältä osin haluamme kiinnittää asiaan huomiota, sillä eduskunta on kaikkien
ryhmien puolesta [Puhemies koputtaa] antanut lupauksen siitä, että riittävistä määrärahois-
ta huolehditaan.

17.16 Ben Zyskowicz kok (vastauspuheenvuoro): Arvoisa herra puhemies! Ensin pitää
antaa edustaja Uotilalle ja vasemmistoliitolle tunnustusta johdonmukaisuudesta. Te olette
aikanaan vaalien alla olleet yhtymättä muiden puolueiden vaatimukseen siitä, että tulee
tehdä säästöjä, te olette olleet jo silloin valmiita siihen, että mieluummin otetaan lisää vel-
kaa, ja te olette vastustaneet kilpailukykysopimusta jo silloin, kun se solmittiin. Nythän
vihreät sekä edustaja Viitanen ja muut demarit ovat huomanneet, että se onkin huono so-
pimus, vaikka täällä olivat yksimielisesti hyväksymässä ja kannattamassa [Välihuutoja]
kilpailukykysopimusta silloin, kun se solmittiin.

Mitä tulee sitten tähän yleiseen talouden tilanteeseen, niin todellakin miljardin verran tu-
lee enemmän verotuloja. Tämä talouden positiivinen käänne ei ole yksin tietystikään hal-
lituksen politiikan ansiota, mutta kyllä sillä vakaudella ja ennustettavuudella, verojen ki-
ristämisen välttämisellä, jota hallitus on noudattanut, on oma merkityksensä ollut.

17.17 Pia Viitanen sd (vastauspuheenvuoro): Arvoisa herra puhemies! Kyllä minä nyt sa-
non, arvoisa kokoomus, että onhan tämä tavatonta, että tosiasiassa kävi niin, että kokoo-
mus leikkasi hoitajien ja opettajien lomarahat. Nyt menee tämä kokoomuksen piikkiin,
koska olemmehan kuulleet jo Jyri Häkämieheltä, samoin palkansaajapuolelta, että tosi-
asiassa hallituksen painostuksesta näihin julkisen puolen lomarahaleikkauksiin päädyttiin.
Me myös tiedämme, että hallitus kiristi pakkolain uhalla järjestöt sopimaan tällaisesta.

Sopimista kannatamme sosiaalidemokraatteina aina mutta emme kiristystaktiikkaa ja
siksi emme ole koskaan hyväksyneet tätä lomarahojen leikkausta. Ja nyt kun kerran kasvu
on parempi — hallitus on itse halunnut lomarahaleikkauksia — hallitus voi myös sitten ne
perua. Olemme useaan otteeseen vedonneet teihin, arvoisa hallitus, että miettikää näitä ah-
keria julkisen sektorin hoitajia, opettajia, kätilöitä, siivoojia, poliiseja ja tehkää rehti pää-
tös ja palauttakaa [Puhemies koputtaa] tuleville vuosille nämä leikatut lomarahat.

17.18 Esko Kiviranta kesk (vastauspuheenvuoro): Arvoisa puhemies! En lähde millään
tavalla arvioimaan sitä, kuinka paljon taloustiede on menettänyt edustaja Uotilassa, mutta
olen kyllä ehdottomasti sitä mieltä, että nyt kun verotulot selvästi alkavat kasvaa, on kor-
kea aika vähentää valtion velanottoa.

Edustaja Kiurulle sanoisin noista veteraanimäärärahoista, että niitähän nyt lisätään kui-
tenkin, tämän vuoden varsinainen budjetti ja tämä lisäbudjetti huomioon ottaen, 2,5-kertai-
seksi eli 21,3 miljoonasta eurosta 52,9 miljoonaan euroon. On se melkoinen parannus ti-
lanteeseen, tuohon alimitoitetun määrärahan tilanteeseen.

17.19 Heli Järvinen vihr (vastauspuheenvuoro): Arvoisa puhemies! Tätä keskustelua
seuratessa saa sen vaikutelman, että joko täytyy olla nopeutettua velanmaksua vastaan tai
sitten koulutus-, tutkimus- ja perusturvaleikkauksia vastaan. Näin ei kuitenkaan ole, nämä
kaksi asiaa eivät ole toisilleen vastakohtaiset.

Vihreät tulevat esittämään omassa vaihtoehtobudjetissaan lisäyksiä koulutukseen, li-
säyksiä perusturvaan, hyvinvointipalveluihin, ja siitä huolimatta pidämme voimassa halli-
5



Pöytäkirjan asiakohta PTK 103/2017 vp
tuksen lainanmaksun aikataulun. Tämä on mahdollista, kun huomioidaan esimerkiksi kaik-
ki ympäristölle haitalliset tuet, erilaiset verohelpotukset, joilla tuetaan siis haitallisia asioi-
ta, sekä muun muassa sokerivero, jolla saataisiin hyvin nopeasti parisataa miljoonaa euroa
vuosittaiseen budjettiin lisää rahaa.

17.20 Timo Heinonen kok (vastauspuheenvuoro): Arvoisa herra puhemies! Meillä on so-
tiemme veteraaneja elossa enää noin 17 000. Sotainvalideja veteraaneista on vajaa 2 000,
ja veteraanien määrä vähenee kovaa tahtia. Pidän erittäin arvokkaana sitä, että eduskunta
on yli puoluerajojen tehnyt päätöksen siitä, että nämä veteraanirahat pidetään nyt riittäväl-
lä tasolla. Tätä päätöstä myös nykyinen hallitus on noudattanut tarkalleen. Eli nyt kun pal-
veluiden tarve on kasvanut, niistä on saatu lisää tietoa, eli yhä useampi veteraani puolisoi-
neen on päässyt näiden kotiin vietävienkin palveluiden piiriin ja määrärahan tarve on kas-
vanut, niin valtiovarainministeri Orpo esittää korotusta siihen.

Tämä on toinen lisätalousarvio, ja jos oikein olen ymmärtänyt, niin vielä tulee kolmas li-
sätalousarvio. Jos tarvetta on, niin ministeri Orpo tulee aivan varmasti korottamaan mää-
rärahaa. Tällä tavalla ei ole koskaan ennen toimittu. Nyt toimitaan niin, että jokaiselle [Pu-
hemies koputtaa] veteraanille puolisoineen taataan nämä palvelut.

17.21 Paavo Arhinmäki vas (vastauspuheenvuoro): Arvoisa herra puhemies! Ennen vaa-
leja vasemmistoliitto todella sanoi, että me emme ole valmiita leikkauksiin, toki järkeviä
säästöjä olimme valmiita tekemään. Jo silloin sanoimme, että nämä miljardit, joista käytiin
julkista kilpahuutoa, johtavat leikkauksiin koulutuksesta, perusturvasta. Itse asiassa me
olimme hyvin rehellisiä silloin, kun sanoimme, että näin käy, toisin kuin esimerkiksi ko-
koomus, joka antoi koulutuslupauksen, josta tuli ministeri Grahn-Laasosen käsittelyssä
koulutuspetos. Tuntuu aika erikoiselta arvovalinnalta, että puhutaan lapsista ja lapsenlap-
sista, mutta samaan aikaan nykyisille aikuisille jaetaan veronalennuksia ja samaan aikaan
lapsilta, nykyisiltä lapsilta, leikataan koulutuksesta, tulevaisuuden mahdollisuuksista.
Minä kaipaan sitä sivistyspuolue [Puhemies koputtaa] kokoomusta, joka joskus vielä puo-
lusti koulutusta. Enää sitä ei ole jäljellä ollenkaan.

17.22 Toimi Kankaanniemi ps (vastauspuheenvuoro): Herra puhemies! Kun Antti Rin-
ne teki viimeisen budjettinsa, siellä oli veteraanien kuntoutukseen huomattavasti vähem-
män määrärahaa kuin on nyt, vaikka veteraanien määrä on pudonnut erittäin voimakkaasti
koko ajan. [Pia Viitasen välihuuto] Tämä linja ei kyllä nyt osu yhteen teidän puheidenne
[Timo Heinonen: Hän on rehellinen!] kanssa tänä päivänä.

Arvoisa puhemies! Mitä tulee tähän edustaja Uotilan ponsilausumaan, niin kuitenkin me
otamme tänä vuonna valtiolle velkaa lähes 10 prosenttia budjetin loppusummasta. Jos te
olisitte kirjoittanut tähän, että tästä liikkumavarasta käytetään osa esimerkiksi lääkekustan-
nusten korvausten parantamiseen, niin tämä olisi erinomainen, mutta kun te haluatte tuon
kaiken, eli miljardin, lisäbudjetilla häthätää käyttää tällä tavalla, niin se ei kyllä ole käytän-
nössä oikein realistista eikä tarkoituksenmukaista.

17.23 Hannu Hoskonen kesk (vastauspuheenvuoro): Arvoisa herra puhemies! Kun kat-
son tätä lisätalousarviota, sitä mitä tuonne mietintöön on kirjattu, niin voi todeta rauhalli-
sesti, että kun me tiedämme Suomen talouden ongelmat, niin kilpailukykysopimus ja sii-
hen liittyvät toimenpiteet ovat hallitukselta olleet aivan varmasti oikeita. Tauti on tiedetty,
6



Pöytäkirjan asiakohta PTK 103/2017 vp
lääke on tiedetty, kuten näkyy noista tulleista verojen lisäyksistä, mitä valtio on kassaansa
saanut: siellä on yhteisövero kasvanut, elikkä yritykset voivat hyvin, arvonlisäveroa on tul-
lut lisää, elikkä talous pyörii. Eli kaikki tämä todistaa ihan vääjäämättä sen, että tauti tie-
detään, lääke puree, tätä tietä kannattaa jatkaa.

Mitä tulee siihen velan maksuun, niin meidän on annettava tästä talosta selvä viesti tuon-
ne ulkomaailmaan, että Suomi hoitaa asiansa itse. Tässä talossa istuu parhaillaan kansan-
edustajia, jotka ovat silloin täällä olleet, kun 90-luvun alussa ruvettiin korjaamaan sitä val-
tavaa talouden romahdusta. Mikä oli silloin tilanne? 500 000 työtöntä ja niin edelleen. Suo-
men kansantalous killui silloin jyrkänteen partaalla, sinne ei varmaan kukaan halua. Tällä
tiellä kannattaa jatkaa, taloutta laitetaan kuntoon, ja Suomi voi hyvin.

Ensimmäinen varapuhemies Mauri Pekkarinen: Myönnän tässä debatin vaiheessa vie-
lä puheenvuorot edustajille Kari, Mäkelä ja sitten tämän debatin aloittaneelle Uotilalle, ja
sitten siirrytään listassa eteenpäin.

17.24 Mika Kari sd (vastauspuheenvuoro): Arvoisa herra puhemies! Kysehän ei ole sii-
tä, edustaja Kiviranta, kuinka paljon nyt lisätään, montako prosenttia, veteraaneille annet-
tavien palveluiden rahoittamiseen, vaan kyse on siitä, riittävätkö ne rahat siihen tarpee-
seen, joka veteraaneilla ja heidän puolisoillaan on.

Tässä tuli jo edustaja Heinosen toimesta todettua se asia, jonka halusin itsekin nyt alle-
viivata. Kyse on siitä, että veteraanien keski-iän noustua tuntuvasti yli 90:een ja palvelu-
tarpeen kasvettua on myös tarpeen lisätä määrärahoja, jotta hoidolla ja hoivalla on sitä vai-
kutusta, jota me kaikki toivomme olevan. Mutta kun täällä apulaisvaltiovarainministeri,
edustaja Heinonen lupasi ministeri Orpon puolesta, että kolmas lisätalousarvio tulee ja jos
tarvetta on, rahat löytyy, niin toivon todellakin, että tästä pidetään kiinni. Veteraanikaveria
ei saa jättää — ei tämä sukupolvi, joka on kaikkein eniten kiitollisuudenvelassa sille suku-
polvelle, [Puhemies koputtaa] joka tämän maan pelasti.

Ja edustaja Kankaanniemi, ei tehdä politiikkaa [Puhemies koputtaa] myöskään tällä
asialla.

17.26 Outi Mäkelä kok (vastauspuheenvuoro): Arvoisa herra puhemies! Ihmettelen kyl-
lä tätä vasemmistoliiton lyhytnäköisyyttä. Kyllä tässä talouden tilanteessa pitää olla malt-
tia katsoa varpaankärkiä pidemmälle ja ajatella tulevaisuutta. Jos me emme tänä päivänä
pidä huolta siitä, että meillä on työllisyys kunnossa, työn tekeminen on kannattavaa ja että
velkataakkaa myös kevennetään, niin voi vain kysyä, kestääkö meidän lastemme selkä sitä
taakkaa tulevaisuudessa. Pidän hallituksen valitsemaa linjaa nyt tässä lisätalousarvionkin
yhteydessä erittäin vastuullisena ja erittäin perusteltuna, toisin kuin tätä edustaja Uotilan
esitystä.

Sitten kunniakansalaisiimme kohdistuviin lisäyksiin: Eduskuntahan on edellyttänyt, että
hallitus seuraa veteraanien kuntoutuksen ja kotiin vietäviin palveluihin osoitettujen määrä-
rahojen riittävyyttä sekä palvelujen toimivuutta ja ryhtyy tarvittaessa toimenpiteisiin, jotta
kaikilla veteraaneilla on mahdollisuus [Puhemies koputtaa] päästä heille tarkoitettujen pal-
veluiden piiriin. Tämä lausuma varmasti on hallituksen mielessä jatkossakin.

Ensimmäinen varapuhemies Mauri Pekkarinen: Ja vielä viimeinen vastauspuheenvuo-
ro.
7



Pöytäkirjan asiakohta PTK 103/2017 vp
17.27 Kari Uotila vas (vastauspuheenvuoro): Arvoisa puhemies! Täytyy tunnustaa tämä
muotoiluseikka. Muotoilu ei ole tärkeä, asia on tärkeä. Totta kai me tarkoitamme sitä, että
onko viisasta, kun liikkumavaraa tulee yli miljardi, kaikki laittaa vain velan vähentämi-
seen tämän vuoden osalta.

Mitä tulee hallituspuolueiden yksisilmäisyyteen siinä, että kaikki liikkumavara velan-
maksuun, niin odotan mielenkiinnolla sitä joulukuun lopulla olevaa joululahjarahojen ja-
kotilaisuutta. Todennäköisesti se johtaa siihen, että hallituspuolueet eivät tule tänä vuonna
joulukuussa tekemään lisäyksiä sinne ja tänne tärkeisiin kipukohteisiin vaan toteavat joh-
donmukaisesti, että nyt on syytä käyttää kaikki liikkumavara velanmaksuun.

Ensimmäinen varapuhemies Mauri Pekkarinen: Puhujalistaan.

17.28 Timo Heinonen kok: Arvoisa herra puhemies! Hyvät edustajakollegat! Hyvät pai-
kallaolijat! Tuosta debatista sen verran jatkan, että ei ole minun lupauksestani kiinni. Meil-
lä on tulossa kolmas lisätalousarvio joka tapauksessa ja myös ensi vuoden talousarvion täy-
dennys, eli paikkoja on useampi, missä varmasti tullaan näihin rahoihin eduskunnan yhtei-
sen päätöksen mukaisesti palaamaan eli huolehtimaan siitä, että jokaiselle veteraanille löy-
tyy riittävästi rahaa.

Tässä puhuttiin siitä, mihin käytetään tämä miljardi, mikä nyt käytetään velanoton vä-
hentämiseen. Kannattaa muistaa, että tämänkin jälkeen tänä vuonna nettolainanoton arvi-
oidaan olevan vielä noin 4,4 miljardia euroa, elikkä me otamme tämänkin jälkeen vielä
merkittävästi lisää velkaa. Eli emme maksa vielä otettuja velkoja pois vaan uutta velkaa
otamme tämän maan pyörittämiseen. Velkakin on joskus maksettava, ja voisi hyvin kysyä:
eikö tämä velanotto riitä vasemmistoliitolle?

Tässä lisätalousarviossa hallitus korottaa valtion tulojen arviota nettomääräisesti siis
noin miljardilla eurolla ja lisämäärärahoja osoitetaan 18,5 miljoonaa euroa, ja näiden tulo-
arvioiden korotusten taustalla on maamme talouden ennakoitua suotuisampi ja parempi
kasvu. Itse asiassa ensi kertaa seitsemään vuoteen taloutemme kasvaa näin laaja-alaisesti
kuin se tällä hetkellä kasvaa, ja se tarkoittaa sitä, että työttömyys vähenee, niin nuorisotyöt-
tömyys kuin pitkäaikaistyöttömyys, eli yhä useampi suomalainen on päässyt tähän talous-
kasvuun kiinni ja sen myötä töihin. Työllisyys on siis paranemassa, ja talous kasvaa.

Merkittävimmät lisäykset koskevat tässä yhteisöveron, perintö- ja lahjaveron ja myös
arvonlisäveron ja autoveron tuottoa. Autoveroa olen käyttänyt esimerkkinä siitä, että vaik-
ka autoveroa on tämän hallituskauden aikana alennettu, siitä huolimatta verotuotot kasva-
vat. Tätäkin autoveron alennusta sosiaalidemokraatit äänekkäästi täällä eduskunnassa vas-
tustivat, ja nyt tämän alentamisen jälkeen itse asiassa valtion kassaan tulee enempi rahaa.
Arvonlisäveron ja autoveron tuottoarviota korotetaan yhteensä 180 miljoonaa euroa siitä
huolimatta, että autoveroa on päätetty alentaa. Se on tuonut parannusta meidän autokan-
taamme, uudet autot ovat turvallisempia, ja me pidämme sitä myönteisenä asiana.

Lisätalousarvioesityksen keskeinen määrärahamuutos liittyy tähän veteraanikuntoutuk-
seen ja heidän kotiin vietäviin palveluihinsa, joihin osoitetaan siis 11,6 miljoonaa euroa.
Niin kuin debatissa totesin, vuosien 39—45 veteraaneja oli tämän vuoden alussa elossa
noin 17 000 ja joukko harvenee kovaa vauhtia. Sotainvalideja näistä veteraaneista on vajaa
1 800, ja on arvioitu, että vuoden 2020 lopussa veteraaneja on enää 6 500, joista miehiä rei-
lu 3 000 ja naisia saman verran. Sotainvalideja on noin 900. Heidän keski-ikänsä on nyt jo
kivunnut 92 vuoteen ja määrä vähenee siis nopeasti, vuosittain arviolta jopa 20 prosentilla.
8



Pöytäkirjan asiakohta PTK 103/2017 vp
Tämän takia tämä hallitus ja tämä eduskunta on tehnyt juhlapäätöksen, että jokaisen vete-
raanin kuntoutusrahoista pidetään huolta. Osana sitä juhlavuoden 2017 Suomi 100 -päätös-
tä myös sotainvalidien haitta-asterajaa laskettiin tämän vuoden alussa niin, että kaikki so-
tainvalidit, joilla on vähintään 10 prosentin haitta-aste, pääsevät maksuttomien kunnallis-
ten avopalveluiden piiriin, ja olen tässä salissa aiemmin antanut tukeni myös perussuoma-
laisten edustaja Elomaan lakialoitteelle, että tästä haitta-asterajasta voitaisiin luopua jo ko-
konaan. Tuon kuvauksen perusteella, minkä esitin äsken veteraanien ja heidän puolisoi-
densa iästä, enää ei tarvitsisi katsoa edes näitä invaliditeettiasteita vaan todeta, että
jokainen veteraani ja jokainen heidän puolisonsa on kyllä tarvitsemansa palvelut ansain-
nut.

Arvoisa puhemies! Mistä tämä lisämäärärahan tarve sitten johtuu? Se johtuu siitä, että
kunnat ovat järjestäneet veteraanipalveluja aiempaa tehokkaammin [Puhemies koputtaa] ja
näin useammat veteraanit ovat päässeet palveluiden piiriin.

Arvoisa puhemies! [Puhemies koputtaa] Pidän arvokkaana sitä, että hallitus lisää koko
ajan tarvittaessa näitä määrärahoja.

17.33 Ben Zyskowicz kok: Arvoisa herra puhemies! Arvoisat kansanedustajat! Edellä
käytettyihin debattipuheenvuoroihin viitaten totean, että kun esimerkiksi vasemmistolii-
ton Uotila puhuu siitä, että rahat käytetään nyt velanmaksuun, niin voi olla, että tähän liit-
tyy sellaisia teknisiä velanottoon ja velanmaksuun samanaikaisesti vaikuttavia tekijöitä.
Mutta jottei nyt totuus unohtuisi, niin todetaan nyt hyvin selvästi, että sen jälkeen, kun
tämä miljardi, joka tämän lisäbudjetin mukaan valtiolle tänä vuonna tulee enemmän vero-
tuloja kuin mitä laskettiin, käytetään nettovelanoton pienentämiseen, niin me edelleen, ny-
kynäkymin, otamme tänä vuonna yli 4 miljardia euroa uutta velkaa. Ja kun mietimme, että
koko valtion budjetti on noin 55 miljardia euroa, niin jokainen ymmärtää, miten merkittä-
västä velkaantumisesta on kyse. [Pia Viitasen välihuuto] Talous kasvaa tällä hetkellä hy-
vin, ja nyt on ennustettu, että tästä huolimatta ensi vuonna — siis sen budjettiesityksen mu-
kaan, mikä nyt on ensi vuodelle täällä eduskunnassa — me ottaisimme noin 3 miljardia eu-
roa nettomääräisesti lisää velkaa. Toivon ja vähän uskonkin, että jos talouskehitys jatkuu
myönteisenä, niin tämä lopullisen velkaantumisen määrä ensi vuoden osalta muodostuisi
pienemmäksi, mutta kuitenkin nyt puhumme siis tänä vuonna yli 4 miljardin euron ve-
lanoton lisäyksestä ja ensi vuonna yli 3 miljardin euron velanoton lisäyksestä. Siinä mie-
lessä, tätä ajatellen, on syntymässä virheellinen mielikuva, jos vain puhutaan siitä, että nyt
rahat käytetään velanmaksun nopeuttamiseen tai yleensäkään velanmaksuun, mutta tekni-
sesti voi olla juuri näin.

Mitä tulee tähän kilpailukykysopimukseen, haluan hyvin selvästi sanoa, että itse uskon,
että sopimus sinällään on ollut hyödyksi Suomelle, sen talouden kehitykselle ja ennen
kaikkea työllisyydelle. Väitteet siitä, että hallitus olisi nimenomaan päättänyt lomara-
haleikkauksista julkisella sektorilla, tai mikä vielä mielikuvituksellisempaa, että nimen-
omaan kokoomus, kuten edustaja Viitanen asian esitti, olisi päättänyt lomarahaleikkauk-
sista julkisella sektorilla, ovat perusteettomia. Hallitus asetti tavoitteita siitä, miten tällä
alun perin yhteiskuntasopimukseksi ja myöhemmin kilpailukykysopimukseksi kutsutulla
sopimusjärjestelmällä voidaan parantaa Suomen kustannuskilpailukykyä, mutta se lopulli-
nen sisältö, mistä eri komponenteista tämä kilpailukykysopimus muodostui, käytännössä
neuvoteltiin työmarkkinaosapuolten kesken. Alun perin hallitus ei esittänyt minkäänlaisia
lomarahaleikkauksia, edustaja Viitanen. Alun perin pääministeri Sipilä esitti osana yhteis-
9



Pöytäkirjan asiakohta PTK 103/2017 vp
kuntasopimusta, että työaikaa olisi pidennetty. Jos tämä noin 20 minuutin työajan piden-
nys päivässä olisi toteutettu, niin ei olisi tarvittu mitään lopulliseen kilpailukykysopimuk-
seen sisältyneitä lomarahaleikkauksia eikä myöskään näitä maksumuutoksia, mitä palkan-
saajien tappioksi tehtiin, jotka sitten taas valtiovalta verovastaantulolla on kompensoinut.
Mitä tulee julkisen sektorin lomarahaleikkaukseen, olen sanonut monta kertaa, mutta sa-
non uudelleen, että jos ja kun näihin lomarahaleikkauksiin mentiin, niin minun mielestäni
oli epäoikeudenmukaista, että ne kohdennettiin vain julkisen sektorin usein aika pienipalk-
kaisille ja naisvaltaisille työntekijäryhmille. Siitä joutuivat kärsimään täälläkin mainitut
sairaanhoitajat ja perushoitajat, kirjastonhoitajat, opettajat, tietysti poliisit, palomiehet ja
niin edelleen. Jos ja kun lomarahoja leikattiin, olisi ollut reilua, että kautta linjan olisi lo-
marahoja leikattu, mutta eihän tämä tietystikään yksityisen sektorin palkansaajajärjestöille
käynyt.

Kaiken kaikkiaan haluan sanoa, että tällä hetkellä talous kasvaa, työllisyys paranee,
työttömyys vähenee. Tämä ei johdu yksinomaan hallituksen tekemisistä, mutta hallituksen
politiikalla, sillä, että on luotu vakautta ja ennustettavuutta Suomen talouteen, sillä, että on
noudatettu työn linjaa, pyritty keventämään työnteon ja yrittämisen verotusta, on ollut oma
myönteinen vaikutuksensa siihen, että talous tällä hetkellä kasvaa niin hyvin kuin kasvaa.

17.38 Pia Viitanen sd (vastauspuheenvuoro): Arvoisa herra puhemies! Kerrataan vielä
kerran. Minulla on tässä hallituksen tiedote 28.9.2015, jossa hallitus kertoo, että se on näi-
den aikomiensa sunnuntailisien ja ylityökorvausten sijaan päättänytkin leikata lomarahaa
30 prosentilla. Tätähän edelsi se, että hallitus uhkasi palkansaajajärjestöjä, että mikäli so-
pimusta ei synny, niin hallitus tekee pakkolait. Näissä tiedotteissa puhutaan nyt sitten näi-
den pakkolakien sisällöstä. Tässä oli pöydällä hallituksella paitsi lomarahaleikkauksia
myös sairausloman palkkaa koskevia heikennyksiä ja vuosiloman enimmäispituuteen liit-
tyviä heikennyksiä ja muuta. Jos tämä ei nyt ole käynyt selväksi, että hallituksella näitä ai-
komuksia oli, näistä hallituksen omista tiedotteista, niin minä nyt vähän hämmästelen, mis-
tä ne sitten edustaja Zyskowiczillekin tulisivat selviksi, varsinkin kun vielä on käynyt niin,
että palkansaajapuolelta aluksi kerrottiin, että painostusta oli lomarahaleikkaukseen halli-
tuksella, [Puhemies koputtaa] ja sen jälkeen vielä Jyri Häkämies tämän vahvisti julkisuu-
dessa. Kyllähän se näin nyt vain on ollut.

17.40 Ben Zyskowicz kok (vastauspuheenvuoro): Arvoisa herra puhemies! Yhteiskunta-
sopimuksen valmisteluvaiheessa, joksi sitä alun perin kutsuttiin, oli erilaisia tavoitteita ja
erilaisia aikomuksia pöydässä. Alun perin, kun puhutaan siitä vaalien jälkeisestä liikkeel-
lelähdöstä, paljon ennen tuota hallitus lähti ja pääministeri Sipilä lähti yhteiskuntasopimus-
ta hakemaan. Siihen hallituksen pyrkimykseen ei sisältynyt minkäänlaisia lomarahaleik-
kauksia vaan yhdessä palkansaajajärjestöjen kanssa ja työnantajajärjestöjen kanssa sovit-
tava sopimus, joka olisi pitänyt sisällään työajan pidennyksen. Sitten tultiin näihin niin sa-
nottuihin pakkolakeihin ja niin edelleen.

Mitä tulee sosiaalidemokraattien suhtautumiseen, edustaja Viitanen ja edustaja Kiuru ja
kumppanit ovat nyt myöhemmin huomanneet, että he ovat koko ajan vastustaneet kilpai-
lukykysopimusta. Tämä on mielenkiintoista. Mitenköhän puheenjohtaja Rinne on voinut
sanoa, että hän uskoo, että SDP:n kannatukseen vaikutti kielteisesti se, että tuettiin kilpai-
lukykysopimusta, jos ei sitä sitten tuettukaan?
10



Pöytäkirjan asiakohta PTK 103/2017 vp
Ensimmäinen varapuhemies Mauri Pekkarinen: Puhujalista.

17.41 Krista Kiuru sd: Arvoisa puhemies! Aloitan siitä, että tässä lisätalousarviossa on
jätetty eriävä mielipide [Toimi Kankaanniemi: Vastalause!] — vastalause — sen takia, että
me lähdimme siis käytännössä siitä, että sotaveteraanien asiat tulisi nyt saattaa tuon edus-
kuntaryhmien tekemän linjauksen pohjalta todelliseen täytäntöön. Eduskunta on edellyttä-
nyt, että kaikilla sotaveteraaneilla pitäisi olla mahdollisuus sekä kuntoutustoimintaan että
palveluihin. Tätä asiaa ruvettiin tämän linjauksen jälkeen vahvasti selvittämään, kunnat ot-
tivat ensi kertaa työn alle tarkastella omat palvelunsa uudelleen. Palvelutarpeen määrittely
toi toukokuuhun mennessä merkittäviä lisätarpeita, jotka on otettu huomioon tässä lisäta-
lousarviossa. Ongelmaksi koituu se, että osa kunnista ilmoitti palvelutarpeen kasvusta vas-
ta tämän toukokuun määräaikapyykin jälkeen, jolloin, kun otetaan huomioon heinäkuun
aikana vielä viimeiset lisätarve-esitykset, ollaan tilanteessa, jossa tämä eduskunnan mah-
dollisesti lisäämä 11,6 miljoonaa euroa kuntoutustoimintaan ja palveluihin ei sittenkään
riittäisi. Minusta tämä on yksi iso kysymys, johon meidän pitäisi pystyä löytämään enem-
män suunnitelmallisuutta siinä, miten veteraanien palvelut tullaan jatkossa turvaamaan.

Täällä aikaisemmin kiinnitettiin jo puheenvuoroissa huomiota siihen, että tosiasiallises-
ti rintamaveteraanien kuntoutustoiminnan tulevaisuuden turvaamiseksi on huomioitava se,
että näitä rahoja on myös leikattu — kun veteraanien määrä on vähentynyt samaan aikaan,
palvelutarvetta tietenkään samalla tavalla näin suurelle ryhmälle ei ole enää olemassa. Ensi
vuonna tosiasiassa budjettiesityksessä, joka on eduskunnassa nyt käsiteltävänä, hallitus on
vähentämässä veteraaneille tarkoitettuja määrärahoja 45,6 miljoonaa euroa. Nyt jo edus-
kunnan käsittelyn yhteydessä valiokuntatasolla on käynyt ilmi, että tästä palvelutarpeesta
johtuen tuo ensi vuoden määräraha tulee olemaan aivan liian alimitoitettu, ja siltä osin toi-
von, että erityisesti budjetin täydentävässä tultaisiin ottamaan tämä lisämäärärahatarve
huomioon.

Mutta haluan korostaa, että sosiaalidemokraatit esittivät jo kuluvalle vuodelle 10 mil-
joonan lisäystä näihin palveluihin, ja mekin erehdyimme siinä, että todellinen tarve ei ole
edes 11,6 miljoonaa euroa vaan käytännössä vielä enemmän. Siksi toivon rakentavaa yh-
teistyötä siinä, että me saisimme nämä veteraaniasiat nyt kerralla kuntoon niin, että tuo pai-
ne kentältä otetaan aidosti huomioon. Ja näin sanoessani emme vielä niihin uusiin mahdol-
lisiin palvelulupauksiin ota kantaa. Nimittäin kyllä täällä on varmasti enemmän kuin alle-
kirjoittanut, monia muitakin kansanedustajia, jotka haluaisivat aidosti, että haitta-asteesta
käytäisiin keskustelua ja käytäisiin keskustelua siitä, miten samaan aikaan, kun veteraani-
palveluista leikataan määrärahoja nyt, kun veteraanien määrä vähenee, tämä leikkaus voi-
taisiinkin katsoa niin, että meillä olisi mahdollisuus hiukan antaa kunniaa takaisin sille su-
kupolvelle, joka tämän maan aikoinaan pelasti. Tältä osin sitä kunniavelkaa on jo ensi vuo-
delle 45,6 miljoonaa euroa tässä keltaisen kirjan esityksessä leikattu. Tältä osin tulemme
jatkamaan myöskin lisätalousarvion mutta myös vaihtoehtobudjettimme hengessä sen ha-
luamista, että nämä määrärahat tulisivat olemaan riittävällä tasolla.

Arvoisa puhemies! Sitten otan lopuksi kantaa keskusteluun, joka täällä salissa tänään
avattiin: kenelle kasvu kuuluu? Tämä oli vasemmistoliiton esittämä esitys siitä, että nyt
kun lainanmaksua miljardilla eurolla suoritetaan takaisin, olisi pitänyt ottaa huomioon ne
ryhmät, jotka joutuivat vaikeina aikoina pienestäkin tinkimään, ja antaa takaisin. Olisi pi-
tänyt kyllä tässä yhteydessä, kun kasvua sitten löytyykin miljardilla eurolla enemmän, pys-
tyä vähintäänkin nämä ihmiset, [Puhemies koputtaa] joilta etuudet on leikattu, ottamaan
11



Pöytäkirjan asiakohta PTK 103/2017 vp
huomioon. Ja haluan tässä vielä sanoa sen, että palkansaajilla on indeksikorotukset tehty
mutta etuuksien saajilla ei. Tältä osin tätä kasvukeskustelua on syytä jatkaa ja osoittaa [Pu-
hemies koputtaa] se myös, että miljardilla eurolla tuli enemmän rahaa. Me itse esitimme
alijäämää [Puhemies koputtaa] vähemmän kuin hallitus. Siltä osin tämäkin kysymys vielä
puhuttaa.

17.46 Ville Vähämäki ps: Arvoisa puhemies! Näistä kahdesta tehdystä muutosehdotuk-
sesta itse asiassa SDP:n ehdotus on lähestulkoon samansisältöinen kuin viime vuoden bud-
jettimietinnössä on, ja itse asiassa se on tässä pohjassakin lähestulkoon samansisältöisenä
lauseena, tuo SDP:n tekemä muutosehdotus. Pohdin vain sitä, kuuluisiko tätä ottaa itse
asiassa äänestykseen ollenkaan vai pitäisikö tämän mennä jopa yksimielisesti läpi, itse
asiassa, koska tämä vastaa eduskunnan tahtotilaa.

No, entä sitten tämä vasemmistoliiton ehdotus? Tässähän otetaan enemmän syömisvel-
kaa, ja itse asiassa hallitushan ei maksa lainaa takaisin vaan ottaa vähemmän velkaa tässä
ehdotuksessa, ja nyt tässä tilanteessa, kun velkasuhde on justiin saatu taitettua, tämä on
kyllä aika huono ehdotus.

Lähtökohtaisesti sanoisin vielä sen, että hallituksen talouspoliittinen ja finanssipoliitti-
nen linja on hyvä. Tietenkin omassa vaihtoehdossamme teemme sitten kehyksen sisällä
tiettyjä painopistemuutoksia, luonnollisesti. Mutta kuten huomaamme, talous- ja työlli-
syysluvut ovat hyviä, työpaikkoja syntyy lisää, investointeja julkisella sekä yksityisellä
puolella on jatkuvasti tulossa lisää, ja itse asiassa saattaa olla, että ensi vuonna se yllätys
syntyy sieltä yksityisistä investoinneista, mitä ei ole vielä otettu huomioon näissä ensi vuo-
den kasvuennusteissa, ja uskoisinkin näin, että ne ensi vuoden kasvuennustelukemat
bkt:lle ovat lähempänä 3:a kuin 2:ta, joka nyt tällä hetkellä onVM:n ennuste.

17.48 Esko Kiviranta kesk: Arvoisa puhemies! Talouden suhdannemuutokset tulevat
vanhan sanonnan mukaan kuin varas yöllä. Tämä koskee niin nousu- kuin laskusuhdannet-
ta. Tällä hetkellä ekonomistit kuitenkin näkevät Suomen taloustilanteen harvinaisen yksi-
mielisesti sellaisena, että hyvä kehitys jatkuu omalla painollaan eikä lisälöylyjä talouden
kehityksen vahvistamiseksi juuri nyt kaivata. Tämä on ekonomistien arvio riippumatta sii-
tä, mikä on itse kunkin poliittinen taustamieltymys. Talouden hyvän kehityksen edellyttä-
mät perusteet ovat nyt oikeassa asennossa. On varsin todennäköistä, että Suomen talous
kasvaa tänä vuonna lopulta yli 3 prosenttia, ja työllisyys on koko ajan vahvasti paranemas-
sa.

17.49 Toimi Kankaanniemi ps: Herra puhemies! Aluksi tästä edustaja Uotilan lausuma-
ehdotuksesta muutama sana. Todellakin on niin, että valtio velkaantuu tänäkin vuonna,
edelleen, budjetin mukaan lähes 5 miljardia mutta nyt sitten vähemmän, kun kasvu on läh-
tenyt liikkeelle ja näkyy. Mutta lähes 10 prosentin velkaantumisvauhti on kyllä vakava on-
gelma. Meidän velan taso ei vielä ole niinkään ongelma, mutta tämä kasvuvauhti on edel-
leen, ja perussuomalaiset kantavat tästä huolta. Siksi emme voi tukea tätä lausumaa tässä
muodossa, että kaikki tämä runsas miljardi käytettäisiin velanoton vähentämiseen.

On selvää, että meillä on nyt leikkausten johdosta ja muista syistä vakavia yhteiskunnal-
lisia ongelmia. Ehkä vakavimpana henkilökohtaisesti pidän sitä, mistä ihmiset ottavat pal-
jon yhteyttä: he miettivät, ostanko tänään lääkkeitä vai ruokaa. Tähän pitää hallituksen kyl-
lä nopeasti puuttua, valitettavasti ei ole vielä puuttunut tästä kasvusta huolimatta. Eli lää-
12



Pöytäkirjan asiakohta PTK 103/2017 vp
kekorvausten korottaminen ja sairauskulujen huomioon ottaminen ihmisten elämässä on
välttämätöntä. Voi sanoa jopa, että olisi ehkä syytä lähettää perustuslakivaliokunnan tut-
kittavaksi, toteutuuko ihmisarvoinen elämä tässä mielessä. [Pia Viitanen: Kolkuttaako
omatunto?] — Omatunto kolkuttaa siihen nähden, että olimme mukana hallituksessa luo-
massa sen talouskasvun, joka nyt on tosiasia.

Mutta nyt, kun näin voimakas kasvun sykähdys on lähtenyt liikkeelle, että voimme yli
miljardilla vähentää velanottoa, niin jos siitä otettaisiin vaikkapa nyt 100 miljoonaa — eikä
olisi näin kuin edustaja Uotila esittää — ja se 100 miljoonaa käytettäisiin tästä miljardista
näiden polttavimpien ongelmien hoitoon, se olisi erinomainen ratkaisu, jota perussuoma-
laiset varmasti tukisivat.

Arvoisa puhemies! Tämä rintamaveteraanien kuntoutustoiminnan menettely on mielen-
kiintoinen. Kaivoin tuossa vähän menneisyyttä ja katsoin, mitä valtiovarainministeri Eero
Heinäluoma budjetissaan vuodelle 2007 ehdotti. Silloinhan elettiin voimakkaan talouskas-
vun aikaa vielä ennen tätä taantumaa, johon sitten ajauduimme. Silloin veteraanien määrä
oli merkittävästi suurempi, ehkä 10 000—20 000 suurempi kuin nyt, ja silloin Heinäluoma
esitti budjettiin 38,2 miljoonan euron määrärahaa — eli täysin alimitoitettua. Tietysti voi-
taisiin kysyä, että mitä vanhat puolueet tekivät 60-luvulla ja 70-luvulla: unohtivat täysin
veteraanit, ja nyt on sitten erilainen kello kaulassa. Jätän nyt tämän menneisyyden tutkimi-
sen tähän, mutta tämä hallitus silloin, kun me olimme siinä mukana, teki päätöksen siitä,
että juhlavuonna 2017 veteraanien kuntoutusmäärärahat nostetaan niin suuriksi, että yksi-
kään veteraani ei jää avopalveluja vaille rahanpuutteen takia. Siksi tällainen päätös tehtiin,
ja hallitus vuosi sitten syksyllä päätti sisällyttää talousarvioon tämän 40 miljoonan euron li-
säyksen veteraanien rahoihin, joista 20 miljoonaa on vuodelle 2017 eli tälle vuodelle. Se
nousi siis edellisen hallituksen jäljiltä 20 miljoonalla tähän vuoteen.

Nyt ilmeni — kun asiaan voimakkaasti muun muassa viime syksynä kunta- ja terveys-
jaostossa, jossa olen puheenjohtajana, tartuimme — että järjestelmä ei toimi hyvin. An-
noimme selviä ohjeita ja määräyksiä ministeriölle siitä, että siihen pitää kiinnittää huomio-
ta. Niinpä kävi sitten niin, että kuntia velvoitettiin tehostamaan toimintojaan, ja nyt kunnat
ovat tehostaneet ja tarjonneet palveluja, ja se on tuottanut lisätarvetta määrärahaan. Halli-
tus toimii viime syksynä eduskunnan yksimielisesti hyväksymän, meidän alulle panemam-
me [Puhemies koputtaa] ponnen mukaisesti niin, että määrärahaa nyt lisätään. Tämä 52
miljoonaa näillä näkymin riittää, koska siellä on myös kuntia, jotka ovat saaneet tietyn po-
tin eivätkä sitä käytä, ei ole tarvetta, ja se palautuu ja annetaan sinne, missä on tarvetta. Eli
tämä 11,6 miljoonaa riittää.

Ensimmäinen varapuhemies Mauri Pekkarinen: Edustaja Kankaanniemi, joudun kes-
keyttämään teidät.

Mutta, arvoisa puhemies, meidän ryhmämme on kyllä valmis äänestämään tämän var-
mistavan ponnen puolesta, vaikka se onkin aivan samansisältöinen kuin [Puhemies koput-
taa] viime syksynä tehty yksimielinen ponsi.

17.55 Pia Viitanen sd (vastauspuheenvuoro): Arvoisa puhemies! On kyllä mielenkiin-
toista tämä perussuomalaisten historian tulkinta. Edustaja Kankaanniemi puheenvuoros-
saan onnistui tekemään sellaisen tulkinnan, että perussuomalaiset ovat olleet hallituksessa
13



Pöytäkirjan asiakohta PTK 103/2017 vp
aiheuttamassa talouskasvun, mutta niitä leikkauksiahan perussuomalaiset eivät tietenkään
tehneet siellä hallituksessa. Te olette nyt valitettavasti itse syyllistynyt tähän.

Mitä tulee sitten tähän historian kertaukseen ja siihen, mitä sosiaalidemokraatit ovat saa-
neet aikaan — tämä on edustaja Kankaanniemen lempiaihe — niin sanoisin kyllä sen, että
joskus kannattaisi ehkä sekin historianlehti tutkia, kuinka paljon silloin tehtiin leikkauksia,
kun edustaja Kankaanniemi itse oli hallituksessa. Minäpä veikkaan, että silloin, näinä vuo-
sina, on tehty leikkauksia aika lailla. Uskoisin, että täällä edustaja Kankaanniemi ei ihan
välttämättä mielellään niitä aikoja hyvällä muistele.

Puhemies! Haluaisin kaiken kaikkiaan muistuttaa ja huomauttaa, että sosiaalidemokraa-
teilla on tässä hyvä ponsi, se turvaa kaiken kaikkiaan [Puhemies koputtaa] sotaveteraanien
rahoituksen, ja mielestämme tämä on hyvin aiheellinen. Kiitos, että sitä tuette.

Ensimmäinen varapuhemies Mauri Pekkarinen: Edustaja Hoskonen, teillä on puheen-
vuoro. [Toimi Kankaanniemi: Eikös minulle pitänyt vastauspuheenvuoro antaa?] — Meni
minuutin yli.

17.56 Hannu Hoskonen kesk: Arvoisa herra puhemies! Nyt tämä lisätalousarvion tarkas-
telu on saanut aika kummallisia piirteitä. Arvoisa herra puhemies, kun talous on saatu vih-
doin ja viimein kuntoon, niin nyt tuntuu oppositiolla olevan loistavia aineita siihen, miten
tämä homma saataisiin taas, pääministeriä lainatakseni, sössittyä. Eikö teillä viime vaali-
kaudella ollut niitä keinoja, että siltä lähes katastrofilta olisi vältytty?

Edustaja Viitanen täällä suuna päänä kyllä osaa neuvoa hallitusta siinä, miten tulisi toi-
mia, mutta kuten eilispäivänä puheenvuorossani sanoin, teillä oli silloinkin väärät paperit.
Kun kaikki meni hallituksessa päin prinkkalaa ja nyt teillä on oppositiossa taas oikeat pa-
perit, niin eiköhän teidän olisi, arvoisa edustaja, aika vaihtaa niiden paperien paikkoja.
Teillä on aina väärät paperit ja väärässä paikassa. Välillä menee huonosti, ja silloin teillä on
väärät paperit mukana, mutta sitten kun menee hyvin, niin teillä on taas väärät paperit mu-
kana. Koettakaa nyt, arvoisat edustajakollegat, jonain päivänä edes saada ne paperit oi-
keaan järjestykseen, että valtiontalouden kannalta siitä olisi jotakin hyötyä. Jatkuva toisten
moittiminen ja jälkikäteen viisastelu ei ainakaan eduskunnan arvovaltaa lisää. Ihmettelen
suuresti. Luuletteko te, arvoisat edustajat, että kansalaiset tuolla turuilla ja toreilla ihaillen
teitä seuraavat, kun teillä on aina muka oikeat paperit mukana mutta kaikki menee talou-
dessa huonommin ja huonommin ja sitten joku joutuu ne teidän jälkenne korjaamaan.
Meilläpäin tätä sanotaan eräällä toisella termillä, mutta en viitsi sitä tässä nyt sanoa.

Joka tapauksessa talous kasvaa tällä hetkellä ja sillä on oikea suunta. Kun miljardilla on
tullut tuloja lisää, kuten sanoin tuossa vastauspuheenvuorossani, se lisä on tullut nimen-
omaan yhteisöveroihin, mikä tarkoittaa, että yritystoiminta pelaa. Yrityksissä tapahtuu, sil-
loinhan ne maksavat veroa, maksavat palkkoja ja ottavat lisää työvoimaa. 50 000 ihmistä
lisää on saanut työtä tänä päivänä siitä, kun tämä hallitus aloitti. Sehän tarkoittaa, että val-
tiolle, kunnille ja seurakunnille on tullut merkittäviä verotuloja lisää ja työttömyyden ai-
heuttamat menot valtiolle pienenevät. Siitä on ehdottomasti tuplahyöty. Tästä te ette puhu
kenellekään, vaan viisastelette jostakin yhdestä määrärahasta, jolla ei ole merkitystä sinän-
sä. Esimerkiksi veteraaniasia varmasti hoidetaan, siitä ei tarvitse olla kenenkään huolis-
saan. Samoin arvonlisäverokertymä on suurempi, mikä tarkoittaa, että talouden intensiteet-
ti on hyvä ja on kasvusuunnassa.
14



Pöytäkirjan asiakohta PTK 103/2017 vp
Nyt meidän pitää vain pitää huoli siitä — ja uskon vakaasti, että työmarkkinajärjestöissä
on suurta viisautta siihen — että tehdään oikeat työmarkkinasopimukset niin, että tätä ti-
lannetta ei todellakaan sössitä, vaan ihmiset saavat lisää töitä, työttömien määrä vähenee ja
kansantalous vahvistuu. Muuta tietähän Suomella ei ole. Kun tämä hallitus aloitti, olimme
kuilun partaalla silloinkin. Luottoluokittajat tarkastelivat meitä, ja korkokannoissa, kuten
tiedetään, meille yksi luottoluokittaja näytti peukaloa alaspäin. Jos 2 prosenttia tulee vel-
koihimme lisää korkoa, se tarkoittaa 2:ta miljardia valtion menoja lisää. Mistä te silloin, ar-
voisat opposition edustajat, sen 2 miljardia otatte? Siinä ei auta enää 30 miljoonan budjetti
asioiden venkoiluun ja vääristelyyn, kuka otti enemmän, kuka vähemmän. Se on sitten hy-
mytön paikka, ihan varma olen siitä, arvoisat edustajat.

Toivon, että realiteetit otetaan tosiasioina, niin kuin pitää ottaa, eikä taivastella mitä sat-
tuu. Työttömän ihmisen saaminen töihin on varmasti meille kaikille ihmisille tässä talossa
tärkein asia numero yksi. Kaiken muun puhuminen on ihan turhaa. Kun verotulot kasva-
vat, työttömyys vähenee ja muilta osin ollaan hyvällä suunnalla, niin pidetään siitä kaksin
käsin kiinni ja pidetään siitä huoli, että todella meillä on tässä maassa parempi elää myös
niillä, joilla tällä hetkellä menee huonommin.

Arvoisa puhemies! Lopuksi veteraaniasiasta sen verran, että kun kuntatalous on nyt vah-
vistunut pitkästä pitkästä aikaa, viime vuonna 400 miljoonaa oli kunnilla ylijäämää, val-
tiolta tulevat rahat varmasti käytetään veteraanien ja heidän leskiensä ja läheistensä autta-
miseen ja tukemiseen, mutta kun kuntatalous on vahva, niin kunnat auttavat myös muilla
rahoillaan, niillä omilla rahoillaan, joita ne veroeuroina ovat keränneet kansalaisilta. Tie-
dän sen kotikunnastani, että veroeuroja käytetään siellä paljon veteraanien kuntoutukseen,
päiväkuntoutukseen ja moneen moneen muuhun asiaan. Ihmiset asuvat pitempään kotona,
heille viedään erilaisia palveluita kotiin ihan kunnan omilla rahoilla. Te ette koskaan puhu
tästäkään asiasta mitään, vaan väitätte, että kaikki menee huonosti. Toivoisin edes jonkun
näköistä realiteettia, koska olen elämässäni oppinut sen, että tosiasioiden tunnustaminen
tälläkin kertaa on varmasti meille ja myös opposition edustajille paras vaihtoehto. Suosit-
telen lämpimästi.

Ensimmäinen varapuhemies Mauri Pekkarinen: Arvoisat edustajat, pyydän huomaut-
taa, että edustaja Hoskosen puheenvuoro oli viimeinen ennalta pyydetty puheenvuoro ja
ennalta pyydettyihin puheenvuoroihin sovelletaan 5 minuutin enimmäisaikarajaa. Nyt tä-
män jälkeen, edustaja Hoskosen jälkeen, pyydetyissä puheenvuoroissa tuota 5 minuutin
ehdotonta rajaa ei enää ole.

Jatketaan varsinaisin puheenvuoroin muutaman puheenvuoron verran, palataan kohta
debattiin.

18.02 Markus Mustajärvi vas: Arvoisa puhemies! Vasemmistoliiton talous- ja työlli-
syyspoliittinen linja oli kyllä hyvin johdonmukainen ja selkeä ennen eduskuntavaaleja,
mutta me emme osanneet sitä puolustaa. Emme olleet valmiita vaalitaistelussa ja hävisim-
me sen kisan ihan 100—0. Me jäimme siinä keskustelussa yksin niin kuin me jäimme kyllä
kiky-ratkaisussakin. Siinäkin me olemme olleet johdonmukaisia. Mutta ei sitä kannata hä-
vetä, sitä, jos on yksin silloin, kun on oikeassa, niin kuin me olimme.

Kikyllä ei kyllä ole esimerkiksi viennin vedon ja viennin kasvun kanssa mitään tekemis-
tä. Tämä kikyhän rakennettiin niin, että asetelman loi kyllä hallitus laittamalla palkansaa-
japuolen pään pölkylle, narun kaulaan ja vielä pistoolin ohimolle ja sanomalla sitten, että
15



Pöytäkirjan asiakohta PTK 103/2017 vp
nyt neuvotellaan. Eli hallituksen vetäytyminen tästä vastuusta on kyllä aikamoista pelaa-
mista, kun tietää, mitä esimerkiksi pääministeri Sipilä kävi sanomassa PAMin hallitukses-
sa. Se oli suoraa uhkailua.

Minä vierailin pari viikkoa sitten metsätraktoreita ja harvestereita valmistavassa tehtaas-
sa Joensuussa, ja siellä kyllä niin työntekijät kuin tehtaan johtajakin sanoivat, että vienti on
vetänyt jo pitkään ja vahvasti. Siellä on 450 työntekijää, vahvaa tutkimusta ja tuotekehitys-
tä, maailmanluokan osaamista. Tätä kaikkea pitää peilata sitä vasten, että mitä tällaiselle-
kin tuotannolle jatkossa nämä koulutusleikkaukset tekevät, kun nyt oli jo nähtävissä sitä,
että oikein koulutettuja uusia työntekijöitä tehtaalle ei ehkä lähitulevaisuudessa saakaan.
Se, jos mikä, on vastuutonta: rakentaa sellainen leikkausten lista, joka syö tulevan kasvun
eväät.

18.03 Timo Kalli kesk: Arvoisa puhemies! Tässä keskustelussa kaikki olemme yhtä miel-
tä siitä, että talous kasvaa, ja senkin kaikki ovat alleviivanneet, että sen seurauksena voi-
daan talousarviota tasapainottaa 1 miljardilla lisäverotuloja. Tästä kaikki olemme olleet sa-
maa mieltä. Sitten kun on nostettu tähän kilpailukykysopimus, niin siinä meillä on ollut
jonkin verran erilaisia näkökohtia. Jotkut haluavat kilpailukykysopimuksesta kantaa koko-
naisvastuun, he näkevät sen isona kokonaisuutena, jolla on luotu ennustettavuutta ja va-
kautta ja jolla varmaan on ollut osansa myöskin tähän talouskasvuun. Toiset taas haluavat
ottaa sieltä irti yksittäisiä kielteisiä asioita, jotka ovat valitettavasti kiusallisia. Mutta mei-
dän arviomme on perustunut kokonaan tähän kokonaisuuteen, ja aikanaan olemme olleet
valmiit sen kokonaisuuden hyväksymään.

 Vaikka talous sitten kasvaa ja Suomella näyttää menevän hyvin, eivät tässä keskuste-
lussa kovinkaan paljon esiin ole nousseet ne uhat ja vaarat, jotka maailmantaloudessa kui-
tenkin saattavat väijyä ja jotka kuitenkin pitäisi ottaa huomioon kaikessa talouskeskuste-
lussa, ja sen tähden se, kenelle talouskasvu kuuluu, ei kovin paljon niin kuin liian lyhyiden
oraiden päälle voi lähteä tulevaisuutta rakentamaan. Maanviljelijänä kun ajattelee, kym-
meniätuhansia, jopa satojatuhansia hehtaareja viljasta on korjaamatta — jos nämä kylväjät
tehdessään näiden oraiden varalle olisivat laskeneet jotain merkittävää tulevaisuutta ajatel-
len, niin heillä tällä hetkellä on varsin tukala tilanne. Eli vasta sen jälkeen, kun ne jyvät ovat
siellä laarissa, voidaan pohtia ja miettiä, mitä niillä tehdään. Eli tässä keskustelussa kan-
nattaa pitää mielessä, että Suomi on viennistä riippuvainen, täysin kansainvälisistä mark-
kinoista riippuvainen maa, ja sen tähden, että ne meillä jatkossakin olisivat täydessä käy-
tössä, meidän pitää parantaa tuottavuutta, kilpailukykyä, ja jos kasvunvaraa tulee, niin mei-
dän pitää pystyä lisäämään senkaltaisia toimia, joilla tuottavuutta ja kilpailukykyä voidaan
parantaa.

Yleensä täällä eduskunnassa kun keskustellaan, niin todetaan, että Suomi osoittaa var-
sin vähän rahaa tutkimukseen ja kehitystoimintaan, mutta sekään ei välttämättä pidä paik-
kaansa. Edelleen Suomi on viiden kärkimaan joukossa julkisen tutkimus- ja kehitysrahan
osalta. Valitettavasti vain yksityinen panostus viime vuosina on selkeästi vähentynyt, ja
sen tähden pitäisi ponnistella siihen suuntaan, että näitä molempia pystyttäisiin tulevaisuu-
dessa parantamaan. Se varmistaa sen, että sen kasvun kautta voidaan pitkälle tulevaisuu-
dessa hoitaa taloutta niin, että velkaa voidaan vähentää ja etuuksia voidaan lisätä ja erityi-
sesti heikommassa asemassa olevien ihmisten perustoimeentuloa parantaa.

Sen itsekin haluan todeta, että Sipilän hallitus koko olemassaolonsa aikana tulee toimi-
maan niin, että veteraanien kuntoutus- ja kotiin vietävistä palveluista tullaan huolehtimaan.
16



Pöytäkirjan asiakohta PTK 103/2017 vp
18.07 Markku Rossi kesk: Arvoisa herra puhemies! Eduskunta todellakin edellytti vete-
raanimäärärahoista tämän vuoden talousarviota valmistellessaan, että "hallitus seuraa ve-
teraanien kuntoutukseen ja kotona asumista tukeviin palveluihin osoitettujen määräraho-
jen riittävyyttä ja palvelujen toimivuutta ja ryhtyy tarvittaessa toimenpiteisiin, jotta kaikil-
la veteraaneilla on mahdollisuus päästä heille tarkoitettujen palveluiden piiriin". Tuo edus-
kunnan velvoite on toiminut erinomaisella tavalla. Pääministeri Sipilä tämän vaalikauden
alussa totesi myös veteraanien kansallisessa juhlatilaisuudessa, että veteraanimäärärahat
tullaan saattamaan sille tasolle, että ne riittävät koko veteraanitarpeen ajan. Näin on juuri
toimittu, ja tämä on hieno linjaus sekä eduskunnan toimesta että hallituksen toimesta, ja
tästä voimme olla kaikki tietysti iloisia.

Se, että sosiaalidemokraatit sitten täräyttävät oman vastalauseensa ja lausumaehdotuk-
sen, että "eduskunta edellyttää, että hallitus varaa riittävät määrärahat veteraanien kuntou-
tukseen ja kotiin vietäviin palveluihin ja arvioi jatkossa määrärahan tason todellisen tar-
peen mukaan", on mielestäni aika absurdi esitys tilanteessa, jossa ollaan joko jälkijättöisiä
tai sitten jo ajatellaan pitkälti tulevaisuuteen. Haluan nähdä tämän kuitenkin positiivisena
mutta en kyllä jaksa ymmärtää, että vahvistetaan sitä, joka on todettu jo monellakin tapaa
sekä eduskunnassa, hallituksessa että myös sitten sekä talousarvion että nyt käsitteillä ole-
van lisätalousarvion kautta. Tässä mielessä kyllä oma käsitykseni on, että ei ehkä kannat-
taisi joka palloa potkia maaliin ajatuksena, että kyllä se sinne sitten jollakin lailla mahdol-
lisesti vierii.

Ennen kaikkea veteraanijärjestöt ovat olleet tyytyväisiä tämän vuoden tilanteeseen, nyt
sitten lisätalousarvion lisäykseen, ensi vuoden linjaukseen siitä, että veteraanimäärärahat
riittävät niin kuntoutuksen, kotiin vietävien palveluiden kuin muidenkin osalta, ja tämä on
hieno asia. Ensimmäistä kertaa Suomen historiassa veteraanijärjestöt ovat todenneet, että
nämä määrärahat ovat kohdallaan. Millä lailla aina voidaan arvioida, onko joku riittävä vai
ei, tätä varten juuri hallitus on tehnyt oman linjauksensa niin, että lisätalousarviolla tai täy-
dentävillä sitten asia hoidetaan siihen kuntoon, että nuo määrärahat eivät pääse loppumaan.

Monet kunnat ovat parantaneet, esimerkiksi kotikuntani Kuopion kaupunki on tehnyt
erinomaista työtä nyt siinä, että veteraanien palveluihin on pystytty satsaamaan enemmän
rahaa. Tämä on mahdollistunut sitä kautta, että yli 11 miljoonaa on palautunut myöskin ve-
teraanimäärärahoja ja näin ollen niiden käyttö hoidetaan niin, että ne menevät sinne koh-
teisiin. Tämä on sekä Valtiokonttorilta että sosiaali- ja terveysministeriöltä oikeaa toimin-
taa, ja tähän suuntaan myös rintama-asiain neuvottelukunta on tätä asiaa vienyt koko ajan,
että mahdollisimman joustavasti toimitaan niin, että ne määrärahat pystytään käyttämään
ja ennen kaikkea veteraanit saavat sitten ne palvelut, mitä heille on tarkoitettu, eikä nyt ole
kysymys yksistään edes tämän isänmaamme satavuotisjuhlavuodesta vaan ihan siitä tar-
peesta, mitä meillä Suomessa veteraanien osalta on ja seuraavinakin vuosina tulee ole-
maan. Tarvehan tulee tietyllä lailla kasvamaan, koska veteraanien iän ja tarpeen mukaan,
kuntoutustarpeen ja palveluiden tarpeen saatavuuden mukaan on yhä vaativampia tilantei-
ta, ja näin ollen tuo määräraha pitää arvioida vuosittain aina sitten sitä taustaa vasten, min-
kä verran sitten oikeasti tätä rahaa tarvitaan. Nyt ollaan menossa oikealla lailla eteenpäin,
ja mielestäni tämä on kunniaksi koko suomalaiselle yhteiskunnalle. Tässä mielessä tämä
sosiaalidemokraattien vastalause on kyllä mielestäni tällaista todellista pelin politiikkaa.

Herra puhemies! Toinen asia, johon haluan ottaa kantaa tässä, on tuo vasemmistoliiton
tekemä vastalause. Minunkin on hyvin vaikea ymmärtää tätä nopeutettua lainanmaksua.
Nyt kyllä sitten syödään siitä pöydästä, mihinkä ei ole vielä edes saatu sitä kakkua leivot-
17



Pöytäkirjan asiakohta PTK 103/2017 vp
tua. Kyllä tämän kansakunnan kannalta meidän ensin pitäisi pystyä se varallisuus saamaan
aikaan ja sitten sitä pystytään jakamaan. Ymmärrän toki tietysti, että on helppo sanoa, että
kyllä raha riittää, kun sitä jossakin vain on, ja pistetään sitten jakoon, mutta se on kyllä vas-
tuutonta politiikkaa, koska nyt jos syödään pöytä puhtaaksi, niin eikö vasemmistoliitossa
teille tule mieleen, että se velka, mikä edelleenkin otetaan, on joskus maksettava ja sen
maksavat sitten seuraavat sukupolvet? Se on sitä itsekkyyttä, jota tässä yhteiskunnassa il-
menee yllättävän paljon, ja se, että vasemmistoliitosta löytyy itsekkyyttä, on kyllä aika
hämmästyttävä asia, koska kyllä meidän pitää pystyä myös velkaa vähentämään, taitta-
maan sitä, kuten hallituksen tavoitteena on. Mitä enemmän tätä tietä jatkettaisiin tuolla lin-
jalla, se tarkoittaisi sitä, että Suomen velkaantuminen jatkuisi ja tulevat sukupolvet nämä
meidän syömisemme sitten maksaisivat.

Ensimmäinen varapuhemies Mauri Pekkarinen: Otetaanpa pieni debatti.

18.13 Paavo Arhinmäki vas (vastauspuheenvuoro): Arvoisa herra puhemies! Olen surul-
linen tästä edustaja Rossin puheenvuorosta siltä osin, että hän ei näe sitä, millä tavalla hal-
litus syö meidän lapsiemme ja lastenlapsiemme tulevia mahdollisuuksia leikkaamalla kou-
lutuksesta, leikkaamalla varhaiskasvatuksesta, kasvattamalla päiväkotiryhmiä, viemällä
subjektiivisen päivähoito-oikeuden. Tämä on nimenomaan sitä tulevaisuudesta leikkaa-
mista, mitä te teette. Ja miksi te tämän teette? Sen vuoksi, että annatte ahneuspäissänne tä-
män päivän aikuisille veronalennuksia: miljoonaperintöjen verotusta kevennetään, apteek-
kareille jaetaan mojovia veronalennuksia. Eikö tämä ole nimenomaan sitä ahneutta, että
niille, joilla on jo valmiiksi kaikkein eniten, annetaan vielä lisää ja samaan aikaan leik-
kaamme meidän lapsiltamme? Tähän ahneuteen toivoisin, [Puhemies koputtaa] että te,
edustaja Rossi, puuttuisitte.

18.14 Pia Viitanen sd (vastauspuheenvuoro): Arvoisa puhemies! Kun täällä niistä pape-
reista puhuttiin, niin todettakoon nyt, että onneksi on ollut joskus ne oikeat paperit edessä,
että saatiin viime kaudella muun muassa tehtyä sellaisia päätöksiä infran ja rakentamisen
suhteen, että kasvu lähti liikkeelle todellakin jo silloin 2015.

Nyt se ydinkysymys, nyt se ydinkysymys: Nyt kun kasvu kiihtyy ja maailmalta tulee ve-
toapua, niin sen kasvun on kuuluttava kaikille. Ja jos ei keskusta — viittaan esimerkiksi
Hoskosen puheenvuoroon aiemmin — usko SDP:n papereita, niin kannattaisi uskoa asian-
tuntijoiden papereita. Niitä siellä valtiovarainvaliokunnassa luetaan ja kerrotaan, kuinka
tuhoisia ovat esimerkiksi koulutusleikkaukset. Ekonomistit sanovat näin, moni talousoppi-
nut. Uskotteko niitä papereita? Uskooko hallitus edes omia papereitaan? Nimittäin halli-
tuksen omissa esityksissä sanotaan, että esimerkiksi nämä Arhinmäen mainitsemat ante-
liaat veronkevennykset parempiosaisille eivät edes lisää työllisyyttä.

18.15 Markus Mustajärvi vas (vastauspuheenvuoro): Arvoisa puhemies! Koulutusleik-
kaukset on siitäkin hyvä asia puhua, että kyllä Suomen tämän päivän vauraus hyvin pitkäl-
le perustuu siihen, että aikoinaan koko vasemmiston ja keskustan — semmoisen keskus-
tan, jota minäkin mielelläni vielä muistelen — poliittisen koalition toimesta rakennettiin
järjestelmä, jossa myöskin köyhän perheen lapset pääsivät opintielle, jos niitä opinhaluja
vain oli. Ja esimerkiksi Nokian nousu talousmahdiksi perustui siihen, että sillä oli hyvin
18



Pöytäkirjan asiakohta PTK 103/2017 vp
koulutettua työvoimaa pienessä kansakunnassa, joka voitiin rekrytoida silloin, kun tarve
tuli. Nämä kannattaisi muistaa.

Kun sanoin tuon esimerkin, kuinka jo nyt on nähtävissä, että vaikka on aivan liian pal-
jon työttömiä, niin on myöskin työvoimapulaa, ja jos koulutusleikkaukset johtavat siihen,
että työnantajien työvoiman tarpeeseen ei täsmäkoulutuksella, hyvällä peruskoulutuksella,
ammatillisella koulutuksella, tutkimuksella ja tuotekehityksellä kyetä vastaamaan, niin sit-
ten kun seuraava lama tulee — ja se tulee ihan varmasti — silloin me olemme [Puhemies
koputtaa] paljon heikompia kestämään sen.

18.16 Markku Rossi kesk (vastauspuheenvuoro): Arvoisa herra puhemies! Edustaja
Mustajärvi, jos nyt ei tehtäisi näitä talouden korjauksia koko Suomessa tällä vaalikaudella,
niin jossakin vaiheessa, kun se alamäki taas taloudessa tulee, sittenhän me vasta olisimme-
kin liemessä. Eli meidän on kyllä pystyttävä talouden korjaamisliike viemään aivan halli-
tusohjelman mukaisesti eteenpäin. Kun vasemmistoliitto ja sosiaalidemokraatitkin olivat
hallituksessa tekemässä edellisellä kaudella koulutusleikkauksia, samasta asiastahan siinä
oli myös kysymys, eli kuinka yhteiskunnassa pystytään säästämään menoista, tehosta-
maan toimintoja. Ja kyllä rakenteisiinkin tarvitaan uudistamista. Joku taisi kerran sanoa,
että voi tätä käsien pesua. No, sitä näkyy.

Me kannamme kyllä vastuuta siitä, että työllisyyttä parannetaan, yhteiskunnan talous-
pohjaa parannetaan, ja sitä kautta. Emme ole ahneuspäissämme järjestämässä kellekään
erilaisia veronalennuksia, mutta haluamme tukea suomalaista työtä, yritteliäisyyttä, niin
että se on myös kannattavaa tässä yhteiskunnassa. Tässä mielessä tämä on kokonaisuus.

Ja mitä tulee, [Puhemies koputtaa] edustaja Viitanen, infraan, se alkoi Sipilän hallituk-
sen kaudella.

Ensimmäinen varapuhemies Mauri Pekkarinen: Puhujalistaan. — Täällä on osa vas-
tauspuheenvuoron pyytäneistä ihan kohta varsinaisessa puheenvuorossa.

18.17 Mika Kari sd: Arvoisa herra puhemies! Haluan vähän palata näihin aikaisempiin
puheenvuoroihin, edustaja Rossin ja edustaja Kankaanniemen puheenvuoroihin.

Minä uskon puhuvani aika monenkin suulla sanoessani, että me kaikki arvostamme ve-
teraanien tekemää työtä ja sen sukupolven tekemää työtä. [Markku Rossi: Hyvä!] Siitä
meillä ei pitäisi olla erilaisia mielipiteitä, minä uskon näin. Ja tähän samaan henkeen: so-
siaalidemokraattien tekemä muutosehdotushan on, niin kuin tässä joku edustaja aikaisem-
min sanoi, sen saman hengen toteuttamista, joka on kirjattu meille yhteisiin tavoitteisiin.
Tämä veteraanisukupolvi on poistumassa lähivuosina käytännössä kokonaisuutena, kaik-
ki, ja nyt on viimeinen hetki huolehtia siitä, että ne rahat riittävät. Se on eduskunnan tahto,
ja sosiaalidemokraatit osaltaan haluavat varmistaa, että se tahto myös toteutuu.

Ei pidä antaa liian ruusuista kuvaa veteraanien kotiin vietävien palveluiden ja kuntou-
tuksen tilasta viime vuosina. [Toimi Kankaanniemi pyytää vastauspuheenvuoroa] — Ei
myöskään, edustaja Kankaanniemi, pidä unohtaa sitä, että viime vuonna lokakuussa te olit-
te hallituksessa, joka oli rintamamieseläkkeitten indeksejä leikkaamassa. — Tätä syntilis-
taa, erilaista syntilistaa vuosien ja vuosikymmenien aikana, on ihan varmasti kertynyt kai-
kille. Nyt ei ole syytä eikä myöskään veteraanien arvon mukaista käydä sellaista keskuste-
lua, jossa osoitetaan toinen toisiamme, vaan hoitaa tämä kunniavelka tämän sukupolven
toimesta, joka on kaikkein eniten kiitollisuudenvelassa heille, joilta itse kukin hallitus ai-
19



Pöytäkirjan asiakohta PTK 103/2017 vp
kanaan ehkä on leikannut tai toiminut sitä pyhää tarkoitustaan vastaan erilaisten poliittis-
ten syiden takia. Tämä ongelmahan olisi pitänyt korjata jo sotien jälkeen ja viimeistään
siellä 60-, 70-, 80-luvuilla, jolloin meidän veteraanimme olivat viisi—kuusikymppisiä kes-
ki-ikäisiä miehiä ja vielä varsin hyvässä kunnossa.

18.19 Toimi Kankaanniemi ps: Herra puhemies! Täällä muisteltiin Ahon hallitusta, ja
puhemiehen kanssa olimme siinä hallituksessa, ja kyllä me varmasti molemmat olemme
selkä suorana vieläkin siitä, että sinä aikana nostettiin Suomi täydellisestä katastrofista,
joka oli itse asiassa askeleen päässä. [Markku Rossi: Ja lisättiin veteraanien rahoja myös
silloin!] Monta kertaa oli tilanne se, että valtio ei enää ollut saamassa sitä velkaa, jolla olisi
yhteiskunnan perustoimintoja pidetty pystyssä, mutta teimme kovia päätöksiä, todella vai-
keita päätöksiä, ja mikä oli tulos? Kaikki tietävät.

Viime vaalikauden jäljiltä Suomi oli ei ehkä yhtä pahassa tilanteessa mutta erittäin pa-
hassa tilanteessa. Työttömyys kasvoi, velka kasvoi, kuntien velka kasvoi. Kaikki nämä
keskeiset luvut, viennin ja talouden luvut, olivat punaisella, ja siihen oli pakko reagoida.
Perussuomalaiset olivat keväällä 2015 valmiita ottamaan vastuun, ja sinä aikana, kun olim-
me mekin hallituksessa, toteutettiin kipeät päätökset, ne on toteutettu. Nyt ollaan siinä ti-
lanteessa, että meillä on yli miljardi tuloja, joita ei osattu vuosi sitten arvioida tänä vuonna
olevan. Hieno homma. Siitä voitaisiin pieni osa käyttää näihin polttaviin tarpeisiin, mutta
hallitus nyt valitettavasti nykykokoonpanollaan ei siihen ole ollut valmis vaan maksaa
koko summalla lainaa tai jättää lainaa ottamatta vastaavan summan. No, se on arvovalinta.
Meillä olisi varmasti tänä päivänä hiukan toisenlainen linja, mutta se siitä.

Mikä oli sitten kiky-sopimuksen vaikutus, niin siitä voimme tietysti käydä loputonta
keskustelua. Sosiaalidemokraatitkin hyväksyivät kiky-sopimuksen ja nyt sitä arvostelevat.
Se on myöhäisherännäisyyttä niin kuin tässä veteraaniasiassakin heillä, mutta se suota-
koon. Minä uskon, että kiky-sopimuksella, vaikka sillä ei materiaalisesti ehkä ollut suurta
merkitystä, oli valtavan suuri merkitys sen tähden, että se osoitti, että suomalaisessa yhteis-
kunnassa voidaan sopia asioita, viedä sopien eteenpäin, ja on säilytetty työrauha, ja toivot-
tavasti se säilyy myös jatkossa. Se on ollut yrityksille luottamuksenosoitus ja mahdolli-
suus toimia tulevaisuutta ajatellen.

Arvoisa puhemies! Sitten tästä veteraaniasiasta vielä muutama sana. Meillä oli kunta- ja
terveysjaostossa kuultavana luonnollisesti veteraanijärjestöt, ja ministeri Matti Louekoski
Rintamaveteraaniliiton puheenjohtajana käytti puheenvuoron, hän, joka muuten 90-luvun
alkuvuosina oli äärettömän tärkeä sosiaalidemokraattisen eduskuntaryhmän voimahahmo,
jonka tuella saatiin asioita vietyä silloin rakentavasti eteenpäin, kun oli toisenlaisiakin aja-
tuksia siinä ryhmässä. Siitä hänelle kiitos vielä näin jälkikäteen. Mutta hän esitti erittäin
lämpimät kiitokset eduskunnalle, jaostolle, valiokunnalle ja hallitukselle siitä, että nyt ve-
teraanien määrärahat ja lupaukset ovat siinä mallissa, että enää ei rahojen puutteen takia
veteraanien pitäisi jäädä vaille avopalveluita, joiden varassa he käytännössä nyt ovat, kun
ovat niin iäkkäitä. [Markku Rossi: Näin oli!] Näin sitten niihin kiitoksiin yhtyivät myös toi-
minnanjohtaja Markku Seppä ja Sotainvalidien Veljesliitosta pääsihteeri Seppo Savolai-
nen, ja se oli yksimielinen kanta heillä, että asia on kunnossa. Me kuitenkin kirjoitimme
mietintöpohjaan sen, mitä täällä on esitetty ja mikä löytyy täältä mietinnön tekstistä toise-
na kappaleena tässä Veteraanien tukeminen -osassa, eli uusimme sen lausuman, jonka
jaosto teki, valmisteli, viime syksynä, jonka valtiovarainvaliokunta yksimielisesti hyväk-
syi ja jonka joulukuussa koko eduskunta yksimielisesti hyväksyi. Siinä on tämä linjaus,
20



Pöytäkirjan asiakohta PTK 103/2017 vp
että hallitus velvoitettiin seuraamaan, että rahat riittävät ja yksikään veteraani ei jää palve-
luja vaille. Tällä perusteella, kun sitten on ilmennyt tämän vuoden aikana, että vaikka vii-
me syksynä lisättiin tälle vuodelle 20 miljoonaa euroa, niin se ei ole riittävä määrä tarpee-
seen nähden, kun kunnilta on kyselty tarpeitten määrää, hallitus sitten tuon ponnen mukai-
sesti on toiminut ja esitti tässä lisätalousarviossa 11,6:ta miljoonaa lisää eli noin 53:a mil-
joonaa kaiken kaikkiaan tälle vuodelle. Näin ollen tästä kiitos tuli, ja voin sen tässä jaoston
puheenjohtajana välittää koko eduskunnalle, eli nämä järjestöjen kiitokset ovat harvinai-
sia, mutta nyt ne ovat selkeät. [Markku Rossi: Reilua puhetta!]

Siitä huolimatta, että näin on tänä vuonna, niin ministeri Louekoski kuin muutkin ja
myös kirjallisessa lausunnossaan toteavat, että ensi vuosi on ongelmallinen. Hallitus on va-
litettavasti — en tiedä, johtuuko siitä, että perussuomalaiset eivät enää ole hallituksessa,
vai mistä johtuu — nyt leikannut aivan kohtuuttomasti ensi vuoden määrärahaa. Siinä suh-
teessa tietysti tämä vasemmisto-opposition lausuma, jos se kohdistuu sinne — emme oi-
kein tiedä, mihin se kohdistuu, tähän vuoteen sillä ei ole merkitystä mutta ensi vuoteen —
silloin on paikallaan, ja asia on sinänsä tärkeä.

Ensi vuoden budjettiesityksen määrärahaa on leikattu veteraanien määrän alenemisesta
johtuen 20 prosentilla, ja se on raju leikkaus varsinkin siihen nähden, että nyt lisätään 11,6
miljoonaa ja sitten ensi vuodelta on nykybudjettiin nähden — ilman tätä — leikattu, eli se
ei riitä. Järjestöjen mukaan sinne pitäisi panna 20 miljoonaa lisää. Tästä on nyt sitten tie-
tysti kyse, kun käymme paraikaa jaostossa ja valiokunnassa ensi vuoden budjettiesitystä
läpi, ja toivon ja vetoan, että niin jaosto, valtiovarainvaliokunta kuin koko eduskuntakin tä-
män vastuun kantaa, jota hallitus nyt ei ole tähän mennessä kantanut.

Tosin on sanottava, että sosiaali- ja terveysministeriön virkamies, jota kuulimme jaos-
tossa, lupasi, että jo mahdollisesti budjetin täydennysesityksessä kuukauden kuluttua suun-
nilleen hallitus saattaa esittää, toivottavasti esittää, ainakin ministeriö varmaankin esittää
— toivottavasti ei ministeri Orpon punakynä käy — lisäystä arviolta ehkä 7 miljoonaa. Se
ei ole riittävä, mutta tietysti on tämä järjestelmä sellainen, että vuoden mittaan nähdään,
paljonko kunnat sitä rahaa käyttävät, mikä on se todellinen tarve. Toisaalta, niin kuin tuos-
sa edellisessä puheenvuorossa totesin, järjestelmässä on sellainen malli, että kunnat saavat
tietyn potin. Osa kunnista ei käytä kaikkea, ja silloin se palautuu, ja se palautuu vasta — ne
ilmoittavat, että palautuu — niin myöhään vuoden loppupuolella, että sitä ei enää sen vuo-
den puolella välttämättä ehditä käyttämään. Tätä kautta ajatellen määrärahat saattavat ensi
vuodelle olla hieman paremmassa mallissa kuin mitä budjettikirja sanoo, mutta tätä on kui-
tenkin syytä seurata.

Arvoisa puhemies! Meillä ei ole edustaja Vähämäen kanssa vastalauseessa allekirjoitus-
ta, mutta niin kuin aikaisemmin sanoin, asia on tärkeä ja hyvä sinänsä. Vaikka se on täysin
yksiselitteisesti hallitusta velvoittavalla ponnella vuosi sitten kirjattu, niin menköön nyt se,
että velvoitetaan hallitusta vieläkin tarkemmin seuraamaan riittävyyttä ja huolehtimaan
tästä kunniavelasta, joka olisi pitänyt hoitaa jo 60—70-luvulla mutta on nyt hoidossa, ja
kiitos siitä.

Ensimmäinen varapuhemies Mauri Pekkarinen: Myönnän tästä vastauspuheenvuoron
juuri tämän asian käsitelleen jaoston jäsenelle, edustaja Rossille.

18.29 Markku Rossi kesk (vastauspuheenvuoro):  Arvoisa puhemies! Kiitos edustaja
Kankaanniemelle reilusta puheenvuorosta, nimenomaan kunta- ja terveysjaoston puheen-
21



Pöytäkirjan asiakohta PTK 103/2017 vp
johtajana ja tietysti myös nykyisen oppositioryhmän, perussuomalaisten, jäsenenäkin. [Ti-
mo Kalli: Loppu oli hiukan epävarma!]

Joka tapauksessa haluan vain tähän todeta sen, että totta kai mekin yhdymme siihen, että
seuraamme hallituksen budjettiesityksiä, mutta koko esityshän on rakentunut juuri sille,
että nämä määrärahat tulevat riittämään. Nämä ovat tietyllä lailla arviomäärärahoja — kun-
toutuksen suhteen siinä on tiettyjä epävarmuustekijöitä tarpeen mukaan, veteraanien luku-
määrä ratkaisee hyvin pitkälti myös tämän — ja sitä mukaa hallitus tuo sitten lisätalousar-
vioita tai täydentäviä esityksiä, jotta nuo määrärahat eivät pääse loppumaan kesken. Tässä
suhteessa kyllä me olemme tekemässä sitä yhteistä maalia, ja yhdytään siihen iloon, että
olemme päässeet tälle uralle. Mutta siitä sitten erikseen kiistellään, mikä oli tämä sosiaali-
demokraattien vastalause — että oikein laitetaan vastalause hankkeeseen ja asiaan, joka
kerrankin on mielestäni erinomaisessa hoidossa.

18.30 Sami Savio ps: Arvoisa puhemies! Tämä lisätalousarvio on siltä osin varsin positii-
vinen, että lainanotto hidastuu miljardilla eurolla aiemmin kaavaillusta. Sipilän alkuperäi-
sen hallituksen tekemät tuloveron alennukset, jotka ovat kohdistuneet pitkälti pieni- ja kes-
kituloisiin, ovat johtaneet omalta osaltaan verokertymän huomattavaan nousuun. Tulove-
ron alennukset ovat johtaneet käteenjäävien tulojen nousuun, mikä on edesauttanut työlli-
syyden kohenemista, ei tietenkään ainoana tekijänä mutta kuitenkin osana sitä. Taloudel-
lisen tilanteen ja yksityisen kulutuksen kasvun myötä arvonlisäverotuottojen arvioidaan li-
sääntyvän peräti 158 miljoonaa euroa tässä lisätalousarviossa, ja ensimmäinen
lisätalousarvio jo kasvatti niitä hieman enemmänkin jopa. Samoin autoveron tuotto nousee
32 miljoonaa euroa. Nämä ovat erittäin hyviä merkkejä sekä valtiontalouden että tulevan
talous- ja työllisyyskehityksemme kannalta, ja samalla tiellä kannattaakin ehdottomasti
jatkaa.

Jatkon kannalta, että saadaan nämä talouden pyörät pyörimään edelleen kiihtyvällä tah-
dilla ja pidettyä työllistymisen edellytykset kunnossa varsinkin matalapalkka-aloilla, tulisi
hallituksen vielä pohtia uudelleen sitä, onko ensi vuoden budjettiin kaavailtuja tuloveroas-
teikkoja syytä muokata pieni- ja keskituloisia selkeämmin suosiviksi. Paitsi palkansaajia,
tämä koskee erityisesti eläkeläisten verotukseen esitettyjä muutoksia. 1 600 euron kuukau-
sieläkettä saava hyötyisi esitetyistä veromuutoksista 10 euroa vuodessa, 10 000 euron kuu-
kausieläkettä saava peräti 480 euroa, ja se on jopa enemmän kuin vastaavaa palkkatuloa
saavan tuloveron alennus. Tältä osin hallituksen on todellakin syytä arvioida vielä tulove-
roesitystään uudelleen.

Arvoisa puhemies! Tähän aivan lopuksi: kuten edustaja Kankaanniemi äsken totesi, ve-
teraaneille kuuluu kaikki heidän tarvitsemansa tuki myös ensi vuonna. [Puhemies koput-
taa]

Kiitän aivan lopuksi edustaja Heinosta siitä, että hän tuki edustaja Elomaan tekemää
aloitetta veteraanien haitta-asteen poistamisesta.

18.32 Paavo Arhinmäki vas: Arvoisa herra puhemies! Varmasti kaikki tässä salissa ovat
tyytyväisiä siitä, että tällä lisätalousarviolla laitetaan veteraanien kuntoutusta kuntoon. It-
sekin olen kahden sotaveteraanin lapsenlapsi.

Mutta samaan aikaan toinen puoli tässä on todella se, kun talous on lähtenyt kasvamaan
ja on tämä reilun miljardin euron mahdollisuus miettiä, lyhennetäänkö sillä suoraan velkaa
vai tehdäänkö sillä joltain osin myös hyvinvointivelkaa pienentäviä panostuksia. Sen
22



Pöytäkirjan asiakohta PTK 103/2017 vp
vuoksi on tärkeätä, että tässä käydään yleisemminkin keskustelua siitä, mitä ovat ne koh-
dat, joihin pitäisi panostaa tällaisessa tilanteessa. Kun puhumme paljon lapsistamme ja lap-
senlapsistamme, niin mitkä ovat ne leikkaukset, joilla luomme nimenomaan sitä hyvin-
vointivelkaa ja koulutusvelkaa meidän lapsillemme ja lapsenlapsillemme, ja onko meillä
oikeus siihen?

Edustaja Rossi omassa puheenvuorossaan totesi, että edellinen Kataisen hallitus, erityi-
sesti Stubbin hallitus, leikkasi koulutuksesta, ja tämä pitää paikkansa. Se on riidaton fakta.
Mutta se, mikä on myös kai riidaton fakta, on se, että juuri tämän vuoksi ennen viime edus-
kuntavaaleja jokainen eduskuntapuolue sanoi, että koulutuksesta on leikattu jo liikaa,
enempää ei leikata.

Olen itse ollut paikalla silloin puolueen puheenjohtajana niissä paneeleissa ja niissä kes-
kusteluissa, joissa jokainen eduskuntapuolue antoi tämän koulutuslupauksen. Mutta mitä
vaalien jälkeen tapahtui tälle koulutuslupaukselle? Siitä tuli koulutuspetos. Ministeri
Grahn-Laasosen johdolla on tehty ennätyssuuret leikkaukset koulutuspuolelle, ja tästä tu-
leekin nimenomaan se kysymys, mihin vasemmiston vastalauseessa oleva lausuma viittaa.

Tilanteessa, jossa talous lähtee paranemaan, tilanteessa, jossa pääministeri on sanonut,
että kasvu kuuluu kaikille, osasta sitä pelivaraa, joka nyt on tullut suhteessa tämän vuoden
budjettiin, pitäisi nimenomaan löytää ei pelkästään taloudellisen velan lyhentämistä vaan
myös hyvinvointivelan lyhentämistä, ja tässä kysymys on erityisesti meidän lapsistamme
ja lapsenlapsistamme, koulutuksesta, varhaiskasvatuksesta. Siinä mielessä nyt olisi todella
ollut tässä lisätalousarviossa paikka lunastaa niitä lupauksia, joita annettiin ennen vaaleja,
tai pikemminkin edes joiltain osin ottaa takaisin sitä koulutuspetosta, joka vaalien jälkeen
tehtiin.

Arvoisa herra puhemies! Tässä tilanteessa, kun keskustelemme lisätalousarviosta ja sii-
tä, että kasvun myötä meillä on ennakoitua enemmän verotuloja, on syytä ja tärkeää puhua
talouden isosta kokonaiskuvasta.

Nyt tällä hetkellä käydään palkkaneuvotteluja. Pääministerikin on sanonut, että nollalin-
ja olisi epäoikeudenmukainen, ja siitä olen samaa mieltä pääministerin kanssa. Nyt pitää
miettiä sitä, mikä on viime vuosina ollut palkkalinja ja mitä mahdollisuuksia on. Jos ajat-
telemme sitä, miten valtio on tullut ja me kaikki veronmaksajat olemme tulleet yrityksiä
vastaan, lista on pitkä: Kela-maksun poisto, noin miljardi euroa; yhteisöveron alentami-
nen, noin 800 miljoonaa euroa, ehkä miljardi, kun laskee sen kokonaisuudessaan. Ja nyt
kiky-sopimuksessa, kun siirretään työntekijöiden maksettavaksi aikaisempia työnantajien
maksuja, puhutaan noin 2 miljardin euron potista. Tästä syystä, kun nämä siirrettiin ja kun
ne ovat verovähennyskelpoisia maksuja, hallitus omalta osaltaan painostaen ajoi läpi sen,
että nimenomaan julkisella puolella pitää tehdä palkkoihin säästöä, ja tätä kautta tehtiin
tämä lomarahaleikkaus.

Tällä lomarahaleikkauksella haettiin julkiseen talouteen sitä liikkumatilaa, jolla pystyt-
tiin antamaan nämä veronalennukset, joilla pyritään huolehtimaan siitä, että kokonaisvero-
tus ei kiristyisi. Tämä merkitsee sitä, että yksityisen puolen työntekijöiden ostovoima py-
syy jokseenkin nykyisenä. Sen sijaan julkisella puolella, jolla lomarahoja leikataan, osto-
voima heikkenee. Pitää huomioida se, että kun puhutaan, että käteenjäävät tulot eivät vält-
tämättä heikkene, niin kun huomioidaan hintojen nousu, niin ostovoimahan on se oleelli-
nen sekä kansantalouden näkökulmasta että ihmisten näkökulmasta, ja se nimenomaan jul-
kisen puolen työntekijöillä heikkenee.
23



Pöytäkirjan asiakohta PTK 103/2017 vp
Nyt kun meillä on mahdollisuus toimia ja sitten voidaan samalla arvioida, mitä meidän
kilpailijamaamme tekevät — Ruotsi ja Saksa yleensä mainitaan — itse asiassa Ruotsissa ja
Saksassa palkat olivat jo ennen tätä pitkää äärimaltillisten ja nollasopimusten kautta ja sit-
ten sen jälkeen vielä kiky-sopimusta itse asiassa valmiiksi jo korkeampia ja työvuosi oli ly-
hyempi. Meillä on koko ajan kasvanut tämä ero näihin meidän kilpailijamaihimme, ja ku-
ten ollaan kuultu, nämä sopimukset, joita Ruotsissa ja Saksassa tehdään, kasvavat entises-
tään. Tässä tilanteessa, kun meillä talous kasvaa, yritykset ovat jakaneet ennätyssuuria
osinkoja eli niillä menee hyvin, olisi kohtuullista, vähintäänkin kohtuullista, että palkan-
saajat saavat tästä kasvusta oman osuutensa ja myös pienituloiset, eläkeläiset, työttömät,
opiskelijat, joilta on leikattu. On itse asiassa erikoinen tilanne, että kun muualla maailmas-
sa talous kasvaa, yrityksillä menee hyvin, yritykset tekevät voittoja, totta kai työntekijät
saavat siitä oman osansa palkankorotuksilla, niin mitä Suomessa tehdään: meillä tämä ta-
louden kasvu maksetaan veronalennuksilla, se, mitä annetaan työntekijöille, ei palkanko-
rotuksilla. [Markku Rossi: Työllisyys paranee!]

Tämä on oleellinen kysymys erityisesti siitä näkökulmasta, kun tällä kiky-sopimuksella
leikattiin julkisen puolen ostovoimaa, leikattiin naisvaltaisilta, pienituloisilta aloilta 30
prosenttia pois lomarahoista, mikä tämän vaikutus on tasa-arvoon ja matalapalkkaan. Ta-
voitehan meillä on pitkään ollut se, että näissä keskitetyissä sopimuksissa olisi tasa-ar-
voeriä ja olisi matalapalkkaeriä. Jos ajatellaan sitä tavoitetta, jossa pyritään siihen, että lä-
hestytään sukupuolten välistä tasa-arvoa palkkakysymyksissä — edelleen naisten palkat
ovat monista eri syistä, johtuen aloista mutta myös selittämättömistä syistä, alempia kuin
miesten palkat — niin kun leikkaukset, joita hallitus on ollut kätilöimässä lomarahoihin,
leikkaavat nimenomaan naisvaltaisilta ja pienipalkkaisilta aloilta, niin tämähän johtaa ti-
lanteeseen, jossa palkkaero naisten ja miesten välillä kasvaa, ei kapene.

Täytyy sanoa, että olen ollut aikoinaan tasa-arvoministerinä, ollut tekemässä näitä tasa-
arvo-, palkkapolitiikkaohjelmia ja vienyt niitä eteenpäin ja olen ollut pettynyt siihen, mit-
kä ovat olleet omat saavutukset, mitkä ovat olleet hallituksen saavutukset ja miten yhteis-
kunnassa on edetty. Otettiin pieniä askelia eteenpäin mutta ei ollenkaan niin suuria kuin
olisi toivottu. Mutta nyt tämä ongelma tässä kilpailukykysopimuksessa ei ole vain se, että
se on epätasa-arvoinen noin laajasti eri työntekijöiden välillä, vaan ennen muuta sen vuok-
si, että se luo myös tasa-arvoon eriarvoisuutta. Nimenomaan naiset ovat siinä niitä, jotka
joutuvat maksamaan.

Tämä olisi, arvoisa puhemies, korjattavissa oleva virhe. Nyt kun meillä on pelivaraa,
kun tämä lomarahojen leikkaushan tehtiin ennen muuta sen vuoksi, että pystyttiin näitä ve-
ronalennuksia rahoittamaan sillä, niin nyt hallitus voisi halutessaan ohjata kunnille ja jul-
kiselle puolelle sellaisia varoja, että nämä pystyttäisiin korvaamaan. Itse esimerkiksi Hel-
singin kaupungin tasolla olen esittänyt paikallista sopimista. Tein ponsiesityksen, että ryh-
dyttäisiin neuvottelemaan paikallisesti siitä, että vastaavalla määrällä kuin lomarahaleik-
kaus leikkaa palkkoja Helsingin kaupunki voisi paikallisesti nostaa palkkoja, jolloin tämä
lomarahaleikkaus saataisiin kumottua. Siihen tuli taakse lähes puolet valtuutetuista, mutta
valitettavasti kolme ääntä jäi uupumaan, että ponsi olisi mennyt läpi. Kyllä tässä nyt on sel-
laisia elementtejä, joilla pitää hakea tasa-arvoa ja sitä, että palkansaajia kohdellaan yhden-
vertaisesti.

18.42 Leena Meri ps: Arvoisa puhemies! Täällä on käyty hyvää keskustelua ja vilkasta
keskustelua, ja tuossa edustaja Kankaanniemi piti hyvän historiikin. Minäkin nuorena,
24



Pöytäkirjan asiakohta PTK 103/2017 vp
nuorempana — en nuorena mutta nuorempana virkaiältäni — täällä eduskunnassa mielel-
läni kuuntelen vanhempien kertomuksia, miten nämä asiat ovat menneet.

Olen samaa mieltä siitä — kun edustaja Kankaanniemi totesi ja myös monet muut, Ar-
hinmäki ja täällä SDP:stä — että lääkekorvausten, koulutuksen ja monen muun leikkauk-
set ovat olleet rajuja. Mutta kuitenkin toivoisin, että me tekisimme ne sillä tavalla, että me
katsoisimme ensi vuoden budjetista, mistä me mielellään kompensoisimme, että me emme
palauttaisi niitä leikkauksia takaisinpäin ihmisille vaan katsoisimme muita kohteita.

Kun nyt täällä vielä käytiin läpi tätä pontta, minkä edustaja Kari Uotila vasemmistosta
on tehnyt, niin kun tässä lukee "nopeutetun lainanmaksun sijaan", niin tämähän on nyt täs-
sä vähän erheellisesti, eikä niin vähänkään, eli todellakin me otamme vähemmän lainaa, ei
meillä ollut mikään nopeutettu lainanmaksu tietääkseni menossa. Tässä annetaan väärä ku-
va, ihmiset menevät muutenkin helposti sekaisin. Sitten jos ei lähde mukaan kaikkiin pon-
siin, niin sitten tulee hirveä haloo, ja se johtuu juuri tästä, kun tehdään tavallaan, joko ta-
hallaan tai vahingossa, epäselviä lauseita tänne ponsiin. Ja kun tämä kerran on ollut täällä
meidän eduskunnan tahtotilana, niin kyllä minä voin kannattaa ajatuksia, että me otamme
huomioon pienempituloiset ja keskituloiset, mutta tätä pontta minä en nyt oikein... Minä
tässä vielä yön yli mietin, mutta kyllä minusta tuntuu, että tämä on vähän harhaanjohtava,
ei tässä nyt ole ehkä ihan reilu peli meneillään.

Tästä syystä tänään perussuomalaiset ottivat ryhmäpuheenvuorossaan esille maahan-
muuton kustannukset. Tämä on yksi seikka: meillä ei ole tietoa edes, mitä se maksaa. Me
täällä olemme puhuneet nyt aika pienistäkin summista, nipistämme sieltä, nipistämme tääl-
tä, ja meillä ei silti ole tietoa maahanmuuton kustannuksista. Se sovittiin hallitusohjelmas-
sa, että se tehdään, se on kestänyt jo reilu kaksi vuotta. Nyt ei voi olla enää kiinni siitä, ettei
tietoa saada, vaan kyllä siinä nyt on takana se, ettei haluta tuoda niitä summia esille. Jos
meillä olisi avoimesti niitä summia esillä, me voisimme katsoa, mistä sieltä voi nipistää.
Kun perussuomalaiset esimerkiksi katsoivat ensi vuoden budjettiesitystä, niin siellä ovat
näitten vastaanottokeskusten yksikköpaikkakustannukset nousseet. Siis miten sekin voi
olla mahdollista? Kun ei tarkastella niitä, niin on vähän niin kuin piikki auki siellä — että
no, se on nyt vähän kiusallista ja ettei vaan nyt tulisi mitään ja ovathan maahanmuuton on-
gelmatkin nyt vähentyneet, ja tämäntyyppistä keskustelua. Kaikkialla muualla me todella
tarkkaan vaadimme asiantuntijakuulemiset, dataa, prosentteja. Minä en ymmärrä, mitä kiu-
sallista siinä on, että tiedetään, mihin meidän rahamme menevät. Minä en saanut ministe-
riltä vastausta, ja edustaja Hakkarainen perussuomalaisista ei saanut vastausta — me emme
saaneet tänään vastausta, milloin se on tulossa. Mutta en tiedä sitten, minusta on jotenkin
hyvinkin mielenkiintoista, että ei voida vastata kysymyksiin.

Mitä sitten tulee veteraanirahaan, kuten edustaja Kankaanniemi kertoi, tästä ollaan huo-
lehtimassa. Jotta tämä eduskunnan aikaisemmin antama yhteinen lausuma pysyisi voimas-
sa, minusta tämä on ihan hyvä ja kannatettava siinä mielessä, mutta tietysti tämänkin huo-
nona puolena — jos nyt jotain huonoa haluaa tästä etsiä — on se, että tämä on vain otettu
nytten SDP-puolueen keksinnöksi, vaikka tämä on ihan oikeasti ollut aikaisemmin jo koko
hallituksen tahtotila. Sillä lailla välillä itsekin — täällä eduskunnassa tosin vasta kaksi
vuotta olleena — jotenkin jaksaa sitä hurskastelun määrää jollain lailla ihmetellä. Eivät
katsojat, ihmiset, ole sillä lailla hölmöjä, että eivät mitään muistaisi siitä, mitä on joku jos-
kus tehnyt.

Sitten on hieno asia — en tiedä, miten kokoomuksen eduskuntaryhmä muuten suhtau-
tuu — että teiltä kokoomuksesta on tullut tukea tälle perussuomalaisten Elomaan ehdotuk-
25



Pöytäkirjan asiakohta PTK 103/2017 vp
selle siitä haitta-asteen poistosta, ainakin edustaja Heinonen sanoi kannattavansa sitä. En
tiedä nyt, onko hän allekirjoittanut sitten tämän lakialoitteen, joka on kiertänyt täällä. Se
olisi kyllä hieno asia, koska jos me lähdemme siitä, että loput sotiemme veteraanit saisivat
ilman hankaluuksia kaiken tuen ja avun, niin tämä haitta-asteen poisto olisi yksi asia, ja toi-
von, että kokoomus sen vielä huomioi. Niin kuin täällä moni sanoi, tämä asia olisi pitänyt
hoitaa jo silloin 60—80-luvuilla. No, minä synnyin 68, minä olin silloin ihan pieni, ja pe-
russuomalaiset tulivat isolla rytinällä eduskuntaan 2011. Siinä mielessä olisi ollut ihan mu-
kava, että tämä olisi hoidettu joskus aikoinaan kuntoon. Jotenkin välillä täällä eduskunnas-
sa odotetaan, että aika hoitaa.

Minusta myös perussuomalaisten edustaja Savio otti hyvin esille tämän verotaulukon,
mitä pyytäisin vielä myös hallituspuolueiden eduskuntaryhmiä tarkastelemaan. Kun katse-
lee erityisesti eläketuloja, niin täällä mitä suuremmaksi menevät tulot, sitä suurempi on se
alennus veroista, elikkä niin kuin edustaja Savio tuossa oli ansiokkaasti laskenut, 1 600 eu-
ron tuloilla tulee 10 euroa vuodessa ja 10 000 euron tuloilla 480 euroa vuodessa maksaa
vähemmän veroja. Sitten kun samaan aikaan menot vain kasvavat ja meillä on nämä indek-
sileikkurit eläkkeissä, niin ei tarvitse olla mikään ruudinkeksijä, kun ymmärtää, että se pie-
ni- ja keskituloinen on tosi pulassa.

Meillä olivat kaikki eduskuntaryhmien puheenjohtajat muutama viikko sitten, taisi olla,
eläkeläisten Eetu ry:tä vastaanottamassa, ja he jättivät tämmöisen vetoomuksen, ja minulle
jäi hyvin mieleen, kun siinä lopussa eräs herra sanoi, että kun ne menot koko ajan kasvaa,
mutta kun ne tulot ei kasva. Jokainen ymmärtää, että eläkeläisen tulot eivät kasva samalla
lailla kuin meillä työssäkäyvillä, joilla voi olla mahdollisuus vaikka mennä toiseen työhön
tai jotenkin ansaita enemmän. Mutta menot kasvavat koko ajan: nyt kiinteistöveroja suun-
nitellaan nostettavaksi ja öljylasku saattaa nousta. Esimerkiksi Omakotiliitto oli laskenut,
että 45 euroa nousisi vuodessa öljylasku. Se voi tuntua monesta pieneltä, mutta jos täm-
möinen pienituloinen saa 10 euroa lisää veronkevennyksestä mutta 45 euroa lisää öljylas-
kua ja heillä ei ole varaa ja mahdollisuuksia tehdä mitään lämmitysjärjestelmämuutoksia,
niin se tekee miinus 35 euroa, ja se on oikeasti tosi iso asia monille. Olen muutaman kerran
Hyvinkäällä kaupassa ollessani nähnyt vanhempia ihmisiä, ja kun he ottavat ne kolikot sii-
tä ja laskevat niitä viimeisiä, niin kyllä siitä kaikille paha mieli tulee varmasti.

En epäile ollenkaan, etteikö hallitus tätä ymmärrä, mutta haluaisin, että se näkyisi näissä
luvuissa. Että painottakaa tätä toisella tavalla. Jos on tosiaan 10 000 euron eläketulot, niin
kyllä heille olisi voinut vaikka jättää sen veronalennuksen tekemättä ja kohdistaa sen sinne
pieni- ja keskituloisiin — ihan niin kuin oikeasti, koska kyllä se hätä on siellä suuri. Meillä
on paljon eläkeläisiä ja omat vanhemmat ja isovanhemmat. Toivon vielä, että harkitsette,
koska aikaahan on. Eihän se vaadi kuin teidän yhteisen tahtotilan ja hallituksen esityksen
— kyllä me tuemme täällä.

18.51 Markku Rossi kesk: Arvoisa herra puhemies! Tämä veteraanikysymys näyttää ole-
van meille suomalaisille aika vaikea. Edustaja Meri tuossa totesi, että vuonna 1968 olisi
tullut hoitaa veteraaniasiat kuntoon. Sotaveteraani-isäni jaksoi yli 90-vuotiaaksi elää, ja
hän eli normaalin elämän. Suurin osa suomalaisista veteraaneista on voinut elää aivan nor-
maalin elämän. Invalideille on annettu invalideille kuuluvaa tukea, veteraanit ovat saaneet
omaa tukea — ja nyt tietysti tarve korostuu iän myötä. Siitäkin mantrasta, että asia olisi pi-
tänyt hoitaa jollakin lailla kuntoon, joutuu kysymään, että mitä se sitten suomeksi tarkoit-
26



Pöytäkirjan asiakohta PTK 103/2017 vp
taa. Ainahan on myös meidän sosiaaliturvassamme aukkoja. Aina on myös normaalin so-
siaaliturvan kautta tilanteita, että ei ole voitu kaikille riittävästi tukea antaa.

Edustaja Kari sosiaalidemokraateista käytti tuossa aiemmin hyvän puheenvuoron, jon-
ka perusteella itse asiassa pyysin tämän puheenvuoron. Minusta hän lähestyi juuri oikealla
näkökulmalla tätä asiaa. Luulen, että sitä vastoin tämä sosiaalidemokraattien vastalause on
kyllä vähän kuin vahingossa tehty, ikään kuin luullen, että tämä asia ei ole kunnossa. Mut-
ta hyvä näin, olkaamme iloisia ja kilvoitelkaamme, jos nyt haluamme kilvoitella siitä, kuka
on mitäkin tehnyt. Minä luulen, että veteraanit, jotka seuraavat maailman menoa — hyvin
monet vielä elossa olevista veteraaneista — hymyilevät tälle meidän keskustelullemme.
He tietävät kyllä, mistä on ollut kysymys, mutta se, että se henkinen tuki tuolla 60—70-lu-
vuilla jäi vajaaksi, on ollut ehkä se kaikkein pahin puute, ei niinkään se taloudellinen tilan-
ne, josta tässä helposti puhutaan. 

Herra puhemies! Kun näyttää tulevan 2 minuuttia täyteen, niin siirrynpä pönttöön, kor-
jaan, puhujakorokkeelle. [Puhuja siirtyy puhujakorokkeelle]

Niin, arvoisa puhemies, en niinkään tästä veteraaniasiasta, se on ihan hyvän suuntaan
menossa, ja kilvoitelkaamme kaikki asian puolesta niin kauan kuin meillä on siinä asiassa
tehtävää. Mutta tämä talouspolitiikka. Edustaja Arhinmäki tuossa aiemmin puhui ostovoi-
masta ja verohelpotuksista. Hallitushan on toiminut juuri näin. Kilpailukyvyn parantami-
sen yksi keskeinen näkökulma on ollut se, mikä tosin jäi, vähän pelkistetysti sanottuna, nyt
niiden kahden kätilön varaan. Julkinen sektori otti siitä isomman osan. Mutta verohelpo-
tukset ja yhteiskunnan verotuksessa vastaantulo ovat kompensoineet käytännössä nämä
menetykset. Tämä on iso asia, jossa on siirretty sitten myös se tuki tavallaan yhteiskunnan
kustantamana sinne ostovoiman puolelle. Tämän mekanismin ymmärtämisessä on joko
väärinymmärrystä tai tahallaan väärinymmärrystä. Kaiken kaikkiaan lähtökohtahan on
meillä se, että yhteiskunta pystyy toimimaan ja me pystymme kulutusta, myös ostovoimaa
parantamaan tässä vaikeassa taloudellisessa tilanteessa. Nyt ollaan sitten valmiina reittaa-
maan se tuleva kasvukin, joka on orastamassa ja päässyt alkamaankin, sanomalla, että nyt
pitäisi pystyä heti antamaan takaisin kaikki se, mitä on kenties edellisellä hallituskaudella
ja tällä hallituskaudella jouduttu leikkaamaan muun muassa koulutuksesta, tutkimuksesta,
kehittämistyöstä ja sitä puolta vähentämään — nyt se pitäisi heti palauttaa sinne takaisin.
Ei se vain näin nopeasti mene. Valtiontaloudessa täytyy tarkastella pidemmän päälle, ja
kyllä Sipilän hallituksen koko talouspolitiikan linja on lähtenyt juuri siitä, että rakenteita
pitää uudistaa, me joudumme myös säästämään ja me joudumme katsomaan, miten me
saamme yhteiskunnan toimintoja tehostettua ja miten me pärjäämme sitten vielä huonom-
pinakin vuosina. Ja tätä varten me tarvitsemme kyllä toivon mukaan hyviä puskureita.
Meillä on se 110 miljardia ensi vuonna valtionvelkaa, ja se vain on suuri määrä, joka jon-
kun on joskus myös maksettava. Eli se talouspolitiikan näkökulma, että nyt sitten lähdet-
täisiin tätä orastavaa kasvua ikään kuin jakamaan täältä eduskunnan päätöksillä, on kyllä
virheellinen ja johtaisi ilman muuta Suomen kannalta huonoihin lopputuloksiin. 

Kun verrataan Ruotsia ja Saksaa, niin kyllähän edelleenkin Suomen kilpailukyky on sii-
nä jamassa, että me tarvitsemme näitä terästyksiä. Pääministeri kyselytunnillakin omalta
osaltaan avasi tänään tätä asiaa, ja on vain niin, että meillä on tekijöitä, joidenka puitteissa
me emme vielä pärjää tuolla kansainvälisillä markkinoilla. Meidän viennin kautta tämä
Suomen talous kehittyy, ja sitä kautta me pystymme turvaamaan, olivat ne sitten veteraa-
nirahoja, koulutusrahoja tai eri valtion ja yhteiskunnan tarpeisiin olevia rahoja. Mielestäni
talouspolitiikasta tehdään liian vaikeaa ihan sen monimutkaistamisen kautta.
27



Pöytäkirjan asiakohta PTK 103/2017 vp
Valtiovarainministeri Pekkala aikoinaan sanoi, että tulee elää suu säkkiä myöten ja vel-
ka on veljenpoika maksettaessa. Nämä ovat edelleenkin hyviä arvoja, jotka kannattaa pitää
mielessä ja kulkevat ihan oikeaan suuntaan sitä kautta, kun jokainen ajattelee myös omaa
talouttaan. Eduskunnan pitäisi keskittyä enemmältikin sen kakun leipomiseen kuin sen ka-
kun jakamiseen.

18.56 Teuvo Hakkarainen ps: Arvoisa puhemies! Hyvä, että talous kasvaa, mutta niin
kuin edustaja Rossi tuossa sanoi: kauanko? Joskus on maksettava tämä velka pois, ja kau-
anko se kestää tämmöisellä talouskasvulla, mitä nyt on, maksaa pois, niin että siinä ei ole
lamaa välissä? Joku taloustieteilijä varmaan osaa vastata, mutta kymmeniä vuosia joka ta-
pauksessa.

Tässä on puhuttu sotaveteraaneista, ja hyvä, että sinnekin on saatu rahaa ja hoidettu asia,
niin kuin se pitääkin hoitaa, mutta sotaveteraanit ja sen jälkeinen sukupolvi maksoivat
myös sotakorvaukset. Kaikki, mitä siitä sodasta syntyi — hirvittävä summa — jouduttiin
maksamaan. Mitenkä on hoidettu tämä sodanjälkeinen sukupolvi? Minun isäni on semmoi-
nen, 29 syntynyt. Sotakorvauksia maksettiin, joku 8 vuotta jouduttiin maksamaan Neuvos-
toliittoon. Nyt tilanne on se, että hän on eläkkeellä: ei minkäänlaista muistamista. Ainoa,
miten on muistettu, on lääkeleikkaukset, ja kuitenkin tuossa 743 euron eläkkeessä 50 eu-
roa on aika paljon. Että tämmöinen näkökanta, minkä minä otan: se on unohdettu porukka
minun mielestäni täällä. Samoin ne kaikki eläkkeellä olevat jo, sekin sukupolvi — millä ta-
valla huomioitu? Leikkauksia on vain tullut. Elikkä kyllä meidän pitää huomioida sekin
ikäluokka, mikä on maksanut pois tämän sodan.

18.58 Leena Meri ps: Arvoisa puhemies! Edustaja Hakkarainen muistutti meitä tärkeästä
asiasta: mitä meidän vanhempamme ja esivanhempamme ovat meidän eteemme tehneet.

Ehkäpä siksi pyysin vielä tämän puheenvuoron, kun edustaja Rossi puhui tuosta nor-
maalista sosiaaliturvasta. Ehkä tässä on nyt kuitenkin kysymys siitä, että nämä ihmiset ovat
olleet sodassa, ja ei tarvitse kuin katsoa niitä filmejä, niin ahdistaa ihan pelkkä ajatus. En
tiedä, miten me itse siellä pärjäisimme. Ja kun he ovat rakentaneet meille tämän hyvinvoin-
tiyhteiskunnan ja tämän demokratian, missä me nyt elämme, niin se on kuitenkin hyvinkin
poikkeuksellinen asia.

Oikeastaan olisin toivonut hallituspuolueilta vastausta tähän, kun keskustan edustaja
Rossi puhui tästä orastavan kasvun jakamisesta. Puheenvuorossani itse painotin, kuten
edustaja Savio painotti, että eläketulojen veronalennukset olisi voinut tehdä toisella taval-
la. Sehän on nollasummapeliä, ja sitten sitä olisi painotettu enemmän sinne pieni- ja keski-
tuloisille. Sehän ei ole minkään orastavan kasvun leikkaamista, vaan oikeudenmukaisuut-
ta, kuten esimerkissäni kerroin, että jos 10 euroa vuodessa saa lisää eläkettä tai sitten saa lä-
hes 500 euroa, niin se on mittava ero, varsinkin kun on jo paljon isompi eläke. Siihen olisin
toivonut vastausta, miten te suhtaudutte siihen. Se ei ole kasvun syömistä, vaan päinvas-
toin ihmisten arkielämän tukemista ja juuri niitten leikkausten kompensoimista.

Tästä syystä vielä muistutan siitä, että toivoisin teiltä, hallituspuolueiden edustajat, että
tuokaa ne maahanmuuton kustannukset, koska se on myös teidän etunne, että me tiedäm-
me ne summat, ja silloin me voimme keskustella faktojen pohjalta. Tänään kuuntelin sitä,
että meille sanottiin, että mitä te perussuomalaiset siitä maahanmuutosta puhutte. No, tässä
on pakko kysyä sen selvityksen perään niin kauan, kunnes se tulee. Minä en ymmärrä, mik-
28



Pöytäkirjan asiakohta PTK 103/2017 vp
sei sitä voi tänne tuoda, jos ei siitä puhua saa, ei voi tuoda selvitystä ja silti menee 1—1,5
miljardia, mitä menee, mutta kun ei voi sitä kertoa.

19.00 Teuvo Hakkarainen ps: Arvoisa puhemies! Vielä siitä sodanjälkeisestä sukupol-
vesta sillä tavalla, että siihen aikaan asutettiin tänne karjalaisia 400 000, mutta tämä ei ol-
lut semmoista maahanmuuttoa kuin nyt, joka on haittamaahanmuuttoa. Silloin Suomi tar-
vitsi työvoimaa ja se oli työvoimaa.

Maahanmuuton kustannuksista, joista kysyin — tarkennan vielä: haittamaahanmuuton
kustannuksista. Oikeaa maahanmuuttoa ohjaa markkinatalous. Markkinaehtoisesti var-
masti työpaikoille tulee osaavaa työvoimaa, koska se lähtee työn perään. Tämä maksaa
meille maltaita, ja siitä ei voida edes vastausta antaa, paljonko se maksaa ja niin edelleen.
Tabukysymys loppujen lopuksi.

Sitten vielä näistä karjalaisista. Niitä ei voi verrata ollenkaan siihen maahanmuuttoon,
mitä tällä hetkellä on. Jos verrataan sitä, he menivät marjapelloille, menivät metsään töi-
hin, rakensivat taloja, tekivät niin kuin nyt tällä hetkellä tekevät thaimaalaiset, ukrainalai-
set, venäläiset Suomessa. Valitettavasti siellä marjapelloilla ei näy irakilaisia, ei siellä af-
gaaneja näy, ei siellä ole somaleja, vaikka ovat 25 vuotta jo tässä maassa olleet, ei niitä siel-
lä ole. Tämä minun mielestäni pitää ottaa esille ja ne kustannukset, mistä edustaja Meri on
sanonut. Eikä se ole rasismia, ei se ole vihapuhetta. Se on realismia.

19.02 Markku Rossi kesk: Arvoisa herra puhemies! Nyt viimeinen puheenvuoro tähän
yhteyteen joka tapauksessa osaltani.

Edustaja Meri tuossa kysyi hallituksenkin suuntaan näistä toimenpiteistä. Takuueläke
on yksi sellainen. Aina voi sanoa, mikä on vähän ja mikä on paljon, mutta kuitenkin kyllä
näen, että hallitukselta löytyy oikeaa sydäntäkin. Se, mihin on milloinkin varaa, säätelee
tietysti tätä meidän tilannettamme varsin pitkälle.

Sitten maahanmuuton kustannuksiin liittyen olen ihan samaa mieltä, kyllä meidän pitää
kustannusten määrä saada selville. Eivät pakolaistilanne tai siihen liittyvä turvapaikanha-
kija-asia ja kokonaisuudessaan tämän puolen maahanmuuton kustannukset saa olla mi-
kään sen kummempi asia. Migrin toimestahan näitä on maksettu nyt sitten eri keskuksille,
ja varmaan tässä silloin, kun tämä koko muuttoaalto Suomeenkin asti ennätti, on oltu sel-
laisessa tilanteessa, jossa kehitys on ollut tietyllä lailla hallitsematonkin. Taloudellisten
asioiden suhteen on menty aika pitkälti könttäsummilla, mitä on maksettu, ja sitten myö-
hemmin katsottu, mitä siellä on oikeasti tarvittu ja kuinka asiaa on voitu hoitaa. No, se on
ollut tilanteen sanelema pakko, mutta kyllä tämä nyt alkaa jäsentyä ja päästään asiassa
eteenpäin.

Mitä sitten tulee edustaja Hakkaraisen mainitsemiin, muun muassa Somaliasta 90-lu-
vun alkupuolella Suomeen muuttaneisiin, niin minä kyllä olen tavannut heistä monta, jot-
ka ovat työllistyneet esimerkiksi taksinkuljettajina, [Teuvo Hakkaraisen välihuuto] ja he
puhuvat hyvin suomeakin. Minä olen hyvin iloinen siitä, että meillä on myös muualta tul-
lutta väkeä. Tässä suhteessa tätä maahanmuuttoa, työperäistä maahanmuuttoa, ei pidä kyl-
lä myöskään sotkea tähän turvapaikanhakijoiden tilanteeseen tai pakolaistilanteeseen. Kyl-
lä minä ainakin toivon, että Suomi on sellainen maa, jossa me voimme ottaa myös sitten
muutakin väkeä meidän työvoiman piiriin mukaan. Se, että tätä yritetään myös ikään kuin
estää, on vähän ihmeellinen asia minulle. [Puhemies koputtaa] Meille pitäisi luoda järjes-
telmiä, joissa väki pääsisi helpommin töihin.
29



Pöytäkirjan asiakohta PTK 103/2017 vp
19.04 Sami Savio ps: Arvoisa puhemies! Edustaja Rossi otti tässä esille tämän hallituk-
sen tekemät korotukset takuueläkkeisiin. Niitä on muutamia kertoja jo tehty. Se on hyvää
kehitystä sinällään, että nämä kaikkein pienituloisimmat eläkeläiset pystyvät sitten ainakin
jonkinlaisen toimeentulon saamaan näillä tuloilla.

Mutta takuueläkkeen nosto ei tietenkään sitten auta näitä työeläkkeitä saavia, jotka ovat
tämän korotetunkin takuueläkkeen rajan yläpuolella. Heistä monet ovat kuitenkin tehneet
hyvin pitkiä työuria pienipalkkaisessa työssä, ja siitä ei käytännössä sitten välttämättä ko-
vin paljon suurempaa eläkettä ole kertynyt kuin mikä tämä takuueläke on ja tulee olemaan
jatkossa. Heidän kannaltaan tulisi myös pyrkiä oikeudenmukaiseen veropolitiikkaan ot-
taen huomioon nimenomaan sen, kuten tässä on tullut nyt esille, että pienillä, 1 000 euron,
tai hieman isommillakaan työeläkkeillä ei käytännössä veronalennuksia tule ollenkaan.
Sitä vastoin tulee kiinteistöveron korotukset, joita nyt on kaavailtu — hallitus esittää muun
muassa alarajojen korotuksia. Mielestämme nimenomaan nämä alarajojen korotukset pi-
täisi kyllä ehdottomasti unohtaa. Hallituksen ja hallituspuolueiden tulisi vielä valtiovarain-
valiokunnassa miettiä, tuleeko luopua näistä alarajojen korotuksista kiinteistöveroprosent-
tien osalta.

Kiitän vielä lopuksi edustaja Rossia siitä, että hän ilmaisi tukensa perussuomalaisille sii-
tä, että meidän aikanaan hallitusohjelmaan saamamme vaatimus maahanmuuton kokonais-
kustannusten selvittämisestä on todella tärkeä sekä kustannusten että moraalin kannalta.
Toivon, että edustaja Rossi vie oman puolueensa puheenjohtajalle, pääministeri Sipilälle,
sanomaa tästä, että hän vauhdittaisi tätä kustannusselvitystä hyvin ripeästi.

19.07 Teuvo Hakkarainen ps: Arvoisa puhemies! Edustaja Rossi lähti pois... [Paavo Ar-
hinmäki: Ei lähtenyt!] — Ahah, siellä. — Tunnen minäkin tai olen nähnyt muutaman so-
malin, jotka ovat töissä. Että ihan kunnia ja kumarrus sinnepäin, ei mitään heitä vastaan.
Mutta jos tällä prosentilla, mitä jää Kelan maksettavaksi, heitä tulee Lähi-idästä ja Soma-
liasta ja Pohjois-Afrikasta, niin Suomen talous ei tule koskaan selviämään siitä edes. Ja nyt
kun leikkauksia tehdään, kyllä niitä voisi siihenkin suuntaan laittaa. Miljardi todennäköi-
sesti menee sinne kuin Kankkulan kaivoon.

Sitten vielä kiinteistöverosta: Sitä nostetaan. Ja kehen se kohdistuu? Nimenomaan näi-
hin kivijalkafirmoihin, mitä täällä on maaseudulla ja muualla. Nyt nettikaupoissa ei ole
minkäänlaista kiinteistöveroa, jos toiminta ei ole Suomesta lähtöisin vaan ulkomailta. Net-
tikauppa ja sen tuoma kauppamuoto hyötyy tästä kiinteistöverotuksesta, joka nyt asetetaan
suomalaisille. Ja siinäpä tulee valuuttapakoa jopa — en tiedä missä määrin, mutta kuiten-
kin. Elikkä tämä kannattaisi kyllä tarkastella uudestaan. — Kiitos.

19.08 Sari Essayah kd: Arvoisa puhemies! En käy pitkittämään tätä keskustelua, mutta
sen verran, kun tässä nyt on ollut esillä opposition pari pontta, ehkä niitä tässä arvioin.
Muutenhan tämä lisätalousarvio on luonteeltaan hyvin tekninen ja sinällänsä ei ole aiheut-
tanut oppositiopuolueissakaan tarvetta tehdä varsinaisesti sinne esityksiä.

Ensin tämä sosiaalidemokraattien lausumaehdotus veteraanikuntoutuksesta: Tämähän
on sisällöltään hyvin sama kuin varsinaisesti tuo valiokunnan mietinnössäkin oleva linja, ja
siinä mielessä tietenkään ei ole mitään ongelmaa äänestää tämän ponnen puolesta. Ymmär-
rän kyllä, että täällä salissa on käyty keskustelua siitä, että asiaa on pyritty oikeasti hoita-
maan kuntoon tämän vuoden osalta, mutta tosiaankin muotoilu on tässä varsin hyvä.
30



Pöytäkirjan asiakohta PTK 103/2017 vp
Mutta sen sijaan sitten tämän vasemmistoliiton ponnen kohdalla täytyy sanoa, että kun
kristillisdemokraateille on ollut tärkeää se, että kuitenkin tuo valtiontalouden tasapainotta-
minen pysyy siellä budjetin keskiössä, niin voisi sanoa, että siinä mielessä, kun nyt vih-
doin Suomen talouden nokka on saatu nousuun, en näe tarvetta sille, että meidän nyt tässä
lisätalousarviossa pitäisi lähteä tekemään muutoksia siksi, että meillä onkin nyt sitten pa-
rempaa tulokertymää kuin mitä on kaavailtu.

Sen sijaan ensi vuoden budjettiin kristillisdemokraatit ovat tehneet omia vaihtoehtobud-
jettinsa mukaisia talousarvioaloitteita, ja siinä sitten tuomme esille sen, kuinka haluaisim-
me panostaa enemmän todellakin niin perusturvaan, koulutukseen kuin hyvinvointipalve-
luihin — mitä tässäkin ponnessa kyllä sinällänsä nostetaan esille — ja on erilaista linjaa
kuin hallituksella tulevalle vuodelle. Ja erityisesti sitten lapsiperheitten asema meitä huo-
lestuttaa.

Tässä kantani näihin ponsiasioihin.

Keskustelu päättyi ja asian käsittely keskeytettiin.
31


