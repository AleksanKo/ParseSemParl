















































DEM1F7C.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

5. Valtioneuvoston oikeuskanslerin kertomus vuodelta 2016
Kertomus K 13/2017 vp
Valiokunnan mietintö PeVM 1/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 5. asia. Käsit-
telyn pohjana on perustuslakivaliokunnan mietintö PeVM 1/2017 vp.

Keskustelu

15.37 Annika Lapintie vas (esittelypuheenvuoro): Arvoisa rouva puhemies! Kyseessä on
perustuslakivaliokunnan mietintö oikeuskanslerin kertomuksesta viime vuodelta, ja tämä
mietintö on melko tiivis. Siinä on kolme pääkohtaa: ensinnä hyvän lainvalmistelun periaat-
teet, toisena valtioneuvoston oikeuskanslerin ja eduskunnan oikeusasiamiehen työnjako ja
sitten erityiskysymyksenä luvan saaneiden oikeudenkäyntiavustajien toiminnan valvonta.
Nämä kaksi ensiksi mainittua asiaa ovat sellaisia, joista perustuslakivaliokunta on usein ja
painokkaasti huomauttanut, ja senkin vuoksi melko tiiviisti nyt tässä mietinnössä niitä kä-
sitellään. Mutta ehkä hiukan kuitenkin avaan näitä asioita.

Ensinnäkin hyvän lainvalmistelun periaatteet.
Tässä oikeuskanslerin kertomuksessa on kansleri Jonkan puheenvuoro, jossa hän hyvin

laajasti käy läpi tätä lainvalmistelua. Samoin myös perustuslakivaliokunta on useana vuon-
na oikeuskanslerin kertomuksen käsittelyn yhteydessä sekä myös taloussuunnitelman yh-
teydessä antamassaan lausunnossa 19/2016 käsitellyt tätä hyvän lainvalmistelun periaatet-
ta. Siitä ehkä tiiviisti — huomasin, kun katsoin ja keräsin, että näitä perustuslakivaliokun-
nan lausuntoja on monta sivua, ja tiivistäisin ne nytten ihan muutamaan näkemykseen lain-
valmistelusta.

Lainvalmistelun osalta tärkein työ tehdään ministeriöissä. Tämän on sekä Oikeuskans-
lerinvirasto että perustuslakivaliokunta useasti todennut ja alleviivatusti ilmoittanut. Myös
lainvalmisteluoppaassa, hyvän lainvalmistelun ideaalimallissa, joka valtioneuvostossa on
käytössä, kaikki nämä periaatteet on selkeästi tuotu esille. Erityisesti vielä aikaisempana
vuotena oikeuskanslerin kertomuksessa selvitettiin ministeriöiden kansliapäälliköiden
roolia tässä hyvässä lainvalmistelussa, ja kuten valiokunta on todennut ja Oikeuskanslerin-
virasto on todennut, Oikeuskanslerinviraston mahdollisuudet puuttua asiaan tulevat ni-
menomaan siinä vaiheessa, kun asiaa ministeriöissä valmistellaan. Aikaisempina vuosina
tästä asiasta on perustuslakivaliokunnankin mietinnöissä ja lausunnoissa kirjoitettu pitem-
min, ja siinä on tullut esille se, että itse asiassa Oikeuskanslerinviraston mahdollisuudet
puuttua asiaan silloin, kun asia on esillä käsittelyssä valtioneuvoston istunnossa, ovat hy-
vinkin rajalliset, koska tämä esittelylista tulee vain päivää tai kahta ennen, eli ne hyvän
 Tarkistettu
4.0



Pöytäkirjan asiakohta PTK 110/2017 vp
lainvalmistelun periaatteet ovat nimenomaan siellä ministeriön valmisteluvaiheessa. Sen
lisäksi, jos siellä siinä vaiheessa on puutteita tai ei noudateta hyvää lainvalmistelutapaa,
niin myöhemmässä vaiheessa voi käydä niin, että niitä virheitä ei kovinkaan helposti pys-
tytä korjaamaan vaan on syytä lähteä sitten ihan uuteen valmisteluun.

Asia, jonka myös haluaisin ottaa esille hyvän lainvalmistelun periaatteesta, on se, että
siihen yhtenä osana kuuluu lausuntokierros ennen kuin laki on esiteltävissä valtioneuvos-
tossa tai tuotavissa eduskuntaan. Tällaisen lausuntokierroksen järjestämisen tarkoitushan
on luonnollisesti se, että sen lausuntokierroksen aikana esille tulleet ongelmat selvitetään
ja otetaan huomioon ja sitten siinä vaiheessa tehdään tarvittavat korjaukset. 

"Perustuslakivaliokunta" — tämä on muistaakseni suoraan lausunnosta 19/2016, johon
tämänpäiväisessä lausunnossakin viitataan — "kiinnittää erityistä huomiota huolellisesti
laadittujen säätämisjärjestysperusteluiden merkitykseen. Valiokunta on useaan otteeseen
korostanut, että hallituksen esitykseen on aina syytä ottaa jakso ’Suhde perustuslakiin ja
säätämisjärjestys’, jos lakiehdotukset sisältävät säännöksiä, joiden perustuslainmukaisuut-
ta on syytä arvioida. Näin on syytä tehdä kootusti, vaikka esityksen perusteluissa olisi
muualla käsitelty valtiosääntöön liittyviä seikkoja. Rajatapauksissa säätämisjärjestysjakso
on syytä pikemminkin sisällyttää esitykseen kuin jättää siitä pois. Hallituksen esityksen
säätämisjärjestysjakso tarjoaa eduskunnalle myös tärkeän informaation, jonka avulla kes-
keisesti arvioidaan esityksen käsittelemisen tarpeellisuutta perustuslakivaliokunnassa."

Eli tämä hallituksen esitykseen sisältyvä säätämisjärjestysperustelujakso on hallituksen
arvio siitä, että laki voidaan tuoda eduskuntaan ja että se on perustuslain mukainen. Kun
siellä, täällä ja tuolla keskustellaan perustuslainmukaisuuden valvonnasta ja kaivataan asi-
anajajaa selvittämään täällä eduskunnassa perustuslainmukaisuutta, niin tämä hallituksen
esitys ja hallituksen säätämisjärjestysperustelut ovat se asianajaja ja julkisesti esille tuotu
näkemys siitä, miksi hallituksen esitys on perustuslain mukainen. 

Kuten me kaikki hyvin tiedämme, viime vuonna perustuslakivaliokunta antoi 70 lausun-
toa, ja niistä yhden käden sormin on laskettavissa ne, joissa oli huomattavia perustuslailli-
sia ongelmia niin, että jouduttiin selkeästi toteamaan, että siinä on alkuvaiheessa ollut niin
isoja ongelmia, että täytyy uudelleen valmistella. Tähän liittyen vielä otan esimerkin kans-
leri Jonkan tekstistä, oikeuskanslerin kertomuksesta vuodelta 2016, tämä on sivulta 19.
Hän selvittää siinä, millä tavoin oikeuskansleri tätä ennakollista valvontaa tekee, ja toteaa,
että "jos esitykseen on korjausehdotuksista huolimatta jäänyt perustuslain kannalta kriitti-
siä kohtia, olemme" — siis Oikeuskanslerinvirasto — "edellyttäneet, että ne tuodaan pe-
rusteluissa avoimesti esille ja kirjataan suositus asian saattamisesta perustuslakivaliokun-
nan arvioitavaksi". Näinhän hallitus yleensä tekee, ja hyvä niin. On todella arvokasta, että
näissä hallituksen esitysten perusteluissa käy ilmi ne duubiot, joita hallituksella on. 

Sitten tulee tällainen hätkähdyttävä, pelästyttävä kohta tässä kanslerin jännityskerto-
muksessa. Tässä lukee, että "aika ajoin tulee tilanteita, joissa ministeriön esittelijän kanssa
joudutaan käymään keskustelua siitä, että säätämisjärjestysperusteluihin tulisi maininta pe-
rustuslakivaliokunnan arvioinnin aiheellisuudesta". Pari esimerkkiä hän ottaa. Toisessa on
kyse rikossakon ja päiväsakon rahamäärän merkittävästä korottamisesta, hallituksen esi-
tys 1/2016. Jonkka kirjoittaa: "Olin puhelimitse yhteydessä asianomaiseen ministeriöön.
Arvostelin keskeisenä..." Sitten hän tuo niitä ongelmia esille. Toisena esimerkkinä hän ot-
taa esille määrätyn ikäisille työttömille tietyin edellytyksin myönnettävän eläketuen ja to-
teaa, että "näissä molemmissa tapauksissa vedottiin siihen, että esityksellä on kiire ja pe-
2



Pöytäkirjan asiakohta PTK 110/2017 vp
rustuslakivaliokunnan käsittely pitkittäisi käsittelyaikaa. Vastusteluista huolimatta mo-
lemmat lähetettiin perustuslakivaliokunnan arvioitaviksi." 

Eli tämä kanslerin kertomuksessa oleva kohta tuo kyllä selvästi esille sen, että varmasti
on edelleen syytä kouluttaa ministeriöiden virkamiehiä ja ehkä myös ministereitä ja kan-
sanedustajiakin siitä, milloin asia tulee perustuslakivaliokunnan käsittelyyn. Kysehän on
siitä, että jos on epäilyjä lakiesityksen perustuslainmukaisuudesta, niin silloin se on tuota-
va perustuslakivaliokunnan käsittelyyn — näin tämän meidän nykyisen perustuslain mu-
kaan ja myös eduskunnan työskentelysääntöjen mukaan ja myös ministeriöiden lainval-
misteluoppaiden mukaan. Tätä taustaa vasten tuntuu aika hätkähdyttävältä, että kiireeseen
on vedottu, varsinkin kun tiedämme, että perustuslakivaliokunta ei käsittele asioita yhtään
sen pidempään kuin on ihan pakko ja ratkaisee asiat ripeästi ja tehokkaasti.

Sitten toisena osuutena on valtioneuvoston oikeuskanslerin ja eduskunnan oikeusasia-
miehen työnjako. 

Tätä samaa asiaa on käsitelty myös edellisen asian kohdalla eli oikeusasiamiehen osalta,
ja perustuslakivaliokunta on tässäkin todennut tarpeen selkeyttää asiaa nimenomaan näistä
päällekkäisyyksistä johtuen. Kahden ylimmän laillisuusvalvojan järjestelmä ei ole kansa-
laisten ja yhteiskunnan kannalta tehokkain eikä tarkoituksenmukaisin, ja se antaa syyn tätä
selvittää.

Tässä toisessa mietinnössä, koskien oikeusasiamiehen kertomusta, perustuslakivalio-
kunta toteaa, että tehtävienjaosta voidaan säätää tavallisella lailla kaventamatta kumman-
kaan laillisuusvalvontaa koskevaa toimivaltaa, koska jo nyt oikeuskansleri on vapautettu
muun muassa velvollisuudesta valvoa lain noudattamista asioissa, jotka koskevat vapau-
tensa menettäneitä henkilöitä. Eli jos tätä lakia lähdetään kehittämään, niin sillä tavalla voi-
daan haitat, ongelmat ja vaarat poistaa. Erityisesti nämä ongelmat hallinnollisesta ajanhu-
kasta, kantelijoiden ja yleisön epätietoisuudesta sekä ratkaisukäytännön yhdenmukaisuu-
desta ja johdonmukaisuudesta ovat tulleet enemmän esille siitä johtuen, että oikeusasia-
miehen ja -kanslerin tehtävissä on tapahtunut eriytymistä ja erikoistumista. Erikoistumista
ovat lisänneet uudet, kansainvälisiin sopimuksiin perustuvat oikeusasiamiehen erityisteh-
tävät. Esimerkiksi YK:n kidutuksen vastaisen yleissopimuksen mukainen kansallisen val-
vontaelimen tehtävä ja YK:n vammaisten henkilöiden oikeuksista tehdyn yleissopimuk-
sen mukaiset tehtävät ovat lisänneet oikeusasiamiehen tehtäviä.

Perustuslakivaliokunta on todennut, että päällekkäisyyden poistaminen tarjoaa kummal-
lekin laillisuusvalvojalle mahdollisuuden kehittää entisestään toimintaansa niissä asiaryh-
missä, jotka heille osoitettaisiin. Tehtävien jakaminen tarjoaisi myös mahdollisuuden ke-
hittää oikeuskanslerin työn painopistettä valtioneuvoston lainvalmistelutyötä tukevan riip-
pumattoman oikeuspalvelun suuntaan. Ja, kuten tuossa ykköskohdassa eli lainvalmistelun
periaatteissa toin esille, siihen tuntuu olevan tarvetta. 

Eli perustuslakivaliokunta huomauttaa, että on ottanut kantaa jo useasti tähän työnja-
koon, ja kiirehtii tätä selvitystä. Vaikka laillisuusvalvonnan eri osa-alueilla on pitkät perin-
teet, joita tulee kunnioittaa, myös laillisuusvalvonnan tulee elää ajassa ja sen kehittämistä
tulee ilman ennakkoluuloja harkita.

Sitten viimeisenä tämä luvan saaneiden oikeudenkäyntiavustajien toiminnan valvonta. 
Tämän osalta oikeuskansleri on todennut, että oikeudenkäyntiavustajien valvontaa pitäi-

si selvittää ja sen vuoksi muun muassa luvan hakijoiden kelpoisuutta ja oikeuskanslerin
muutoksenhakuoikeutta koskevilta osin tähän olisi syytä puuttua. Oikeuskanslerinvirasto
3



Pöytäkirjan asiakohta PTK 110/2017 vp
on tehnyt tästä myös ehdotuksen oikeusministeriölle, ja perustuslakivaliokunta pitää tär-
keänä, että tätä asiaa vietäisiin esille.

Sitten ihan viimeisenä kohtana liittyen näihin luvan saaneisiin oikeudenkäyntiavusta-
jiin: Kysymykset oikeudellisen avun saamisesta ovat merkityksellisiä perustuslaissa sää-
dettyjen oikeudenmukaisen oikeudenkäynnin ja hyvän hallinnon takeiden vuoksi, ja perus-
tuslakivaliokunta on kiinnittänyt huomiota myös oikeudellisen avun laatuun. Näiden vuok-
si katsomme, että oikeusministeriön olisi syytä ryhtyä toimenpiteisiin tämän oikeuskansle-
rin esille ottaman ongelman saattamiseksi kuntoon. — Kiitos.

15.52 Timo Heinonen kok: Arvoisa rouva puhemies! Perustuslakivaliokunnan puheen-
johtaja, edustaja Lapintie kävi laajasti läpi tätä asiaa, ja myös oikeuskanslerihan on kiinnit-
tänyt huomiota lainvalmistelun tasoon. Täytyy tietysti todeta, että nyt nämä uudistukset
ovat olleet poikkeuksellisen suuria uudistuksia, joita ehkä ei olisi tarvittu, jos järjestelmiä
oltaisiin kehitetty paremmin ajassa pienempinäkin osina, ja ehkä hyvä olisi, että meillä oli-
si paremmat keinot myös etukäteisesti varmistaa sitä, ovatko esitykset ja suunnitelmat pe-
rustuslain mukaisia. Näitä korjaustarpeitahan lainsäädännössä on kyllä ollut niin pitkään
kuin itse olen ollut täällä. Ainakin tuon 10 vuotta muistan, että kyllä lainsäädännön taso on
ollut kohtuullisen samanlaista ja korjaustarpeita on ollut valiokunnissa, muitakin kuin pe-
rustuslaillisia korjaustarpeita, lähes esityksessä kuin esityksessä, ja sen takia pidän erittäin
myönteisenä sitä, että oikeusministeri Häkkänen on ryhtynyt nyt toimenpiteisiin tämän
asian korjaamiseksi. Hän aivan tällä viikolla esitti, että Suomeen pohdittaisiin tällaista lain-
valmistelun koulua, joka olisi siis suunnattu nimenomaan valtioneuvoston lainvalmisteli-
joille ja esittelijöille, mutta niin kuin edustaja Lapintie, valiokunnan puheenjohtaja, toi
esille, niin varmaan ihan tervetullutta se olisi meistä itse kullekin, jotka emme ole vaikka-
pa lakia lukeneet. Tämäntyyppistä koulutusta varmasti ainakin itse olen aina valmis joka
päivä ottamaan vastaan. Toivotaan, että kun ministeri Häkkänen vie tätä valtioneuvoston
lainvalmistelijoiden ja esittelijöiden lainvalmistelukouluajatusta eteenpäin, niin meillä
voisi olla vielä tällaista lisäperehdytystä myös meille kansanedustajille.

15.54 Sirkka-Liisa Anttila kesk: Arvoisa puhemies! Aluksi kiitos valiokunnan puheen-
johtajalle Lapintielle erinomaisesta esittelypuheenvuorosta. 

Parasta koulua kansanedustajille on perustuslakivaliokunnan jäsenyys. Olen itse ollut
siellä kolme vaalikautta ja sanon, että se antaa sellaisen pohjan, että pystyy hahmottamaan
asioita ihan toisella tavalla, nimenomaan niistä tarpeista käsin, mitä lainvalmistelussa on.
Lähtökohtahan on se, että hallituksen esitykset pitää valmistella perustuslain mukaisiksi, ja
minusta esimerkiksi oikeuskansleria voidaan tässä käyttää apuna. Olen itse ministeriaika-
nani käyttänyt, käynyt neuvotteluja ja tsekannut, mitkä ovat mahdollisia, mitkä eivät ole
mahdollisia. Mutta sen sijaan nyt ollaan tilanteessa, jossa yhteiskunta monimutkaistuu
koko ajan, ja tavallaan siinä, mitä tarvitsee säädellä, syntyy helposti se tilanne, että miten se
tehdään niin, että se turvaa perustuslain mukaiset ihmisten perusoikeudet ja niin edelleen.
Se tulee olemaan entistä haastavampaa jatkossa.

Itse olen joutunut ministeriaikanani pohdiskelemaan sitä, mikä on Suomen perustuslain
suhde Euroopan unionin lainsäädäntöön ja sieltä meille valmiina tuleviin asetuksiin, jotka
jo sellaisenaan astuvat Suomessa voimaan. On tapauksia, joissa tosiaan esimerkiksi omai-
suudensuojaa ei ole ollut sillä tavalla kuin Suomen perustuslaissa omaisuudensuoja on kir-
jattu. Tämä liittyy näihin maatalouden tukijärjestelmiin, joissa voitiin ykskaks vain siirtää
4



Pöytäkirjan asiakohta PTK 110/2017 vp
tukioikeudet maanomistajalta sille, joka sitä maata viljelee. Siinähän käytiin pitkä proses-
si, ja siinä olin itsekin osallisena maa- ja metsätalousvaliokunnan puheenjohtajana aika-
naan.

Sen sijaan siitä keskustelusta, mitä tässä maassa nyt on käyty, että on arvosteltu perus-
tuslakivaliokunnan työtä ja on kaivattu, että siihen pitää saada joku uusi elin: Kyllä tämä
nykyinen järjestelmä toimii parhaiten. Tärkeintä nyt on vain se, että lainvalmistelijoilla on
riittävä osaaminen ja tieto siitä, miten lait pitää kirjoittaa, jotta ne noudattavat suomalaisen
perustuslain mukaisuutta.

15.56 Matti Torvinen si: Rouva puhemies! Kiitoksia perustuslakivaliokunnan puheen-
johtaja Lapintielle esityksestä. Olen itsekin siellä tuota hänen kanssaan sorvannut.

Haluaisin kiinnittää huomiota nimenomaan julkisen oikeusavun saatavuuteen ja laa-
tuun. 

Suomeen luotiin joitain vuosia sitten asianajajien ja lupalakimiesten järjestelmä. Silloin
eduskunta lähti siitä, että meillä on syytä olla kaksiportainen järjestelmä. Meillä on syytä
olla asianajajat, joita valvoo oma asianajajien valvontajärjestelmä. On lupalakimiehet, joi-
ta valvoo oma luvan saaneiden oikeidenkäyntiavustajien lautakunta. On hyvä, että tulevai-
suudessa tätä kaksoismallia kehitetään, eikä ole järkevää, että ne saatetaan saman sateen-
varjon alle.

Kun sitten tuo kritiikki kohdistui nimenomaan siihen, että palkkiokysymykset, niistä rii-
teleminen, on erilaista asianajajilla ja lupalakimiehillä, niin tätä on syytä edelleen kehittää.
Toinen on sitten valvontajärjestelmä. Lupalakimiehet — ja tuo on aikanaan eduskunnan
lähtökohdan mukaisesti — harjoittavat muutakin liiketoimintaa kuin pelkästään lainopilli-
sia palveluita. Siellä on isännöintiä, siellä on myös kaikenlaista tilitoimistopalvelua ja tie-
dotustoimintaa. Tämä malli on maailmalla hyväksi havaittu, eikä eduskunnan varmaan tu-
levaisuudessa ole syytä muuttaa tätä perusrakennetta sen vuoksi, että voimakkaat asianaja-
ja- ja tuomarikunnat sitä haluaisivat. On hyvä, että meillä on vaihtoehtoinen järjestelmä ja
laadukkaita lakimiehiä molemmilla puolin.

15.58 Annika Lapintie vas: Herra puhemies! Edustaja Heinonen otti esille lainvalmiste-
lun ongelmat menneiltä vuosilta. Aivan totta, kyllä näitä ongelmia on ollut myös aikaisem-
min. Sekä oikeuskanslerin kertomuksessa että perustuslakivaliokunnan lausunnoissa on to-
dettu, että monet lakiesitykset ovat hyvin valmisteltuja. Muun muassa perustuslakivalio-
kunnan lausunnossakin olemme tuoneet esille ja erityisesti kehuneet silloin, kun lainval-
mistelu on hyvää. Viime viikolla muistaakseni totesimme, että erityisesti esille nousseet
ongelmat lausuntokierroksen aikana oli otettu hyvin huomioon ja korjattu ja laissa ei ollut
mitään perustuslaillisia ongelmia.

Edustaja Anttila otti esille EU-ulottuvuuden, ja se on kyllä totta, että siitä on tullut aivan
uusi lisä tähän suomalaiseen järjestelmään. Meillähän onneksi on suuren valiokunnan
kautta mahdollisuus vaikuttaa myös valmisteilla olevaan lainsäädäntöön. Myös perustus-
lakivaliokunta on aika usein — melkein joka viikko, kerran, kaksi, useamminkin — otta-
nut kantaa myös valmisteilla olevaan EU-lainsäädäntöön ja antaa siitä suurelle valiokun-
nalle kannanoton eli lausunnon, jonka myötä sitten asiaa voidaan viedä eteenpäin. Mutta,
kuten edustaja Anttila totesi, se ei aina riitä. Suomi on sidottu Euroopan unionin lainsää-
däntöön, ja muun muassa sen vuoksi myös Euroopan unionin tuomioistuimen ratkaisut
vaikuttavat siihen, millä tavalla perustuslakivaliokunta tulkitsee jotain tiettyä hallituksen
5



Pöytäkirjan asiakohta PTK 110/2017 vp
esitystä. Eli kyllä, kun tämä ratkaisu aikanaan kansanäänestyksen jälkeen tehtiin, se näkyy
eduskunnan työssä edelleen, että olemme Euroopan unionin jäsen.

16.01 Ilkka Kantola sd: Arvoisa puhemies! Viimeaikaisessa keskustelussa lakiesitysten
perustuslainmukaisuuden arvioinnista on kiinnitetty huomiota myös siihen, millä tavalla
oikeuskansleri toimii valtioneuvoston yleisistunnossa lakien perustuslainmukaisuuden ar-
vioijana. On hyvä huomata, että oikeuskanslerin kertomuksessa on tällainen oikeuskansle-
rin puheenvuoro, jossa hänellä on otsikko "Miksi oikeuskansleri ei ole tehnyt huomautusta
valtioneuvoston yleisistunnossa". Kun oikeuskansleria on syytetty ja käyty häntä kohti ja
kyselty, minkä takia hän ei ole pysäyttänyt valtioneuvostossa niitä lakiesityksiä, joissa hän
on havainnut perustuslain kannalta ongelmia, niin nyt saamme tässä kertomuksessa vas-
tauksen. 

Oikeuskansleri toimii oman kertomuksensa mukaan niin, että hän kyllä keskustelee mi-
nisteriöiden kanssa lakiesityksistä ja esittää sitten näkemyksiänsä, mutta hän ei ole käyttä-
nyt vuosikymmeniin sitä järeintä toimintatapaa eli vaatinut eriävää mielipidettä pöytäkir-
jaan valtioneuvoston päätökseen, jossa hän toteaisi, että tämä esitys on perustuslain vastai-
nen. Näin meidän pitää perustuslakivaliokunnassa myös ymmärtää, että oikeuskansleri tra-
dition mukaan päästää läpi sellaisiakin esityksiä, joissa hänellä saattaa erilainen näkemys,
mutta hän katsoo, että lainsäädäntövalta kuuluu eduskunnalle, ja sen takia hän ei pysäytä
näitä ehkä ongelmallisiakin, perustuslain kannalta ongelmallisia lakiesityksiä sillä tavalla,
että vaatisi eriävän mielipiteen sinne pöytäkirjaan. Tämä on hyvä huomioida meillä perus-
tuslakivaliokunnassa, että meille kuuluu se viimeinen ratkaisuvalta tässä asiassa.

16.02 Sirkka-Liisa Anttila kesk: Arvoisa puhemies! Ihan yksi lause jatkoksi. 
Tästä myöskin sitten seuraa se, että siinä hallituksen esityksessä pitää olla silloin mai-

ninta, että on syytä tarkastella asiaa myös perustuslakivaliokunnassa ja pyytää sieltä lau-
sunto. Se toimii minusta juuri näin. Sen takia ei sitä lakiesitystä pysäytetä sinne, koska se
siirretään eduskunnan perustuslakivaliokunnan arvioitavaksi.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 13/2017 vp
johdosta. Asian käsittely päättyi.
6


