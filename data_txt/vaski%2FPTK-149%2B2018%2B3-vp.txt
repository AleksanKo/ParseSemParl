















































DEMF38B.tmp.xml


Pöytäkirjan asiakohta PTK 149/2018 vp
Pöytäkirjan asiakohta 

PTK 149/2018 vp

Täysistunto

Tiistai 29.1.2019 klo 14.00—16.35

3. Hallituksen esitys eduskunnalle laeiksi elinkeinotulon verottamisesta annetun lain, tulo-
verolain ja eräiden muiden lakien muuttamisesta

Hallituksen esitys HE 257/2018 vp
Valiokunnan mietintö VaVM 29/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 3. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

14.01 Esko Kiviranta kesk: Arvoisa puhemies! Tämän hallituksen esityksen osalta ja
mietinnön osalta ei juurikaan käytetty puheenvuoroja ensimmäisessä käsittelyssä. Itsellä-
nikin oli este, joten käytän tässä oikeastaan lyhyen esittelypuheenvuoron.

Käsittelyssä on yhteisöjen tulolähdeuudistusta koskeva esitys. Muutoksen pääsisältö on,
että elinkeinoverolakia sovellettaisiin yhteisöjen verotuksessa kaikkeen toimintaan lukuun
ottamatta maataloutta, joka säilyisi edelleen omana erillisenä tulolähteenään ja johon edel-
leen sovellettaisiin maatilatalouden tuloverolakia. Sellaisiin yhteisöihin, joiden toiminnan
varsinainen tarkoitus on muu kuin elinkeinotoiminnan harjoittaminen, sovellettaisiin ny-
kyiseen tapaan elinkeinoverolakia vain silloin... [Hälinää]

Toinen varapuhemies Tuula Haatainen:  Anteeksi, Kiviranta. — Voitaisiinko keskuste-
lut käydä tuolla salin ulkopuolella, niin että kuulemme esittelypuheenvuoron? 

...vain silloin, kun ne harjoittavat elinkeinotoimintaa. Tällaisia yhteisöjä ovat muun
muassa yleishyödylliset yhteisöt, joiden verrattain laajojen verovapauksien säilymisen rat-
kaisu mahdollistaa. 

Tulolähdejaon ongelmana on se, ettei toisen tulolähteen tappiota ole saanut vähentää toi-
sen tulolähteen voitosta. Yhteisö on näin ollen voinut joutua maksamaan tuloveroa, vaikka
kokonaistulo on ollut tappiollinen. Esitys korjaa merkittävällä tavalla tätä epäkohtaa. Tu-
lolähdejakoa koskeva sääntely syntyi alun perin tarpeesta turvata kuntien asema veronsaa-
jana silloin, kun verovelvollisella oli toimintaa useiden kuntien alueella. 

Lainmuutoksen mukanaan tuoma merkittävä uudistus on laaja kiinteistöjen ja kiinteis-
töyhtiön osakkeiden luovutustappioiden vähennyskelpoisuus yhteisöverotuksessa. Sen si-
jaan henkilöyhtiöiden yhtiöosuuksien sekä muiden kuin kiinteistöyhtiöiden osakkeiden
luovutustappioiden vähentämistä rajoitettaisiin edelleen. Rajoittaminen koskisi siis esi-
merkiksi pörssiosakkeiden luovutustappioita yhteisössä. Tällaiset tappiot olisivat vähen-
 Tarkistettu
4.0



Pöytäkirjan asiakohta PTK 149/2018 vp
nyskelpoisia vain uudistuksessa uutena omaisuuslajina lanseeratun muun omaisuuden luo-
vutuksesta syntyneistä veronalaisista voitoista verovuonna ja viitenä seuraavana vuonna.
Jos viime mainittu tappioiden vähennyskelpoisuuden rajoitus olisi poistettu, verovaikutus
olisi ollut hallituksen esityksen arvion mukaan vuositasolla 13:sta 16 miljoonaan euroon,
ei siis kovin paljon. Saattaa olla, että tämänkin vähennysrajoituksen poistaminen aikanaan
tulee.

Nyt toteutettava uudistus vähentää yhteisöverotuottoa vuositasolla arviolta runsaat 10
miljoonaa euroa. Myös vaikutukset kuntiin ovat vähäisiä, ja verotuoton menetys on tarkoi-
tus kompensoida kunnille erillisessä esityksessä. Vaikutusten vähäisyys johtuu ennen
muuta siitä, että valtaosalla yhtiöistä on vain yksi tulolähde. Lisäksi vain osalla on saman-
aikaisesti sekä positiivinen että negatiivinen tulolähteen tulos. 

Esityksen perusteluissa on myös todettu, ettei tulolähteitä koskevalla muutoksella ole
tarkoitus vaikuttaa perintö- ja lahjaverolain yritysten sukupolvenvaihdoshuojennusta kos-
kevaan käytäntöön.

Valiokunnan mietintöön sisältyy kaksi lausumavastalausetta.

14.05 Pia Viitanen sd: Arvoisa puhemies! Nyt sitten osaltani kerron noista lausumavasta-
lauseista. Sinänsähän tämä itse esitys on sellainen, että olemme hyväksymässä sitä, eikä
siihen ole sen enempää kommentoitavaa, mutta tuossa kuulemisvaiheessa tuli ilmi muuta-
mia asioita, mitkä meidän mielestämme vaatisivat seurantaa, ja siksi jätimme nämä lausu-
mat, koska kuitenkaan sitten niitä ei haluttu ottaa tähän valiokunnan mietintöön lausumi-
na. Näissä on siis SDP:n lisäksi myös vihreiden, vasemmistoliiton ja kristillisdemokraat-
tien nimet alla. 

Eli olemme sitä mieltä, että periaatteellisena uudistuksena tämä on sinänsä ihan tarpeel-
linen, ja tätähän on vuosikausia sinänsä puhuttu, ja varmasti ainakin joidenkin asiantunti-
joiden mielestä on niin, että nyt kun tähän mennään, kuitenkaan tämä ei ihan täydellinen
ole vaan tätä niin kuin osittain vasta tehdään ja varsinaisesti tulolähdejako ei sinänsä poistu
vaan sitä eräiltä osin muutetaan. 

Tässä valiokunnan mietinnössähän todetaan, että taloudelliset vaikutukset näyttäisivät
jäävän aika vähäisiksi siitä huolimatta, että muutoksia tapahtuu. Toisaalta taas valiokunta
itsekin toteaa, että näissä vaikutusarvioissa ei olla huomioitu sitä, mitä mahdollisia käyt-
täytymisvaikutuksia sitten näillä muutoksilla on. Koska tästä ei selvää selvyyttä ole, miten
tämä lopulta sitten vaikuttaa valtion tuloihin tai miten voidaan arvioida, annetaanko tällä
esityksellä mahdollisesti lisää mahdollisuuksia tehdä verosuunnittelua ja tämänkaltaisia
toimia, siksi laitoimme tähän lausuman, joka puoltaa sitä, että tätä asiaa seurattaisiin. 

Tämän vastalauseen ensimmäinen lausuma kuuluu: ”Eduskunta edellyttää, että valtio-
neuvosto seuraa tulolähdejaon uudistamisen vaikutuksia verosuunnitteluun, veropohjaan
sekä verotuloihin, raportoi tästä eduskunnalle ja ryhtyy tarvittaessa toimenpiteisiin vero-
pohjan tiivistämiseksi.” Se oli tämä ensimmäinen. 

Toisessa on kysymys enemmänkin sitten tästä eräänlaisesta rajanvedosta, eli valiokunta
toteaa, ettei tulolähteitä koskevalla muutoksella ole tarkoitus vaikuttaa perintö- ja lahjave-
rolain 55 §:n sukupolvenvaihdoshuojennusta koskevaan käytäntöön, ja siksi valiokunta ei
pidä aiheellisena käsitellä tässä yhteydessä myöskään perintö- ja lahjaverolaissa omaksut-
tua yritysvarallisuuden käsitettä. Mutta kaiken kaikkiaan asiantuntijalausunnoissa kävi il-
mi, että muutoksella voi olla vaikutusta kyseisen pykälän soveltamiseen, ja näin ollen tu-
lolähdejaottelun yhteys sukupolvenvaihdoshuojennusta koskevaan rajanvetoon on nostet-
2



Pöytäkirjan asiakohta PTK 149/2018 vp
tu esiin myös oikeuskäytännössä ja esimerkiksi aiemmissa valiokunnan mietinnöissä. Sik-
si toinen lausuma koskee tätä, että pitäisi selvittää, miten tämä muutos vaikuttaa sukupol-
venvaihdostilanteissa, ja sitten tarvittaessa ryhtyä toimenpiteisiin. 

Näin ollen tämä toinen lausuma kuuluu: ”Eduskunta edellyttää, että valtioneuvosto seu-
raa perintö- ja lahjaverolain 55 §:ssä tarkoitettujen yrityksen sekä yritysvarallisuuden kä-
sitteiden tulkintaa verotuskäytännössä, raportoi tästä eduskunnalle ja ryhtyy tarvittaessa
toimenpiteisiin lainsäädännön täsmentämiseksi.”

14.09 Timo Heinonen kok: Arvoisa rouva puhemies! Valtiovarainvaliokunnan jaoston
puheenjohtaja, edustaja Kiviranta kävi hyvin läpi tätä kokonaisuutta. Ja niin kuin keskus-
telussa myös vasemmisto-oppositiosta tuli esille, tämä on hyvä ja tarpeellinen uudistus ja
tätä on odotettu. Tämä on yksi toimenpide meidän yrittäjämyönteiseltä hallitukseltamme
— yrittäjäystävällistä politiikkaa ja yrittäjäystävällisiä toimenpiteitä vahvistamaan suoma-
laista yrittäjyyttä. 

Tällä kaudellahan taloudessa on tapahtunut hyvä käänne parempaan. Meillä työllisyys-
aste on noussut tuohon tavoitteeseen, 72 prosenttiin [Eduskunnasta: Ja ylikin!] — ja yli-
kin, näin nyt tuoreimmat tulokset kertovat — mutta tavoiterima pitää asettaa entistä kor-
keammalle. Työllisten määrä on noussut yli 110 000:lla, jopa 120 000:lla, ja kyllä tässä iso
kiitos kuuluu nimenomaan suomalaisille yrittäjille. Sinne ne työpaikat ovat syntyneet, ja
sinne moni suomalainen on työllistynyt.

Myös se on ollut myönteistä, että veroaste ei ole tällä kaudella noussut vaan itse asiassa
kokonaisveroaste on 2 prosenttiyksikköä laskenut, ja se on myös tukenut tätä myönteistä
talouskasvua. Julkisen talouden velkasuhde bruttokansantuotteeseen taittui jo pari vuotta
sitten, ja tavoitteena on, että velaksi eläminen loppuisi vuonna 2020 tai 2021. Viime vuon-
nahan saimme jo myönteisiä tuloksia niin, että valtion ei tarvinnut kymmenen vuoden ve-
lanoton jälkeen ottaa enää lisää velkaa vaan viime vuonna pystyimme myös velan koko-
naismäärää vähentämään.

Arvoisa puhemies! Pidän myönteisenä sitä, että näitä yrittäjäystävällisiä toimenpiteitä
tulee. Niistä toiset ovat pienempiä, toiset ovat isompia. Me tarvitsemme tähän maahan li-
sää paikallista sopimista ja sitä, että me luotamme tulevaisuudessa niin työntekijöihin kuin
työnantajiinkin siinä, että he pystyvät tekemään näitä ratkaisuja siellä työpaikoilla. Pidän
hyvänä myös sitä, että tänä vuonna palkansaajien verotus säilyi ennallaan ja kevennys koh-
distettiin nimenomaan pieni- ja keskituloisiin. Perusvähennystä korotettiin sekä indeksitar-
kistuksella varmistettiin, ettei kenenkään verotus tänä vuonna kiristynyt. Nämä kaikki pa-
laset tämän yrittäjämyönteisen politiikan ympärillä ovat tukeneet meidän myönteistä ta-
louskasvuamme.

14.12 Joona Räsänen sd: Arvoisa puhemies! Tämä tulolähdejaon muutos on kannatetta-
va uudistus, ja tämä kannattaa säätää sitten, kun valiokunta on tämän käynyt läpi, mutta sa-
malla on varmaan syytä kiinnittää huomiota näihin kahteen kysymykseen, jotka valiokun-
ta nosti esille ja joihin myös edustaja Viitanen tässä aikaisemmin viittasi. Niiden osalta to-
della olisi järkevää toimia siten kuin oppositiopuolueet esittävät, että tässä myös nämä lau-
sumat hyväksyttäisiin ja sillä tavalla asiaa seurattaisiin. Emmehän me halua, että tällä muu-
toksella kuitenkaan on sitten sitä vaikutusta esimerkiksi verosuunnitteluun, niin että se
yleistyisi ja sitä kautta meiltä jäisi verotuloja saamatta ja se rapauttaisi veropohjaamme.
Siltä osin tämä ensimmäinen lausumaehdotus on varsin järkevä, se, että tätä seurataan, ja
3



Pöytäkirjan asiakohta PTK 149/2018 vp
sitten myös tämä toinen, jolla ei ollut tarkoitus kuitenkaan muuttaa sitä perintö- ja lahjave-
ron 55 §:n tulkintaa, ja jotta tämä ei myöskään toteutuisi, niin olisi varmaan järkevää, että
tähänkin asiaan sitten palattaisiin vielä ja katsottaisiin, miten se verotus käytännössä on
mennyt ja mitä tästä on seurannut. Näiltä osin, arvoisa puhemies, kannatan näitä edustaja
Viitasen tekemiä lausumaehdotuksia.

14.13 Olavi Ala-Nissilä kesk: Arvoisa puhemies! Edustaja Joona Räsäselle voisi todeta,
että totta kai on syytä seurata lain vaikutuksia ja se on jo normaalia virkatyötäkin, ja hyvä,
että siihen kiinnitetään huomiota. Mutta hyvää on toisaalta, että esitys on yksimielinen.

Tällä vaalikaudellahan verotus on ollut vakaata ja ennakoitavaa, mikä minusta on erit-
täin tärkeä asia ihmisten, yritysten toiminnan näkökulmasta. Myöskin kokonaisveroaste on
bruttokansantuotteen kasvaessa alentunut. Minusta tästä on hyvä jatkaa maltillisesti eteen-
päin. Pitää kuitenkin välttää laukalle joutumista. Nyt havaitsen, että eri tahoilta tulee eri-
laisten verojen poistamista aika montakin kertaa, ja kun kuitenkin meidän verotuksen liik-
kumavaraa pitää voida käyttää tuloverotuksen, työn verotuksen keventämisen puolelle,
niin siinäkin pitää toimia maltillisesti, jotta julkissektorin tasapaino säilyy.

Tätä esitystä on pitkään toivottu, ja nyt se toteutuu. Sillä tavalla hallituksen veropolitiik-
ka on myöskin aktiivista. Voisi sanoa myöskin, että tässä verobyrokratia hieman kevenee.
Toki voi sitä tulla vähän uuteenkin paikkaan, kun rajanvetoja joudutaan tekemään. Mutta
kaikkinensa saattelen tätä esitystä eteenpäin positiivisella mielellä.

14.15 Peter Östman kd: Arvoisa puhemies! Tämä lähetekeskustelussa oleva tulolähde-
jaon muutos on ihan hyvä periaatteellinen uudistus, joka on, niin kuin todetaan, valmistel-
tu huolellisesti, ja myös KD:n eduskuntaryhmä kannattaa esityksen hyväksymistä muutta-
mattomana valiokunnan esittämien perustelujen mukaisesti.

Asiantuntijakuulemisissa nousi kuitenkin esiin joitakin asioita, minkä takia katson, että
kaksi valiokunnan esiin nostamaa kysymystä edellyttäisi seurantaa, jotta voidaan tarvit-
taessa ryhtyä jatkotoimenpiteisiin. Siksi katson, että olisi eduksi, jos valtioneuvosto rapor-
toisi muutoksen vaikutuksista eduskunnalle ja ryhtyisi tarvittaessa toimenpiteisiin vero-
pohjan tiivistämiseksi ja lainsäädännön täsmentämiseksi siltä osin, mitä lausumissa mai-
nittiin. 

Mitä yritysverotukseen tulee, niin kyllähän koko ajan on menty parempaan suuntaan,
mutta joutunemme varmaan rehellisesti toteamaan, että kaikki asiat eivät ole viime vuosi-
na kuitenkaan menneet ihan niin kuin Strömsössä. Verovuotoa on ollut edelleen veropara-
tiiseihin, ja silloinkin joudutaan puuttumaan asiaan lainsäädännön kautta. Olisi ehkä hyvä
tässäkin kohdassa huomioida, että jos näistä muutoksista tulee haittaa, niin silloin on syytä
ryhtyä tarkempiin toimenpiteisiin.

14.16 Eero Suutari kok: Arvoisa puhemies! Hallituksen esitys on hyvä, ja se lisää elin-
keino-, sijoitus- ja yrittäjämyönteisyyttä suomalaisessa verotuksessa.

Nykyinen yhteisöverojen tulolähdejako verotuksessa on kansainvälisesti poikkeuksel-
lista. Meillä on poikkeuksellista ollut se, että toinen tulolähde on ollut voitollista ja se on
verotettu, ja toinen tulolähde tappiollista, eikä sitä ole voinut suoraan vähentää toisesta,
vaikka kyseessä on pääomatulo.

Tähän jää kyllä tämä EVL:n 42 a §:n 2 momentti, jossa elinkeinolähteeseen on lisätty
muun omaisuuden omaisuuslaji. Jaostossa käsiteltiin tämä asia ja tultiin kyllä siihen tulok-
4



Pöytäkirjan asiakohta PTK 149/2018 vp
seen, että tässä saadaan kohtuuhyvä tulos, vaikkakin muutamia ongelmia tähän vielä jää.
Tämän lain vaikutusten seuraaminen on tietenkin tärkeää, ja sitä tehdään varmasti virka-
vastuun puitteissa.

14.17 Toimi Kankaanniemi ps: Arvoisa rouva puhemies! Perussuomalaiset yhtyvät
myös tämän lakiesityksen hyväksymiseen ja pitävät sitä aivan paikallaan olevana ja tar-
peellisena ja tarkoituksenmukaisena.

Meidän allekirjoitustamme ei ole näissä vastalauseen lausumaesityksissä. Ymmärtäisin,
että se oli vähän semmoinen tekninen syy, kun esitykset syntyivät varsin myöhäisessä vai-
heessa, eivät siellä jaostossa, vaan sen jälkeen, ja silloin ei ollut siihen mahdollisuutta riit-
tävästi siinä aikataulussa paneutua. Näin on käynyt joskus ennenkin. Muistan, että kun pari
viikkoa sitten oli kulttuuripuolen kuntien valtionosuusasiasta kysymys, niin meille tuli il-
meisesti samanlainen ikään kuin virhe taikka menettelytapaongelma.

Mutta ei muistella menneitä, vaan totean vain tässä lyhyesti, että perussuomalaiset kan-
nattavat näitä lausumaehdotuksia. Tämä seuranta molemmilta osin, molemmissa lausumis-
sa oleva seurantavelvoite hallitukselle ja tiedonantaminen eduskunnalle, on paikallaan. Ne
ovat tärkeitä asioita, ja aina ilmenee matkan varrella uutta kehitettävää, mihin on syytä tart-
tua. Usein ne löytyvät täällä eduskuntakäsittelyssä, sitten sen kautta, kun yleensä hallituk-
sen esitykset eivät välttämättä kata kaikkia niitä ongelmia, mitä esimerkiksi verotuksen
alalla ilmenee.

14.19 Eero Lehti kok: Arvoisa rouva puhemies! Parikymmentä vuotta sitten, kun minul-
la oli yritys Ruotsissa, niin siellä keskusteltiin aika useasti tästä erilaisesta tulolähdevero-
tuksesta, joka Ruotsissa oli suunnilleen sellainen kuin mistä täällä nyt ollaan päättämässä,
itse asiassa vielä laajempi. Seurasin sitä keskustelua. Ruotsissa arvioitiin, että siellä tehty
muutos lisäisi yrityskantaa noin 30 000 yrityksellä. Siis varsin merkittävä määrä pieniä yri-
tyksiä syntyi tämän muutoksen takia.

Täällä käydyssä keskustelussa on kiinnitetty huomiota valtion yhteisö- tai yritystuloon
liittyvään verotukseen, mutta valtion verokertymän kannalta aivan olennaista on se, kuin-
ka paljon näissä yrityksissä, joista nyt on kyse tai tulee olemaan kyse, on työntekijöitä. Val-
tio saa palkkasummaverotuksena ainakin 10- ellei 20-kertaisen summan tuloa verrattuna
yrityksen maksamaan tuloveroon. Se tulee sitä paitsi ennen kuin yritys tekee ensimmäistä-
kään senttiä tai euroa voittoa. Se on etupainotteista. Valtiontalouden kannalta aivan erin-
omainen tapa kerätä valtiolle veroja.

Tämä suomalainen arvio pohjautuu liian usein yhteen veroluokkaan tajuamatta, että
näillä on voimakas korrelaatio. Ja hyvin usein katsotaan pelkästään yrityksen maksamaa
veroa ottamatta huomioon, että yrityksen henkilökunnan aiheuttamasta tulonlisäyksestä,
joka maksetaan palkkasummana, valtio saa merkittävän osan kaikissa tilanteissa.

14.21 Ville Vähämäki ps: Kunnioitettu puhemies! Todellakin tässä hallitus taklaa nyt sen
ongelman, mikä on ollut jo noin 20 vuotta, eli tämän tulolähdejaon yhteisöjen osalta niin,
että toisen tulolähteen tappion voi vähentää toisen tulolähteen voitosta. Siis todellakin täs-
tä on hyvin pitkän aikaa monissa toimikunnissa keskusteltu. Tästä täytyy antaa kyllä halli-
tukselle kiitoksia, että tämä nyt tulee maaliin. Ihan kaikki isot uudistukset eivät välttämättä
näytä tulevan valmiiksi tällä vaalikaudella.
5



Pöytäkirjan asiakohta PTK 149/2018 vp
Taloudelliset vaikutukset tällä ovat aika vähäisiä, noin 13—16 miljoonaa. Mutta täytyy
myös kiittää SDP:tä vastalauseesta ja siinä olevasta kahdesta lausumaehdotuksesta, joista
on hyvin kannatettava etenkin ensimmäinen lausumaehdotus, että jatkossa katsotaan, mi-
ten käyttäytymismuutokset tämän lain osalta sitten vaikuttavat taloudellisiin vaikutuksiin,
kasvavatko ne — etenkin kun huomataan se, että osakkeittenkin myyntitappioitten laajem-
pi vähennysoikeus on nyt mahdollista.

Näin täytyy tämän lain osalta kiittää tässä yhteydessä sekä oppositiota että hallitusta.

14.22 Pia Viitanen sd: Puhemies! Tosiaan näemme senkin takia tämän seurantavelvolli-
suuden kirjaamisen lausumaksi ihan tarpeelliseksi, koska on juurikin niin, että nämä euro-
määräiset arviot, mitä on esitetty, ovat staattisia ja niissä ei ole otettu käyttäytymisvaiku-
tusta huomioon. Haluan kyllä ihan pahoitella sitä, jos on jäänyt sillä lailla, että ei ole ollut
aikaa perussuomalaisilla ehkä riittävälle perehtymiselle niin, että nimet olisi voinut pistää
vastalauseeseen. Mutta se, mikä on, sanotaanko, myönteistä tässä asiassa, on se, että sitten,
kun äänestetään, tietenkin on mahdollista sen lausuman puolesta äänestää, ja uskon, että
näin tapahtuukin — tulkitsematta tietenkään teidän lopullista ratkaisuanne tässä, puuttu-
matta siihen.

Puhemies! Kyllä, kun tuolla verojaostossa istun, minulla itselläni oli se käsitys, että jo
siellä jaostovaiheessa esitimme, että tällaiset muutokset ja lausumat tehtäisiin, ja toivoim-
me niille laajaakin kannatusta, koska nämä olisivat sinänsä voineet hyvin olla myös koko
valiokunnan toteamia. Sitä emme saaneet, ja sitten ainakin toisen edustajakollegani kanssa
siinä totesimme, että varmasti sitten tässä on syytä miettiä myös vastalausetta näiden osal-
ta.

14.24 Ben Zyskowicz kok: Arvoisa rouva puhemies! Usein julkisessa keskustelussa ky-
sytään, mitä tarkoittaa se työn linja, josta kokoomus paljon puhuu ja joka on myös toteu-
tunut Sipilän hallituksen politiikassa. Se tarkoittaa ennen kaikkea sitä, että tehdään sellai-
sia uudistuksia muun muassa verotuksen puolella, jotka edistävät yrittäjyyttä, edistävät
työntekoa, kannustavat työntekoon. Tässä nyt on esillä yksi yrittäjyyden edellytyksiä vah-
vistava veromuutos, joka on yrittäjäkentässä laajasti toivottu ja joka nyt tehdään.

Myös palkansaajien verotukseen tällä kaudella tehdyt muutokset ovat erittäin merkittä-
viä. On pystytty alentamaan ansiotulon verotusta ja tällä tavoin kannustamaan entistä vah-
vemmin työntekoon. Eli työn linja toimii ja tulokset puhuvat puolestaan. 

Ei tarvitse kinata siitä, kuinka suuri osa yli 100 000 uudesta työpaikasta on nykyisen hal-
lituksen ansiota ja kuinka suuri osa on sitten kansainvälisten suhdanteiden tuomaa lisäystä.
Riittää, kun todetaan, että merkittävä osa syntyneistä yli 100 000 uudesta työpaikasta on tä-
män hallituksen politiikan, muun muassa kilpailukykysopimuksen, ansiota, ja tämä on
merkittävää. Ja on tärkeätä, että oli vaalien tulos mikä tahansa, niin tätä työn linjaa jatket-
taisiin myös seuraavalla vaalikaudella. 

14.25 Pia Viitanen sd: Arvoisa rouva puhemies! Kun tässä nyt hieman tämä keskustelu
laajeni tämmöisen yleisenkin veropolitiikan puolelle, niin sanotaanko vain, että onneksi
kuitenkin on olemassa vaihtoehtoja. Eli meillähän on jokaisella oppositiopuolueella omat
näkemyksemme verotuksen Gini-linjasta, ja SDP:llä mielestäni on siinä hyvä näkemys sen
suhteen, että voisimme tätä päivää oikeudenmukaisemmin tämän veroyhtälömme raken-
taa. Mehän olisimme omassa vaihtoehdossamme, puhemies, ottamassa pienituloiselta,
6



Pöytäkirjan asiakohta PTK 149/2018 vp
keskituloiselta palkansaajalta ja eläkkeensaajalta vähemmän veroa kuin mitä hallitus esit-
tää. Sen sijaan me siirtäisimme sitä verotuksen painopistettä niin, että hyvätuloisimmat
maksaisivat hieman enemmän ja pääomista voitaisiin jonkin verran enemmän maksaa ve-
roja. Samoin on esimerkiksi näille ulkomaisille suursijoittajille tämä lähdeveroesitys. 

Meillä on monta tällaista vaihtoehtoista esitystä, mutta avasin nyt tätä vain siksi, että kun
täällä kovasti hallituspuolueet kehuvat näitä omia linjauksiaan, niin me olemme esittäneet
oman vaihtoehtomme. Ja oikeastaan täytyy sanoa joistakin näistä hallituksen esityksistä —
kun edustaja edellä muun muassa sanoi, että näillä veroesityksillä on merkittävä osuus
työllistymiseen ja työpaikkojen syntyyn — että kyllähän olemme kuitenkin useasti käy-
neet täällä keskusteluja siitä, että osa näistä hallituksen esityksistä ei ole tuonut hallituksen
omankaan arvion mukaan työllisyyttä ja työpaikkoja. Mainittakoon nyt esimerkkinä vaik-
ka tämä miljoonaperintöjen veronkevennys tai suurten metsäomistusten verohuojennuk-
set. Hallituksen omankin esityksen mukaan niissä ei sinänsä työllisyysvaikutuksia ole ol-
lut. Ja tässä olemme olleet hyvin kriittisiä ja toisella linjalla. 

14.27 Olavi Ala-Nissilä kesk: Puhemies! Kun tämä vähän meni yleisemmälle linjalle,
niin haluan todeta, että todella tämä esityshän on ihan linjassa sen veropolitiikan kanssa,
mitä pitää harjoittaa: pitää olla vakautta ja ennustettavuutta. 

Olen huomannut, kuinka opposition, SDP:n opposition taholta on tullut neljäkin vero-
paperia jo julkisuuteen [Ben Zyskowicz: Joka vuodenajalle oma!] — joka vuodenajalle —
ja vähän tempoilevia esityksiä, ja se luo epävarmuutta tähän yhteiskuntaan. Samalla olette
yrittäjävähennystä pilkkaamassa koko ajan ja sitä ottamassa pois yrityksiltä, mitä en lain-
kaan käsitä. 

Ja kokoomuksen puolellakin on liikettä vähän liikaa. Jo varainsiirtoveroa on esitetty
pois, perintö- ja lahjaveroa, autoveroa, ja sitten kuitenkin pitäisi meidän työn verotusta ke-
ventää. Nyt malttia tässä kokonaisuudessa meille kaikille toivotan näin tiistai-iltapäivän al-
kaessa. 

14.28 Eero Suutari kok: Arvoisa puhemies! Päätin pysyä tässä yritysverotuksessa tässä
tapauksessa, kun oli kysymys nimenomaan pääomaverotuksen uudistamisesta. Kyllä minä
niin sanoisin, että hallituksen linja tällä verokaudella on ollut varsin johdonmukaista siinä,
että työn ja yrittäjyyden verotusta on pyritty saamaan samantyyppiselle tasolle kuin mei-
dän kilpailijamaissamme on ja pyritty saamaan työpaikkoja lisää. Nyt sitten on tietysti il-
massa myös sentyyppisiä ajatuksia, että yrittäjiltä pitää viedä jotakin pois, esimerkiksi täl-
lä vaalikaudella tämä yrittäjävähennys, ja sillä rahoittaa joitakin muita. 

14.29 Eero Lehti kok: Arvoisa rouva puhemies! Kansainvälistä verokilpailua ei voida es-
tää. Vaikka Euroopan unioni sen pystyisi ehkä tekemään, jos perussopimusta muutettai-
siin, kansainvälinen verokilpailu jää. Kehitys on menossa kovaa vauhtia siihen suuntaan,
että yrityksiä tuetaan keventämällä verotusta — veikkaan, että 20—30 vuoden kuluttua se
on enää mitätön osa valtion verokertymästä.

Viime viikon mielenkiintoinen uutinen liittyen tähän samaan asiakokonaisuuteen oli
Latvian ennakkopäätös, että he tulevat siirtymään Viron veromalliin, joka tarkoittaa sitä,
että yrityksen omistajien pidättäytyessä osingon nostosta myöskään valtio ei ole sitä verot-
tamassa. Lähtökohtana on se, että täten vauhditetaan työllistymistä ja ennen kaikkea yri-
tysten kasvua.
7



Pöytäkirjan asiakohta PTK 149/2018 vp
Tässä kotimaisessa verokeskustelussa muistutan edustaja Viitasta siitä suurimmasta
epäoikeudenmukaisuudesta, joka tarkoittaa yleishyödyllisten, lähinnä työntekijäjärjestö-
jen verovapautta myös sijoitustoiminnan osalta, mikä minulle on täysin käsittämätön pe-
ruste — en ole löytänyt. Pidän etujärjestöjä yleensä ei-yleishyödyllisinä vaan paremmin-
kin yleisvahingollisina.

14.30 Pia Viitanen sd: Tähän, puhemies, on hyvä jatkaa, että toivottavasti myös kokoo-
mus tulee tukemaan SDP:n esitystä siitä, että suursijoitukset pistettäisiin lähdeveron pii-
riin. [Eero Lehti: Sama vero kaikille!] Tämähän koskisi täällä kotimaassa myös näitä yleis-
hyödyllisiä, mutta ennen kaikkea se iskisi sitten ulkomaalaiseen suursijoittajaan. Pieni läh-
devero täällä ei olisi kohtuutonta, ja joidenkin arvioiden mukaan se olisi 400 miljoonaa
tuottoa, joka on tietenkin iso summa, kun puhumme tänä päivänä vaikka niistä ongelmista,
mitä kohtaamme vanhusten hoivan osalta — resurssipulaa — mitä koemme siinä, että lap-
siperheiden verotusta kiristettiin tämän hallituksen toimesta, ja muuta. Tässä kun tehdään
arvovalintoja, on ihan hyvä, jos tartutte tähän meidän esitykseemme, joka puuttuu juuri tä-
hän epäkohtaan.

Mutta, puhemies, mitä tulee sitten tähän linjan johdonmukaisuuteen, niin minä olen kyl-
lä seurannut aika tarkkaan näitä meidän vaihtoehtobudjettejamme, ja linja on erittäin joh-
donmukainen. Olisimme armeliaampia pieni- ja keskituloisille palkansaajille ja eläkkeen-
saajille hallituksen linjaan nähden [Markku Rossi: Saa nähdä senkin!] ja tiettyjä asioita sit-
ten verottaisimme hieman enemmän. Kyllä tässä näin on.

Mutta, puhemies, siinä olen edustaja Ala-Nissilän kanssa täsmälleen samaa mieltä, että
laukalle ei pidä lähteä. Nyt ei ole se aika, että luvataan hirveästi veronkevennyksiä. [Mark-
ku Rossi: Mutta on jo lähdetty!] Kyllä meidän täytyy pystyä myös se näkemään, että yh-
teiskunta tarvitsee palvelunsa ja niihin tarvitaan verotuloja, eli tässä suhteessa olemme sa-
malla linjalla.

14.31 Ben Zyskowicz kok: Arvoisa rouva puhemies! Oliko niin, että edustaja Viitanen
sanoi, että laukalle ei pidä lähteä? Näin taisi olla. [Pia Viitanen: Se oli alun perin edustaja
Ala-Nissilä!] — Kyllä, edustaja Viitanen, teille on kerrottava, että teidän puolueenne on
vaalilupauksissaan lähtenyt täysin laukalle. [Pia Viitanen pyytää vastauspuheenvuoroa] Ne
miljarditason lupaukset, joita olette tehneet ja mitä te esitätte verotuksen kautta sitten pai-
kattavaksi kiristämällä rikkaiden verotusta ja puuttumalla verotuksen porsaanreikiin —
nämä keinot eivät millään tuota niitä miljardeja, joita olette jo luvanneet. Rikkaita on tässä
maassa niin vähän, että vaikka heiltä vietäisiin kaikki rahat, tulot, niin sillä ei kovin pitkäl-
le pötkitä. Nämä teidän ajatuksenne siitä, nyt en muista ihan tarkkoja lukuja, mutta että
pannaan 20 miljoonaa harmaan talouden torjuntaan ja saadaan satoja miljoonia, eivät tie-
tystikään ole realistisia.

Mitä edustaja Ala-Nissilään tulee, niin on todella upeaa, että tällainen kokenut, osaava
kansanedustaja, joka on vielä erikoistunut veroihin ja talouteen, on tuonut ilmi sekä julki-
suudessa että nyt täällä huolensa siitä, ettei kokoomus vaan lähde lupailemaan liikoja ve-
ronkevennyksissä. Voin edustaja Ala-Nissilälle sanoa, että ollos huoleton, kokoomus tulee
yksityiskohtaisemmat verolinjauksensa tuomaan esiin myöhemmin — ja tulette, edustaja
Ala-Nissilä ja edustaja Viitanen ja kaikki muut, huomaamaan, että ne ovat hyvin harkittu-
ja, maltillisia, järkeviä ehdotuksia.
8



Pöytäkirjan asiakohta PTK 149/2018 vp
Toinen varapuhemies Tuula Haatainen:  Pysytään edelleen puhujalistassa.

14.33 Toimi Kankaanniemi ps: Arvoisa rouva puhemies! Todella malttia nyt odottaisin
sosiaalidemokraateiltakin näissä hulppeissa lupauksissa, joita teiltä on tullut koko tämän
viimeisen vuoden aikana, oikeastaan viime vapusta lähtien. Siinä ovat miljardit pyörineet,
ja rahoituspuoli on ollut kyllä aika kevyellä pohjalla. En tiedä, mistä se raha löytyy niihin
kaikkiin tarkoituksiin. Te olette luvanneet eläkeläisille — ihan hyvä, kannatan —, te olette
luvanneet kehitysapuun ja te olette luvanneet terveydenhuoltoon ja koulutukseen valta-
vasti. Tavattoman hyviä hankkeita, mutta kertokaa, mistä se rahoitus tulee, ihan avoimesti
ja rehellisesti. Ei voi yrittäjiltä ottaa yli sen, mitä he pystyvät maksamaan, ilman etteikö
työllisyys romahda ja käy huonosti niin kuin kävi viime vaalikaudella.

Arvoisa puhemies! Meidän on syytä muistaa semmoinen hyvin yksinkertainen perus-
sääntö, että verotetaan kevyemmin sitä, mikä on yhteiskunnalle tarpeellista — esimerkiksi
työ ja yrittäminen ja meille ihmisille asuminen ja liikkuminen — ja taas kireämmin sitä,
mikä ei ole meille välttämätöntä eikä siis tarpeellista. Eli on esimerkiksi sellaisia kulutus-
muotoja, joissa voidaan verotusta kiristää, kunhan huolehditaan niitten osasta, joilla ei ole
veronmaksukykyä. Tämmöinen helppo perussääntö on syytä olla pohjana, kun verotusta
ajatellaan.

Arvoisa puhemies! Jos nämä sosiaalidemokraattien lupaukset todellakin toteutettaisiin,
kyllä meidän veroaste nousisi huomattavasti, ja se näkyisi aivan varmasti monella tavalla
kielteisesti tässä kansantaloudessa. Siihen ei kerta kaikkiaan ole syytä mennä. Onneksi, jos
teille vaalivoitto tulee, ette pysty luomaan yksin hallitusta tähän maahan.

14.35 Olavi Ala-Nissilä kesk: Arvoisa puhemies! Ihan lyhyenä kommenttina vielä: Edus-
taja Zyskowicz, minä en epäile sitä, että kokoomuksella tulee suhteellisen järkevä verolin-
ja, mutta kun luen Verkkouutisia, joka on hyvä lehti, niin siellä on kuitenkin jo luvattu va-
rainsiirtoveron poistamista, siellä on esitetty perintö- ja lahjaveron poistamista — ehkä yk-
sittäiset kansanedustajat — ja siellä on puhuttu autoveron poistamisesta, ja kun nämä las-
kee yhteen, niin puhutaan miljardeista. Sitten on vielä tulemassa se työn verotus. Jotenkin
pitää olla synkronissa näiden Verkkouutisten uutisten ja sen linjojen. Sitä toivon.

Sitten, puhemies, ymmärrän, että sijoitustoiminnassakin on tärkeää laaja veropohja ja
matalat verokannat — ja voidaan sitten selvittää, onko siellä aukkoja — mutta ymmärrän
niin, että SDP:n linja myöskin veisi työeläkeyhtiöiden sijoitustoiminnan verolle, ja siitä
minä kyllä hieman varoittaisin, koska silloin mennään myöskin meidän eläkevaroihin kä-
siksi.

14.36 Pia Viitanen sd: Arvoisa puhemies! En tiedä, pitäisikö tässä nyt huolestua. Nimit-
täin ajattelin käyttää suurin piirtein samanlaisen puheenvuoron kuin mitä edustaja Ala-Nis-
silän puheenvuorosta oli noin kolme neljäsosaa. Eli olin ajatellut sanoa tämän totuuden,
että minäkin silloin tällöin luen Verkkouutisia, joka on hyvä lehti — te olette muuten toi-
nen edustaja, joka sen sanoo salissa, ja minä olin joskus aikoinaan ensimmäinen, joka sen
sanoi — ja kyllä Verkkouutisten mukaan on käynyt juuri näin, että on lupailtu varainsiir-
toveron poistoa, joka muistaakseni maksaa 700 miljoonaa, ja tosiaan on heitot näistä auto-
veroista, puhumattakaan tuloveronkevennyksistä, ja siellähän on kyllä laskettu jo nyt, että
kokoomuksen veronkevennyslupaukset tulevat olemaan miljardiluokkaa. Tietenkin sitten
9



Pöytäkirjan asiakohta PTK 149/2018 vp
tasapuolisuuden nimissä edellytän ehdottomasti, että meille myös kerrotaan, miten sitten
turvataan hyvinvointipalvelut ja muut, jos mennään hulppeasti lupailemaan.

Mutta, puhemies, meillä on tasapainoiset esitykset, kuten tiedetään. Meillä on vaihtoeh-
tobudjetissa laskettu vaihtoehdot vastuullisesti. Niille menoille, mitä esitämme lisää, on
nähtävissä myös tulot, ja talous on tasapainossa. Ottaisimme velkaa meidän yhtälöidemme
kautta jopa vähemmän kuin hallitus. 

Ja erityisesti nyt haluan painottaa sitä, että minusta se on oikeasti aika hurjaa, että jos
SDP haluaa tiettyihin asioihin muutoksen tämän päivän menolle ja yksi niistä asioista on
se, että eläkeläisköyhyyteen kerta kaikkiaan täytyy puuttua ja esitämme sitä ja esitämme
toimet, miten, niin sitten täällä tulee kovasti kritiikkiä, että tämä on hulppeaa lupausta ja
täysin populismia, ja sitten samaan hengenvetoon todetaan, että kyllä minäkin niitä kanna-
tan, mutta sosiaalidemokraateilla ei ole niihin rahaa. Sitten jos kannattaa, niin sitten kan-
natetaan ja rahat etsitään, ja näin sen tulee mennä, edustaja Kankaanniemi. Kyllä minä olen
tässä ihan oikeasti tiukkana, sillä kyllä minä muistan, että tällä kaudella myös päähallitus-
puolue keskustan riveistä on kuulunut joka kesä, korkealtakin taholta, näitä puheenvuoro-
ja, että nyt tarvitaan toimia eläkeläisköyhyyden vähentämiseksi, ja sitten kun tulee syksy ja
salinappulan painaminen, niin siellä ei kyllä yhtäkään tointa juuri näiden arvojen puolesta
löydy. Siksi kyllä peräänkuulutan myös hallituspuolueilta vastuuta omista puheistaan ja lu-
pauksistaan. [Katri Kulmuni: Takuueläke on noussut kolmesti!]

14.39 Markku Eestilä kok: Arvoisa rouva puhemies! Sen minä ymmärrän, että Ameri-
kassa on vaalilupauksia, siellä niitä pystytään jollakin tavalla toteuttamaan — siellä on
kaksipuoluejärjestelmä. Mutta Suomessahan saa näitä vaalilupauksia kuka tahansa antaa,
niillä ei ole mitään katetta, ei minkäännäköistä katetta, koska täällä muodostetaan hallitus
ja hallitusohjelma ja tämä on monipuoluejärjestelmä. Mutta jokaisella puolueella voi olla
omia tavoitteita. Pitää puhua tavoitteista eikä lupauksista. 

Yksi ongelma, mikä oikeasti ainakin minun mielestäni on olemassa, on se, että kun kan-
sainväliset rahoitus- ja pääomamarkkinat ovat avoimia ja meidän naapureillamme ei ole
perintöveroa — ei sen kummemmin Virossa kuin Ruotsissakaan — niin tämä pikkuhiljaa
saattaa johtaa eri mekanismien ja verosuunnittelun kautta siihen, että pääomia lähtee Suo-
mesta. Sen takia täällä ei voi kovin hirveästi näitä pääomia ruveta verottamaan. Ja nyt meil-
lä on sijoitustili, joka on tarkoitettu ihan tavallisille perheille ja tavallisille ihmisille, 50 000
euron ylärajalla. Mennään jo vähän siihen suuntaan, mitä Ruotsissa on — tämä investerin-
gssparkonto, joka on saavuttanut suuren suosion. 

Edustaja Viitanen, te puututte aivan oikeaan asiaan, eläkeläisköyhyyteen. Me kokoo-
muksessa olemme nyt Petteri Orpon suulla todenneet sen, että meidän täytyy oikeasti kat-
soa, onko tässä yhteiskunnassa tapahtunut niin, että juuri niiden asioiden hinnat, mitkä elä-
keläisille ovat tärkeitä, joita eläkeläiset kuluttavat tai ostavat, ovat viime vuosina niin nous-
seet, että pitäisi ikään kuin olla oma indeksi. Ei se ole mikään lupaus, jos lupaa, että tämä
asia selvitetään ja tätä pohditaan. Ja me tiedämme Tilastokeskuksen tilastoja katsomalla —
esimerkiksi vuotta 2016, jolta on viimeinen tilasto — että jos me vertaamme, niin palkan-
saaja kuluttaa 100 yksikköä ja eläkeläinen kuluttaa asumiseen 121 yksikköä ja terveyden-
huoltoon 194 yksikköä. Näin me pääsemme jo vähän lähemmäksi sitä, mitä tässä on tapah-
tunut. Ja kun me katsomme terveydenhuoltoa ja asumista, niin olen varma, että nämä luvut
eivät tänä päivänä pidä enää paikkansa, koska ne ovat nousseet taas entisestään. Eli ei se
ole ihme, jos joku alkaa — muukin kuin eläkeläinen — olla hieman vaikeuksissa näiden
10



Pöytäkirjan asiakohta PTK 149/2018 vp
laskujen maksamisen kanssa. Tämä asia on oikein, ja tämä on kaikkien puolueiden otetta-
va vakavasti myös vaalien jälkeen.

14.41 Markku Rossi kesk: Arvoisa rouva puhemies! Talous-, finanssi- ja veropolitiikka
liittyvät kaikki aina yhteen. Tämän vaalikauden aikana nykyinen hallitus sai, voi sanoa, li-
kipitäen konkurssikypsässä olevan valtiontalouden ja julkisen talouden hoidettavakseen.
Oli tämä niin sanottu 10 miljardin euron kestävyysvajeongelma, jota on määrätietoisesti
purettu pois. Sote-uudistus vielä odottaa aikaansa, ja se, miten sen ratkaisut sitten tuolla pi-
demmän päälle näyttäytyvät, on toinen kysymys. 

Mutta pitää muistaa, että kysymys on — aina kun puhutaan myös veropolitiikasta, ihan
vaikka tästä tämänkin päivän käsittelyn asiasta — kokonaisuudesta, jolla yhteiskunta tur-
vaa sitten ne tärkeät palvelut, jotka ovat meillä niitä hyvinvointiyhteiskunnan perusteita ja
perustaa. Varsinkin veropolitiikan pitäisi olla hyvin pitkäjänteistä eikä sellaista, että se
vaihtelee vaalikausittain. On tietysti ymmärrettävää, että painopisteitä tulee uusia, näkö-
kulmia tulee. 

Sipilän hallituksen aikana on myös elvytetty. On kysytty, onko se ollut väärin, kun on el-
vytetty, mutta kotitalouksille on luotu edellytyksiä myös sitten kulutukseen, ja kyllä tällä
kulutuskysynnällä on ollut erittäin suuri merkitys myös tässä Suomen nousussa, jossa sit-
ten työllisyysastetavoitekin, tuo 72 prosenttia, on pystytty saavuttamaan ja jopa ylittämään
hieman. 

Nämä ovat myönteisiä asioita, ja sen takia on myös tärkeää elinkeinoelämän näkövink-
kelistä, että siellä voidaan luottaa Suomeen. Kyllä Suomen talouteen luottaminen on ollut
erittäin suuri asia silloin, kun meillä alkoivat vaikkapa meidän telakkateollisuuden inves-
toinnit tai autoteollisuuden investoinnit Suomessa. Ja tämä on näkynyt koko Suomessa. Eli
kansainvälinen luottamus Suomeen on palautunut, ja kyllä se on ollut yksi osa myös tämän
Sipilän hallituksen veropolitiikkaa, jota hallituksen toimesta on yhdessä voitu toteuttaa. Se,
minkä verran itse kukin puolue tuo vaalien alla mausteita pöytään, olkoon sitten äänestäji-
en ratkottavissa. Itse uskon enemmältikin niihin, jotka eivät turhia lupaile. 

14.43 Riitta Myller sd: Arvoisa puhemies! Olen ymmärtänyt, että tämä pöydällä oleva
ehdotus on täällä yleisesti hyväksytty niillä lisäyksillä, mitä edustaja Viitasen esittelemis-
sä ponsissa tuotiin esille. Mutta kun tässä nyt keskustellaan laajemmin verotuksesta, niin
kyllä meidän täytyy muistaa se, että kysymys on hyvinvointivaltiosta ja sen mahdollisuuk-
sista tuottaa palveluja omille kansalaisilleen ja erityisesti niille kaikkein pienituloisimmil-
le kansalaisille. Eli se, että kerätään veroja oikeudenmukaisesti ja tuotetaan niillä palveluja
niille, jotka niitä tarvitsevat, on se sosiaalidemokraattien keskeinen yhteiskunnallinen oh-
jenuora. 

Täällä esitettiin sitä, että meillä on omassa vaihtoehtobudjetissamme ylimitoitettuja esi-
tyksiä siitä, mitä harmaasta taloudesta mahdollisesti on saatavissa tuottoja. Joka kerta kun
sinne kopaistaan, tulee uusia tulonlähteitä, — viimeksi nyt, kun tästä Esperi Care -keissistä
on ollut puhetta. Ne veroparatiisiyhtiöitten kautta laitetut miljoonat, kymmenet miljoonat,
mahdollisesti sadat miljoonat ovat niitä, jotka ovat poissa suomalaisen hyvinvointiyhteis-
kunnan rakentamisesta, ja nyt olemme saaneet todellakin yhtiöitten taseista nähdä sen,
minkälaista verojen kautta tapahtuvaa kikkailua siellä tapahtuu. Nämä ovat niitä asioita,
joista meidän täytyy todella olla huolissamme, ja täytyy huolehtia myöskin siitä, että niillä
palveluilla, joita hyvinvointivaltio tarjoaa kansalaisilleen, ei tehdä voittoja ainakaan tässä
11



Pöytäkirjan asiakohta PTK 149/2018 vp
määrin, mitä nyt on meidän eteemme tuotu tässä yhteydessä. [Markku Rossi: Tämä kaikki
ennen sote-uudistusta!]

14.45 Eero Reijonen kesk: Arvoisa rouva puhemies! Verotuksen ennakoitavuus on yri-
tyksille ihan ykkösjuttu, ja ei ole järkevää se, että lähdetään verotusta nopealla aikataululla
muuttamaan. Itse näen kuitenkin, että kaikki suomalaiset vastuulliset yritykset, pienet ja
keskisuuret yritykset ja varmaan suuretkin yritykset, hoitavat veronsa ja asiansa kuntoon.
Sinänsä tietysti tämä yhteiskunta on muuttunut, ja uusia pääomasijoittajia tulee, ja aina si-
sältyy pieni riski kyllä kieltämättä siihen, kuinka sitten näitä asioita hoidetaan.

Yhden esimerkin otan siitä, miten Suomessa voitaisiin työllistämistä erilaisilla keinoilla
vielä parantaa. Verotus on tietysti yksi hyvä lähtökohta. Toinen on se, että meillä TyEL-
maksut on laitettu sillä keinoin, että jos palkkasumma ylittää tietyn rajan, niin TyEL-mak-
su nousee. Tämä on johtanut siihen, että suuret yritykset ketjuttavat urakoitaan, ketjuttavat
hommiaan, pääsevät pienemmillä TyEL-maksuilla, mutta iso riski on, että harmaa talous
lisääntyy. Eli jotenkin sitä työpaikkojen luomista ei arvostetakaan, ja tässä varmasti olisi
paljon tehtävää.

Asiantuntijathan ovat nostaneet esille muun muassa tänään tuolla tarkastusvaliokunnas-
sa, että hyvinäkin aikoina pitäisi talouteen rakentaa puskureita, ja se on varmasti ihan hyvä
lähtökohta. Velan ottaminen saattaa olla aika helppoa, mutta sen ei pitäisi olla liian help-
poa, koska pitää aina muistaa, että se on joskus maksettava pois. Pitää olla semmoinen joh-
donmukainen talous, ja tällä hallituskaudella on ollut, voidaan sanoa näin. En tiedä, oliko
tämä yhtenä mittarina, kun nyt oli tämä Good Country -indeksi, jossa Suomi todettiin yk-
kösmaaksi maailmassa. Me olemme hoitaneet omia asioitamme todella hyvin ja sillä kei-
noinkin olemme päässeet listalla ykköseksi. Ja varmaan yksi asia siinä on, että ennakoita-
vaa on ollut politiikka, työllistetty on ihmisiä ja kasvun eväitä on yritetty hakea monella eri
tavalla, normeja on purettu ja niin edelleen. Eli olemme oikealla tiellä, ja on hyvin tärkeä-
tä, että emme lähde poukkoilemaan tässä politiikassa. Yksi hyvä lähtökohta on tietysti se,
että kansa äänestää sitten tätä samaa koalitiota myöskin jatkossa.

14.48 Pia Viitanen sd: Arvoisa rouva puhemies! Onneksi kansa on kuningatar, ja katsel-
laan sitten, mitä kansa sanoo. Mutta senkin vuoksi, että kansalla on edellytykset nämä pää-
tökset tehdä sitten kun kävelevät sinne uurnille, on tärkeää, että myös tässä salissa pure-
taan näitä linjaeroja ja keskustellaan siitä, mistä olemme eri mieltä, näistä näkemyksistä.
Siihen muuten vedoten sanon, että edustaja Myller käytti kyllä erinomaisen hyvän puheen-
vuoron ja uskon, että tulemme tähän vielä palaamaan, että ei ole oikein, että nykyisessä
hallituksen ajamassa tällaisessa markkinayhteiskunnassa kaikki palvelut menevät yksittäi-
sille yrityksille. Sitten, paitsi että tulee näitä traagisia tapauksia heikosta hoivasta, niin ovat
mahdollisia myös nämä verosuunnittelutoimenpiteet. Eihän kukaan tällaista ymmärrä.
Mielestäni Riitta Myller puhui äsken asiaa, kun hän nosti tämän asian myös tässä yhtey-
dessä esiin. Sitä voi tarkastella monesta kulmasta, mutta myös tästä verotusnäkökulmasta
ja verosuunnittelun näkökulmasta kaikkinensa.

Mutta, puhemies, oikeastaan pyysin tämän puheenvuoron vielä siksi, kun täällä edustaja
Eestilä — mielestäni oikein, kiitos siitä — oli samaa meiltä kuin sosiaalidemokraatit siitä
periaatteesta, että eläkeläisköyhyydelle on voitava tehdä jotakin. Teidän keinonne nyt on
ollut julkisuudessa — siis kokoomuksen — tämä eläkkeensaajien oma indeksi, jota esititte
selvitettäväksi. Mikä ettei, mutta muistan myös Helsingin Sanomissa nähneeni artikkelin,
12



Pöytäkirjan asiakohta PTK 149/2018 vp
jossa kerrottiin siitä, että tämä oma indeksi oli kokoomuksen lupaus jo 12 vuotta sitten. Eli
silloinkin kokoomus lupasi tätä samaa, eli se oli vaalitavoitteissa ja vaaliohjelmissa silloin.
Eli kierrätys lienee sitten tässä muotia, kun nämä samat tavoitteet toistuvat. Minä kysyn
ihan rakentavassa mielessä, vaikka tätä selvittelisimmekin. Sinänsä on varmaan tarpeellis-
ta katsoa. 

Mutta kun me olemme tehneet konkreettisen esityksen sosiaalidemokraatteina siitä, että
nostaisimme asteittain alle 1 400 tienaavan eläkkeensaajan käteen jäävää tuloa sillä 100
eurolla, niin eikö muista puolueista olisi helpompaa ja hyvä tarttua myös tähän puheenjoh-
taja Rinteen esitykseen sen sijaan, että täällä aika usein se tyrmätään ja leimataan milloin
minkäkinlaisin sanakääntein? Jos olemme kaikki asian puolesta, niin eikö olisi kuitenkin
aika helppo ottaa ainakin se reitti, mitä esitämme, joka vaikuttaisi toimeentuloon tässä ja
nyt? Se olisi varmasti tehokas toimi.

14.51 Markku Eestilä kok: Arvoisa rouva puhemies! Edustaja Viitanen, siihen on vähän
vaikea lähteä, tuommoiseen huutokauppaan, mukaan. Jos ajatellaan, että vaikka 100 eurol-
la te nostaisitte eläkettä, niin mitä te sitten teette, jos nousevatkin kulut sinä aikana 150 eu-
roa? Sehän pahenee vaan se eläkeläisten tilanne.

Sen takia me olemme osoittaneet vähän eri tavalla tämän tarkastelun kohteen. Meidän
pitää katsoa, miten niiden palvelujen maksut nousevat, joita eläkeläiset todellisuudessa
käyttävät. Eihän se rahan lisääminen koneeseen auta mitään, jos sieltä joudutaan enemmän
ottamaan ulos. Sen nettovaikutus on negatiivinen. Sen takia tämä pitää tutkia oikeasti.

Eihän tämä eduskunta tule pääsemään eläkekeskustelua eikä näitä teidänkin esillä pitä-
miänne — ja meidänkin esillä pitämiämme — eläkeasioita pakoon, sillä tänne tulee se
50—50-indeksiä koskeva kansalaisaloite, ja se joudutaan täällä huolella pohtimaan, ja aika
osoittaa, mitkä ovat ne toimenpiteet. Mutta jos me emme huolella pohdi näitä asioita, mikä
on eläkeläisten verotus, mikä on eläkeläisten todellinen kulurakenne, miten erinäköisten
hyödykkeiden hinnat nousevat, niin mehän jäämme ihan ilman vakavaa tietoa. Eihän sil-
loin pysty tekemään päätöksiä. Tässä vaiheessa ilman syvällistä tutkimusta on minun mie-
lestä aika mahdoton lähteä esittelemään joitakin huutokauppatarjouksia.

14.52 Pia Viitanen sd: Arvoisa puhemies! Kuten sanoin, niin kokoomus esitti tätä samaa
esitystä 12 vuotta sitten. Tietenkin sen olisi kerennyt selvittää perusteellisesti jo tässä ajas-
sa, mutta en minä ole sitä vastaan, että nämä asiat katsotaan. Päinvastoin minusta se on hy-
vä.

Mutta oikeastaan kysymykseni kohdistui toisaalle, eli siihen, että meillä on esitys, jolla
konkreettisesti tässä ja nyt sitä lompakkoon jäävää summaa parannettaisiin eli pistettäisiin
lisää siihen, että torjumme eläkeläisköyhyyttä. Muistaakseni tällä esityksellä liki 100 000
eläkkeensaajaa saataisiin pois eläkeköyhyydestä. Mielestäni se on tärkeä ehdotus. Siihen
toivoisin konkreettista vastausta, miksi tähän ei voida tarttua. Se oli minun sanomani.
[Markku Rossi: Ensimmäinen, toinen ja kolmas kerta!]

Keskustelu päättyi ja asian käsittely keskeytettiin.
13


