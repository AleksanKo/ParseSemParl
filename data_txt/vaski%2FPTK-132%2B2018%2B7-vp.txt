















































DEM382.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

7. Hallituksen esitys eduskunnalle laeiksi sairausvakuutuslain muuttamisesta ja väliaikai-
sesta muuttamisesta sekä eräiden muiden lakien muuttamisesta

Hallituksen esitys HE 206/2018 vp
Lakialoite LA 70/2016 vp, 29/2017 vp, 51, 57/2018 vp
Toimenpidealoite TPA 34/2018 vp
Valiokunnan mietintö StVM 19/2018 vp

Toinen käsittely, ainoa käsittely

Toinen varapuhemies Tuula Haatainen: Toiseen käsittelyyn ja ainoaan käsittelyyn esi-
tellään päiväjärjestyksen 7. asia. Nyt voidaan toisessa käsittelyssä hyväksyä tai hylätä la-
kiehdotukset, joiden sisällöstä päätettiin ensimmäisessä käsittelyssä. Lopuksi päätetään ai-
noassa käsittelyssä toimenpidealoitteesta.

Keskustelu

0.19 Arja Juvonen ps: Arvoisa rouva puhemies! Esityksen keskeisten ehdotusten myötä
takuueläkkeen määrää korotettaisiin, sairausvakuutuslain mukaisia vähimmäismääräisiä
päivärahoja korotettaisiin, sairausvakuutuslain mukaisiin vanhempainpäivärahoihin esite-
tään muutoksia lapsiperheiden aseman parantamiseksi ja sairausvakuutuslain mukaisten
lääkekorvausten vuosiomavastuuosuutta alennettaisiin. Tällaiset ehdotukset ovat lähtö-
kohtaisesti kannatettavia ja hyviä, ja sen voin tässä sanoa. Katson kuitenkin, että esitys sel-
laisenaan ja valiokunnan mietinnön mukaisena ei ole hyväksyttävissä, ja perussuomalaiset
ovat jättäneet tähän hallituksen esitykseen vastalauseen sosiaali- ja terveysvaliokunnassa. 

Olen esitellyt tämän vastalauseen jo viime viikolla keskustelussa, mutta tässä otettiin
kantaa lääkekustannuksiin, ja meidän eduskuntaryhmä katsoo, että sosiaali- ja terveysmi-
nisteriön tulisi ryhtyä tarvittaviin toimenpiteisiin sen selvittämiseksi, millä keinoilla var-
mistettaisiin, että vähävaraisetkin pystyvät tosiasiallisesti hankkimaan tarvitsemansa lääk-
keet. Esitänkin tätä koskevan lausumaehdotuksen.

Toinen lausumaehdotukseni liittyy takuueläkkeeseen: Perussuomalaiset katsovat, että
eläkeläisköyhyys on vakava ongelma. Pienituloisten eläkeläisten tulot menevät lähes kaik-
ki kotimaiseen kulutukseen eli kiertoon. Hallituksen esityksessä pienimpien eläketulojen
varassa elävien toimeentuloa ehdotetaan parannettavaksi takuueläkettä korottamalla. Eh-
dotuksen mukaan täysimääräisen takuueläkkeen lainmukaista määrää korotettaisiin 631,69
euroon vuoden 2019 alussa. Tämä huomioiden me katsomme, että takuueläkkeen määrää
koskevat ehdotukset ovat toki oikeansuuntaisia ja hyviä mutta pelkät nimelliset takuueläk-
keen nostot eivät riitä. Perussuomalaiset pitävät kohtuuttomana liian vähäistä etuuksien
korotusta kohderyhmälle, joka on tätä maata rakentanut ja edelleen on Suomen pienituloi-
simpien joukossa.
 Tarkistettu
4.0



Pöytäkirjan asiakohta PTK 132/2018 vp
Ja esitän tässä kaksi lausumaa liittyen tähän meidän vastalauseeseen: 
Toinen lausuma liittyy lääkkeisiin: ”Eduskunta edellyttää, että hallitus ryhtyy toimenpi-

teisiin, jotta jatkossa lääkkeiden vuosiomavastuuta vähennetään pienituloisille henkilöille
summalla, jonka suuruus vahvistetaan erikseen valtioneuvoston asetuksella.”

Ja toinen lausuma on: ”Eduskunta edellyttää hallituksen ryhtyvän toimenpiteisiin eri
keinojen käyttöönottamiseksi sen varmistamiseksi, että eläkeläisten toimeentulo säilyy
riittävällä tasolla.”

Perussuomalaiset kantavat suurta huolta eläkeläisten pärjäämisestä, ja pienituloiset ja
pientä eläkettä saavat naiset ovat todella kurjassa tilanteessa Suomessa, ja se huoli on pe-
russuomalaisilla syvä.

0.22 Eva Biaudet r: Arvoisa puhemies! Tänään on aikaisemmin jo käyty paljon keskuste-
lua nimenomaan kaikkein köyhimmässä asemassa olevien asemasta ja budjettiesityksestä,
ja tämä meidän esityksemme nyt liittyy itse asiassa tähän samaan asiaan, enkä tässä vai-
heessa enää sitten enemmän perustele asioita. RKP:n eduskuntaryhmä esittää, että vasta-
lauseen 5 mukaisesti hyväksytään seuraavat kaksi lausumaa: 

Ensimmäinen on: ”Eduskunta edellyttää, että hallitus valmistelee esityksen lapsilisän
yksinhuoltajalisän korottamiseksi 64,30 euroon.” 

Ja toinen on: ”Eduskunta edellyttää, että kansaneläke jätetään hallituksen vuodelle 2019
kaavaileman tulonsiirtoja ja sosiaalietuuksia koskevan indeksin jäädytyksen ulkopuolel-
le.” — Kiitoksia.

0.23 Aino-Kaisa Pekonen vas: Arvoisa puhemies! Tänään on todella puhuttu ensi vuo-
den budjetista, ja myöskin tässä aikaa säästääkseni, kun tiistain puolella eletään, pidän pu-
heenvuoroni hyvin lyhyenä. 

Tässä esityksessä oli hyviä esityksiä, muun muassa tämä takuueläkkeen korottaminen,
mutta vasemmistoliiton vaihtoehtobudjetissa tätä takuueläkettä olisi korotettu vielä vähän
enemmän. 

Olemme vasemmistoliitossa myös huolissamme asumisen hinnasta ja vuokratasojen ke-
hittymisestä. 

Tänään on myös puhuttu paljon perhe-elämästä ja perhe-elämän ja työn yhteensovitta-
misesta sekä alhaisesta syntyvyydestä, ja sen takia esitän tässä vasemmistoliiton vastalau-
seen 4 mukaiset kaksi lausumaehdotusta, jotka kuuluvat näin:

”Eduskunta edellyttää, että hallitus valmistelee uudistuksen vanhempainvapaajärjestel-
mäksi, jolla molemmille vanhemmille tarjottavat vanhempainvapaajaksot jaetaan kol-
meen eri osaan, joista yhden käyttäisi toinen vanhempi, yhden vanhemmat jakaisivat kes-
kenään ja yhden käyttäisi toinen vanhempi.” 

”Eduskunta edellyttää, että hallitus valmistelee esityksen, jolla yleisen asumistuen
enimmäisasumismenot sidotaan takaisin vuokraindeksiin ja niihin tehdään indeksin mu-
kaiset korotukset vuosien 2016—2019 osalta.”

0.24 Matti Semi vas: Arvoisa puhemies! Edustaja Pekonen perusteli erittäin hyvin nuo
esitykset, joten kannatan molempia esityksiä.

0.25 Mats Löfström r: Ärade fru talman! Det här lagförslaget innehåller viktiga saker.
Hur som helst vill jag förena mig med ledamot Eva Biaudets två uttalanden.
2



Pöytäkirjan asiakohta PTK 132/2018 vp
Arvoisa puhemies! Haluan kannattaa edustaja Biaudet’n lausumaesityksiä.

0.26 Sami Savio ps: Arvoisa puhemies! Kannatan edustaja Juvosen tekemiä lausumaeh-
dotuksia. 

Perustelen vielä lyhyesti:
Monen eläkeläisen taloustilanne on kärsinyt pahoin muun muassa lääkkeiden hintojen ja

erilaisten omavastuuosuuksien noustessa, ja katsommekin, että lääkkeiden vuosiomavas-
tuuta tulisi korvata pienituloisille kansalaisille. Tämäkin asia on kirjattu myös vaihtoehto-
budjettiimme.

Myös eläkeläisten ja erityisesti pienituloisten työeläkeläisten toimeentuloon on kiinni-
tettävä jatkossa voimakasta huomiota. Kuten edustaja Juvonen toi edellä ilmi, moni heistä
on tehnyt pitkän uran matalapalkkaisessa työssä. Työura on pitkä, mutta eläke on palkan
pienuuden vuoksi myös jäänyt pieneksi. Erityisesti yksin elävien naisten kohdalla tilanne
on monelta osin hyvin hankala, ja sen korjaamiseen tulee kiinnittää jatkossa erityistä huo-
miota.

Perussuomalaiset ovat tehneet vaihtoehtobudjetissaan myös ehdotuksen, jolla taitettu
indeksi korjattaisiin puoliväli-indeksiksi eläketulon ensimmäisen 1 000 euron osalta.
Tämä muutos auttaisi nimenomaan pieniä työeläkkeitä saavia kaikkein eniten mutta olisi
hyödyksi kaikille työeläkettä nauttiville.

0.26 Outi Alanko-Kahiluoto vihr: Arvoisa rouva puhemies! Istuvan hallituksen leikka-
ukset ovat osuneet erityisen kipeästi pienituloisiin ja perusturvan varassa eläviin. Vihrei-
den mielestä perusturvan varassa eläville tarvitaan välitöntä apua, ja vaikka tässä hallituk-
sen esityksessä otetaan oikeansuuntaisia askeleita, ne ovat hallituksen toimeenpanemiin
leikkauksiin nähden aivan riittämättömiä.

Vihreät esittävät vähimmäispäivärahoihin 50 euron kuukausittaista tasokorotusta. Tämä
korotus kattaisi kaikki Sipilän hallituksen tekemät leikkaukset ja nostaisi turvan tasoa sel-
västi. 

Myös takuueläkkeeseen tarvitaan selvä tasokorotus, sillä hallituksen tekemät korotuk-
set takuueläkkeeseen eivät kata kaikkia tehtyjä leikkauksia. Tasokorotus parantaisi eläke-
läisten ostovoimaa ja osaltaan torjuisi köyhyyttä.

Hallituksen linjaus siirtää asumistuki vuokratasoindeksistä elinkustannusindeksiin on
leikkaus ja vaikeuttaa heikoimmassa asemassa olevien suomalaisten asemaa.

Näiden edellä esittämieni syiden perusteella teen vihreiden vastalauseen muutosesityk-
set, jotka olen tehnyt sosiaali- ja terveysvaliokunnassa. 

Elikkä 1. lakiehdotuksen 7 §:ään, ”Sairaus- ja vanhempainpäivärahan sekä erityishoito-
rahan vähimmäismäärä”, ehdotan, että se vähimmäismäärä olisi 27,88 euroa. 

Sitten 2. lakiehdotuksen 8 §:ään, joka koskee takuueläkkeen määrää, me vihreät esitäm-
me, että täysimääräinen takuueläke olisi 672,69 euroa kuukaudessa.

Ja 5. lakiehdotuksen 51 §:ään, joka koskee indeksisidonnaisuutta, ehdotan seuraavaa
tekstiä: ”Enimmäisasumismenot sidotaan vuokratason kehitystä kuvaavaan Tilastokeskuk-
sen vahvistamaan koko maata ja kaikkia vuokra-asuntoja koskevaan vuositason vuokrain-
deksiin, jonka pisteluku vuonna 2010 oli 100, siten että 10 §:ssä säädetyt euromäärät vas-
taavat vuoden 2018 vuokraindeksin pistelukua. Enimmäisasumismenoja tarkistetaan en-
simmäisen kerran vuokraindeksin muutosta vastaavasti vuoden 2019 alusta.” — Kiitos.
3



Pöytäkirjan asiakohta PTK 132/2018 vp
Toinen varapuhemies Tuula Haatainen: Edustaja Alanko-Kahiluoto, teitte pykälämuu-
toksia. Ne olisi pitänyt tehdä ykköskäsittelyssä. Tässä vaiheessa tehdään lausumat tai hyl-
käysesitykset. Oliko edustajalla lausumaa? — Selvitellään sitä erikseen. Mennään keskus-
telussa eteenpäin. 

0.30 Krista Mikkonen vihr: Arvoisa puhemies! Tässä vaiheessa jo kannatan näitä edus-
taja Alanko-Kahiluodon tekemiä esityksiä. Käy niiden jatkoselvittelyssä nyt sitten miten
tahansa, niin varmuuden vuoksi tässä voinen jo esittää kannatukseni, jos ne oli tässä koh-
taa mahdollisuus tehdä. 

Me tänään puhuimme täällä aika paljon köyhyydestä ja siitä, että eläkeläisköyhyys on
Suomessa kasvava ongelma, samalla tavalla kuin myös lapsiköyhyys. Nyt me olemme sii-
nä kohdassa, kun käytännössä tehdään niitä päätöksiä, ja on ilahduttavaa, että tässä tulee
nyt oppositiopuolueilta laajasti eri suunnista esityksiä siitä, miten tähän ongelmaan tulisi
tarttua. Kyllähän se on aivan selvää, että vaikka on hyvä, että työllisyys on noussut, niin
meillä on vaikkapa eläkeläiset semmoinen kansanryhmä, joka ei voi työtulollaan parantaa
toimeentuloaan, ja sen takia meidän täytyy huolehtia siitä, että nämä perusetuudet ovat riit-
tävällä tasolla — sama koskee työkyvyttömyyseläkkeellä olevia tai sairauseläkkeellä ole-
via tai muita näitä kaikkein pienimpiä etuuksia saavia. Siinä mielessä nämä nyt oppositi-
osta tulevat esitykset ovat äärimmäisen tärkeitä, ja nämä ovat nimenomaan niitä arvovalin-
toja, mitä me olemme tänään peräänkuuluttaneet. 

0.31 Anneli Kiljunen sd: Arvoisa rouva puhemies! Kuten täällä on todettu, tässä hallituk-
sen esityksessä on monia kannatettavia ehdotuksia ja korotuksia, kuten takuueläkkeen nos-
taminen ja korotus nuoren kuntoutusrahan ja ammatillisessa kuntoutuksessa olevien kun-
toutusrahan vähimmäismäärään sekä työkyvyttömyyseläkkeen lepäämään jättämisen mi-
nimiansaintarajan korottaminen takuueläkkeen suuruiseksi ja niin edelleen. Kannatamme
näitä tämän hallituksen myönteisiä esityksiä, mutta olemme kuitenkin jättäneet tähän vas-
talauseen, sillä me esitämme muun muassa takuueläkkeen määrää korotettavaksi 30 euroa
enemmän kuin hallitus tekee ja kuntoutuksen toteuttamisen turvaamiseksi esitämme myös
nuoren kuntoutusrahan ja ammatillisessa kuntoutuksessa olevan kuntoutusrahan vähim-
mäismäärää korotettavaksi niin, että se säilyisi takuueläkkeen tasolla. Näiden asioiden ta-
kia halusimme jättää vastalauseen.

Me esitimme myös, että meidän näkemyksemme mukaan perusturvaa on parannettava.
Hallituksen tekemät kansaneläkeindeksin jäädytykset tarkoittavat, että ilman erillisiä taso-
korotuksia perusturvaetuuksien taso jää pysyvästi matalammalle tasolle myös jäädytysten
päätyttyä. Arvioinneissa on todettu, että perusturvan taso ei riitä kattamaan kohtuullisen
vähimmäiskulutuksen menoja, ja olemme saaneet myös Euroopan neuvoston sosiaalisten
oikeuksien komitealta kahteen otteeseen huomautuksia perusturvan alhaisesta tasosta, ja
siltä osin meidän olisi pitänyt pystyä myös reagoimaan näihin.

Työttömien toimeentuloa on myös heikennetty hallituskauden aikana muun muassa ly-
hentämällä merkittävästi ansiosidonnaisen päivärahan kestoa sekä ottamalla käyttöön niin
sanottu työttömyysturvan aktiivimalli, josta olen käyttänyt pikemminkin nimitystä passii-
vimalli tai leikkurimalli. Sosiaalidemokraattien mielestä työtöntä ei tule rangaista siitä, jos
työtön ei saa yrityksistään huolimatta töitä tai hänelle ei pystytä tarjoamaan aktiivitoimia,
ja hänen sosiaaliturvaansa ja työttömyysturvaansa ei tältä osin tule leikata.
4



Pöytäkirjan asiakohta PTK 132/2018 vp
Meidän mielestämme myös pienituloisten eläkeläisten toimeentuloa on parannettava.
Me emme hyväksy indeksijäädytyksiä emmekä leikkauksia emmekä korotuksia asiakas-
maksuihin, 30 prosentin asiakasmaksukorotuksia. Meidän mielestämme nyt hallituksen on
pikaisesti valmisteltava kansaneläkkeen korotus sekä kokonainen toimenpideohjelma, jos-
sa pienituloisten eläkeläisten asemaa tarkastellaan kokonaisuutena ja esitetään aidosti vai-
kuttavia toimia pienituloisten eläkeläisten toimeentulon ja arjen parantamiseksi.

Tämän lisäksi meidän sosiaalidemokraattien näkemyksen mukaan myös asumistukea on
vahvistettava. Hallitus aikoo leikata yleisen asumistuen tasoa jatkamalla asumistukea
myönnettäessä hyväksyttävien enimmäisasumismenojen jäädyttämistä. Hallitus on jäädyt-
tänyt menot vuoden 2015 tasolle vuosien 2016—2018 budjeteissa, ja sitä me emme voi hy-
väksyä. Haluamme kehittää pikemminkin asuntopolitiikkaa ja asumisen tukijärjestelmiä
suunnitelmallisesti osana kestävää yhteiskuntaa.

Meidän mielestämme on käynnistettävä pikaisesti myös perhevapaauudistus, mitä
olemme vaatineet jo useampaan otteeseen.

Arvoisa puhemies! Esitän myös kolme lausumaehdotusta:
Ensimmäinen lausumaehdotus: ”Eduskunta edellyttää, että hallitus valmistelee pikai-

sesti korotukset kansaneläkeindeksiin sidottuihin etuuksiin, kuten kansaneläkkeeseen sekä
työmarkkinatukeen ja peruspäivärahaan.”

Toinen lausumaehdotus: ”Eduskunta edellyttää, että hallitus aloittaa viipymättä sosiaa-
liturvan uudistamisen tavoitteina sosiaaliturvan ja työtulojen yhteensovituksen helpottami-
nen, byrokratian keventäminen ja etuuksien yksinkertaistaminen ja yhdenmukaistaminen,
turvan toimeenpanon sujuvoittaminen ja köyhyyden vähentäminen.”

Ja kolmas lausumaehdotus: ”Eduskunta edellyttää, että hallitus ryhtyy pikaisesti toimen-
piteisiin perhevapaauudistuksen toteuttamiseksi. Uudistuksen on lisättävä perhevapaiden
joustavuutta perheiden ja lasten ehdoilla, tarjottava isille paremmat mahdollisuudet lasten
hoitoon ja parannettava tasa-arvoa työelämässä.”

0.36 Kristiina Salonen sd: Arvoisa puhemies! Kun on aamulla lähtenyt tuolta maakun-
nasta tänne Helsinkiin ja nyt ollaan jo tässä vaiheessa yötä, niin ihan ensimmäiseksi on var-
muudeksi sanottava, että kannatan edustaja Kiljusen esityksiä, ettei se pääse unohtumaan
puheenvuoroni lopuksi.

Kun on kehuttavaa, niin on kehuttava ja annettava tunnustusta. Tämän neljän vuoden ai-
kana moneen kertaan sitä ei ole päässyt tässä salissa tekemään, mutta nyt pääsee tekemään.
Tässä esityksessä tehdään merkittäviä korotuksia ja ikään kuin muutoksia sairausvakuutus-
lain mukaisten vähimmäismääräisten päivärahojen ja vanhempainpäivärahojen osalta.
Tämä on erityisesti sairaiden ja lapsiperheiden osalta hyvä ja kannatettava muutos, ja sitä
me sosiaalidemokraatitkin haluamme tässä kannattaa.

Myöskin lääkekustannusten osalta suunta on oikea, kun lääkkeiden vuotuista omavas-
tuuta alennetaan. Mutta on kuitenkin todettava, että sillä ei pystytä ikään kuin paikkaa-
maan niitä päätöksiä, joita on aikaisemmin tehty, aivan samoin kuin takuueläkkeenkin
osalta. Takuueläkettä koskeva korotus on positiivinen korotus, mutta silläkään ei pystytä
paikkaamaan niitä leikkauksia, joita aikaisemmin on tehty.

Sosiaalietuuksien indeksileikkaukset alentavat edelleen ensi vuonna perusturvan osto-
voimaa ja siten lisäävät eriarvoisuutta. On muistettava, että indeksit ovat jäädytettyinä nyt
koko hallituskauden siitä huolimatta, että taloustilanne hallituskauden aikana on muuttu-
nut hyvin tiukasta taloustilanteesta nousukauden taloustilanteeksi.
5



Pöytäkirjan asiakohta PTK 132/2018 vp
Nämä korotukset pienempiin etuuksiin ovat tarpeellisia, mutta ne ovat kuitenkin vain
murto-osa sosiaaliturvaan koko hallituskaudella kohdistuvista leikkauksista. Korotuksista
esimerkkinä tämä takuueläkkeeseen tehty tasokorotus, jonka avulla kuitenkin ostovoima
lähinnä pystytään pitämään ennallaan eli ei pystytä merkittävästi nostamaan ostovoimaa
takuueläkeläistenkään osalta.

Myöskin yleiseen asumistukeen on tehty heikennyksiä, ja lisäksi asumismenon laskenta
on vaihdettu vuokraindeksistä heikompaan elinkustannusindeksiin.

Näitä ei siis voi vähätellä, ja tämän vuoksi sosiaalidemokraatit ovat tehneet oman esi-
tyksen, jota edustaja Kiljunen tuossa jo aikaisemmin esitti ja jota nyt siis kannatan.

0.39 Merja Mäkisalo-Ropponen sd: Arvoisa puhemies! Tämän hallituksen yksi iso on-
gelma on koko tämän kauden ajan ollut se, että se ei ole tehnyt päätöstensä kokonaisvaiku-
tusten arviointia ja tämän takia monet säästöt ovat kohdistuneet aina uudestaan ja uudes-
taan samoille ihmisryhmille. Kaikki pienet parannukset köyhimpien asemaan ovat toki
kannatettavia, mutta kyllä yhteenvetona voi todeta, että kun ensin on otettu kauhalla pois ja
nyt annetaan lusikalla takaisin, niin nämä parannukset on suhteutettava siihen tosiasiaan.

Hallitus on leikannut kaikkein köyhimmiltä perusturvasta, asumisesta, lääkekorvauksis-
ta ynnä muista elämän perusedellytyksistä 700 miljoonaa euroa, ja esimerkiksi nämä in-
deksijäädytykset ovat todella epäinhimillisiä. Esimerkiksi pienet takuueläkkeen korotuk-
set eivät pienituloisten eläkeläisten asemaa kovin paljon paranna, kun otetaan huomioon
esimerkiksi lääke-, hoito- ynnä muiden kustannusten kasvu.

Hallitus on puhunut täällä tänäkin päivänä paljon siitä, miten hyvin Suomella menee ta-
louskasvun ansiosta, mutta kyllä samalla on todettava, että kovin suuri osa suomalaisista ei
ole omassa elämässään tätä talouskasvua lainkaan huomannut.

0.41 Krista Kiuru sd: Arvoisa puhemies! Varmasti yksi sosiaali- ja terveysvaliokunnan
budjettilakiesitysten käsittelyn vaikeimpia kohtia on ollut siinä tasapainotteleminen, miten
suhtaudutaan näihin indeksijäädytyksiin tänä aikana ja niitä kompensoiviin hallituksen hy-
viin etuuskorotuksiin. Tässä käsittelyssä ovat jotkut korotukset, jotka on tehty sen vuoksi,
että näitä indeksijäädytyksiä ei kuitenkaan purettu kaikkien KEL-sidonnaisten etuuksien
osalta. Näin sitten jotkut etuudet korotetaan, ja näitä parannuksia voi pitää tärkeinä ja oi-
keansuuntaisina, mutta suuri sääli on se, että nyt jää moni etuus vaille tosiasiallista koro-
tusta, koska indeksijäädytykset muiden kuin näiden korotettavien etuuksien osalta jatku-
vat. Tämä johtaa nyt siihen, että tosiasiassa korjataan joidenkin etuuksien tasoa, mutta jää-
dytykset ovat kuitenkin KEL-sidonnaisten etuuksien osalta vielä voimassa. 

Leikkaukset perusturvaan ovat olleet aika kovia tällä hallituskaudella, ja selitykseksi ei
riitä enää se, että kun taloudessa oli vaikeuksia ja Suomen taloutta laitettiin kuntoon, sil-
loin jouduttiin vähäisistäkin antamaan. Nyt kun talouskasvua on, nyt ehdottomasti olisi pi-
tänyt pitää huolta siitä, että nämä perusturvaan tehdyt leikkaukset perutaan. Samaan ai-
kaan ei ole minusta oikein, että velkaa lyhennetään. Talous kasvaa, mutta samaan aikaan
halutaan nimenomaan pitää huolta pienituloisille annetuista lupauksista siitä, että vaikei-
den aikojen jälkeen tulee vielä aika, jolloin nämä leikkaukset perutaan. Niin ei nyt käy kuin
joidenkin etuuksien tason muutoksen osalta.
6



Pöytäkirjan asiakohta PTK 132/2018 vp
0.43 Eerikki Viljanen kesk: Arvoisa puhemies! Tämä esitys sisältää vanhempainpäivära-
hoihin useita muutoksia, joilla pyritään parantamaan erilaisten perheiden asemaa ja lisää-
mään perheiden välistä yhdenvertaisuutta. Tämä on erinomainen asia. 

Mietinnöstä käy ilmi, että valiokunta pitää myös tärkeänä, että laajemman perhevapaa-
järjestelmän uudistusta jatketaan. Tämäkin on hyvä asia. Perhevapaauudistus tarvitaan ensi
kaudella, ja sen on oltava perheille parannus, ei leikkaus. Siksi perhevapaauudistus saa
keskustan mielestä myös maksaa, ja kun uudistus tehdään, se on tehtävä perheet ja lapset
edellä, ei pelkästään talouden ehdoilla. Keskustan tavoite on parantaa perheiden toimeen-
tuloa, lisätä tasa-arvoa ja turvata erilaisille perheille aito valinnanmahdollisuus lastensa
hoidossa. Emme esimerkiksi hyväksy kotihoidon tuen romuttamista. Ja toistan vielä, että
mahdollisen perhevapaauudistuksen pitää olla perheille parannus eikä leikkaus. Tämä kävi
hyvin tänään ilmi esimerkiksi edustaja Ala-Nissilän pitämästä keskustan ryhmäpuheen-
vuorosta talousarviokeskustelussa. 

Arvoisa puhemies! Tämän esityksen myötä myös esimerkiksi takuueläkkeet ja vähim-
mäispäivärahat nousevat sekä lääkekustannusten vuotuista omavastuuta alennetaan. Nämä
ovat oikeansuuntaisia parannuksia. Ne ovat hyviä täsmätoimia kaikkein heikoimmassa
asemassa olevien taloudellisen tilanteen parantamiseksi, johon toki parantamisen varaa jää
edelleen. Korotukset tulevat todella tarpeeseen, kuten täällä on todella moneen kertaan tä-
nään ansiokkaasti todettu.

0.45 Outi Alanko-Kahiluoto vihr: Arvoisa rouva puhemies! Pahoittelen äskeistä köm-
mähdystäni. Meillä tosiaan oli tässä esityksessä vain näitä pykälämuutoksia, mutta seuraa-
vassa asiakohdassa, jossa käsitellään edelleen näitä hallituksen leikkauksia, esitän sitten
vihreiden lausuman siitä, että hallituksen tulisi ryhtyä toimenpiteisiin näiden tehtyjen kan-
saneläkeindeksijäädytysten ja muiden pienituloisimpiin kohdistettujen leikkausten kom-
pensoimiseksi.

0.45 Krista Kiuru sd: Arvoisa puhemies! On pakko kuitenkin vielä kommentoida tuota
keskustan näkökulmaa siinä suhteessa, että tässähän on kysymys joidenkin etuuksien paik-
kauksista mutta hallituksella ei ollut varaa näin hyvässä taloustilanteessa — ajatelkaa, näin
hyvässä taloustilanteessa, kun kasvua on — siitä niitä hedelmiä jakaa kaikille niille, joiden
indeksit on jäädytetty.

Kyllä minun täytyy sanoa, että sydäntä varmasti särkee jokaisella meistä, kun hallituk-
selta ei löytynyt esimerkiksi 60 000:ta euroa siihen, että oltaisiin voitu käytännössä vete-
raanien veteraanilisä ja rintamalisä laittaa pois näiden jäädytysten piiristä — 60 000:ta eu-
roa ei ollut varaa silloin, kun tätä esitystä tehtiin. Tänään salissa on selvinnyt, että tämä vir-
he tullaan jatkossa korjaamaan, mutta oppositio esitti valiokunnassa ja myös äänestykses-
sä, että olisi sentään tällaiset asiat pitänyt pystyä laittamaan kuntoon. 

Ei ole kovin helppoa suhtautua näihin sinänsä hyviin etuuksien korotuksiin, koska kai-
kille niille, joiden perusturvaa on leikattu, tämän saman onnen olisi pitänyt koittaa. Se olisi
ollut tällaisena aikana oikein. Se olisi ollut oikea teko eriarvoisuuden vähentämiseksi.

Keskustelu päättyi ja asian käsittely keskeytettiin.
7


