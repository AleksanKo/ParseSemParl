















































DEMCFBD.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

2.4. Suullinen kysymys satovahinkojen korvaamisesta (Stefan Wallin r)
Suullinen kysymys SKT 133/2017 vp

Suullinen kyselytunti

Puhemies Maria Lohela: Seuraava kysymys, edustaja Stefan Wallin.

Keskustelu

16.47 Stefan Wallin r: Arvoisa puhemies! Harvoin tässä salissa nykyään kysytään maata-
loudesta, mutta kysytään nyt, koska aihetta on.

Kylmän ja sateisen sään takia tämän vuoden satoennusteet näyttävät odotettua huonom-
milta ja sen lisäksi huomattava osa sadosta näyttää jäävän korjaamatta. Tämän korjaamatta
jäävän sadon rahallinen arvo on varovaisimpienkin arvioiden mukaan ainakin 150—200
miljoonaa euroa.

Det här medför stora ekonomiska förluster för jordbrukarna. Det krävs nu extraordinära åt-
gärder för att förbättra jordbrukarnas ekonomiska situation.

Maanviljelijät kamppailevat nyt kannattavuutensa kanssa monen taloudellisesti vaikean
vuoden jälkeen, ja kysynkin maa- ja metsätalousministeri Lepältä: aiotteko tuoda EU:n tu-
levassa maatalousministerineuvoston kokouksessa esille Suomen poikkeuksellisen vai-
kean tilanteen ja pyytää EU:ta auttamaan meitä tässä vaikeassa tilanteessa?

16.48 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Kyllä aion. Kysyjä on aivan oikeassa, ja ne perusteet, joita tässä kuultiin, ovat
täyttä totta. Meillä on erittäin hankala sadonkorjuutilanne ja sen lisäksi meillä markkinati-
lanne, tuotot ovat aika lailla huonossa jamassa, kannattavuus huonossa jamassa. Siksi hal-
litus tekee myöskin toimia sen puolesta, että meillä markkina tasapainottuisi ja sitä kautta
tuottajahinnat olisivat sillä tasolla, että ne vastaisivat kannattavuuden tarpeeseen ja siihen
kustannusten nousuun, jota myöskin viljelijät elintarvikeketjussa kohtaavat. Vain näin me
pystymme pitämään yllä kannattavan ruuantuotannon, kotimaisen ruuantuotannon, jota
koko sali haluaa yksimielisesti. Tähän tarvitaan myöskin EU:n apua ja tukea.

Puhemies Maria Lohela:  Mikäli tästä aiheesta on lisäkysymyksiä, pyydän ilmoittautu-
maan.

16.48 Stefan Wallin r (vastauspuheenvuoro): Talman! För att Finland också i framtiden
ska ha en inhemsk livsmedelsproduktion måste vi förbättra jordbrukets lönsamhet, och det
 Tarkistettu
4.5



Pöytäkirjan asiakohta PTK 99/2017 vp
här gör vi bland annat genom att stärka jordbrukarens ställning i hela livsmedelskedjan.
Den besvärliga hösten och en skörd som riskerar bli kvar på åkern kräver att Finlands re-
gering har beredskap att agera snabbt och kraftfullt. 

Joten kysyn ministeri Lepältä vielä kerran: mihin toimenpiteisiin kaiken kaikkiaan hallitus
aikoo ryhtyä parantaakseen maatilojen ja maatalouden taloudellista ahdinkoa?

16.49 Maa- ja metsätalousministeri Jari Leppä (vastauspuheenvuoro): Rouva puhe-
mies! Jo mainittu elintarvikemarkkinalaki on yksi niistä, ja tässäkin yhteydessä haluan ve-
dota elintarvikemarkkinoiden osapuoliin niin, että nyt se toteutuu jo tällä hetkellä vapaa-
ehtoisin voimin, niin kuin ala on halunnut sen toteutuvan.

Toinen asia on se, että me puramme myöskin normeja niin, että me emme vaaranna mis-
sään kohdassa myöskään elintarviketurvallisuutta ja siihen liittyviä asioita, emme ympä-
ristönhoitoa emmekä myöskään eläinten hyvinvointia, vaan on purettu niitä sellaisia nor-
meja, jotka aiheuttavat ja tulevat aiheuttamaan kustannuksia.

Sadon menetyksen osalta — mikä nyt on ilmiselvää, laatumenetykset myöskin — meil-
lä on yhä vähemmän elementtejä tehdä näitä töitä. Satovahinkolaki on kumottu. Se vakuu-
tusjärjestelmä, joka tähän on tullut, ei ole lainkaan kattava tällä hetkellä. Me tarvitsemme
siihen myöskin elementtejä. Sen lisäksi, totta kai, sen kriisipaketin, joka viime vuonna ra-
kennettiin, viimeiset ratkaisut on nyt sitten päätetty ja se, miten ne rahat jaetaan. Vienti on
edistynyt ja vahvistunut, [Puhemies koputtaa] ja sitä kautta myöskin se lähtee vaikutta-
maan myös tuottajahintaan.

16.50 Susanna Koski kok (vastauspuheenvuoro): Arvoisa rouva puhemies! Maatalou-
den kannattavuus on totisesti alan tärkein haaste ratkottavaksi. Parhaillaan valmistellaan
eläinsuojelulakia, jossa niin ikään tuottajat tekevät tärkeintä ja suurinta työtä eläinten hy-
vinvoinnista huolehtimiseksi. Haluaisin kysyä nyt ministeriltä, miten tässä lakiuudistuk-
sessa aiotaan varmistaa se, ettei kotimaiselle tuottajalle tule kohtuuttomia kustannuksia,
vaan sen sijaan riittävät kannusteet huolehtia eläinten hyvinvoinnista.

16.51 Maa- ja metsätalousministeri Jari Leppä (vastauspuheenvuoro): Rouva puhe-
mies! Meillä on nykyinenkin eläinsuojelulaki erittäin toimiva. Se on varmistanut muun
muassa sen, että meillä yhdessä Ruotsin kanssa eläimille käytetään kaikkein vähiten lääk-
keitä maailmassa. Se on merkittävä osoitus siitä eläinten hyvinvoinnin tilasta ja tasosta,
joka meillä on. Samoin meillä on maailman puhtaimmat elintarvikkeet, myös eläinperäiset
elintarvikkeet, jotka ovat osoitus siitä, että me osaamme nämä työt tehdä. Siksi se uudis-
tustyö, joka eläinsuojelulaissa tehdään, tarvitsee päivittämistä, se tarvitsee monella tavalla
uuden teknologian myötä uusia asioita ja se vaatii tarkennuksia myöskin. Ja tätä työtä teh-
dään. Se muodostaa hyvän kokonaisuuden, jossa me edelleen kohennamme eläinten hyvin-
vointia. Mutta me teemme sen sillä tavalla, että se on käytännössä myöskin mahdollista.
Nämä pystytään hyvin yhdistämään Suomessa, missä myös viranomaisvalvonta on erittäin
korkealla tasolla. Tästä pystytään pitämään ja halutaan pitää kaikella tavalla kiinni. Mutta
loppupeleissä se eläimen hyvinvointi on aina siitä ihmisestä kiinni viime kädessä.

Kysymyksen käsittely päättyi.
2


