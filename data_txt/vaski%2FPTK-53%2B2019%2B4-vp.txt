















































DEMA5F1.tmp.xml


Pöytäkirjan asiakohta PTK 53/2019 vp
Pöytäkirjan asiakohta 

PTK 53/2019 vp

Täysistunto

Perjantai 18.10.2019 klo 12.59—13.32

4. Hallituksen esitys eduskunnalle laiksi postilain muuttamisesta
Hallituksen esitys HE 6/2019 vp
Valiokunnan mietintö LiVM 4/2019 vp

Toinen käsittely

Ensimmäinen varapuhemies Tuula Haatainen: Toiseen käsittelyyn esitellään päiväjär-
jestyksen 4. asia. Nyt voidaan hyväksyä tai hylätä lakiehdotus, jonka sisällöstä päätettiin
ensimmäisessä käsittelyssä.

Keskustelu

13.01 Sari Essayah kd: Arvoisa rouva puhemies! Tässähän on kysymys tämmöisestä var-
sin teknisestä Euroopan unionin säännöksen toimeenpanemisesta Suomessa. Sen sijaan,
jos miettii sitä, että meillä viime aikoina on kyllä Postista puhuttu varsin paljon ja tietenkin
liittyen enimmäkseen näihin Postin palkitsemisjärjestelyihin, haluaisin tässä yhteydessä,
kun tässä on kysymys pakettien liikkuvuudesta rajan yli, tuoda esille sen, että viime päivi-
nä kansalaisia on hämmentänyt erityisesti se, millä tavalla meillä Suomessa kirjeet ja
myöskin paketit ja muut löytävät sitten sinne kansalaisille ja kuinka kauan postien perille
toimittamisessa kestää. Tämä on minun mielestäni sellainen seikka, että toivoisin, että vas-
taava ministeri siitä erityisesti kävisi nyt neuvotteluja Postin kanssa, koska tällä hetkellä
tämä on myöskin kansalaisia huolettava seikka. Tärkeitä kirjeitä ja esimerkiksi erilaisia
vaikkapa viranomaisasiointiin ja vastaaviin liittyviä ilmoituksia tai erilaisia aikarajoja si-
sältäviä kirjeitä saattaa hävitä, tai ne saapuvat perille siinä vaiheessa, että henkilö ei pysty
sitten enää ilmoittautumaan. Esimerkiksi vaikkapa TE-hallinnosta on lähetetty kirjeitä
kansalaisille, joitten tulee tiettyyn päivämäärään mennessä ottaa yhteyttä, ja tämä saattaa
aiheuttaa näille kansalaisille etuuksien menetyksiä. Siinä mielessä toivoisin, että erityises-
ti tähän postien perille saapumiseen ja niihin aikarajoihin kiinnitettäisiin nykyistä suurem-
paa huomiota. Tämä on asia, mikä tällä hetkellä kansalaisia todella paljon puhututtaa.

Ensimmäinen varapuhemies Tuula Haatainen: Halutaanko tästä käydä debattia? [Edus-
kunnasta: Ei! — Naurua]

13.03 Ben Zyskowicz kok: Arvoisa rouva puhemies! Postin tiimoilla on käyty keskuste-
lua työntekijöiden palkoista ja johtajien palkoista ja kannustimista. Niistä on helppo pu-
hua, ja sen takia minäkin niistä puhun. Mielestäni on aivan selvää, että nämä ylimmän joh-
don kannustimet eivät ole olleet kohdallaan. Vika ei ole tietystikään toimitusjohtajan, joka
on saanut sen, mitä on sovittu tietystä suorituksesta maksettavan, vaan vika on Postin hal-
lituksen, joka on tehnyt aivan liian löperöt kriteerit näille ylimmän johdon palkkioille. Pos-
 Tarkistettu
4.0



Pöytäkirjan asiakohta PTK 53/2019 vp
tin toimitusjohtaja tienaa palkkioineen semmoisen miljoonan vuodessa, yli 80 000 euroa
kuussa — ajatelkaa, 80 000 euroa kuussa. Kun pääministeri tienaa ehkä 15 000 ja Sitran
johtaja, jonka palkkaa on paljoksuttu, tienaa ehkä parikymmentä tuhatta mutta Postin toi-
mitusjohtaja tienaa 80 000 euroa kuussa näine kannustimineen, eihän tässä ole mitään jär-
keä. [Vasemmalta: Ei ole!] Mutta vika ei ole hänen. Vika on Postin hallituksen. 

Mutta nyt, kun tämä helppo asia on puhuttu, haluan myös kiinnittää huomiota siihen vai-
keampaan asiaan. Mitä tehdä Postille? Tilanne on hyvin ristiriitainen. Jos jatketaan nykyi-
seen malliin — ei sallita sopeutustoimia, ei olla valmiita laittamaan lisää valtion rahaa näi-
hin perustehtäviin — niin silloinhan me olemme umpikujassa. Posti ei vuosien saatossa,
kun varsinainen kirjeiden määrä vähenee rajua vauhtia, tällä linjalla, tällä reitillä, tällä po-
lulla pysy pystyssä, ja näin ollen esillä on ollut paljon keskustelua siitä, pitäisikö jollain ta-
voin jakaa niin, että tietyt tehtävät, perustehtävät, joissa ehkä veronmaksajien rahoja käy-
tetään, hoidetaan täällä ja sitten nämä muut tehtävät hoidetaan erillisessä yksikössä.

Omistajaohjausministeri Paatero oli paikalla, kun viimeksi katsoin siihen suuntaan. Nyt
näen vain hymyilevän edustaja Guzeninan [Maria Guzenina: Vakavailmeisen! — Edus-
kunnasta: Lindtmania ei huomattu!] — anteeksi, myös edustaja Lindtmanin — mutta oli-
sin omistajaohjausministeri Paaterolta halunnut kysyä, että kun hallitus on ymmärtääkseni
asettanut työryhmän pohtimaan tätä peruskysymystä, mitä tehdä Postille, niin missä men-
nään ja milloin on ratkaisuja odotettavissa. Mitä hallitus aikoo Postille tehdä? 

13.05 Arja Juvonen ps: Arvoisa rouva puhemies! Todellakin puhumme Postista. Tämä
hallituksen esitys liittyy rajat ylittäviin pakettipalveluihin, mutta perussuomalaisten mie-
lestä on erittäin tärkeää, että meillä täällä Suomessa, rajojemme sisällä, posti liikkuu suju-
vasti ja ihmiset saavat heille lähetetyt kirjeet ja lehdet. On todella ikävää, että posti viipyy.
Kirjeissä menee laskuja ja muutakin tärkeää tietoa ihmisille, ja kirjeen viipyminen voi ai-
heuttaa suuria vaikeuksia, kun se ei mene sinne postilaatikkoon. Ja tätä tapahtuu niin maa-
kunnissa kuin myös kaupungeissa. Esimerkiksi Espoossa joutuu joskus kohtuuttomasti
odottamaan sitä postin saapumista. Puuttuu myös postinjakelijoita. Se on se kylmä totuus.

Täällä on puhuttu johdon palkkioista. Olen ihan samaa mieltä, että on kohtuutonta, että
meillä on palkkiot, jotka hipovat miljoonia, ja sitten taasen niiden työntekijöiden palkkoja,
jotka huolehtivat siitä, että kansalaiset saavat kirjeensä, ollaan polkemassa. Tämä on ker-
rassaan käsittämätöntä, ja on hyvä asia, että asia on noussut julkisuuteen. Aina silloin täl-
löinhän näitä nousee esille, ja täällä niistä sitten keskustellaan. Mutta toki vaaditaan myös
toimia sen eteen, että tällaisia väärinkäytöksiä ei tapahdu jatkossa. Ja pidetään työntekijöi-
den puolia. Huolissani olen yt-aallosta, mikä kuitenkin täällä Suomessa on — päivittäin
saamme lukea, että ihmiset ovat yt-uhan alla. Työpaikkoja tarvitaan, ja kyllä postinjakeli-
joita tarvitaan.

Vielä se, että Postin työnkuvaa ei tule laajentaa vanhustenhoitoon. Siitäkin me olemme
täällä kuulleet, että posteljooni koputtelisi ikkunaan ja kysyisi, että tarvitaanko siellä koto-
na maitoa ja onko siellä kaikki hyvin. Hoitotyötä tehkööt hoitajat myös jatkossa.

13.07 Timo Heinonen kok: Arvoisa rouva puhemies! Maaseudulla kun asuttiin, meillä
oli aikanaan sanonta, että asuimme niin syrjässä, että aikamerkkikin tuli postissa. Mutta sii-
hen aikaan se toki tarkoitti, että tuo aikamerkki tuli sentään seuraavana päivänä postin
kautta. Tänä päivänä posti ei tule edes joka päivä. Se tulee yhä harvemmin — ja vähän
useammin miten sattuu.
2



Pöytäkirjan asiakohta PTK 53/2019 vp
Tässä on kyse siis hyvin teknisestä asiasta, niin kuin edustajakollega Essayah tuossa
edellä totesi, mutta kollegani, edustaja Zyskowicz nosti esille sen, miten Postissa on pal-
kittu sen korkeinta johtoa. Itse asiassa omasta mielestäni isoin ongelma näissä palkitsemi-
sissa on tietysti ollut niiden yltäkylläisyys, niin kuin edustaja Zyskowicz esille toi, mutta
myös se, että johtoa palkittiin tilanteessa, jossa itse yhtiön ongelmat ovat ratkomatta. Eli
johtoa palkittiin, ja yhtiö meni entistä huonompaan kuntoon, ja postinjako ei onnistunut. Ja
samaan aikaan itse asiassa työntekijöiden palkkojen leikkauksista on puhuttu ja nostettu
niitä esille. Pidän myös huolestuttavana sitä, että esimerkiksi verottaja ei enää käytä Postia
vaan jakaa postinsa muuta kautta. 

Kun tuossa hetki sitten vielä omistajaohjausministeri Paatero oli täällä täysistunnossa
paikalla, niin ajattelin, että olisin häneltä mielelläni kuullut, miten hän on ratkomassa näitä
Postin perustavaa laatua olevia ongelmia, joihin edustaja Zyskowicz edellä puuttui, sillä
itse en usko siihen pääministeri Antti Rinteen ajatukseen, että postinjakajat ryhtyisivät
kurkkimaan ikkunoista, niin kuin tässä edellä tuotiin, ja kyselemään, onko kaikki hyvin.
Kyllähän joku kai sanoi, että eikö siinä samalla menisi jo siviilitiedustelukin postinjaka-
jien toimesta. Eli annetaan Postin keskittyä Postin työhön. Ehkä, jos halutaan pohtia, mitä
muuta siinä voisi olla, niin se voisi pitää mielestäni sisällä pakettien ja kirjeiden ja lehtien
jakamisen yhtenä jakeluna esimerkiksi kerran vuorokaudessa. Tai sitten lisätyönä, jos ha-
lutaan sentyyppisiä, en itse ole nähnyt kovin luontevaksi sitä ruohonleikkuutakaan, mutta
esimerkiksi ruoka- tai kauppakassipalveluiden tai tämäntyyppisen jakelupalvelun yhdistä-
minen tähän voisi olla huomattavasti järkevämpää ja lähempänä postinjakajien ammattia.

Itse toivoisin, että ministeri Paatero jossain vaiheessa avaisi sitä, millä tavalla Rinteen
hallitus on ratkomassa postinjakelun ongelmat, että me maaseudullakin saamme jatkossa
kirjeet, lehdet ja muun postin edes kerran viikossa, mielellään jokaisena arkipäivänä.

Ensimmäinen varapuhemies Tuula Haatainen: Toivon, että edustajat nyt pitäytyvät täs-
sä itse mietinnön sisällössä, joka koskee rajat ylittäviä pakettipalveluita koskevan Euroo-
pan parlamentin ja neuvoston asetuksen ja niin edespäin asiasisältöä. Tämän lain lähete-
keskustelussa käytiin jo hyvin laaja postikeskustelu, ja toivon, että nyt keskitytään tähän
postilakiin ja sen sisältöön. 

13.11 Leena Meri ps: Arvoisa puhemies! Joudun kyllä tuottamaan pienen pettymyksen.
Vaikka pyysitte kohteliaasti, kyllä nyt täytyy tätäkin voida hieman kommentoida, ja tämä
liittyy kyllä hyvin vahvasti Postiin. [Naurua]

Tuossa kerrottiin — esimerkiksi edustaja Heinonen esitti sen ajatuksen — että muita pe-
ruspalveluita voitaisiin tuottaa siinä ohessa, kaikki jakelut. Itse mietin, että ainakin nykyi-
sillä toimitusajoilla saattaa olla niin, että se maito olisi jo hapantunut matkalla. [Naurua]

Mutta tämä ei ole postinjakajien vika — tämä täytyy nyt muistaa, ettei syyllistetä vääriä
tahoja — eli tämä ei ole henkilökunnan vika. [Maria Guzenina: Ei olekaan!] Siellä on hy-
vin vähän henkilökuntaa. Itse joskus näenkin heitä, kun autolla tulevat jakamaan postia ja
ovat kovin kiireisen oloisia — ennen tosiaan kulkivat pyörällä ja ehtivät hieman rupatella-
kin.

Kuten edustaja Zyskowicz sanoi, toimitusjohtaja saa 82 000 euroa palkkaa kuukaudes-
sa. Postinjakajan keskipalkka on, miettikää, 2 200 euroa. Toimitusjohtaja saa kuukaudessa
80 000 euroa enemmän. Kysymys ei ole siitä, että me täällä nyt päivittelisimme tätä asiaa,
vaan kysymyksessä on valtion omistama yhtiö, ja meidät kansanedustajat on valittu tänne,
3



Pöytäkirjan asiakohta PTK 53/2019 vp
että me voimme tuoda kansan äänen esille. Kyllä meidän täytyisi tähän asiaan puuttua, jot-
ta meillä postilähetykset toimivat ajanmukaisesti.

Voin kertoa esimerkin siitä, kuinka itse tässä nyt kaksi päivää pyydystin pakettia: Kävin
neljässä eri osoitteessa. Siinä postiosoituslähetyksessä, joka tuli tekstiviestissä, oli kaksi eri
osoitetta. Kävin niissä molemmissa, ja he eivät tienneet, missä se paketti on. No onneksi
minulla on auto ja olen terve ja minulla on varaa liikkua. Mietin siinä — oli äitikin toisella
reissulla mukana — ja sanoin äidilleni, että miten joku ikäihminen tässä minun tilantees-
sani toimii. Neljännestä paikasta minä sen paketin löysin. Miten hän olisi toiminut, kun ei
näe kunnolla? Löysin sieltä seinästä puhelinnumeron. Että kyllähän meidän täytyy jotain
tehdä. Tämä on peruspalvelu, postista joudutaan tilaamaan monenlaisia asioita.

Tuosta rajat ylittävästä sanon kuitenkin sen, että esimerkiksi tulliposti on tärkeä asia sii-
nä mielessä, että rajat ylittävässä liikenteessä meillä monenlaista tavaraa liikkuu, kuten
laittomia tuotteita. Yksi asia, mikä meillä on nykyisin ongelmana, on kansainvälinen huu-
mausainerikollisuus, ja tullipostissa tehdään valtavan hyvää työtä. 

13.14 Jari Myllykoski vas: Arvoisa rouva puhemies! Täytyy kiittää edustaja Meriä —
hyvinhän pysyi paketti koossa. Eli olen samoilla linjoilla edustaja Meren kanssa siitä, että
ei tämä ole yksinomaan vain Postin asia. Meidän lisääntynyt nettikauppa tarkoittaa sitä,
että meillä on aivan massiivinen pakettien räjähdysmäinen lisääntyminen. Ja toivoisinkin,
että kun omistajaohjausministeri Paatero näitä asioita käsittelee, niin hän rupeaa keskuste-
lemaan kontra tullin kanssa myös siitä, kuinka saamme ensinnäkin valvonnan tähän paket-
tiliikenteeseen, kuinka siitä tehdään sujuvaa postin kautta niin, että ne paketit tosiaan löy-
tävät ikäihmisen siellä, missä ikäihminen asuu, eikä tarvitse sitä neljän paikan ajomatka-
reissua tehdä, niin kuin edustaja Meri tuossa kuvasi. 

On kuitenkin oleellista, että ainakin nyt näitten reaktioiden mukaan Posti on taas jälleen
lisäämässä henkilöstöään. Aina välillä on yt:itä ja irtisanotaan, minkä johdosta sitten no-
peasti jo reagoidaan, niin kuin pari vuotta sitten, kun lisättiin yhtäkkiä taas lisää. Olisi to-
della tärkeää, että Postin organisaatiossa ja nimenomaan johdossa huomioitaisiin se, että
tehdyn päätöksen seuraamukset ovat joko kansalaisille mieliksi taikka eivät, ja nyt ollaan
menty vuositolkulla niin, että Posti ei ole pystynyt tyydyttämään kansalaisten mielipiteitä.
Toki ei pidä sekoittaa sitä, että meillä on jakeluyhtiöitä, joidenka vääriin osoitteisiin toi-
mittamista kirjeistä liian usein syyllistetään Postia ja sanotaan, että se on Postin vika. On
kaksi eri asiaa, kun on jakeluyhtiöitten käyttämä massiivinen organisaatio, joka ei osaa ja-
kaa niin tehokkaasti ja oikein, oikeilla osoitteilla, kuin Posti. 

Me puhumme palkoista täällä, ja varmasti tässä kohtaa voi jokainen hieman katsoa,
ovatko palkat silloin kohdillaan, jos valtionyrityksessä henkilöstö tienaa murto-osia ja joh-
to kuorii niin sanotusti kermat päältä. Mutta on pakko myös edustaja Heinosen näkemystä
siinä mielessä avartaa ja olla samaa mieltä, että kyllä meillä on toimia, joita voidaan yh-
teiskunnan voimavaroin auttaa, vanhuspalveluiden osalta juuri nämä heidän asumistaan tu-
kevat toimet, joita voisi olla vaikkapa ruokalähetysten toimittaminen. Voisimme ajatella,
että pienissä asumislähiöissä myös olisi postitoimisto, jos meillä olisi siellä postissa riittä-
västi toimenpiteitä, joita me voimme tuottaa. Silloin tämä palvelusektori voisi pienillä
paikkakunnilla pysyä koossa.

Ensimmäinen varapuhemies Tuula Haatainen: Muistutan vielä asian aiheesta.
4



Pöytäkirjan asiakohta PTK 53/2019 vp
13.17 Ari Torniainen kesk: Arvoisa rouva puhemies! Tämä postilain muutos on varsin
pieni ja koskee nimenomaan rajat ylittävää pakettijakelua, ja haluan todeta, että tämä va-
liokunnan mietintö on yksimielinen ja siitä asiasta olemme samaa mieltä.

Mutta tämä keskustelu on hieman laajentunut. En halua ottaa kantaa Postin johdon palk-
kioihin ja palkitsemisiin, jotka ovat aivan kohtuuttomia olleet — haluan sen vain todeta.
[Naurua] 

Mitä sitten tehdään Postille? Varmaan me palaamme tässä salissa vielä useamman ker-
ran tähän kysymykseen, ja se on aiheellinen kysymys, miten Posti selviää tulevaisuudessa
niistä velvoitteista, mitä Postille on. Silloin ne pitää jakaa oikeastaan kahteen osaan: omis-
tajaohjaukseen, mitä tulee Posti Oy:hyn — se kuuluu omistajaohjausministeri Paaterolle
— ja sitten postinjakeluun, mikä on taas yleispalveluvelvoitetta ja kuuluu ministeri Ma-
rinin alaisuuteen. Haluan todeta sen, että tähän on tavallaan otettu jo hallitusneuvotteluis-
sakin kantaa. Hallitusohjelmassa on muun muassa, että ”postilakia ja sen toteutumista tar-
kastetaan säilyttäen yleispalveluvelvoite” ja että ”selvitetään kokonaisvaltaisesti vaihtoeh-
toja postin ja sanomalehtien jakelun turvaamiseksi koko maassa moniäänisen tiedonväli-
tyksen varmistamiseksi”. Nämä ovat hyviä lähtökohtia, ja itse toivon, että ministerit ja mi-
nisteriöt lähtevät valmistelemaan tämän pohjalta nyt sitten asioita eteenpäin, siten että ih-
miset saavat ajallaan postinsa, niin sanomalehdet, jotka kuuluvat heille, kuin etenkin sen,
mikä kuuluu yleispalveluvelvoitteeseen ja nimenomaan postimerkilliset kirjeet, joita ihmi-
set odottavat. Itse sanon vielä lopuksi sen, että Posti on sellainen asia, johon varmasti pa-
laamme vielä monta kertaa tässä keskustelussa.

13.19 Arto Satonen kok: Arvoisa puhemies! Tästä on hyvä jatkaa, mihinkä edustaja Tor-
niainen päätti. Asia on todellakin hyvin moniselitteinen, ei ehkä tämä juuri nyt käsittelyssä
oleva mietintö, mutta kaikkinensa tämä kysymys on kyllä todella haasteellinen.

Sehän on ihan totta, että kun tämä rajat ylittävä liikenne koko ajan kasvaa, niin myös ta-
varalähetysten volyymi kasvaa ja sitä kautta siinä on kyllä liiketoimintaa olemassa. Mutta
kun itsellänikin oli mahdollisuus käydä tutustumassa Pirkkalassa uuteen DHL:n toimipis-
teeseen, niin ymmärsin kyllä, että se on myös aika tehokasta toimintaa, miten siellä tänä
päivänä toimitaan. Siinä kilpailussa ei ihan helppo ole kyllä pärjätä niitä kansainvälisiä toi-
mijoita vastaan, jotka globaalisti kykenevät hyvin tehokkaasti mistä tahansa paikasta mi-
hin tahansa paikkaan lähettämään lähetyksiä. Samaan aikaan Postin pitäisi tietysti kyetä
sitten vastaamaan myös näihin kansalaisten toiveisiin, joita tässä on jo käyty läpi. Varmas-
ti tämä asia täytyy jotenkin yleispalveluvelvoitteen kautta kyetä hoitamaan, että postin kul-
ku muuttuu nykyistä säännöllisemmäksi. Mutta on myös selvää, että näitten asioiden yh-
distäminen on vaikeaa.

Senkin ymmärrän, että silloinkin on vaikeaa toimia, jos työehtosopimukset ovat erilai-
set samalla toimialalla, ja sillä on suoraa vaikutusta siihen, miten kilpailutilanteessa pärjä-
tään. Eli ymmärrän kyllä sen, että Postinkin on tehtävä vaikeita ratkaisuja ja tämän yhtälön
ratkaiseminen ei ole helppoa, ei Postin hallitukselle eikä toimivalle johdolle eikä myös-
kään poliittisille päättäjille.

Sanon kuitenkin lopuksi sen, että jos odotetaan, että muut tulevat vastaan, ja haetaan sel-
laisia malleja, joissa kustannuksia säästetään, niin kyllä silloin johdon pitää itse näyttää en-
sin esimerkkiä. Muuten siitä asiasta ei tule yhtään mitään. Se tässä asiassa on täysin unoh-
tunut.
5



Pöytäkirjan asiakohta PTK 53/2019 vp
13.21 Mari Rantanen ps: Arvoisa puhemies! Kusti polkee, mutta posti ei kulje enää sa-
malla tavalla kuin aikaisemmin. On melko hupaisaa, kun joitakin vuosia sitten Posti, sil-
loinen Itella, muutti nimensä takaisin Postiksi, kun Itella ei kuvannut tätä heidän toimi-
alaansa, vaan se oli postin toimiala, ja nyt välillä tuntuu, kun kuuntelee keskustelua, että se
ei olekaan se postin toimiala, mikä heitä kuvaa parhaiten.

En mene tässä sen enempää työntekijöiden asemaan ja johdon palkkioihin, joskin niistä
riittäisi pitkästi puhuttavaa, kun suuri kysymys on se, miten suhteutuu Postin yleispalvelu-
velvoite kilpailtuihin markkinoihin. Posti on kilpailija markkinoilla, joilla muilla ei ole
yleispalveluvelvoitetta, ja se on itse asiassa ongelma. Minun ymmärtääkseni tämäkin muu-
tos meidän Postissa on lähtenyt tästä salista, joten katseet kääntyvät kyllä myöskin tänne
tämän asian osalta. Tämä ei ole Postin vika, vaan nimenomaan eduskunta nämä lait säätää.
Puhumme kuitenkin valtionyhtiöstä. 

Toivon kuitenkin, että Postia ei tässä hankalassa tilanteessa, jossa heidän pitää niin hoi-
taa kirjeet kotiin kuin kilpailla pakettimarkkinoilla, työnnetä vanhuspalveluihin, koska sin-
ne he, logistiikan asiantuntijat, eivät kuulu, vaan nimenomaan koulutetut hoitajat. 

13.22 Antti Lindtman sd: Arvoisa puhemies! Tämä mietintö on kannatettava. On tärkeä-
tä, että rajat ylittävät paketit kulkevat tiettyjen samojen sääntöjen ja sapluunoiden mukaan,
ja luotettavuus on siinä ykkönen ja koko EU:n alueella yhteiset sapluunat.

Arvoisa puhemies! Keskustelussa edustaja Zyskowicz kiinnitti huomiota Postin johdon
suuriin palkkioihin ja edustaja Heinonen kiinnitti huomiota siihen, että jotkut toimijat ovat
voittaneet kilpailussa markkinaosuuksia Postilta, ja viittasi esimerkiksi verottajaan. Näi-
hin kahteen asiaan haluaisin tuoda seuraavan näkökulman.

Ensinnäkin, edustaja Zyskowicz, on selvää, kuten te totesitte, että näistä palkkioista pää-
tökset on tehnyt Postin hallitus, mutta, arvoisa puhemies, se mikä mahdollisti nämä pää-
tökset, oli vuonna 2016 — kokoomuksen ollessa hallituksessa eli myöskin teidän hyväk-
symänne — omistajapoliittinen periaatepäätös, jossa Posti siirrettiin pörssiyhtiöihin verrat-
taviin yhtiöihin omistajaohjauksen kategoriassa. Tämän jälkeen pelkästään peruspalkka
nousi, bonuksista puhumattakaan. Eli kyllä omistajalla, vuonna 2016 tehdyllä päätöksellä,
oli vaikutus siihen, mikä Postin toimitusjohtajan palkka on, joka on varmasti meidän kaik-
kien mielestä liian suuri. Siinä taustalla oli edellisen hallituksen tekemä omistajapoliitti-
nen linjaus ja tämä Postin siirto.

Sitten edustaja Heinosen huoli siitä, että Posti menettää kannattavia osia liiketoiminnas-
taan ja joutuu itse kantamaan sitten yleispalveluvelvoitteen mukaiset kannattamattomat
osuudet: On totta, että tämä järjestelmä heikentää Postin mahdollisuutta vastata tähän
isoon muutokseen ja murrokseen, mutta, arvoisa puhemies, edustaja Heinonen, tässä taus-
talla on teidän viime vaalikaudella hyväksymänne laki siitä, että Postin kilpailua avattiin
nimenomaan tällä tavalla, ja monille osille ei, edustaja Heinonen, tullut edes tarjouksia,
koska ne olivat kannattamattomia. Siitä huolimatta Posti joutuu ne hoitamaan.

Nämä kaksi asiaa on hyvä huomioida, ja kyllä, se tilanne, jossa nyt tätä yritetään ratkoa,
ei ole helpoin mahdollinen, eivätkä nämä jotkut aikaisemmin tehdyt päätökset sitä helpota.
Mutta katsotaan eteenpäin. Uskon, että ministeri Paatero antaa [Puhemies: Aika!] tässä jos-
sain vaiheessa katsauksen siitä, missä Postin uudistaminen menee.
6



Pöytäkirjan asiakohta PTK 53/2019 vp
Ensimmäinen varapuhemies Tuula Haatainen: Täällä on kaksi puheenvuoroa vielä tä-
hän. Meillä loppuu puolelta istunto, ja täällä on muitakin asioita vielä käsiteltävänä. Otan
nämä kaksi puheenvuoroa, ja sitten me keskeytämme tai päätämme tämän.

13.26 Pia Viitanen sd: Arvoisa puhemies! Ihan hyvä, että täällä tämä Postin asema on jäl-
leen käsittelyssä, ja yhdyn niihin arvioihin, että toimintaympäristö on jo vuosia ollut myl-
lerryksessä. Se on suuressa muutoksessa, ja haasteet ovat kertakaikkisen isot. Täällä ihan
hyvin peräänkuulutettiin sitä, että jollain tavalla meidän on myös yhteisesti pohdittava sitä,
miten tulevaisuudessa turvaamme sen, että kansalainen saa asianmukaisesti oman postinsa
ja että myös toisaalta tämä sanomalehtien jakeluasia saadaan asianmukaisesti järjestyk-
seen. 

Kaiken kaikkiaan, puhemies, alun perin pyysin tämän puheenvuoron siksi, että kokoo-
mus täällä niin kovasti peräänkuulutti ministeri Paateroa tänne tai ihmetteli, että ei ole sa-
lissa juuri nyt. Uskoisin kyllä, että Paatero varmasti jatkossa tulee asioita lisääkin avaa-
maan. Minä haluaisin puolestani sanoa, että minä olin hyvin tyytyväinen ministerin toimin-
taan siinä, kun ihan oikein tuli tämä iso keskustelu siitä, että Postin työntekijöillä, henki-
löstöllä, oli ihan mahdoton tilanne edessään: mittavia leikkausesityksiä palkkoihin näiden
työsuhde-etuuksien tai sopimusten vaihtojen nimissä. Minusta se oli kohtuuton tilanne. Ei
ollut ollenkaan ihme, että siellä suuri huoli oli, ja kyllä oma myötätuntoni täysin on Postin
henkilöstön puolella ihan ehdottomasti. Mielestäni oli hyvä, että Paatero puuttui silloin mi-
nisterinä tähän asiaan. Se oli ainoa oikea tapa, ainoa oikea mahdollisuus tuossa tilanteessa
tehdä.

Kaiken kaikkiaan, puhemies, uskoisin ja luotan siihen, että ministeri Paatero ja hallitus
tulevat varmasti näitä asioita vielä isosti käsittelemään ja että omistajapoliittiseen ohjauk-
seen on mielestäni tarkoitus tehdä muutosta tältä viime kaudenkin kokoomuksen kohtuul-
lisen löysältä linjalta. [Ben Zyskowiczin välihuuto] Haluan kiittää myös edustaja Lindtma-
nia siitä, että hän aika hyvin, rauhallisesti ja asiallisesti avasi taustaa myös tälle kritiikille,
minkä kuulimme kokoomustahoilta — että kyllä siellä taitavat olla kokoomuksen omat
päätökset myös osaltaan vaikuttamassa näihin.

13.28 Juha Mäenpää ps: Arvoisa rouva puhemies! Tästä rajat ylittävästä postiliikentees-
tä haluaisin kertoa lyhyen esimerkin: Kun tarvitsin omaan autooni semmoisen osan, joka
maksaa Suomessa varaosaliikkeessä noin 2 euroa, niin ajattelin sitten, että minäpä katson,
onko niitä Kiinassa. Kiinasta niitä sai sata kappaletta sillä 2 eurolla, ja minä tästä innostu-
neena tilasin kaikkia muitakin erilaisia 2 euron paketteja noin 20, ja ne 40 euron ostokset
tulivat paketeittain eri päivinä minulle kotiin. Jos nyt 2 euron osan hinnalla niitä saa Kii-
nasta sata ja ne vielä Posti kantaa samalla rahalla meidän omaan postilaatikkoon — niitä
tuli sitten parin kolmen viikon ajan — niin kyllähän jotakin tälle pitää tehdä. Tämä rajat
ylittävä Posti ei kyllä niin kuin kovin hyvää... [Juho Eerola: Jotain rajaa!] — Jotain rajaa tä-
hänkin pitää saada.

Haluaisin kommentoida tuota, kun tämä keskustelu laajeni, että itse näkisin, että posti on
minun mielestäni valtiollista toimintaa, ja mielestäni on aika kummallista, että nyt puhu-
taan palkkojen alentamisesta. Postialan ammattiunionin sivuilta lainaamastani tekstistä voi
päätellä, että Posti on maksanut Suomen valtiolle osinkoja 140 miljoonaa euroa viimeisen
neljän vuoden aikana. Meidän pitää itse mahdollistaa se, että posti toimii ikään kuin valti-
ollisena toimena täällä edelleenkin. Pidän hämmästyttävänä esimerkiksi sitä, että passit
7



Pöytäkirjan asiakohta PTK 53/2019 vp
haetaan nykyään R-kioskilta. [Jari Myllykoski: Jes!] Tämä toiminta pitää turvata. Pidetään
se tämmöisenä valtionyhtiönä, eikä ajeta sitä semmoisen kilpailun alle.

Ja jotakin pyörii mielessä vielä... Postin logistiikkaosasto on lähtenyt mielestäni epäter-
veelliseen kilpailuun yksityisen kuljetusyrittäjyyden kanssa, ja sitä hämmästelen ja ihmet-
telen. Pidän todennäköisenä jopa sitä, että näitä logistiikka-alan kuljetusten tuloksia on pa-
rannettu hiukan kirjepostin kustannuksella. — Ei muuta. Kiitoksia.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 6/2019 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
8


	4
	13.01
	13.03
	13.05
	13.07
	13.11
	13.14
	13.17
	13.19
	13.21
	13.22
	13.26
	13.28


