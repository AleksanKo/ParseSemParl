















































DEM782F.tmpSave.xml


Pöytäkirjan asiakohta PTK 51/2015 vp
Pöytäkirjan asiakohta 

PTK 51/2015 vp

Täysistunto

Torstai 15.10.2015 klo 16.00—18.20

2.3. Suullinen kysymys paikallisesta sopimisesta (Jari Myllykoski vas)
Suullinen kysymys SKT 34/2015 vp

Suullinen kyselytunti

Puhemies Maria Lohela: Seuraava kysymys, edustaja Myllykoski.

Keskustelu

16.34 Jari Myllykoski vas: Arvoisa rouva puhemies! Tänään selvitysmies Harri Hietala
ministeri Lindströmiltä kesällä toimeksi saaneena julkaisi oman selvityksensä siitä, kuinka
paikallista sopimista tulisi kehittää. Täällä vasemmistossa sydän syrjälläni odotin sitä Hie-
talan, selvitysmiehen, raporttia, mutta täytyy lohdutuksella todeta, että Hietala on tarttunut
oikeisiin asioihin eli yleissitovan työehtosopimuksen kunnioittamiseen ja niin edelleen.
Nyt kysyisinkin ministeri Lindströmiltä: Oletteko se airut, joka tässä hallituksessa haluaa
sitoutua niihin selvitysmiehen teeseihin, että ei pakoteta paikalliseen sopimiseen, paikalli-
nen sopiminen ei saa olla sanelua, sen pitää olla aitoa, avoimuuteen pohjautuvaa sopimis-
ta? Ja yhtä lailla, onko niin, että tämä hallitus ei edistä pakkoa vaan se tuo tämän asian kol-
mikantaiseen valmisteluun ja sitä kautta se virtaa niin kuin edelleen on mennyt? Eli, minis-
teri Lindström, oletteko selvitysmiehen airut?

16.35 Oikeus- ja työministeri Jari Lindström (vastauspuheenvuoro):  Arvoisa puhe-
mies! Ajankohtainen kysymys. Minulla on tässä tämä selvitys käsissäni, ja kun sen tänään
sitten Harri Hietala luovutti minulle, niin totesin julkiselle sanalle kyselyihin, kun mentiin
yksityiskohtiin, että nyt hallitus sitten tutustuu siihen, mitä selvitysmies ehdottaa. Hänen
toimeksiantonsa oli selvittää, mitkä ovat mahdollisuudet edetä paikallisessa sopimisessa.
Tässä ei ole kyseessä pakkolaki. Tämä vahvistaa yleissitovuutta. Tällä ei kavenneta sopi-
misen vapautta vaan lisätään sitä, ja tämä on minun mielestäni tärkeä: jos tämä tehdään —
ja toivottavasti kun se tehdään — oikein, niin tämä tulee mullistamaan suomalaista työelä-
mää positiivisella tavalla. Tässä vaiheessa johonkin yksityiskohtaan vastaaminen on tie-
tenkin liian aikaista, koska tätä selvitystä ei ole käsitelty vielä hallituksen sisällä millään
lailla. Se on tänään minulle luovutettu. Eli olen tutustunut myös vasemmistoliiton ideoi-
hin, ja toivottavasti lähetätte minulle teidän omat ajatuksenne liittyen paikalliseen sopimi-
seen.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 51/2015 vp
16.36 Jari Myllykoski vas (vastauspuheenvuoro): Arvoisa rouva puhemies! On ilo kuul-
la, että Lindström on sitä mieltä, että yleissitovuuteen ei tulla tässä kohtaa koskemaan.
Minä ainakin haluan tulkita tätä asiaa niin, ja toivonkin, että me voimme yhdessä todeta
tässä samalla kyselytunnilla, että palkkaukseen ei kosketa paikallisella sopimisella. Me ha-
luamme torjua sen, että Saksan malli tuodaan tämän kautta piilotellusti, mikä selvitysmie-
hen raportissa on kätketty kuitenkin siihen toiseen vaihtoehtoon, eli työnantajilla on oi-
keus aloittaa ne keskustelut siitä taloudellisesta tilanteesta johtuvasta epävarmuudesta,
mikä on yrityksessä. Se ei voi olla meidän agendallamme tässä tilanteessa. Meidän pitää
pystyä torjumaan se, että yritysjohdon virheellisistä arvioinneista johtuen taloudellinen ti-
lanne on heikentynyt huonon kaupan johdosta. Se ei voi tarkoittaa, että elinkeinoelämään
luodaan keinotekoinen kilpailuasetelma, jolloin palkkoja voidaan työnantajan toimesta
lähteä neuvottelemaan alaspäin.

16.37 Oikeus- ja työministeri  Jari Lindström (vastauspuheenvuoro):  Arvoisa puhe-
mies! En ihan kysymystä löytänyt, mutta ajatuksen kyllä, ja kuten sanoin, tämä selvitys on
luovutettu tänään ja nyt hallitus sitten perehtyy siihen. Ja kun hallitus on perehtynyt siihen,
jokaiseen yksityiskohtaan, sen jälkeen se linjaa, miten se aikoo tässä asiassa edetä. Eli täs-
sä tilaisuudessa en kerro, mitä tulee tapahtumaan, koska minähän en yksin tästä asiasta
päätä.

16.38 Mika Niikko ps (vastauspuheenvuoro):  Arvoisa puhemies! Edustaja Myllykoski,
ymmärrätte varmaan sen, että meidän täytyy myös todeta se tosiasia, että kun talous on tiu-
kalla, niin kaikkia saavutettuja etuja ei voida enää pitää. Joitain uudistuksia täytyy tehdä, ja
ensisijaisen tärkeä asiahan on työpaikkojen säilyminen, ja työpaikat eivät säily, jos ei mi-
tään uudistuksia tehdä, koska rahat on loppu. Vetoankin nyt sosialidemokraatteihin ja va-
semmistoon siinä, että kun näitä neuvotteluja käydään työmarkkinajärjestöjen kanssa, niin
haetaan sellaista kompromissia siihen, ettei tule näitä kipeitä päätöksiä, jotka esimerkiksi
ovat vaikka lomarahaleikkauksia, jotka nyt ollaan jo valittu, koska vaihtoehtojahan oli ole-
massa, esimerkiksi 3 minuuttia lisää työaikaa. Mutta mitään vaihtoehtoa ei ole esitetty so-
sialidemokraattien toimesta, ei ensimmäistäkään vaihtoehtoa. Se ei ole vaihtoehto, että sa-
notaan, että 15 000 henkilöä saa työllistymispaikan. Ei se ole työpaikka, se on työllistymis-
paikka, ja näitä työpaikkoja pitäisi synnyttää muillakin keinoilla.

Puhemies Maria Lohela: Olikohan tässä nyt kysymystä? — Edustaja Myllykoskella on.

16.39 Jari Myllykoski vas (vastauspuheenvuoro):  Arvoisa rouva puhemies! Edustaja
Niikko, rumana asiana voin teille kertoa, että jos työmarkkinat tuolla filosofialla vapautet-
taisiin, että voitaisiin palkoilla ruveta kilpailemaan, niin Rakennusliiton taholta on annettu
ymmärtää, että mikäli näin tapahtuisi, että palkoilla voidaan kilpailla, ei olisi alalla yhtään
suomalaista työntekijää. Ne tuotettaisiin aivan jostain muualta, ja suomalainen työntekijä
jäisi vaille työtä. Jos me lähdemme palkkakilpailuun niin, että paikallinen sopiminen mah-
dollistaa sen, että ihmisten palkoista voidaan sopia, niin yritykset lähtevät kilpailemaan
keskenään siitä, ja kuka halvimmalla tekee, se tekee työt. Ja kun tehdään tarpeeksi halval-
la, sitä ei tee suomalainen työmies. Pääministerin sijainen Timo Soini, oletteko kanssani
samaa mieltä, että suomalaiselle työmiehelle ja rakennustyömiehelle pitää luoda mahdol-
lisuudet tehtä töitä tässä maassa? (Touko Aalto: Mikä on perussuomalaisten linja?)
2



Pöytäkirjan asiakohta PTK 51/2015 vp
16.40 Ulkoasiainministeri Timo Soini (vastauspuheenvuoro): Arvoisa rouva puhemies!
Olen täsmälleen samaa mieltä, että rakennusmies ja putkimies, Rekanen tai joku muu, tar-
vitsee työtä, tarvitsee edellytykset, ja me tarvitsemme tätä kautta kannattavaa yritystoimin-
taa. (Paavo Arhinmäki: He tarvitsevat kunnollisen palkan!) — Jos meillä ei ole kannatta-
vaa, voittoa tuottavaa yritystoimintaa, kasvua ja vientiä, niin meillä ei ole palkkoja, mitä
nostaa. — Meillä on työnantajapula, meillä on pula niistä ihmisistä, jotka ottavat vastuuta
ja työllistävät ihmisiä. Ja olen todella iloinen siitä, että edustaja Myllykoski otti suomalai-
sen työmiehen edun esiin. Se ei nimittäin ole minkään sortin muukalaisvihamielisyyttä,
vaan se on suomalaisen työmiehen puolustamista. 

16.41 Eero Lehti kok (vastauspuheenvuoro):  Arvoisa rouva puhemies! Olettaisin, että
työministeri on — ja siksi kysyn kuitenkin varmuudeksi, onko — tutustunut Saksan Peter
Hartzin johdolla tehtyyn työreformiin. Talousvaliokunta oli tutustumassa pari viikkoa sit-
ten Berliinissä tähän asiakirjaan ja vähän olosuhteisiin. Saksa oli vuonna 2000 suunnilleen
samanlaisessa taloudellisessa tilanteessa kuin Suomi nyt, ja siitä selviytymiseen on olen-
naisesti vaikuttanut se, että työmarkkinat modernisoitiin niin, että myös paikallinen sopi-
minen palkoistakin oli mahdollista. 

16.42 Oikeus- ja työministeri  Jari Lindström (vastauspuheenvuoro):  Arvoisa puhe-
mies! Juuri tämä ajatus, minkä edustaja Lehti heitti tuossa, on oikea, että meidän täytyy
vain muuttaa tätä suomalaista työelämää. Siinä ei auta mikään. Muuten me emme selviä
tästä haasteesta, missä me olemme. Se on minun mielestäni käsittämätöntä, että minua syy-
tetään siitä, että en puolusta suomalaista duunaria istumalla tässä hallituksessa, ja olen mil-
loin EK:n juoksupoika, milloin Astrid Thors. (Naurua) Onhan tämä nyt kummallista. Minä
itse ymmärrän sen niin, että silloin kun meillä on yrittäjiä ja meillä on työnantajia, niin me-
nee myös työntekijöillä hyvin, koska on työpaikkoja. Ei minulle kerta kaikkiaan aukea
tämä kritiikki siis siitä, että tässä on jokin vastakkainasettelu, sitä minä en halua olla tuke-
massa. Ja olen tänään sanonut ääneen senkin, että en halua Suomeen mitään kaksi euroa
tunnissa -työpaikkoja. En halua sellaisia Suomeen.

Kysymyksen käsittely päättyi.
3


