















































DEMA216.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.7. Suullinen kysymys maatalouden kannattavuudesta (Peter Östman kd)
Suullinen kysymys SKT 123/2018 vp

Suullinen kyselytunti

Puhemies Paula Risikko: Seuraava kysymys, kristillisdemokraattinen eduskuntaryhmä,
edustaja Östman.

Keskustelu

16.50 Peter Östman kd: Arvoisa rouva puhemies! Hallitus päätti budjettiriihessä maata-
louden kriisipaketista. Erittäin tarpeellinen ja hyvä päätös. Mutta kriisipaketti ei kuiten-
kaan ratkaise Suomen maatalouden pitkän aikavälin ongelmia.

Elintarvikkeiden alkutuottajat saavat vain murto-osan siitä, mitä kuluttaja maksaa kau-
passa lopputuotteesta. Tuottajien asema neuvotteluissa on todella heikko, kun suuret kaup-
paketjut ja elintarviketeollisuus sanelevat ehdot. Ylen tuoreen kyselyn mukaan 90 prosent-
tia suomalaisista on valmis maksamaan maitolitrasta enemmän, jos he tietävät korotuksen
varmasti menevän tuottajille. Vuorineuvos Karhinen on selvittämässä, miten maatalouden
kannattavuutta voisi parantaa. Karhisen mukaan elintarvikeketjun eri toimijoiden suhteet
ovat erittäin tulehtuneet. Miten hallitus suhtautuu selvitysmiehen kommentteihin, ja mihin
toimiin hallitus voi ryhtyä parantaakseen elintarvikkeiden alkutuottajien asemaa?

16.52 Maa- ja metsätalousministeri Jari Leppä (vastauspuheenvuoro):  Arvoisa rouva
puhemies! Kysymys on äärimmäisen aiheellinen. On tosi iloinen asia, että suomalaiset
noin isosti ovat suomalaisen ruuan ja suomalaisen ruuantuotannon puolella. Se on valta-
van iso luku. Se huolenaihe, joka tällä hetkellä meillä kaikilla on tästä asiasta, on nimen-
omaan ruuantuotannon alkutuotannon eli maatalouden heikko kannattavuus. Se on kaik-
kien tiedostama asia, ja tähän myöskin hallitus budjettiriihessään toi omalta osaltaan hel-
potusta, niin kuin edustaja Östman tässä totesi. No, se ei riitä kohentamaan pitkällä aika-
välillä ja kestävällä tavalla maatalouden kannattavuutta, se on selvä, mutta se on tähän koh-
taan erittäin tarpeellinen kädenojennus.

Ratkaisu löytyy vain ja ainoastaan markkinoilta. Markkinat ovat vinoutuneet, ostajan
voima, neuvotteluvoima, on valunut pikkuhiljalleen kohti kauppaa. Sekin on ihan päivän-
selvä asia. Ja myös tähän asiaan hallitus teki yhden selkeän, konkreettisen liikkeen: [Puhe-
mies koputtaa] meiltä tulee eduskuntaan elintarvikemarkkinalaki, [Puhemies: Aika!] joka
kolaa pois ne epäterveet kauppakäytänteet, ja sitä vahtimaan tulee myöskin elintarvike-
markkinavaltuutettu.
 Tarkistettu
4.1



Pöytäkirjan asiakohta PTK 79/2018 vp
16.53 Peter Östman kd (vastauspuheenvuoro):  Arvoisa puhemies! Tosiasiahan on, että
tilanne suomalaisessa elintarviketeollisuudessa ja kaupan puolella on jo pitkään ollut sen
kaltainen kuin selvitysmies Karhinen kuvailee. Elintarviketeollisuudella, tai sanoisin eri-
tyisesti kauppaketjuilla, menee suhteellisen hyvin, mutta alkutuottajat ovat pulassa, nyt
myös heikkojen satojen vuoksi. Mutta eikös tässä tilanteessa, kun suomalaisetkin suhtau-
tuvat näin positiivisesti, että olisivat valmiit maksamaan enemmän, kun raha menisi suo-
raan alkutuottajille, eikös nyt olisi aika meidän sanoa: Mites te kehtaatte? Ettäs te kehtaat-
te. Ja kyllähän te kehtaatte.

Ja tämä piikki ei ole hallitukselle. Jokainen voi arvata, mihin suuntaan se piikki menee.

16.54 Maa- ja metsätalousministeri Jari Leppä (vastauspuheenvuoro):  Arvoisa rouva
puhemies! Vuorineuvos Karhinen on omia havaintojaan jo julkisuuteen kertonut, ja yksi
niistä havainnoista oli elintarvikeketjun epäluottamus, joka vaivaa ketjua niin, että sitä li-
säarvoa, joka sen ketjun mahdollista on tuottaa, se ei tuota. Tästä meidän on päästävä
eroon. Totesin eilen Yleisradion A-studiossa sen, että vahvimman pitää aloittaa se työ, jol-
la tätä luottamusta elintarvikeketjuun, 340 000 suomalaisen elintarvikeketjuun, saadaan ai-
kaan, ja se pitää tehdä nyt. Me tuemme sitä vahvasti, että näin myöskin tapahtuu. Tässä pi-
tää jokaisen ketjun lenkin katsoa peiliin ja tehdä yhdessä enemmän, jotta luottamus kasvaa.

Ja pitää meidän muistaa, että suomalainen ruoka, se on muuten erilainen tuote kuin se ul-
komailta tuotu ruoka. Käykää katsomassa, kaikki hyvät suomalaiset, käykää katsomassa
maa- ja metsätalousministeriön tuottamaa Ruokafakta-sivustoa. Sinne on faktapohjalta ke-
rätty [Puhemies koputtaa] eri puolilta maailmaa tutkimus- ja selvitystuloksia ja lyöty ne
yhteen. Sieltä nähdään, mitä suomalainen ruoka on: maailman parasta.

Kysymyksen käsittely päättyi.
2


	2.7
	16.50
	16.52
	16.53
	16.54


