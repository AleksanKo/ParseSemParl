















































DEM82AD.tmpSave.xml


Pöytäkirjan asiakohta PTK 107/2016 vp
Pöytäkirjan asiakohta 

PTK 107/2016 vp

Täysistunto

Keskiviikko 26.10.2016 klo 14.03—19.34

10. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 220/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään ympäristövaliokuntaan, jolle
liikenne- ja viestintävaliokunnan on annettava lausunto.

Keskustelu

17.13 Hanna Sarkkinen vas: Arvoisa puhemies! Tämä lainmuutos käsittelee tärkeää
asiaa, nimittäin rakennusten energiatehokkuutta. Täällä Suomen ilmastossa kotien ja mui-
den rakennusten lämmitys on merkittävä energiankuluttaja ja siten myös ilmastopäästöjen
aiheuttaja.

Eduskunta on nyt viime viikkoina keskustellut ilmastonmuutoksesta Pariisin ilmastoso-
pimuksen käsittelyn yhteydessä, ja olen todella iloinen siitä, miten yksimielisiä me olem-
me ilmastonmuutoksen pysäyttämisen tärkeydestä. Nyt tarvitaan kuitenkin sopimuksen
toimeenpanoa eri sektoreilla.

Päästökaupan ulkopuolisella sektorilla liikenteeseen kohdistuu kovat päästövähennysta-
voitteet, koska rakennusten energiankulutuksen ja maatalouden päästövähennysmahdolli-
suudet nähdään vähäisinä. Mielestäni kuitenkin sekä rakennuksiin että maatalouteen voi-
taisiin kohdistaa enemmänkin odotuksia ja toimenpiteitä.

Lähes nollaenergiarakentamisessa, mitä nyt käsitellään, villakoiran ydin ei ole vain täs-
sä nyt käsittelyssä olevassa hallituksen esityksessä, vaan myös ministeriössä valmistelun
alla olevassa asetuksessa. Niillä säädetään se, miten nollaenergia määritellään ja miten pal-
jon päästövähennyksiä on odotettavissa. Valitettavasti näitä asetuksia ollaan jo nyt valmis-
teluvaiheessa höllennetty, ja toivoisin, että valiokunnassa ja hallituksessa vielä mietittäi-
siin kunnianhimoisempaa tasoa asetuksiin.

Samalla kun rakennetaan uusia energiatehokkaita taloja, mihin tämä lakiesitys tähtää, on
pidettävä huolta myös siitä, että energiaviisaat talot rakennetaan terveellisellä ja toimivalla
tavalla. Hutiloiden tehty energiatehokas rakentaminen voi johtaa sisäilmaongelmiin ja toi-
mimattomaan talotekniikkaan. Ongelmia voidaan kuitenkin välttää rakennusvaiheessa pa-
nostamalla rakentamisen laatuun ja rakennusvalvontaan.

Uusien rakennusten lisäksi tärkeää on myös vanhojen talojen energiaremontit, mitä
tämä lakiesitys ei käsittele, sillä vanhasta rakennuskannasta on saatavilla runsaasti energia-
tehokkuushyötyjä ja päästövähennyksiä. Vanhojen talojen energiaremontteja tulisikin
vauhdittaa erilaisilla taloudellisilla kannusteilla ja vaatimuksilla.
 Tarkistettu
4.0



Pöytäkirjan asiakohta PTK 107/2016 vp
Arvoisa puhemies! Ilmastonmuutos täytyy pysäyttää nyt. Se on meidän tehtävämme.
Emme voi enää siirtää sitä seuraaville sukupolville. Myös asumisen päästövähennyspoten-
tiaali pitää hyödyntää mahdollisimman hyvin ja täysimääräisesti.

17.16 Riitta Myller sd: Arvoisa puhemies! Tässä käsiteltävässä asiassahan on kysymys
EU:n direktiivin kansallisesta toimeenpanosta. On samalla tavalla kuin edellisen puheen-
vuoron käyttäjä todettava, että hallituksen esityksestä energiatehokkuus ei parane Suomes-
sa merkittävästi. Sen sijaan on huoli siitä, että se, millä tavalla tätä direktiiviä toteutetaan,
saattaa merkitä sitä, että jopa asunnossa asujalta edellytetään sellaisten tekniikoiden ja sel-
laisen teknisen osaamisen hallintaa, joita normaali perhe ei kykene toteuttamaan. Tämä
sama direktiivi toteutetaan esimerkiksi Ruotsissa huomattavasti kunnianhimoisemmin
kuin Suomessa.

Olen myöskin sitä mieltä, että Suomessa tavoite täytyy asettaa riittävän korkealle tasol-
le. Sen vuoksi hieman ihmetyttää se, että näihin lain perusteluihin on otettu hallitusohjel-
man liitteestä täsmennys, jolla tarkoitetaan sitä, että energiatehokkuusvaatimusten osalta
energiatehokkuusdirektiivin mukaisessa säätelyssä on hyödynnettävä kaikki direktiivin
sallimat joustot ja poikkeamismahdollisuudet. Jää tietysti kysymään, mitäköhän tällä tar-
koitetaan. Toivottavasti ei mennä siitä, missä aita on matalin, juuri nyt, kun olemme käsi-
telleet kolmessa eri istunnossa Pariisin ilmastosopimusta. Tässä yhteydessä muun muassa
tuotiin selkeästi esille, että asumisessa meillä on suuria mahdollisuuksia, energiatehokkuu-
dessa Suomella on suuria mahdollisuuksia myös siihen, että saamme sitä kautta uusia työ-
paikkoja.

On myöskin puhuttu siitä, että energiatehokkuus ja sisäilmaongelmat kulkisivat ikään
kuin yhtä jalkaa. VTT:n selvityksen mukaan näin ei kuitenkaan ole. Sekä energiatehok-
kaissa että -tehottomissa voi olla kosteusvaurioita, jos rakennukset ovat huonosti tehtyjä.
Eli myöskin tämä pitää tarkoin pitää mielessä. Tuosta tavoitetasosta, mihin täällä Suomen
direktiivin soveltamisella nyt sitten pyritään, on yksi osoitus se, että vuonna 1993—1994
rakennettu matalaenergiatalo on parempi energiatehokkuudeltaan kuin mihin tässä halli-
tuksen esityksessä pyritään. Olisi todella voinut kuvitella, että kunnianhimon taso olisi ol-
lut hieman suurempi.

Siis kysymys on tietenkin siitä, miten talot eristetään, mutta myöskin siitä, minkälaista
energiaa käytetään ja miten sitä energiaa käytetään. Hallituksen esitystä paremmin olisi ky-
ettävä käyttämään hajautettua omavaraisenergiaa, niin että myöskin asunto-osakeyhtiöt ja
kiinteistöosakeyhtiöt voisivat tehdä yhteistyötä tällaisen uusiutuvan hajautetun energian
tuottamisessa ja käyttämisessä. Pitäisi todella kannustaa siihen, että myös asuinalueilla
voitaisiin tuottaa ja käyttää energiaa. Tällöin päästäisiin myöskin sitten asuntotasolla plus-
energiatasoon.

Kun puhutaan energiatehokkuudesta, niin on todella harmillista se, että tällä hetkellä
meillä eduskunnan käsittelyssä on lakiehdotus, jossa esitetään poistettavaksi nykyiset
energia-avustukset. Tässäkin hallituksen esityksessä lähdetään siitä, että peruskorjausten
kautta myöskin tätä energiatehokkuutta parannetaan. Tavalliset asukkaat niin kerrostalois-
sa kuin omakotitaloissa tarvitsevat pienen porkkanan siihen, että he ottavat käyttöön näitä
energiatehokkaita ratkaisuja, ja tämän pitäisi olla edelleen mahdollista. Toki on hyvä, että
tällaisiin suurempiin hankkeisiin näitä energiatukia on saatavissa, ja toivottavasti se sitten
innostaa siihen, että todella lähdetään miettimään sitä, miten ratkaistaan energiatehokkuus
asumisessa, miten siihen liitetään uusiutuvat energiat mahdollisimman monipuolisesti.
2



Pöytäkirjan asiakohta PTK 107/2016 vp
Toinen varapuhemies Arto Satonen:  No niin, seuraavan puheenvuoron käyttää ministe-
ri Tiilikainen.

17.22 Maatalous- ja ympäristöministeri Kimmo Tiilikainen: Arvoisa puhemies! Ra-
kennusten energiatehokkuusdirektiivi velvoittaa säätämään määritelmän lähes nollaener-
giarakennukselle sekä vahvistamaan rakennusten ja rakennuksen osien energiatehokkuut-
ta koskevat vähimmäisvaatimukset. Tämän kyseisen direktiivin toimeenpanosta on kyse
tässä hallituksen esityksessä 220, ja se sisältää kokonaista kaksi pykälää: Uusi 115 a § on
tuo lähes nollaenergiarakennuksen määritelmä, ja niin tarkkaan suunnilleen kuin kääntää
osataan on nyt otettu sanasta sanaan tuo direktiivin määritelmä, jotta ei syyllistytä aina-
kaan ylisäätelyyn ja tulee sitten varmasti toimeenpantua tarkalla tavalla tämä kyseinen la-
kikohta. 117 g §:ää muutetaan: siinä puolestaan katsotaan sitä, että mikä on uusi rakennus,
ja uusi rakennus koostuu katetusta ja seinällisestä rakenteesta, jossa käytetään energiaa ti-
lojen tarkoituksenmukaisten sisäilmasto-olosuhteiden ylläpitämiseksi, ja tämänkaltainen
rakennus on suunniteltava ja rakennettava lähes nollaenergiarakennukseksi. Eli määritel-
lään, mikä on nollaenergiarakennus, ja sen jälkeen, mitkä rakennukset ovat sellaisia, joihin
tätä määritelmää tulee soveltaa.

Nyt annettava lakiesitys koskee ainoastaan uusia rakennuksia. Tämä on hyvä muistaa.
Eli nyt ei olla katselemassa, mihin tyyliin pitää rakennuksia energiatehokkuuden nimissä
remontoida, vaan nyt puhutaan sääntelystä, joka koskee uusia rakennuksia. Tässä samalla
toteutetaan myös tuota hallitusohjelman tavoitetta norminpurusta, sillä tässä lakiesitykses-
sä vähennetään asetuksenantovaltuuksia, niitä on karsittu, ja myös tuota lausunnolla ole-
vien asetusluonnosten yksityiskohtaisuutta on purettu.

Uusi rakennus on siis kokonaan uusi rakennus tai sitten samalle tontille rakennettava
laajennuksena luvitettava itsenäinen rakennus. Jos sitten taas tontilla jo olevaa rakennusta
laajennetaan esimerkiksi ullakkoa rakentamalla, niin se ei ole silloin uusi rakennus. Kyllä
tämä taitaa aika selväjärkiseltä kuulostaa näin arvioituna.

Sitten tietysti aina kiinnostavat nämä erityistapaukset, että no, mitäs nyt sitten tämä lain-
säädäntö ei koske, ja se on hyvä käydä läpi. Eli tässä on poikkeukset rakennusluokista, joi-
hin sitten ei tarvitse soveltaa näitä nyt säädettäviä energiatehokkuutta koskevia vähim-
mäisvaatimuksia, ja nyt tämä poikkeuslista sisällytetään suoraan lakiin, jotta saadaan ym-
märrettävää lainsäädäntöä. Poikkeuksia ovat: Alle 50 neliön rakennukset — 49,5-neliöistä
rakennusta ei siis koske nyt esiteltävä laki. Loma-asuntoa, joka on käytössä alle neljä kuu-
kautta vuodessa, eivät koske kyseiset säädökset. Paikallaan pysytettävä ja tilapäinen raken-
nus, jonka käyttöaika on enintään kaksi vuotta. Teollisuus- ja korjaamorakennuksia lain-
säädäntö ei koske. Maatilarakennusta, muuhun kuin asuinkäyttöön tarkoitettua, jossa ener-
giantarve on vähäinen tai jota käytetään alalla, jota koskevat alakohtaiset energiatehok-
kuussopimukset, ei lueta tämän lainsäädännön piiriin. Myöskään rakennuksia, joita käyte-
tään hartauden harjoittamiseen tai uskonnolliseen toimintaan, eivät koske nyt säädettävät
energiatehokkuusvaatimukset. Ja sitten suojelurakennus, joka suojellaan osana määrättyä
ympäristöä tai sen erityisen arkkitehtonisten tai historiallisten ansioitten vuoksi, siltä osin
kuin sen luonne sitten muuttuisi näitten energiatehokkuutta koskevien vähimmäisvaati-
musten noudattamisen vuoksi. Tämänkaltaisia poisrajauksia tässä laissa myös tehdään.

Lain on tarkoitus tulla voimaan ensi vuoden alusta, ja sitä sovelletaan vuodesta 2018 al-
kaen, ja on tärkeää, että rakennusalalle jää tuo vuoden sulatteluaika, jotta tiedetään, mitä
laki pitää sisällään ja miten sitä lähdetään sitten 2018 alusta toimeenpanemaan.
3



Pöytäkirjan asiakohta PTK 107/2016 vp
No, kun sanoin, että tässä on nyt ainoastaan kaksi pykälää, joita muutetaan, niin sitten
yksityiskohtia tietenkin on tuolla asetuksissa. Ja nämä tekniset vaatimustasot lähes nolla-
energiarakentamista koskien annetaan nimenomaan asetuksissa. Ja nyt paraikaa on lausun-
noilla kolme asetusta, jotka liittyvät tähän lainsäädäntöön: Asetus energiamuotojen kertoi-
mista, se on valtioneuvoston asetus. Lisäksi ympäristöministeriön asetus uuden rakennuk-
sen energiatehokkuudesta. Ja ympäristöministeriön asetus uuden rakennuksen sisäilmas-
tosta ja ilmanvaihdosta. Lausuntoaikaa näille asetusluonnoksille on marraskuun 7. päi-
vään asti.

Asetusluonnoksia voisi luonnehtia sen verran, että niitten myötä tulossa on aika maltil-
lisena pidettäviä rakennusten energiatehokkuusvaatimusten parannuksia, eli ehkä tuo lä-
hes nolla on pikkaisen ylimitoitettu nimi tälle, koska kyseessä on askel aiempaa energiate-
hokkaampaan suuntaan. On hyvä muistaa, että tämä on minimivaatimus, ja monin paikoin,
niin kuin täällä jo tuli itse asiassa edustajien puheenvuoroissa esille, jo nyt rakennetaan te-
hokkaammin, ja hyvä niin — niin saa tehdä. Eli saa rakentaa huomattavasti energiatehok-
kaampiakin kuin tämä nyt asetettava minimi.

No, jonkun verran on keskustelua käyty sitten näistä kosteusvaurioista, ja itse asiassa
nämä rakennusten sisäilma- ja kosteusvauriokestävyys ovat olleet aika tärkeällä osalla täs-
sä valmistelevassa keskustelussa ja siinä asiantuntijoitten työssä, mikä tämän lakiesityk-
sen antamista on edellyttänyt. Ja oikeastaan tuo energiatehokas rakentaminen ja siihen liit-
tyvien vaatimusten huomioonotto kyllä mahdollistavat aikaisempaa paremman rakentami-
sen. Ja sitä on syytä tavoitella ottaen huomioon ne home- ja kosteusvauriot, joitten kanssa
nyt siis painitaan. Tavoitteena on tietenkin, että jatkossa näitä vaurioita ei synny. Ja eivät
kai aikaisempien rakennusten home- ja kosteusvauriot ainakaan tämän lainsäädännön vika
ole, joka ei ole ollut vielä edes voimassa, vaan kyllä näissä kosteus- ja sisäilma-asioissa en-
nen kaikkea on myös siitä rakentamisen ammattiylpeydestä kyse, siitä, että tehdään huo-
lellisesti. Minkään valtakunnan säännöksillä ei voida estää virheitä, mutta ammattiylpey-
dellä voidaan estää virheitä sitten käytännön rakennustyössä.

Vielä kun totean, että rakennukseen on mahdollista jatkossakin suunnitella painovoi-
mainen ilmanvaihto, ja totean, että hirsirakentaminen on mahdollista myös jatkossa erilai-
sissa käyttökohteissa näiden asetusluonnosten osoittamalla tavalla, niin pientaloissa kuin
julkisissa rakennuksissa, niin katson, että tässä on pääpiirteissään nyt tämä lakiesitys ja
asetusten sisältö esitelty. — Kiitoksia.

17.30 Martti Mölsä ps: Arvoisa puhemies! Kuten ministeri jo totesi, käsittelyssä on
maankäyttö- ja rakennuslain muutos niin, että lakiin lisätään lähes nollaenergiarakentami-
sen määritelmä. Vuosien varrella vaadittavaa energiatehokkuutta on vaiheittain tiukennet-
tu. Viimeisimmät muutokset tiukensivat vaatimuksia noin 30 prosentilla vuonna 2010 ja
edelleen vuonna 2012 noin 20 prosentilla aiemmasta määräystasosta. Nyt lähes nollaener-
giarakennusten suunnitteluun ja rakentamiseen siirtymisen tavoitteena on parantaa raken-
nusten energiatehokkuutta ja lisätä uusiutuvista lähteistä peräisin olevan energian käyttöä
rakennuksissa.

Hallituksen esityksen tavoitteena on luoda edellytykset rakennusten energiatehokkuu-
den vaatimusten asettamiseksi kustannustehokkaalle tasolle. Hallituksen esityksen ehdo-
tukset käsittävät lähes nollaenergiarakennuksen määritelmän, lainsäädännöllisen pohjan
asetusten antamiseen sekä asetuksenantovaltuuksien tarkistamisen. Ehdotuksella ei ole
4



Pöytäkirjan asiakohta PTK 107/2016 vp
varsinaisia taloudellisia vaikutuksia, vaan taloudelliset vaikutukset riippuvat keskeisesti
asetuksenantovaltuuksien nojalla annetuista asetuksista.

Ehdotetulla lainsäädännöllä on tunnistettu olevan välillisiä vaikutuksia rakennuksen
käyttäjille. Koska ehdotettu lainsäädäntö ei muuta nykyistä energiatehokkuuden määrittä-
mistapaa vaan ainoastaan tiukentaa vaatimustasoa jossain määrin eri rakennustyypeissä, ei
ehdotetusta lainsäädännöstä aiheutuvien käyttäjävaikutusten arvioida olevan suuria nyky-
tilaan nähden, etenkin kun ehdotettu vaatimustaso on mahdollista saavuttaa jo olemassa
olevalla tekniikalla. Uusien, 2010-luvun rakennusten käytön erot verrattuna vanhempaan
rakennuskantaan voivat sen sijaan olla hyvinkin merkittäviä.

Arvoisa puhemies! Lähes nollaenergiarakennuksella tarkoitetaan rakennusta, jolla on
erittäin korkea energiatehokkuus sellaisena kuin se on määriteltynä Euroopan parlamentin
ja neuvoston direktiivin 2010 liitteen I mukaisesti. Tarvittava lähes olematon tai erittäin
vähäinen energian määrä on laajalti katettava uusiutuvista lähteistä peräisin olevalla ener-
gialla mukaan lukien paikan päällä tai rakennuksen lähellä tuotettu uusiutuvista lähteistä
peräisin oleva energia. Rakennusten lämmöneristysvaatimukset eli U-arvot eivät tällä
muutoksella kiristy vuoden 2008 arvoista.

Maankäyttö- ja rakennuslain 117 c §:n mukaan, jossa puhutaan terveellisyydestä muun
muassa, rakennushankkeeseen ryhtyvän on huolehdittava, että rakennus käyttötarkoituk-
sensa ja ympäristöstä aiheutuvien olosuhteittensa edellyttämällä tavalla suunnitellaan ja ra-
kennetaan siten, että se on terveellinen ja turvallinen rakennuksen sisäilma, kosteus-, läm-
pö- ja valaistusolosuhteet sekä vesihuolto huomioon ottaen. Rakennuksesta ei saa aiheutua
terveyden vaarantumista ja niin edelleen.

Siis vastuu on siirretty kokonaan rakennushankkeeseen ryhtyvälle ja vastaavasti raken-
nuksen energiatehokkuusmääritelmät on kehitetty pitkälti EU:n lainsäädännön johdosta.
Mielestäni tällä ohjataan liiankin voimakkaasti Suomessa tapahtuvaa rakentamista, koska
uudet rakentamisratkaisut suomalaisiin olosuhteisiin vaatisivat pitkän ajan kokemuksia.
Viime viikolla ympäristövaliokunnan avoimessa kuulemistilaisuudessa tuli selväksi, mis-
tä home- ja kosteusongelmat pääasiassa johtuvat. Yli 95 prosenttia home- ja kosteusongel-
mista johtuu kunnossapidon laiminlyönneistä, käyttövirheistä, putkirikoista ja ihmisen
asumisesta johtuvista seikoista. Monesti olen kuullut, että syy olisi huono rakentaminen.
Olen hieman toista mieltä. Siinä vaiheessa, kun ongelmia huomataan, rakennus on jo lähes
korjauskelvoton. Siksi kysymykseni kuuluukin: Onko yhteiskunnan tehtävä ottaa vastuu
terveydelle vaarallisista rakennuksista ja ihmisten terveydestä? Ja onko lainsäädännössä
vielä korjaamista tämänkin jälkeen? Luulen, että on.

17.36 Petri Honkonen kesk: Arvoisa herra puhemies! Tosiaankin nyt käsittelemäämme
hallituksen esitystä on jo etukäteen kritisoitu moniltakin kohdin. Huomautan näin aluksi,
että nythän meidän Suomessa on säädettävä tämä rakennusten energiatehokkuutta edistä-
vä laki johtuen tästä EU-direktiivistä, joka meidät tähän velvoittaa, ja mielestäni tässä on
kyllä onnistuttu varsin kohtuudella täytäntöönpanemaan nämä vaatimukset Suomen osalta.

Nythän, arvoisa puhemies, tämä kritiikki, mitä on esitetty, on kohdistunut siihen, mitä
tämä aiheuttaa meidän rakentamiselle ja minkälaisia ongelmia tämä aiheuttaa mahdollises-
ti nyt uusissa rakennettavissa rakennuksissa myöhemmin. Niin kuin tässä jo edellisessä pu-
heenvuorossa kuultiin ja ympäristövaliokunnan ja sosiaali- ja terveysvaliokunnan erin-
omaisessa homeongelmia käsitelleessä seminaarissa viime viikolla kuultiin, niin monet ra-
kennusten ongelmat johtuvat huonosta asumisesta ja rakennuksen huonosta ja väärästä
5



Pöytäkirjan asiakohta PTK 107/2016 vp
käytöstä. Tällaisiin asioihin puuttumalla voitaisiin ehkäistä näitä ongelmia, enkä usko, että
nimenomaan tämä nollaenergiarakentaminen nyt johtaa varsinaisesti sisäilmaongelmiin tai
muihin. Voidaan rakentaa hyvin tai huonosti, rakennettiin sitten tiiviitä, energiatehokkaita
taloja tai rakennettiin sitten harvempiakin taloja, ei ole siitä kyse, vaan rakentamisen laatu
on pääasia kaikessa.

Arvoisa puhemies! Itse pidän myös erittäin tärkeänä sitä, että hallitus on tässä ottanut
huomioon hirsirakentamisen ja sen, että myös massiivihirsirakentaminen jatkossakin olisi
mahdollista tämän huojennuksen kautta.

17.38 Satu Hassi vihr: Arvoisa puhemies! Kuten ainakin edustajat Sarkkinen ja Myller jo
totesivat, tämä asiahan liittyy ilmastonmuutoksen hillintään. Eilen eduskunta hyväksyi Pa-
riisin sopimuksen ratifioinnin, ja ympäristövaliokunnan mietinnössä siitä asiasta viitattiin
muun muassa Kansainvälisen energiajärjestön arvioon siitä, että ilmastonmuutosta aiheut-
tavien päästöjen vähennyksistä noin yhden kolmasosan pitäisi syntyä energiatehokkuuden
parantamisesta. Energiatehokkuus on lukuisten näkemieni arvioiden mukaan asia numero
yksi ilmastonmuutoksen hillinnässä, ja rakennukset ovat siinä hyvin iso kokonaisuus. Eli
sinänsä ne tavoitteet, joita tällä tavoitellaan, ovat erittäin tärkeitä ja kannatettavia.

Yksi asia, josta tässä keskustelussa ei ole vielä paljon puhuttu ja jonka haluaisin nostaa
esille, on uusiutuvan energian pientuotanto. Meillä Suomessahan on totuttu energia-asiois-
sa ajattelemaan, että vain isot ovat jotain todellista, vain iso energiantuotanto on merkittä-
vää. Monessa muussa maassa on jo kauan sitten lähdetty kannustamaan myöskin pieni-
muotoisempaan uusiutuvan energian tuotantoon, ja tämä on sitten osaltaan johtanut esi-
merkiksi siihen, että reilussa 30 vuodessa aurinkopaneelien hinnat ovat halventuneet alle
sadasosaan siitä, mitä ne olivat joskus reilu 30 vuotta sitten. Suomessakin jo nyt tilanne on
se, että tavallinen ihminen ja perhe saa oman katon aurinkopaneeleista sähköä halvemmal-
la kuin verkosta, ja on myöskin laskettu, että Suomessa aurinkopaneeleihin investoiminen
tarjoaa sijoitukselle paremman koron kuin saman rahan makuuttaminen pankkitilillä.

Tämä hallituksen esitys sisältää myöskin kannusteen, ja se on minusta hyvä asia tällai-
seen, niin kuin tässä hallituksen esityksessä sanotaan, ilmaisenergian omavaraistuotan-
toon. Toivoisin kuitenkin hallitukselta johdonmukaisuutta tässä asiassa. Nythän aurinko-
paneelin kun asentaa katolleen, niin se on aivan sitten sen varassa, miltä yhtiöltä ostaa säh-
köä, saako siitä verkkoon toimittamastaan sähköstä, joka menee yli oman tarpeen, mitään
asiallista hintaa vai ei. Toivoisin, että tässä asiassa meillä olisi valtakunnallista ohjausta,
mutta sinänsä pidän myönteisenä asiana, että näiden rakennusten energiatehokkuusvaati-
musten kautta meilläkin nyt syntyy tällainen selkeä kannuste myöskin pienimuotoiseen au-
rinkoenergian tuotantoon meidän rakennuskannassa ja että pääsemme maailmassa meneil-
lään olevassa energiaremontissa myöskin tämän asian kyytiin vitkuteltuamme moniin mui-
hin maihin verrattuna varsin pitkään.

Jotkut kollegat ovat viitanneet myöskin näihin teknisiin ongelmiin, joita järjestelmien
monimutkaistuminen muun muassa energiatehokkuusvaatimusten ansiosta aiheuttaa.
Tämä on myöskin ihan todellinen ongelma. Valiokunnan viime viikolla yhdessä sosiaali-
ja terveysvaliokunnan kanssa järjestämän sairaita taloja ja sairaita ihmisiä käsitelleen jul-
kisen kuulemisen johdosta ja monien muiden aineistojen pohjalta tästä asiasta olen itse al-
kanut epäillä myös sitä, että meillä on rakentamisen vastuita koskevassa lainsäädännössä
puutteita. Tänään ympäristövaliokunta vieraili Raklissa, jossa myös tuotiin esille se, että
nykyinen lainsäädäntö, joka asettaa vastuun, aivan niin kuin edustaja Mölsä totesi, siihen
6



Pöytäkirjan asiakohta PTK 107/2016 vp
rakennushankkeeseen ryhtyvälle, antaa tavallaan sitten vapautuksen sille taholle, joka var-
sinaisesti rakennusvirheen tekee. Tällaisten asioiden selventäminen ja vastuun selventämi-
nen meidän lainsäädännössä olisi tärkeää erityisesti, kun mitä todennäköisimmin järjestel-
mät monimutkaistuvat. Meidän ei sinänsä mielestäni pidä pelätä erilaisten älyjärjestelmien
ja automaation tuloa rakennuksiin. Myöskin siinä viime viikon asiantuntijakuulemisessa
kävi esille sekin, että erilaisten älykkäiden anturien ja muiden avulla voidaan esimerkiksi
tarkkailla sitä, muodostuuko rakenteisiin kosteutta sellaisiin paikkoihin, joihin sitä ei pitäi-
si muodostua, ja tällä tavoin sitten tarttua ongelmiin jo ennen kuin rakennus on pilalla ja ih-
miset ovat sairastuneina.

Lopuksi, arvoisa puhemies, haluaisin vielä korostaa sitä, että Suomessa olisi syytä ottaa
selkeästi se asenne, että ne asiat, joita meidän pitää ilmastonmuutoksen hillitsemiseksi teh-
dä, mukaan lukien rakennusten energiatehokkuuden parantaminen, ovat myönteisiä mah-
dollisuuksia. Ne eivät ole ensisijaisesti joku ylimääräinen riesa, vaiva ja ongelma, mitä esi-
merkiksi EU meille sälyttää, vaan ne tarjoavat suomalaisen osaamisen kehittämiselle mah-
dollisuuksia. Kun me asumme täällä pohjoisessa, niin meillä on tietysti rakennuksille yli-
päätänsä ankarammat vaatimukset kuin monessa muussa maailman maassa, ja se on taval-
laan sellainen luontainen edellytys sille, että meillä on tavallaan myöskin pikku pakko ke-
hittää sellaista osaamista, joka monissa asioissa menee sitten pitemmälle kuin muualla
maailmassa. Meidän pitäisi ottaa myöskin tällaisen osaamisen ja siihen liittyvän uuden
työllistämisen ja vientipotentiaalin kehittämisen näkökulma tähän työhön.

Toinen varapuhemies Arto Satonen: Mennään nyt listan mukaan, kun täällä on vain
muutama puheenvuoro. Eli P-painikkeella voi varata puheenvuoron.

17.45 Mirja Vehkaperä kesk: Arvoisa puhemies! Suomessa rakentamisen buumi näyt-
tää asuntopuolella jatkuvan, kasvua on luvassa 1—3 prosenttia ensi vuodellekin. Pidän tär-
keänä, että energiatehokkaan rakentamisen ja asumisen edistäminen jatkuu edelleen. Di-
rektiivi antaa siihen nyt sysäyksen, mutta kyllä sitä pitää kansallisella lainsäädännölläkin
tehdä. Mutta me emme saa tietystikään vaikeuttaa emmekä hankaloittaa emmekä viedä
väärään suuntaan rakentamista ylipäätänsä.

Viittaan itsekin siihen, että kansainväliset ilmasto- ja päästösopimukset velvoittavat
meitä vähentämään kasvihuonekaasuja liikenteestä ja asumisesta ja nämä on otettava ai-
van todesta. Uusi tekniikka mahdollistaa energiatehokkuutta rakentamisessa mutta myös-
kin itse asumisessa ja huollossa. Tekniset valmiudet, kuten edustaja Hassi sanoi, voivat
olla myöskin vientituote, innovaation lähde Suomessa, mitä me osaamme ja voimme viedä
ulkomaille.

Pidän tärkeänä, että tässä energiatehokkuusasiassa kiinnitetään huomiota lämmitysta-
poihin. Juuri tämä pienimuotoisten uusiutuvien energiamuotojen edistäminen kuuluu iso-
na osana tähän kokonaisenergiatehokkuuspakettiin. Asumisen lämmitystavat, asumisen
huoltorakentaminen, erilaisten luonnonvarojen ja materiaalien käyttö ovat kokonaispaket-
ti tälle energiatehokkuudelle.

Pidän myös tärkeänä sitä, että asuntojen rakentamisen, nyt tässä tapauksessa uusien,
suunnitteluun, valvontaan ja (Puhemies koputtaa) neuvontaan käytetään tarvittava määrä
aikaa ja resursseja.
7



Pöytäkirjan asiakohta PTK 107/2016 vp
17.47 Ari Torniainen kesk: Arvoisa puhemies! Velvoite siirtyä uusien rakennusten ra-
kentamisessa lähes nollaenergiarakennuksiin perustuu EU:sta tulevaan direktiiviin. Halli-
tuksen esitys aiheuttaa vain vähäisiä muutoksia maankäyttö- ja rakennuslakiin, kuten huo-
maamme, vain oikeastaan kahteen pykälään. Sitä enemmän vaatimus aiheuttaa tarpeen uu-
sia Suomen rakentamismääräyskokoelmaan kootut, asetuksina annetut rakentamismää-
räykset. Hallituksen esityksellä ei ole kovin suuria taloudellisia vaikutuksia, mutta lopulli-
set vaikutukset vasta riippuvat hyvinkin paljon niistä tulevista asetuksista, mitä ne sitten
ovat. Hallituksen esityksellä ei myöskään ole suuria ympäristövaikutuksia, siis tällä halli-
tuksen esityksellä, mutta nekin riippuvat aivan olennaisesti sitten niistä tulevista asetuksis-
ta, kun ne annetaan.

Kun ministeriöissä sitten asetuksia tehdään, niin mielestäni on tärkeää, että niistä tulee
selkeät ja helposti tulkittavat. Mielestäni uusien rakennusten rakentamismahdollisuuksien
tulee olla materiaali- ja teknologianeutraaleja. Tärkeää on myös materiaalitehokkuus ja se,
ettei rakennuksista tehdä liian monimutkaisia, siis myös tulevaisuudessa hirsirakentami-
sen, puurakentamisen on oltava mahdollista ja myös painovoimaisen ilmanvaihdon raken-
nuksissa.

Itse näen, että tulevaisuuden haasteena on, että rakennusten talotekniikka lisääntyy ja
muodostuu myöskin monimutkaiseksi, osaavatko asukkaat ja siellä olevat ihmiset käyttää
sitten talotekniikkaa oikein tulevaisuudessa. Tämänkin uudistuksen seurauksena tarvitaan
aivan varmasti runsaasti lisääntyvää koulutusta ja osaamista niin suunnittelijoille, rakenta-
jille kuin etenkin tietysti myös rakennusten käyttäjille. (Puhemies koputtaa) Se on tärkeää
tulevaisuudessa.

17.50 Anders Adlercreutz r: Värderade talman! Kun ensimmäinen versio tästä lakipake-
tista oli kierroksella viime keväänä, niin minä ja moni muu olimme aika huolestuneita.
Tässä alkusyksystä luettiin lehdistä, miten ministeri Sipilä iloitsi Pudasjärven hirsikoulus-
ta ja puhui siitä tulevaisuuden mallina. Itse pohdin siinä, ymmärtääkö hän, että tämä nol-
laenergiapaketti todennäköisesti tekee vastaavien koulujen tulevaisuusnäkymät vähintään-
kin huonoiksi, niistä saattaa tulla jopa mahdottomia.

No, tämä ehdotus kuitenkin osittain poistaa nämä pelot. Tämä on selvästi alkuperäistä
parempi. Tämä saattaa jopa olla ihan kelpo. Mitä tässä on tapahtunut sitten sen ensimmäi-
sen kierroksen?

Tässä E-lukutiukennukset ovat aika maltilliset, ja ne erittäin suuret koulu- ja päiväkoti-
rakennusten tiukennuksetkin, jotka silloin vielä olivat mukana, on nyt pitkälti peruttu. Ja se
on hyvä asia, koska luulen, että ne olisivat tehneet massiivipuisten koulujen rakentamisen
käytännössä mahdottomaksi, myöskin johtaneet huomattavasti lisääntyneisiin homeongel-
miin.

Puuarvoja ei tässä ole lähdetty muuttamaan. Se on hyvä asia, koska vaikka laatu on tär-
keä asia, niin kuin tässä monessa puheenvuorossa on otettu esille, niin Frame-tutkimuksen
ja Tampereen yliopiston rakennusfysiikan laitoksen tutkimusten mukaan lisääntynyt eris-
tepaksuus lisää riskiä. Tämä on kohtalaisen kiistaton asia. No, nyt paksuuksia ei tarvinne
kohtuuttomasti lisätä, toivotaan näin.

Toinen hyvä asia on se, että painovoimainen ilmanvaihto lausutaan ihan selkeästi mah-
dolliseksi. Tämä paperi mahdollistaa sen, mutta sitten pitää muistaa, että tätä asiaa ohjaa-
vat myöskin muut asetukset. Rakennusmääräyskokoelma D2 tällä hetkellä vaatii ilman-
vaihdolta sellaisia asioita, jotka käytännössä tekevät sen mahdottomaksi. Eli tämä asia pi-
8



Pöytäkirjan asiakohta PTK 107/2016 vp
tää nyt vain viedä muissakin asetuksissa läpi ja tehdä se selväksi myöskin rakennusvalvon-
taviranomaisille, luoda selvät menetelmät, selvät mittaustavat, jotta tämä saataisiin vietyä
maaliin asti.

Hirsirakentamiselle on erityishelpotuksia, tämä on hyvä asia. Johdonmukaisuuden ni-
missä tämä olisi hyvä viedä myöskin muihin massiivirakenteisiin, koska ne ovat pitkäikäi-
siä ja empiirisen, ei-teoreettisen, tiedon pohjalta myöskin tehokkaita. Helsingin Energian
tilastojen mukaan esimerkiksi viime vuosisadan alussa rakennettu kerrostalo on yhtä ener-
giatehokas, siis kuluttaa yhtä paljon lämmitysenergiaa kuin tämän vuosisadan alussa ra-
kennettu. Ja nehän ovat käytännössä tällaisia punatiilimassiivirakenteisia seiniä.

Tämä direktiivihän sallii joustoja. Niitä ei tässä kuitenkaan ihan täysimittaisesti ole va-
litettavasti otettu mukaan. Direktiivi vapauttaa rakennukset, joiden lämmitettävä osa on
alle 50 neliömetriä näistä määräyksistä. Tässä paketissa puhutaan kuitenkin kerrosalasta
näiden osalta. Se tekee käytännössä sellaisen rakennustyypin mahdottomaksi, jota aika
usein käytetään ekologisessa rakentamisessa, eli on pieni lämmitettävä sydän ja sen ympä-
rillä puolilämmin tila, jota sitten käytetään sääolosuhteiden ja vuosiaikojen mukaan tai sit-
ten jätetään käyttämättä. Eli tämä olisi hyvä nyt muuttaa, kun tätä viedään eteenpäin.

Asetusten tasolla tässä säädetään energiakertoimista. Siinä on heikennetty puun suhteel-
lista asemaa, pudotettu kaukolämmön ja sähkön kertoimia mutta ei kuitenkaan vaikutettu
niitten keskinäiseen suhteeseen. Kertoimien käyttö on aika raskas ohjaustapa, ja ne määrit-
tävät hyvin vahvasti tapaa, jolla me rakennamme pitkäksi ajaksi, ja siksi niitten kanssa tu-
lisi olla varovainen, koska tapa, jolla me tuotamme energiaa, muuttuu, 10 vuoden kuluttua
tuotetaan sähköä ihan eri tavalla kuin tänään.

Näitten asetusten mukaan, näitten lukujen mukaan hiilellä tuotetulla kaukolämmöllä
lämmitettävä talo saa olla 150 prosenttia energiatehottomampi kuin tuulisähköllä lämmi-
tettävä sähkölämmitteinen talo, ja se ei voi olla meidän tavoitteidemme mukaista. Tai kan-
nattaako tilanteessa, jossa olemme menossa kapasiteettimarkkinaan, suosia maalämpö-
pumppuja, jolloin hetkellinen sähkönkulutus saattaa olla oleellisesti isompi kuin sähköllä
lämmitettävän talon. Näitä asioita on ehkä hyvä pohtia.

Kaiken kaikkiaan pitäisi pohtia tapaa, jolla me näitä asioita mittaamme. Kuviotutkimus
osoittaa, että energiavaatimusten kiristystoimenpide ei ole johtanut oletettuihin tuloksiin.
50-luvulla rakennetun päiväkotirakennuksen kokonaisenergiankulutus on aika pitkälti
sama kuin 2000-luvulla rakennetun. Ja tämä osoittaa selvästi sen, että tämä malli, jota me
käytämme, ei ole tarkoituksenmukainen. Meidän tulisi osata arvioida ei primäärienergian
kulutusta vaan kokonaishiilijalanjälkeä, jolloin se lähtökohta on se, että pohditaan, mistä
rakennetaan, miten tavara kuljetetaan työmaalle, missä se kuljetetaan, mitä rakentaminen
vaatii, miten pitkäaikainen rakenne on ja mikä sen kierrätettävyys on. Toki tämä on tärkeä-
tä myöskin globaalissa mielessä. Tiedetään, että betoni- ja sementtiteollisuus tuottaa 5—10
prosenttia meidän kasvihuonepäästöistä maailmanlaajuisesti.

Kaiken kaikkiaan pitää kiittää siitä, että tästä saatu palaute on varsin hyvin otettu huo-
mioon, ja tuntuu, että pienillä muutoksilla tämä sallii aika monipuolisen ja toivottavasti
jopa terveen rakentamisen. Mutta ehkä tässä vielä valiokuntatyöskentelyssä pientä inputia
ja muutosehdotusta tulee. — Kiitoksia.

17.56 Hanna Kosonen kesk: Arvoisa herra puhemies! Tämä hallituksen esitys on hyvin
laaja-alaisesti valmisteltu, ja kuten edustaja Adlercreutz tuossa tuumasi, tätähän on muu-
tettu matkan varrella hyvään suuntaan. Olen tästä asiasta täysin samaa mieltä.
9



Pöytäkirjan asiakohta PTK 107/2016 vp
Jos poimin tästä erinomaisia asioita muun muassa, niin esimerkiksi tämä oman energi-
antuotannon huomioon ottaminen on tärkeä asia. Siitä edustaja Hassikin tuossa jo mainitsi,
ja hän myös mainitsi tästä uusiutuvan energian pientuotannosta, että sitä ei vielä Suomessa
sallita, ja tämähän on työ- ja elinkeinoministeriön sähkömarkkinalaissa, joka rajoittaa au-
rinkosähkön eri jakelutapojen käyttöä merkittävästi. Toivonkin omalta osaltani, että tätä
myös katsottaisiin sitten muissa kokonaisuuksissa uudelleen.

Sitten tästä elinkaariajattelusta: Tässähän otetaan huomioon rakennuksen elinkaaren ai-
kaisen energiankulutuksen vaikutus luonnonvarojen käyttöön ja näillä kertoimilla ohja-
taan kohti energiatehokasta rakentamista ja kestävää luonnonvarojen käyttöä. Mutta edus-
taja Adlercreutz tuossa hyvin kannusti laajempaan elinkaariajatteluun, ja toki se olisi suo-
tavaa, mutta varmasti melko mutkikasta. Näin olettaisin.

Jälleen näitä hyviä piirteitä: Tämä hirsi- ja massiivipuurakentamisen ja painovoimaisen
ilmanvaihdon hyväksyminen on erinomainen asia ja yleensä puurakentaminen ja se, että
sitä voidaan edelleen edistää hallitusohjelman mukaisesti. Puurakentaminen on kuitenkin
terveellistä, kaunista, ympäristöä ja ilmastoa huomioon ottavaa ja vieläpä kotimaisesta,
(Puhemies koputtaa) pitkään kasvaneesta puusta kun rakennetaan, mikä sen parempaa
työllisyydellekään on?

Toinen varapuhemies Arto Satonen: Puheenvuoroja voi varata P-painiketta painaen.

17.58 Timo Harakka sd: Arvoisa puhemies! Pidän hiukan harhaanjohtavana sitä, jos
asukkaita syyllistetään siitä, että he eivät osaa asua oikein. Vanhanajan rintamamiestalot
sietävät monia karkeitakin rakennusvirheitä, kun rakenteet ovat tuulettuvia ja vahinkoja
korjaavia. Jos kosteus- ja terveysvahingot syntyvät siitä, että asukkaat eivät osaa huoltaa ja
korjata monimutkaisia asumiskoneitaan, niin ei kai lainsäädännöllä ja normeilla pidä pa-
kottaa ihmisiä vaurioituviin rakenteisiin?

Ministeri totesi, että painovoimaisen ilmanvaihdon käyttämistä uudisrakennuksiin ei es-
tetä, mutta tämä ei riitä. Ministeri lienee tietoinen, että useilla paikkakunnilla viranomais-
ten asiantuntemus ei riitä ymmärtämään tai edes hyväksymään painovoimaisen, luonnolli-
sen ilmanvaihdon suunnitelmia. Monille uudisrakentajille jopa suorastaan väitetään, että
normit edellyttävät koneellista ilmanvaihtoa ja muovisia höyrynsulkuja. Tämä on yleinen
luulo, että pullotalot ovat pakollisia. Tästä syystä Suomen Kulttuurirahasto on tehnyt mer-
kittävän kulttuuriteon ja terveysteon suunnitteluttamalla perinteisiä, terveellisiä K3-taloja,
joiden suunnitelmat voi jokainen rakentaja ladata ilmaiseksi netistä.

Jos tilanne on nyt tämä, niin lienee odotettavissa, että uuden lainsäädännön myötä luulo
pakollisista pullotaloista yleistyy. Tämä käsitys lienee pontevasti oikaistava valiokunnan
mietinnössä. Mihin toimenpiteisiin ministeri aikoo ryhtyä, että painovoimaisen ilmanvaih-
don ja tuulettuvien rakenteiden mahdollisuudet uudisrakentajille tehdään tiettäväksi ja ai-
doksi vaihtoehdoksi? Ja onko tarvetta asetusmuutoksiin, joihin edustaja Adlercreutz tuos-
sa äsken viittasi?

18.00 Martti Mölsä ps: Arvoisa puhemies! Kun edustaja Hassikin otti vielä tämän raken-
nushankkeeseen ryhtyvän vastuun esille: Muistamme, kun 1959 tuli rakennuslaki ja -ase-
tus voimaan, se muutettiin 90-luvun alussa maankäyttö- ja rakennuslaiksi, niin siinä laissa,
vanhassa laissa, vastuu oli valvontaviranomaisilla, suunnittelevalla ja vastaavalla työnjoh-
tajalla, ja jopa rakennuslautakunta saattoi joutua vastuuseen jossakin tapauksessa, semmoi-
10



Pöytäkirjan asiakohta PTK 107/2016 vp
siakin tapauksia on ollut. Mutta sitten kun 90-luvun alussa tuli tämä maankäyttö- ja raken-
nuslaki voimaan ja kaikki vastuu siirtyi rakennushankkeeseen ryhtyvälle, niin muistelen,
että siellä vihreän ministerin allekirjoituksiakin löytyi asetuksista siltä osin, kun sitä vas-
tuuta siirrettiin rakennushankkeeseen ryhtyvälle.

Tänä päivänä grynderi saa rakentaa rivitalon lähes valmiiksi edelleen ilman minkään-
laista valvontaa. Vasta siinä vaiheessa, kun yli puolet asunnoista on myyty — asuntokaup-
palain mukaan — ostajat voivat asettaa oman valvojansa. Eli kyllä tässä valvonta-asiassa
vielä on paljon korjaamista. Siksi kysynkin ministeri Tiilikaiselta: onko tämä asia miten-
kään vireillä, että voitaisiin tätä valvontaa tehostaa? Kuntien julkishallintorakennuksissa-
kin se on kunnasta kiinni, minkälaisen valvojan asettaa — rahalla saa hyvän valvojan, mut-
ta jos tingitään, niin voi olla huono valvoja.

18.01 Riitta Myller sd: Arvoisa puhemies! Täällä on tullut varsin selväksi se, että tämä
laki itsessään ei paljonkaan kerro, vaan sitten se liha näitten luitten päälle tulee sieltä ase-
tuksista. Edes sitä tämä laki ei pysty kertomaan, paraneeko ympäristönsuojelu vai eikö se
parane. Toki se on sikäli ymmärrettävää, että kaikki sisältö tulee sieltä asetuksen kautta.

Täällä ovat monet puhuneet hajautetun pientuotannon edistämisen puolesta ja pitäneet
hyvänä sitä, että sitä edistetään tämän lainsäädännön kautta — se on siinä lainsäädännössä.
Mutta kysyisin nyt teiltä, hyvä ministeri: Miten tätä asetusta tullaan sitten rakentamaan, ja
voivatko esimerkiksi vierekkäiset talot tuottaa yhdessä tai asunto-osakeyhtiöt tuottaa yh-
dessä energiaa ja käyttää sitä? Nykyinen asetushan ei sitä mahdollista. Tämä olisi iso askel
siihen suuntaan, että todella edistettäisiin pientuotantoa, uusiutuvista energianlähteistä tu-
levaa pientuotantoa.

18.03 Anders Adlercreutz r: Värderade talman! Edustaja Kosonen mainitsi tuossa myös-
kin saman, jonka minä tuossa äsken, eli tämän kokonaistarkastelun tärkeyden. Ja nyt pitää
itse asiassa onnitella ympäristöministeriä, joka on tietojeni mukaan palkannut ministe-
riöön Matti Kuittisen, joka on nimenomaan tutkinut tätä hiilijalanjäljen mittaamista raken-
nuksissa, eli toivottavasti sitä työtä viedään nyt siellä määrätietoisesti eteenpäin.

Haluaisin jatkaa edustaja Harakan pohdintoja siis siitä, miten edistetään vikasietoisia ra-
kennuksia. Meidän rakentamisen paradigmat tällä hetkellähän oikeastaan lähtevät siitä,
että hyvin paljon on kiinni siitä millin kymmenesosan kalvosta ja sen ehjänä pysymisestä:
jos se puhkeaa, niin koko korttitalo romahtaa. Se kannattaa pitää mielessä, ja erityisesti
näitten eristysten paksuntaminen tavallaan lisää niitä vikakertoimia.

Painovoimaisesta ilmanvaihdosta: tosiaankin se on tässä mahdollista, mutta se edellyt-
tää myöskin, että se mahdollisuus tehdään selväksi ja annetaan niitä välineitä, joita tarvi-
taan, sekä suunnittelijoille että sitten rakennusvalvontaviranomaisille, joidenka asiantunte-
mus vaihtelee hyvinkin paljon kunnasta kuntaan, ja että olisi selkeät ohjeet, selkeät menet-
telytavat, selkeät vaatimukset niille ratkaisuille. — Kiitos.

18.04 Satu Hassi vihr: Arvoisa puhemies! Edustaja Mölsä otti esille tämän rakennusval-
vonnan roolin. Kyllä minunkin käsitykseni on se, että rakentamisen aikana tapahtuva ra-
kennusvalvonta on Suomessa nykyään liian vähäistä. En usko, että muuten olisi mahdol-
lista esimerkiksi se, että on ollut niin pitkään niin yleistä, että esimerkiksi lämmöneristeet
rakennustyömailla jätetään sateelle alttiiksi. Siinä viime viikon julkisessa asiantuntijakuu-
lemisessa, jonka ympäristövaliokunta sosiaali- ja terveysvaliokunnan kanssa yhdessä jär-
11



Pöytäkirjan asiakohta PTK 107/2016 vp
jesti, rakennusteollisuuden edustaja totesi, että tämän vuoden maaliskuussa, kun kyseltiin
rakennusyhtiöiltä kosteushallinnan toimenpiteitä, uudisrakentamisessakin vain 48 prosent-
tia eli vähän alle puolet huolehti tästä sääsuojauksesta ja korjausrakentamisessa vain 15
prosenttia eli suunnilleen joka seitsemäs työmaa. Esimerkiksi tällaisiin asioihin tarvittai-
siin kyllä aktiivisemmin toimivaa rakennusvalvontaa, ja mielestäni se olisi keskeinen asia
kyllä myöskin säädösten kehittämisessä, vaikka säädösten purku byrokratian purkamisen
nimissä onkin niin kovasti suosittua ja muodikasta nykyisin.

Mutta lisäksi edelleen korostaisin sitä, että kun tulee yhä monimutkaisempia järjestel-
miä, niin on keskeistä, että niissä jollakulla on kokonaisvastuu. Esimerkiksi omassa talos-
sani, jossa teimme tämmöisen maalämpöpumppu- ja aurinkolämpökeräinjärjestelmän, niin
aluksi, kun nämä tulivat eri toimittajilta, ne eivät pelanneet yhteen: aurinkolämpökeräin
toimi kyllä, mutta ei toimittanut lämpöä taloon, eikä se olisi käynyt ilmi, ellemme me olisi
fysiikan tohtori (Puhemies koputtaa) ja tekniikan lisensiaatti, jotka olimme asiakkaina. Ei
se saa olla asiakkaan asiantuntemuksen varassa.

Ensimmäinen varapuhemies Mauri Pekkarinen: Vielä edustajat Harakka ja Viitanen, ja
sen jälkeen ministerillä puheenvuoro.

18.07 Timo Harakka sd: Arvoisa puhemies! Jatkan edustaja Adlercreutzin puheenvuo-
roa ehkä vähän tällaisessa filosofisemmassa ulottuvuudessa. Tulevaisuudentutkimuksissa
puhutaan paljon resilienssistä. Yksi suomennos voi olla juuri tuo edustaja Adlercreutzin
käyttämä vikasietoisuus, joka tällaisissa vähemmän teknisissä systeemeissä tarkoittaa sitä,
että vikoja pidetään luonnollisena ja normaalina asiana eikä ainoastaan poikkeuksena. Yh-
teiskunnassa resilienssiä pidetään varsinkin sen nykyisen haavoittuvuuden johdosta tavoi-
teltavana tilana, mutta se koskee myös kaikkia yksittäisiä yhteiskunnallisia rakenteita. Sitä
täytyy siis edistää myöskin rakentamisessa, ja tässä on nyt valiokunnalla ja ministerillä
erinomainen tilaisuus.

18.08 Pia Viitanen sd: Arvoisa herra puhemies! Tämä on tärkeä, todella iso kokonainen
aihealue, ja tietenkin täälläkin on kiinnitetty huomiota sellaisiin asioihin, mitkä meitä pu-
huttavat tänä päivänä eduskunnassakin — homeongelmat, kosteusvaurio-ongelmat ja kaik-
ki tämä — ja siinä suhteessa asiat, mitkä täällä on tänään keskustelussa nostettu esiin, eivät
ole mitenkään merkityksettömiä. Uskon ja edellytän sitä, että kun tämä valtavan laaja ko-
konaisuus tulee nyt valiokunnan käsittelyyn, niin valiokunta eittämättä tulee tätä varmasti
hyvin huolella punnitsemaan, etsimään mahdollisia pieniä korjaustarpeita tai isoja. En osaa
sitä tarkkaan arvioida, koska mahdollista ei ole vielä ollut tähän kokonaisuuteen niin tark-
kaan tutustua, mutta uskon, että valiokunta tulee tekemään tässä sinänsä huolellista työtä
asian suhteen.

Mutta, puhemies, oikeastaan halusin tämän puheenvuoron tässä vaiheessa käyttää ky-
syäkseni ministeriltä erästä yksityiskohtaa, johon olemme aiemminkin tässä salissa tulleet
keskustelussa. Aikanaan päätettiin, että myös energiatodistuksia, tätä järjestelmää, aletaan
uudistaa, ja myöhemminhän sitten tämä hallitus kytki sitä kulkemaan käsi kädessä tämän
työn kanssa, ja eduskuntahan edellytti viime kaudella sitä, että esimerkiksi vanhojen pien-
talojen osalta luovutaan tästä pakollisesta energiatodistuksesta kokonaan, puhutaan EU-
suuntaan, siihen suuntaan, että meille tämä mahdollisuus tulisi, ja sen lisäksi sitouduttiin
eduskunnankin velvoittamana ja myös hallituksen tahdosta siihen, että tätä energiatodis-
12



Pöytäkirjan asiakohta PTK 107/2016 vp
tusjärjestelmää kokonaisuutena uudistetaan ja kehitetään, ja tässähän sitten on ollut erilais-
ta valmistelua. Haluaisin kysyä ministeriltä, miten tällä hetkellä tämä asia on nyt sitten esil-
lä tässä yhteydessä. Olisi hyvä, jos omassa puheenvuorossanne voisitte (Puhemies koput-
taa) tätä valottaa.

Ensimmäinen varapuhemies Mauri Pekkarinen:  No, vielä edustaja Myller tähän en-
nen ministeriä.

18.10 Riitta Myller sd: Arvoisa puhemies! Tämä keskustelu on ollut ihan hyvää. On saa-
tu esille niitä asioita, mitkä ovat energiatehokkuuden kannalta rakentamisessa tärkeitä. Ha-
luan korostaa vielä sitä, että tavoitteen pitää olla se, että myös rakentaminen ja asuminen
osallistuvat ilmastotavoitteitten toteuttamiseen. Se, että meillä on nyt käsillä tässä lakieh-
dotus, jolla toteutetaan Euroopan unionin rakennusten energiatehokkuusdirektiiviä mutta
joka sitten toteutuu vasta siellä hallituksen asetuksissa, asettaa tietysti monenlaisia kysy-
mysmerkkejä esimerkiksi siitä, miten eduskunta voi olla sitten mukana tämän lainsäädän-
nön sisällön rakentamisessa.

Täällä nyt on muun muassa tullut aika painokkaastikin esille tämä talotekniikka ja se,
mitä edellytetään sitten tavalliselta kansalaiselta, että hän kykenee suoriutumaan siitä asu-
misesta talossa. Tämä on varmasti erittäin tärkeä asia ottaa huomioon monen muun lisäksi,
kun näitä asetuksia tehdään. Useinhan, kun tulee ongelma ja kysymyksessä on EU-direk-
tiivin soveltaminen, niin silloin sanotaan, että eihän me mutta kun se EU-direktiivi. Nyt
olen ainakin saanut sellaisen tiedon, että nämä käytännön kysymykset, jotka liittyvät esi-
merkiksi siihen, miten nämä asetukset rakennetaan, minkälaisten toimenpiteiden varaan
tämä energiatehokkuus sitten tehdään, eivät riipu tästä EU-direktiivistä vaan se on varsin
hyvin Suomen hallituksen käsissä ja teidän, hyvä ministeri.

18.12 Maatalous- ja ympäristöministeri Kimmo Tiilikainen: Arvoisa puhemies! Kii-
toksia edustajille hyvin rakentavasta ja asiantuntevasta otteesta tähän lainsäädäntöön. To-
dellakin tässä laissa toimeenpannaan käytännössä sen direktiivin vaatimukset minimitasol-
la, ja sitten asetukset rakennetaan erikseen. Useat teistä, edustajat Torniainen, Adlercreutz
ja moni muu, puhuivat näistä asetuksista ja siellä olevasta pihvistä. Todella näin se on, ja
kun eduskunta tähän säädäntötyöhön ryhtyy, niin pidän erittäin tärkeänä sitä, että valiokun-
nan käytettävissä ovat nuo asetusluonnokset sekä niistä saadut lausunnot. Sen takia asetus-
luonnokset on lähetetty jo nyt lausunnoille, jotta tiedetään, miten tätä lakia aiotaan toi-
meenpanna.

Muutamiin kysymyksiin vastauksia.
Myller pohdiskeli, paraneeko ympäristönsuojelu, paraneeko ilmaston tila. Totta kai, se

on tämä tavoite, että energiatehokkuus tämän lainsäädännön myötä paranee.
No, sitten tuosta valvonta-asiasta, mitä edustaja Mölsä tiedusteli. Rakennusvalvontaan

liittyviin säädöksiin ei sinällään ole muutoksia tulossa, mutta siinä, miten rakennusvalvon-
taa toteutetaan, aika hyviä kokemuksia on siitä, että jos useampi kunta on yhdessä päättä-
nyt järjestää rakennusvalvonnan, niin silloin pystytään erikoistumaan, pystytään ehkä sitä
osaamista käyttämään paremmin. Tämä on toki mahdollista, maakuntauudistus voi mah-
dollistaa myös kuntien niin halutessa maakunnallisen rakennusvalvonnan.

Tästä tiedotuksesta. Mitään hurjan massiivisia tiedotuskampanjoita nyt tuskin on luvas-
sa. Kun esimerkiksi edustaja Harakka pohti sitä, että jos on henkilöitä, joita kiinnostaa pai-
13



Pöytäkirjan asiakohta PTK 107/2016 vp
novoimainen ilmanvaihto tai tämänkaltaiset ratkaisut, niin uskon, että ne, jotka ovat siitä
kiinnostuneita, todennäköisesti osaavat myös niin sanotusti penkoa sen, että se on mahdol-
lista eivätkä heti törmää virheellisiin väitteisiin sitten muualta.

Energiamuotokertoimista, mihin Adlercreutz viittasi. Hyvin kärjistetyn esimerkin ker-
roitte siitä, että jos on kivihiilellä tuotettua kaukolämpöä ja uusiutuvalla tuotettua kiinteis-
tökohtaista. Kyllä näin, mutta heti sinä päivänä, kun se kaukolämpö siirtyy uusiutuvaan,
niin asia keikahtaa aivan toisinpäin. Eli kaukolämpöä suositaan sen energiatehokkuuden
takia, uusiutuvaa suositaan vähäisten päästöjen takia, ja kun nämä kaksi pannaan yhteen,
meillä on ihanteellinen ratkaisu.

Tässä myös vastaus edustaja Myllerin kysymykseen. Tuo kiinteistöjen yhteinen tuotan-
to on mahdollista, koska silloin, jos useampi talo tuottaa yhdessä energian, se on määritel-
män mukaan kaukolämpöä. Eli kaukolämpöä ei ole vain nykyisten isojen kaukolämpöyh-
tiöitten tuottama lämpö, vaan myös tällaiset vaikkapa korttelin yhteisen bioenergialaitok-
sen tuottama lämpö. Eli tämä yhteistuotanto tulee mahdolliseksi.

Edustaja Viitanen kysyi näistä energiatodistusasioista. Niissä toimeenpannaan aika tark-
kaan sitä, mitä EU-direktiivit meiltä edellyttävät, ja niihin varmasti tullaan palaamaan vie-
lä myöhemmin.

Toivon, että suunnilleen kaikkien teidän nostamiin huoliin pystyin vastaamaan. Olen
tyytyväinen siitä palautteesta, että totesitte, että tässä tuon kuulemiskierroksen ja käydyn
yhteiskunnallisen keskustelun myötä lakia on sorvattu parempaan muotoon. Se on toki
aina hallituksen tavoite, että pystytään lainsäädännöllä vastaamaan käytännön ongelmiin ja
huoliin.

18.16 Timo Harakka sd: Arvoisa puhemies! Kiitos ministerille vastauksesta. Te tunnut-
te luottavan kovasti siihen, että ihmisten oma aktiivisuus, sinnikkyys ja ehkä jopa itsepäi-
syys johtavat oikeaan tulokseen. Mutta kautta Suomen tulee aivan toisenlaista viestiä, esi-
merkiksi arkkitehti Panu Kailan suositulle kirjoitus- ja neuvontapalstalle siitä, että aidosti
viranomaiset kertovat ihmisille virheellistä tietoa siitä, onko normien mukaista rakentaa
painovoimaista ilmanvaihtoa vai ei, jolloin se kysymykseni kuuluu näin: onko tarpeen ryh-
tyä toimiin, joissa kautta Suomen kaikissa kunnissa viranomaiset antaisivat oikeaa tietoa ja
aitoja vaihtoehtoja myös niin sanotuille tavallisille ihmisille, jotka eivät jo ennakkoon ole
lyöneet tietämyksensä perusteella jotain kantaansa lukkoon, vaan että he voivat aidosti
pohtia erilaisia vaihtoehtoja ja päätyä todennäköisesti myöskin terveellisemmän vaihtoeh-
don kannalle ilman täysin kohtuutonta vaivannäköä?

18.17 Pia Viitanen sd: Arvoisa puhemies! Minä nyt vielä vähän palaan tähän yksittäiseen
kysymykseeni energiatodistuksista. Nimittäin kun aiemmin olemme täällä ministeriltä sitä
kysyneet, niin on viitattu siihen, että uudistaminen kulkee käsi kädessä tämän nollaener-
giarakentamisen kanssa. Siinähän on yhtymäkohtia energiatodistukseen monilta osin, ja
tietenkin nyt kysymys kuuluu, että tämä on sillä tavalla aika iso asia ollut eduskunnalle —
tästähän oli kansalaisaloite, mikä oli hyvin tärkeä, ja sieltä Omakotiliitto oli hyvin aktiivi-
nen valmisteluasteella, tehtiin eteenpäin yhdessä Omakotiliiton kanssa — ja eduskunta
edellytti itse asiassa hallitukselta, että Suomi sitoutuisi siihen, että pyrkisimme siihen, että
vanhat omakotitalot voitaisiin vapauttaa tästä energiatodistuksesta, joka siis on pakollinen
tällä hetkellä, ja samoin sitten eduskunta edellytti, että tätä energiatodistusrakennetta uu-
distetaan sillä tavalla, että se koetaan oikeudenmukaisemmaksi ja nykyistä selkeämmäksi.
14



Pöytäkirjan asiakohta PTK 107/2016 vp
Kun näin on edellytetty ja tästä on aika voimakkaita keskusteluja käyty kansalaisten pa-
rissa, kansalaisaloitteen muodossa, täällä eduskunnassa, ponsia otettu eduskunnan yksi-
mielisillä päätöksillä, niin siksi tietenkin tämä yksittäinen asia on tässä yhteydessä ja muu-
tenkin merkittävä, ja meidän tietenkin täytyy saada tietoa, miten se etenee. Muistan kyllä
täällä päivitelleemme vähän päinvastaista kehitystä, mikä oli silloin viime syksynä tiedos-
sa, eli päinvastoin kuin tämän asian edistymisestä raportoitiin, tulikin säädös, jossa auto-
tallitkin pistettiin energiatodistuksen piiriin, ja sitähän me täällä kovasti kummastelimme,
että tämäkö nyt sitä normien purkua on, kun eikö, ministeri, niin ole kuitenkin, että kun hal-
litus puhuu ihan oikein monessa yhteydessä normien purusta, niin silloin tämä energiato-
distus olisi hyvä esimerkki siitä? Mutta hallitus toimi toisinpäin ja pisti autotallitkin ener-
giaveron piiriin.

Tämä kysymys on ollut niin näyttävästi täällä esillä, ja siksi sitä ministeriltä kysyin ja
halusin siihen palata.

18.20 Ari Torniainen kesk: Arvoisa herra puhemies! Täällä on tänään useassa puheen-
vuorossa korostettu rakennusvalvonnan roolia myöskin siinä rakentamisen valvonnassa.
Tosiasia kuitenkin on, että me kaikki tiedämme, että kuntien rakennusvalvonnan resurssit
ovat rajalliset ja sieltä ei sitä kaikkea valvontaa voi vaatia. Myöskin ministeri viittasi tä-
hän, että kuntien yhteistyötä tässä rakennusvalvonnassa on hyvä lisätä. Itse pitäisin hyvän
rakentamisen ja hyvän lopputuloksen saamisen edellytyksenä nimenomaan rakentamisen
valvonnan roolia — en niinkään rakennusvalvonnan roolia, vaan rakentamisen valvonnan
roolia. Kyllä hyvä ja laadukas rakentaminen ja se lopputulos muodostuvat erittäin monesta
osatekijästä. Se on kaikkien osapuolten yhteinen ponnistus ja yhteinen saavutus, että saa-
vutetaan se hyvä rakennus, ja sitten se, että hyvässä rakennuksessa on hyvä asua, on taas
myöskin se asukkaiden oikeus ja velvollisuus.

Ja siihen hyvään rakentamiseen liittyy tietysti omalta osaltaan hyvin paljon se kaavoi-
tus, ja siihen tulisi mielestäni kiinnittää enemmän huomiota, nimenomaan kaavoitukseen ja
siihen, miten kaavoitus mahdollistaa erilaiset rakennukset ja myöskin niiden rakennusten
sijoittamisen sinne tontille, sitten hyvä suunnittelu, se hyvä rakentaminen ja myöskin ra-
kennuttaminen, että rakennuttajat ovat ajan tasalla, ja sitten se rakentamisen valvonta. Mut-
ta ennen kaikkea, tässä kun puhutaan nollaenergiarakennuksista, sanoisin, että siinä on
myöskin tärkeää se materiaalitietous, mistä rakennus rakennetaan, mistä materiaalista, ja
miten niitä materiaaleja sijoitetaan mihinkin rakennukseen. Se on tärkeää.

Mutta kyllä itse myöskin kiinnitän edelleen huomiota siihen, että talotekniikka kehittyy
edelleen. Voin verrata sitä autoon. 1980-luvulla me kaikki osasimme vielä jollain tavalla
korjata omaa autoamme, mutta nykyään ne autot ovat niin teknisiä, että ei niihin auta enää
puuttua, ja toivottavasti (Puhemies koputtaa) 20 vuoden päästä myöskin rakennukset ovat
sellaisia, että siellä pystytään asumaan huolettomasti.

18.22 Eero Heinäluoma sd: Arvoisa puhemies! Täytyy sanoa, että käytännön kokemuk-
sen pohjalta Suomi on aika kaukana tästä hyvästä rakentamisesta. Tämä liittyy vaikkapa
näihin kosteusongelmiin, joita syntyy hyvin äskettäin rakennettuihin tiloihin, myös julki-
siin tiloihin ja ehkä jopa erityisesti julkisiin tiloihin. Hämmästyttävää, että näin on.

Tuija Braxin johtama eduskunnan tarkastusvaliokunta puuttui näihin kosteus- ja ho-
meongelmiin perusteellisessa työssään viime vaalikaudella. Sen tuloksena oli useita toi-
menpide-esityksiä, joista aika monet on toteutettu, Kosteus- ja hometalkoot liittyy muun
15



Pöytäkirjan asiakohta PTK 107/2016 vp
muassa näihin. Nyt kun tätä on sitten katsottu jälkeenpäin, niin voi sanoa, että tiettyä para-
nemista on tapahtunut mutta ei todellakaan ollenkaan riittävässä määrin, ja tämä vaivaa ta-
vallisia kansalaisia, ja tämä on todella akuutti ongelma, joka koskettaa arvioiden mukaan
jopa 200 000:ta koululaista ja nuorta ja sitten sitä henkilöstöä, joka on oppilaitoksissa. Siis
todella massiivisen luokan ongelma, ja sen takia rohkenen toivoa, että täytyisi olla kyllä
asuntoministerin listassa korkealla sijalla, että tähän saataisiin korjaus. Se kyllä osoittaa,
että jotain uutta lääkitystä tarvitaan.

Sitten tämä sääntöjen vähentämisen tie: Sehän on ihan tarpeellista pohdiskelua, terveen
sääntelyn, tarpeellisen, hyvän sääntelyn periaate. Sääntelyäkin tarvitaan, mutta sitten tul-
laan kyllä tähän energiatodistusasiaan, josta eduskunta viime vaalikaudella lausui ja otti
hyvin selkeät kannat siitä, miten tämä energiatodistus vanhoissa omakotitaloissa toimii.
Tässä on ollut oletusarvona, että Suomi käyttäisi hyväkseen komission turhan sääntelyn
ohjelmaa ja ottaisi tämän listaan. Siksi kysyn ministeriltä: mitä tälle energiatodistusasialle
on tehty?

Ensimmäinen varapuhemies Mauri Pekkarinen: Jaha, josko ministeri vielä pari mi-
nuuttia puhujapöntöstä.

18.24 Maatalous- ja ympäristöministeri Kimmo Tiilikainen: Arvoisa puhemies! Edus-
taja Harakka, se on kyllä aivan totta, että kyllä rakennusvalvontaviranomaisten täytyy an-
taa oikeaa tietoa kaikkialla maassa. Se on ilman muuta lähtökohta, että virheellistä tietoa ei
voi antaa.

Tuo edustaja Heinäluoman esille ottama kosteusongelma on todellakin vakava asia, ja
sitä pidettiin myös tässä hyvin polttopisteessä, kun tätä energiatehokkuuslainsäädäntöä
valmisteltiin, eli haluttiin varmistua, että tällä lainsäädännöllä ei pahenneta missään ta-
pauksessa tilannetta. Itse asiassa meillähän jo on nyt tuotavan vaatimustason mukaisia ma-
talaenergiarakennuksia, ja näissä kyseisissä rakennuksissa tämänkaltaisia vaurioita ei ole
selvityksissä todettu, eli nyt tämän lainsäädännön ei pitäisi vaikuttaa sillä tavalla, että ti-
lanne ainakaan heikkenee.

Mitä tulee sitten tähän energiatodistuslakiin, niin siitä tuo eduskunnan edellyttämä sel-
keyttäminen tullaan antamaan. Sitten siinä, mitä kaikkea tuo energiatodistus koskee, me
joudumme panemaan toimeen EU-lainsäädäntöä ja ulottamaan niitten rajojen puitteissa
tuon energiatodistuksen kuin meiltä sitä edellytetään.

Edustaja Viitanen lähetti ansiokkaita kirjeitä komissaarille, ja varmaan myös näitte ne
vastaukset, mitä sieltä tuli: ei siellä kyllä ymmärrystä paljon osoitettu. Mutta kun mainit-
sitte, että autotallit nyt erikseen energiatodistuksen piiriin, niin tässä itse asiassa mainitsin,
miltä rakennuksilta vaaditaan sitä energiatehokasta rakentamista, ja se koko on aika lailla
se tärkeä juttu, eli yli 50 neliön rakennuksista. Jos jollain on taipumus rakentaa autotalli,
joka vastaa normaalin suomalaisen kahden ihmisen kaksion pinta-alaa tai enemmän, niin
ehkä siinä voi sitten panna eristyksetkin kohdalleen.

18.26 Eero Heinäluoma sd: Kiitän ministeriä vastauksesta. Totean kuitenkin, että näiden
kosteusvaurioiden osalta toistaiseksi kyllä epäilen, että tässä pitäisi miettiä tätä rakentami-
sen vastuukysymystä uudelleen. Tähän eivät selvästikään rakentajat ole vieläkään herän-
neet, koska niin paljon tulee näitä uutisia, että sateella rakennetaan niin, että eristeet ovat
kosteudelle alttiita ja ne vain kiireen takia tungetaan sinne sisään. Tämä on hämmästyttä-
16



Pöytäkirjan asiakohta PTK 107/2016 vp
vää, mutta myös viime talven osalta tuli tätä tällaista käytännön viestiä ihmisiltä, jotka oli-
vat katsomassa, miten heidän asuntojensa rakentaminen edistyy.

No, sitten tähän sääntelyn edistämiseen. Minäkin katsoin sitä komission vastausta tähän
energiatodistusasiaan, ja siitä jäi kyllä mieleen se, että siinä oli selvä kanta, että kun tässä
tehdään tämä välitarkastelu eli arvioidaan sitä, miten tämä direktiivi on toiminut, niin siinä
yhteydessä tähän on mahdollisuus palata. Sitten toinen reitti on se, mitä itse tarjosin: tänne
komission työlistalle, jossa pohditaan tätä turhan sääntelyn vähentämistä, pitäisi ottaa tämä
asia. Ja koen sillä tavalla, että Suomen pitäisi puhua tästä aiheesta, koska se on selvä, että
tämä omakotirakentaminen ja nämä energiatodistukset ovat meillä ihan eri asemassa kuin
ne ovat Keski-Euroopassa, jossa valtaosin asutaan kerrostaloissa ja hyvin vähän omakoti-
taloissa, ja kun meillä lisäksi vielä asenne näihin sääntöihin on toinen. Meillä lähtökohta on
se, että niitä noudatetaan, ja me tiedämme, että monessa muussa EU-maassa ei koira pe-
rään hauku, jos ei tämmöistä energiatodistusta ole tehty.

Sitten on käyty keskustelua sen hinnasta, ja pidän kyllä sitä hintaa, silloin kun puhutaan
lähellä 500:aa euroa olevista lukemista, aika korkeana, kun meillä kaikin muutoinkin tätä
rakentamista ja asumista verotetaan aika ankarasti. Niin että en näe oikein tällä energiato-
distuksella omakotitalojen osalta, vanhojen talojen osalta sitä sujuvaa merkitystä, varsin-
kin kun se laskelma on luonteeltaan teoreettinen. Sitten on eri asia, että mitä tulee uusiin
omakotitaloihin, joissa se voidaan tehdä piirustusvaiheessa.

18.29 Pia Viitanen sd: Arvoisa herra puhemies! Kyllähän sieltä sen kaltainen vastaus tuli
juuri, että tämä ongelma on nyt huomattu ja tämä otetaan mukaan näille listoille, mitkä nyt
sitten koskevat tätä niin sanottua REFIT-hanketta, ja myös se, mikä oli Suomella tiedossa,
että joka tapauksessa tätä energiatehokkuusdirektiiviä arvioidaan, evaluoidaan, vuoden
2017 alkuun mennessä. Ja kyllä ainakin silloin olimme siinä asennossa, että tässä evaluoin-
tityössä ja mieluummin jo aikaisemmin tämän normien purkutalkoon myötä Suomi vah-
vasti viestittäisi sinne suuntaan terveisinään, että meillä on sellaiset olosuhteet, että kerta
kaikkiaan näiden vanhojen omakotitalojen energiatodistus koetaan ihan aidosti enemmän
kiusanteoksi ja aiheuttaa hämmennystä ilman, että sillä olisi todellisia myönteisiä vaiku-
tuksia ilmaston paremmalle hyvinvoinnille, jos näin voi sanoa.

Historiahan tässä asiassa menee niin, että aikanaan, kun tätä direktiiviä säädettiin, Suo-
men kanta oli hyvin pitkään se, että nimenomaan sen ei tulisi koskea näitä pientaloja. Ja
Suomi taisteli siellä. Ennen pitkää Suomi sitten tämän taistelun hävisi, mutta nyt, kun tämä
REFIT-hake tuli, niin tietenkin oli aika perusteltua ajatella, että jos muutenkin EU:ssa aja-
tellaan, että pistetään turhia normeja roskakoppaan, niin miksemme käyttäisi tätä tilaisuut-
ta hyväksi ja palaisi siihen asentoon, missä alun perinkin olimme asiantuntija-arvioiden
mukaan, eli siihen, että vanhoille omakotitaloille tämä energiatodistus voisi hyvin olla va-
paaehtoinen.

Minua huolestuttaa se, mitä on tapahtumassa nyt, jos me Suomena emme ole enää nos-
taneet tätä kysymystä esiin — siitäkin näkökulmasta, että tämähän oli eduskunnan yksi-
mielinen ponsi ja edellytys, että näin tulisi toimia. Nythän ovat juuri nämä ajat sitten käyn-
nissä, kun direktiiviä evaluoidaan. Arvostan, jos ministeri voisi vähän kuvata sitä, minkä-
laisia terveisiä meiltä EU:lle on mennyt tätä työtä ajatellen, millaisia kantoja olemme kai-
ken kaikkiaan siihen ottaneet.

Ja toden totta, kyllä minua vähän hämmästyttää myös, (Puhemies koputtaa) että minis-
teri täällä puolustelee sitä, että autotallitkin piti laittaa energiatodistuksen piiriin, kun me
17



Pöytäkirjan asiakohta PTK 107/2016 vp
lähdimme siitä, että kun joka tapauksessa uudistetaan, niin otettaisiin nyt tämä mukaan sii-
hen kokonaisuuteen ja kerrottaisiin EU:lle, että meidän mielestämme tämä säännös on tur-
ha. (Puhemies koputtaa) Se tulisi normien purun nimissä purkaa.

Ensimmäinen varapuhemies Mauri Pekkarinen: Haluaako ministeri vielä? — Ei enem-
pää, keskustelu näyttää olevan näin ollen päättynyt.

Keskustelu päättyi.

Asia lähetettiin ympäristövaliokuntaan, jolle liikenne- ja viestintävaliokunnan on annetta-
va lausunto.
18


