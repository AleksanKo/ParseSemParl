















































DEMCC74.tmp.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

2. Pääministerin ilmoitus hallituksen politiikasta vuonna 2016 ja keskeisimmistä eduskun-
nalle annettavista esityksistä

Pääministerin ilmoitus PI 1/2016 vp

Keskustelu

Puhemies Maria Lohela: Päiväjärjestyksen 2. asiana on pääministerin ilmoitus hallituk-
sen politiikasta vuonna 2016 ja keskeisimmistä eduskunnalle annettavista esityksistä. Pää-
ministerin ilmoituksen johdosta käydään valtiopäivien avauskeskustelu. Pääministerin
esittelypuheenvuoron jälkeen käydään yksi ryhmäpuheenvuorokierros enintään 5 minuu-
tin puheenvuoroin. Tämän jälkeen eduskunnan työjärjestyksen 24 §:n mukaisesti myön-
nän harkitsemassani järjestyksessä enintään 2 minuutin mittaisia vastauspuheenvuoroja,
jotka varataan sieltä paikalta. 

Keskustelun aloittaa pääministeri Sipilä, olkaa hyvä.

Keskustelu

14.02 Pääministeri Juha Sipilä (esittelypuheenvuoro): Arvoisa rouva puhemies! Hyvät
kansanedustajat! Me kaikki olemme varmaan kuulleet jutun sammakosta, joka laitetaan
kuumenevaan veteen. Sammakko ei kuumenevassa vedessä huomaa veden muuttumista
kiehuvaksi, ennen kuin se on liian myöhäistä. Mutta jos sammakko heitetään kiehuvaan ve-
teen, se hyppää sieltä välittömästi pois. Tämä kuvaa aika hyvin myöskin Suomen tilannet-
ta. Olemme äärimmäisen hyviä äkillisessä kriisissä, mutta tällaisessa hiljaisessa näivetty-
misen tilanteessa emme ole hyviä.

Suomi on useissa mittareissa, kansainvälisissäkin vertailuissa, vielä kärkipäässä. Sa-
manaikaisesti hyvinvointiyhteiskuntamme rahoituspohja on kuitenkin rapautumassa. Tar-
vitsemme merkittävän suoritustason noston kaikilla yhteiskunnan sektoreilla, jotta kykeni-
simme jatkossakin rahoittamaan nykyisenkaltaisia palveluja ikääntyvässä yhteiskunnassa.
Siihen me suomalaiset kyllä pystymme, kun yhteinen tahtotila löytyy.

Hallituksen suunnitelma tilanteen korjaamiseksi on julkisen talouden tasapainottami-
nen, isojen rakenteellisten uudistusten tekeminen ja edellytysten luominen talouskasvulle
ja työllisyyden parantamiselle. Emme pääse helpolla, mutta emme myöskään päästä it-
seämme helpolla. Nykytilanne ei mielestäni anna oikeaa kuvaa meistä suomalaisista. Pys-
tymme kyllä parempaan.

Hallituksen tavoitteena on parantaa työllisyyttä 110 000 henkilöllä tämän vaalikauden
aikana. Velaksi eläminen loppuu vuonna 2021. Työttömän työllistymisen pitää olla päätös-
ten ajurina. Jotta näihin tavoitteisiin päästään, talouden kasvuedellytyksiä pitää vahvistaa
monella rintamalla.
 Tarkistettu
4.1



Pöytäkirjan asiakohta PTK 4/2016 vp
Yrittäjyyden edellytyksiä parannetaan esimerkiksi seuraavasti: Kasvuyritysten rahoitus-
asemaa parannetaan esimerkiksi Finnveran ja Tesin rahoitusasemaa vahvistamalla.  Lupa-
ja valitusprosesseja nopeutetaan. Pk-yritysten ilmoitus- ja tiedotusvelvollisuuksia keven-
netään. Kilpailua lisätään. Team Finland -konseptissa on otettu käyttöön yhden luukun pal-
velu, ja ulkomaanverkostoa on vahvistettu tämän vuoden alusta lähtien. Tulolähteen tap-
piot vähennetään osakeyhtiössä muiden tulolähteiden tulosta vuoden 2017 alusta. Muille
yritysmuodoille kuin osakeyhtiöille tulee 5 prosentin yrittäjävähennys vuoden 2017 alus-
ta. Ensi vuonna mahdollistuu pienten yritysten maksuperusteisen arvonlisäveron tilitys.

Työllistämisen kynnystä madalletaan lakipaketilla, jossa pidennetään koeaikaa, keven-
netään takaisinottovelvollisuutta sekä väljennetään määräaikaisuuksien ehtoja. Paketti tu-
lee eduskuntaan keväällä ja voimaan ensi kesänä.

Paikallisessa sopimisessa on otettava merkittävä askel. Samalla henkilöstön asemaa on
vahvistettava yrityksen päätöksenteossa. Työryhmän on määrä saada työnsä valmiiksi
maaliskuun puoliväliin mennessä.

Suomi tarvitse myös merkittävän loikan kustannuskilpailukyvyssä. Siihen työmarkkina-
järjestöt yrittävät parhaillaan löytää sopua. Pallo on nyt heillä.

Kotimaiset ja ulkomaiset asiantuntija-arviot ovat antaneet tukensa hallituksen sopeutus-
toimien mitoitukselle ja ajoitukselle. Olemme täysin sitoutuneet kevään kehysriihessä pi-
tämään kiinni hallitusohjelmassa sovitusta 4 miljardin sopeutuksesta vuoden 2019 tasossa.

Tämä hallitus ei kiristä kokonaisveroastetta. Pieni- ja keskituloisten verotus keveni jo tä-
män vuoden alussa. (Eero Heinäluoma: Ei eläkeläisten!)

Talouteen voidaan saada dynamiikkaa myös valtion omistajapolitiikalla. Valtion omis-
tajapolitiikan ensisijainen tavoite on kasvun ja työllisyyden sekä kotimaisen omistajuuden
edistäminen. Valtion omistajuuden pitää olla perusteltavissa strategisella intressillä, yh-
teiskunnallisella erityistehtävällä, elinkeinorakenteen uudistumisella tai sinivalkoisen
omistajuuden puolustamisella. Omistajuus tuo myös säännöllistä tuloa valtion budjettiin.
Dynamiikan luominen tarkoittaa käytännössä sitä, että valtion omistajuus on tästä eteen-
päin jatkuvan uudistamisen eikä enää pelkän säilyttämisen väline. Hallitus tuo kevään ai-
kana eduskuntaan uudistetun valtioneuvoston periaatepäätöksen omistajapolitiikasta.

Arvoisa puhemies! Tämän hallituksen tehtävänä on viedä monta massiivista uudistusta
ja reformia maaliin. Askelmerkit ja päämäärät ovat kirkkaita, uudistuksilla on tiukat aika-
taulut.

Eläkeuudistus valmistui syksyllä. Se tulee voimaan ensi vuoden alusta.
Sote- ja maakuntauudistukset ja palveluiden valinnanvapaus etenevät hallitusohjelmam-

me ja hallituksessa tehtyjen linjausten mukaisesti. Eduskuntaan päälait sotesta, maakunta-
uudistuksesta ja rahoituksesta tulevat lausuntokierrosten jälkeen syksyllä 2016, ja voi-
maan ne tulevat 1.1.2019.

Landskapet Åland har en särställning och därför för vi separata förhandlingar om dessa re-
former med landskapet.

Kolmanneksi kuntien tehtävien karsinta etenee. Kaikki eduskuntapuolueet ovat siihen mat-
kan varrella sitoutuneet. Tehtävien karsinnassa tavoitellaan miljardin vaikutusta kestä-
vyysvajeeseen vuoden 2029 tasossa.

Arvoisa puhemies! Kärkihankkeet etenevät. Digitalisaatiota edistetään ja byrokratiaa
puretaan. Poistamme suomalaisten arkea haittaavaa turhaa normistoa. Kauppojen aukiolo-
2



Pöytäkirjan asiakohta PTK 4/2016 vp
ajat vapautettiin vuodenvaihteessa. Puramme rakennusmääräyksiä, jotka estävät puun
käyttöä. Maatalouden tukijärjestelmien hallinnollista taakkaa kevennetään.

Lasten ja perheiden sekä omais- ja perhehoitajien palveluita muovataan uuteen asen-
toon, hallinnon rajat ylittäviksi ja paremmin kohdentuviksi. Hajallaan maassamme jo ole-
via hyviä käytäntöjä kootaan yhteen, levitetään ja juurrutetaan. Lasten ja perhepalveluiden
osalta painopisteen siirto kalliista korjaavista palveluista laadukkaisiin, ennalta ehkäise-
viin palveluihin on kauan odotettu uudistus.

Arvoisa puhemies! Kuntien talouden paikkaamiseksi varhaiskasvatuksen maksukattoa
nostetaan jo aiemmin tehtyjen päätösten mukaisesti. Pidämme huolen siitä, että heikoim-
massa asemassa olevat perheet ovat edelleenkin oikeutettuja maksuttomaan varhaiskasva-
tukseen.

Sitten kokeiluista: Täsmennämme keväällä perustulokokeilun sisällön ja tuomme esi-
tyksen alueellisista kielikokeiluista perusopetuksessa. Ammatillisen koulutuksen refor-
missa koko ammatillinen koulutus, rahoitus ja tutkintojärjestelmä uudistetaan. Opiskelijoi-
den yksilöllistä oppimista lisätään ja byrokratiaa puretaan. Työpaikoilla tapahtuvaa oppi-
mista lisätään. Reformia koskevat hallituksen esitykset valmistellaan tämän vuoden aika-
na ja annetaan eduskunnan käsiteltäviksi alkuvuodesta 2017.

Regeringen slutför de stora reformerna och balanserar upp den offentliga ekonomin. Vi
skapar bättre möjligheter till ekonomisk tillväxt och ökad sysselsättning.

Arvoisa puhemies! Maahanmuuttokeskustelu kiertyy meillä helposti oman itsemme ympä-
rille. Emme saa unohtaa juurisyitä. Merkittävä osa Suomesta turvapaikkaa hakevista ihmi-
sistä on lähtenyt pakoon olosuhteita, joita emme voi edes kuvitella. He ovat lähteneet liik-
keelle vuosia kestäneiden konfliktien ja jatkuvan turvattomuuden keskeltä. Tällaisille ih-
misille kotoa lähteminen on ollut valinta siitä, elääkö vai kuolla. Tällaisia ihmisiä meidän
on inhimillinen velvollisuus auttaa.

Pakolaiskriisin hallitsemiseksi tarvitsemme tehokkaita toimia kotimaassa ja Euroopan
unionissa. Turvapaikkaprosesseja on nopeutettava ja palautuspäätökset pantava toimeen
viivyttelemättä. Ihmisten, jotka saavat turvapaikan, on voitava tulla osaksi yhteiskuntaam-
me. Meidän arvoihimme kuuluu työnteko. Koulutus on tässäkin asiassa avainasemassa.
Lyhennämme maahanmuuttajien liian pitkiä polkuja työelämään.

EU-tasolla edellytyksenä on, että yhteisten ulkorajojen valvonta toimii, järjestelykes-
kukset Kreikassa ja Italiassa ovat käytössä, jäsenmaille taakkaa jaetaan tasaisemmin ja pa-
lautukset laitetaan toimeen heidän osaltaan, jotka eivät ole oikeutettuja turvapaikkaan. Ai-
kaa ei ole hukattavaksi.

Arvoisa puhemies! Osallistuin viime viikolla Lontoossa konferenssiin, jossa kerättiin
yhteen kansainvälisen yhteisön voimavaroja Syyrian ja sen naapurimaiden auttamiseksi.
Suomi on mukana tukemassa näiden yhteiskuntien jaksamista ja vahventamista — esimer-
kiksi lasten koulutusta ja naisten asemaa tukemalla. Kehitysyhteistyövarojamme on tä-
mänhetkisen taloustilanteen vuoksi valitettavasti pitänyt leikata, mutta sitäkin tärkeämpää
on se, että suuntaamme varojamme sinne, missä niitä todella tarvitaan. Tämä on myös yksi
uuden kehityspoliittisen selontekomme pääviesteistä.

Todellinen muutos esimerkiksi Syyriassa voidaan saada aikaan vasta, kun maata repivä
konflikti saadaan loppumaan. Suurena haasteena tässä on se, että toisiaan vastaan eivät
taistele vain hallitus ja monet oppositioryhmät vaan siihen sekoittuvat myös monien mai-
3



Pöytäkirjan asiakohta PTK 4/2016 vp
den intressit. Yksi sodan osapuolista on terroristijärjestö Isil. Tämä raakalaismainen järjes-
tö kuvaa hyvin sitä vaikeuskerrointa, jonka kanssa joudumme nykypäivän maailmassa elä-
mään. Järjestö uhmaa niin kansainvälisen järjestelmän kuin myös inhimillisen elämän kun-
nioituksen logiikkaa. Emme totisesti elä enää lintukodossa. Meidän on oltava entistä pa-
remmin hereillä ja tehtävä entistäkin aktiivisempaa ulkopolitiikkaa.

Meidän on muistettava, ketkä ovat läheisimmät ystävämme: Pohjoismaat ja pohjoismai-
nen yhteistyö. Olemme tänä vuonna Pohjoismaiden ministerineuvoston puheenjohtaja-
maa. Johdamme tätä yhteistyötä vuosikymmenten aikana rakentuneeseen vahvaan perus-
taan nojautuen ja ajankohtaisiin haasteisiin aktiivisesti vastaten. Hallitus pitää myös kah-
denvälisten Venäjä-suhteiden hoitoa erittäin tärkeänä. Samalla tiedämme, että olemme
vahvasti EU:n yhteisen ulkopolitiikan takana — mukaan lukien sen pakotepäätökset.

Arvoisa puhemies! Eduskunta tulee saamaan lukuisia selontekoja liittyen sisäiseen ja ul-
koiseen turvallisuuteen. Toivon, että näihin paneudutaan tarkasti tässä maailmanpoliitti-
sessa tilanteessa. Valtioneuvosto hyväksyi viime torstaina kehityspoliittisen selonteon. Si-
säisen turvallisuuden selonteko annetaan eduskunnalle maaliskuussa ja ulko- ja turvalli-
suuspoliittinen selonteko touko—kesäkuussa. Puolustusselonteko annetaan eduskunnalle
joko loppuvuodesta 2016 tai viimeistään alkuvuodesta 2017. 

Arvoisa puhemies! Tuomme helmikuussa suuren valiokunnan käsittelyyn Suomen EU-
strategian. Suomen EU-politiikan suunnittelua kehitetään korvaamalla kerran vaalikaudes-
sa laadittava selonteko vuotuisella EU-vaikuttamisstrategialla. Pakolaiskriisin lisäksi unio-
nissa ajankohtaisia asioita ovat Britannian suhde Euroopan unioniin, talous- ja rahaliiton
kehittäminen sekä sääntelyn keventäminen. Suomen tavoitteena on saada mahdollisim-
man nopeasti neuvotteluratkaisu Ison-Britannian ja EU:n suhteeseen. Eurooppa-neuvos-
ton puheenjohtaja Tusk on tehnyt tasapainoisen ratkaisuehdotuksen, ja uskon, että siitä on
löydettävissä kaikille jäsenmaille sopiva neuvottelutulos.

Suomi on talous- ja rahaliiton jäsenenä sitoutunut edistämään euroalueen vakautta. Ta-
lous- ja rahaliiton kehittämisessä painotamme lyhyen tähtäimen konkreettisia toimia. Toi-
mivampi julkisen talouden ohjausjärjestelmä, sijoittajavastuuseen perustuvan pankkiunio-
nin loppuunsaattaminen ja pääomamarkkinaunionin luominen tukevat kasvua, työllisyyttä
ja kilpailukykyä. (Eero Heinäluoma: Kuulostaa hyvältä!)

Arvoisa puhemies! Suomen uudistaminen on jäänyt pitkäksi aikaa tekemättä. Hallituk-
sen toimintakykyä mitataan joka päivä hallitusohjelman ja uudistusten määrätietoisella lä-
piviemisellä — rohkeudella jatkaa. Aikaa ei enää kannata tuhlata uudistusten jarruttami-
seen vaan siihen, miten ne tehdään. Tähän tarvitaan meidän kaikkien panos.

Puhemies Maria Lohela: Seuraavaksi ryhmäpuheenvuorokierros, ja sen aloittaa keskus-
tan eduskuntaryhmän edustaja Vanhanen, 5 minuuttia, olkaa hyvä. 

14.18 Matti Vanhanen kesk (ryhmäpuheenvuoro): Arvoisa puhemies! Oli äsken hyvä
puhe. Se kuvasi hyvin haastettamme, mutta myös sitä otetta, jolla hallitus lähestyy meidän
ongelmiamme. Olemme monelta osin samassa tilanteessa kuin viime keväänä, jolloinka
hallitus työskentelynsä aloitti, ja voidaan kysyä, onko jokin muuttunut sen jälkeen. On sa-
mat isot uudistamisen pääperiaatteet: tarvitaan parempaa kilpailukykyä työllisyyden pa-
rantamiseksi, tarvitaan julkisen talouden parempaa hallintaa ja tarvitaan yhteiskunnan mo-
nipuolista uudistamista. Nämä kaikki samat otsikot ovat edelleen olemassa.
4



Pöytäkirjan asiakohta PTK 4/2016 vp
Kilpailukyvyn kohdalla ensinnäkin viime syksynä käytiin paljon hyvää keskustelua
eduskunnassa myös tästä kotimarkkinakysynnän merkityksestä, mutta sen rinnalla on kui-
tenkin koko ajan pidettävä mielessä se, että vientivetoisella taloudella ei ole kuitenkaan
mahdollisuutta eikä kykyä nostaa itseään hiuksista ylös, vaan tarvitaan aidosti kilpailuky-
vyn parantamista, ja tässä ne neuvottelut, joita nyt järjestöjen kesken käydään, ovat äärim-
mäisen tärkeät. Keskustan eduskuntaryhmä panee myönteisesti merkille sen, voisi sanoa,
rakentavan otteen, joka myös palkansaajajärjestöillä tämän vuoden puolella on myös jul-
kisissa esiintymisissä ollut. Viime syksynä tämä poliittinen siipi työväenliikkeestä oli aika
paljon aggressiivinen sanonnoissaan, mutta minä uskon, että tässä suhteessa myös maltil-
lisuus asioiden vakavuuden edessä on nyt yhteistä kaikille.

Julkisen talouden osalta sekä OECD että meidän oma arviointineuvostommehan antoi-
vat sen pääkuvan, että hallituksen perusviritys on oikein asetettu, mittakaava säästöissä on
kohdallaan ja päätoimet ovat kohdallaan, ja tällä tiellä vain pitää uskottavalla tavalla jat-
kaa. Meidän pitää uskottavuus lunastaa, vaikka pidämme samalla herkkää korvaa kaikille
niille huolille, joita kansalaisten keskuudessa on, kun julkista taloutta joudutaan myös
säästämällä ja leikkaamalla oikaisemaan.

Uudistusten kohdalla tietysti sosiaali- ja terveystoimen valtava uudistus on ylivoimai-
sesti tärkein. Siinä on merkittävä määrä jo konkreettisia päätöksiä ja askeleita otettu, mutta
se on tämän aikamme yksi suurimmista sisäisistä uudistuksista. Sen rinnalla — voisi sa-
noa, että tuli vähän hengästynyt olo, kun kuunteli pääministerin listaa siitä, mitä kaikkea
muuta on tehtävä — on purettava byrokratiaa, on uudistettava rakenteita, on helpotettava
työllistämistä ja niin edelleen. Vähitellen myös tuloksia alkaa näkymään.

Yksi merkittävä asia on se, että tämä ymmärrys siitä, mitä digitalisaatio voi parhaimmil-
laan meille tuoda, on mennyt tietyllä tapaa syvästi läpi tämän yhteiskunnan ja hallinnon ra-
kenteen, ja uskon, että eduskunta on valmis luomaan kaikki ne lainsäädännölliset edelly-
tykset, joita tämän edistäminen vaatii. Samoin uusiutuvan energian kohdalla on otettu sel-
viä edistysaskeleita infraratkaisuilla. Ratkaisuilla on merkittävää, myös elvyttävää, vaiku-
tusta.

Mutta onko jokin muuttunut viime keväästä? Täytyy sanoa, että kyllä on muuttunut,
tämä tilanne on ehkä entistäkin haastavampi ja vaikeampi. Turvallisuusympäristömme lä-
himmässä ympäristössämme — voidaan sanoa, että maailma ympärillämme rakoilee. Sillä
on oma heijastuksensa myös taloudelliseen toimintaympäristöömme. Ei ole näköpiirissä,
että saisimme ulkoista taloudellista vetoapua, vaan kyllä meidän on itse toimittava ja saa-
tava tuloksia aikaan. Ja kaikkien tuntema turvapaikanhakijakysymykseen liittyvä vaikeus
on olemassa, myös kustannusmielessä, ja näihin kustannuksiin varmasti eduskuntakin jou-
tuu palaamaan. Koko tähän ulkoisen ympäristönkin muutokseen pätee se hyvä neuvo, että
oma pesä on saatava kuntoon. Sisäisesti ja taloudellisesti omillaan seisova maa kestää
myös ulkoisia paineita.

Arvoisa puhemies! Myös meidän eduskunnassa pitää asettaa se tavoite, jonka hallitus on
selvästi itselleen asettanut, että tänä keväänä pitää saada ratkaisevia askelia tässä uudista-
misessa. Tässä suhteessa kyseessä on ratkaisujen kevät. — Kiitos.

14.23 Sampo Terho ps (ryhmäpuheenvuoro): Arvoisa puhemies! Käsillä on monessa
mielessä ratkaisun vuosi. Jos Suomi ei nyt pysty uudistumaan, hyvinvointiyhteiskuntam-
me on kokonaisuutena uhattuna — siis sekä hyvinvointi että yhteiskunta sellaisena kuin me
sen nyt tunnemme. Käsillä on monessa mielessä myös vaikea vuosi, varmaankin vaikein
5



Pöytäkirjan asiakohta PTK 4/2016 vp
sitten sotien jälkeisten vuosien. Ratkaistavana on useita päällekkäisiä kriisejä, ja pitkälli-
nen taantuma heijastuu jo syntyvyyden laskemisena, mikä kertoo myös tulevaisuudenus-
kon puutteesta.

Toivoa emme silti saa menettää emmekä menetä. Tämän on oltava ennen kaikkea toi-
minnan vuosi. Suomi on jo kauan sitten tehnyt ne päätökset, jotka ovat johtaneet meidät
nykyisiin vaikeuksiin — sen enempää talouskriisi kuin turvapaikkakriisi ei syntynyt sattu-
malta. Me olemme itse poliittisilla päätöksillä avanneet aikanaan taloutemme ja avanneet
rajamme. Molemmat päätökset liittyvät erityisesti EU-jäsenyyteemme, joka on jo kirjattu
perustuslakiinkin. Nyt on välttämätöntä tehdä ne kansalliset korjausliikkeet, joilla selviäm-
me näiden aiempien päätösten luomista olosuhteista. Otan lyhyesti esiin keskeiset ratkai-
sutavat asiat ja ratkaisumallit:

Turvapaikkakriisin hoidossa on annettava apu kohdennettava nykyistä viisaammin.
Kiistaton totuus on, että nykyistä järjestelmää pyritään laajamittaisesti käyttämään siirto-
laisuuden välineenä samalla kun miljoonat kaikkein heikoimmassa asemassa olevat pako-
laiset kriisialueiden lähialueilla kärsivät. Tasavallan presidentti piti viime viikolla aiheesta
rohkean, järkevän, suorastaan historiallisen puheen, jonka hallitus voi ottaa toimiensa oh-
jenuoraksi.

Talouskriisin ratkaisemiseksi Suomeen on saatava enemmän verotuloa tuottavaa työtä,
siis yksityissektorin työpaikkoja. Tähän tarvitaan kilpailukykyä ja vientiä. Sen enempää
leikkaukset kuin velkaelvytys ei ole pysyvä ratkaisu talousongelmiimme vaan ainoastaan
rakenteellinen uudistuminen.

Sote-uudistuksen on synnyttävä sovituista tavoitteista ja periaatteista tinkimättä. Edel-
lytämme, että sote-uudistuksen myötä syntyy järjestelmä, joka on taloudellisesti kestäväl-
lä pohjalla ja joka turvaa kansalaisten tarvitsemat palvelut.

Ulkosuhteissa meidän on niin vaalittava tarkkaan Venäjä-suhteitamme kuin osallistutta-
va aktiivisesti EU:n sisäisten ja ulkoisten kriisien ratkaisemiseen. EU:n kehittämisen suh-
teen ainoa kestävä tie on jäsenmaiden itsenäisyyden kunnioittaminen ja niiden taloudelli-
sesta omavastuusta kiinni pitäminen.

Arvoisa puhemies! Nyt on aika, jolloin monien etu on laitettava harvojen edun edelle.
Jos Suomi uudistumisen ja yhteisen edun ajamisen sijaan sortuu ryhmäedunvalvontaan ja
puoluepolitikointiin, ovat päivämme hyvinvointiyhteiskuntana luetut. Tämä on ratkaisun
hetki — mitään muuta, parempaa hetkeä, jota voisimme odotella, ei tule. Ja tämän on olta-
va se ratkaisujen eduskunta, sillä mitään muuta joukkoa, jolle vastuun voisimme sälyttää,
ei ole. Hallituksen on tehtävä oikeita ja rohkeita päätöksiä, opposition esitettävä rakenta-
vaa kritiikkiä ja uskottavia vaihtoehtoja. Puoluepolitikoinnille ei hädän hetkellä saa olla si-
jaa sen enempää hallituksessa kuin oppositiossa.

Hallituksen ja eduskunnan ohessa Suomessa merkittävää valtaa käyttävät myös työ-
markkinaosapuolet, niin kutsuttu sopimusyhteiskunta. Työmarkkinaosapuolet ovat sopi-
musjärjestöjä, niiden tehtävä on sopia. Vetoan siksi jälleen kerran, vetoan kaikin voimin:
sopikaa. Jos sopimusyhteiskunta ei kykene toimimaan tänä vaikeana aikana, se on isän-
maalle merkittävä takaisku. Jos sopimusorganisaatiot eivät kykene sopimaan, se on myös
niille itselleen merkittävä arvovallan lasku. Kaikkien vallankäyttäjien on nyt osattava miet-
tiä ryhmän edun ohessa kokonaisuuden etua. (Markus Mustajärvi: Sano se EK:lle!)

Arvoisa puhemies! Eläminen velaksi on elämistä valheessa. Velkaa ottaessa voi kyllä
teeskennellä, ettei mikään ole vialla ja että elämäntapamme on mukamas kestävä, mutta
valheessa elävälle tuho on jo nurkan takana. Meidän on hylättävä valhe kerta kaikkiaan.
6



Pöytäkirjan asiakohta PTK 4/2016 vp
Suomi on matkalla konkurssiin. Meidän elämäntapamme on tulossa päätökseensä, ellem-
me me uudistu. Totuus tavoittaa meidät lopulta väistämättä, kuten eurokriisimaissa on jo
käynyt. Meillä on vielä tilaisuus uudistua muuten kuin romahduksen kautta. Se tilaisuus on
nyt.

14.28 Arto Satonen kok (ryhmäpuheenvuoro): Arvoisa puhemies! Julkisen talouden va-
kauttaminen ja säästöjen toteutuminen sovitussa mittaluokassa ratkaisevat Suomen talou-
denpidon ulkoisen uskottavuuden. Velanhoitokustannukset on pidettävä hallinnassa. Ko-
koomuksen eduskuntaryhmä pitää välttämättömänä, että julkiset menot saatetaan sellaisel-
le tasolle, jolla ne pystytään kestävästi rahoittamaan.

Yksi opposition kritiikin kärjistä on ollut, että julkistalouden tasapainotuksessa tulopuo-
li olisi jätetty huomioimatta, ikään kuin kaikki työkalut eivät olisi käytössä. Tämä ei pidä
alkuunkaan paikkaansa. Totta on, että veroasteen nousun me haluamme estää. Mikään kan-
sakunta ei ole vaurastunut itseään verottamalla, ei varsinkaan sellainen, jolla on jo ennes-
tään raskas verotus ja kireä progressio. Suomalaisen työn kannattavuus ja kilpailukyky on
avainkysymys. Ero hallituksen ja vasemmisto-opposition välillä on, että hallitus haluaa
työlinjalla ja rakenneuudistuksilla luoda uutta kasvua ja veropohjaa. Hallituksen linja on
selvä valinta työn ja kasvun puolesta, ja tämän linjan takana voimme ylpeinä seistä. (Jukka
Gustafsson: Mikä työlinja? Mikä se työlinja on?)

Arvoisa puhemies! Opetusministeri Grahn-Laasosen johdolla on viety läpi hallituspuo-
lueiden yhdessä sopimat koulutussäästöt. Myös kauppa- ja kehitysministeri Toivakka on
haasteellisessa tilanteessa hoitanut velvollisuutensa sovittujen kehitysapuleikkausten
kanssa. Ikävätkin työt on hoidettava, kun ne on vastuulle annettu. Myönnettävä kuitenkin
on, että sivistyspuolue kokoomukselle erityisesti koulutuksesta leikkaaminen on ollut ras-
kas kuorma kannettavaksi. (Välihuutoja vasemmalta) Täällä ei kuitenkaan olla keräämäs-
sä poliittisia pisteitä vaan toteuttamassa valtavaa urakkaa: korjaamassa rapakuntoon pääs-
syttä Suomen taloutta ja pelastamassa hyvinvointiamme. (Pia Viitanen: Tekemällä täysin
lyhytnäköisiä leikkauksia!)

Säästöjä arvosteleviin puheisiin toivoisin hieman suhteellisuudentajua. Esimerkiksi kor-
keakoulutuksen ja tutkimuksen määrärahat ovat tänä vuonna noin 3,2 miljardia euroa ja
kauden lopussa 3,1 miljardia euroa. Reilun 3 prosentin alenema on ikävä, mutta vielä kau-
kana romahduksesta. (Jukka Gustafsson: Lähes 4 000 irtisanomista!) Kun talouden elpyes-
sä vastaisuudessa tehdään priorisointeja, kokoomus edellyttää, että tutkimukseen ja koulu-
tukseen panostetaan lisää. Näin on myös valtiovarainministeri Stubb linjannut, ja sitä ter-
vehdimme ilolla.

Arvoisa puhemies! Sote-uudistukselle on jyvitetty 3 miljardin osuus julkisen talouden
kestävyysvajeen kuromisen tavoitteesta. Valmistelut etenevät koko rintamalla. Kokoo-
muksen eduskuntaryhmä on sitoutunut siihen kokonaisuuteen, joka viime marraskuussa
sovittiin. Valinnanvapaus, muu sote-kokonaisuus ja maakuntaitsehallinto kuuluvat sa-
maan pakettiin, jonka on edettävä samatahtisesti. Alueille annettavista tehtävistä saadaan
ministeri Lauri Tarastin hyvien esitysten pohjalta laadittua järkevä kokonaisuus, joka on
myös toteutettavissa.

Turvapaikanhakijatilanne jatkuu haasteellisena. On jatkettava ponnisteluja, jotta EU:n
ulkorajavalvonta saataisiin kuntoon ja sopimukset taas toimimaan käytännössä. Allekirjoi-
tamme täysin tasavallan presidentin linjauksen: "Parasta on tunnustaa tosiasiat, ja parasta,
että tunnustuksen antaa EU ja ryhtyy yhteisen rajavalvonnan, muuttoliikkeen hidastuttami-
7



Pöytäkirjan asiakohta PTK 4/2016 vp
sen ja nopeutettujen käännytysten tielle ja sitä kautta raivaa turvan tilaa pahimmassa hä-
dässä oleville."

Arvoisa puhemies! Paikallisen sopimisen kunnianhimoinen vahvistaminen ja hallitus-
ohjelman muut työllistämisen kynnystä alentavat uudistukset ovat välttämättömiä. Ilman
niitä ei ole edellytyksiä päästä positiiviseen kasvun kierteeseen eikä saavuttaa 72 prosentin
työllisyysastetta. Hallituksella on vastuu siitä, että hallitusohjelmaa toteutetaan.

Yhteiskuntasopimusta on pääministeri Sipilän aloitteen pohjalta yritetty viime keväästä
saakka useita kertoja. Hallitus on nyt toistaiseksi jäädyttänyt kilpailukykypaketin valmis-
telun neuvotteluhalujen edistämiseksi. Työmarkkinaosapuolilta toivotaan ja odotetaan nyt
sellaisia ratkaisuja, joilla Suomen kilpailukyky saadaan aidosti kohenemaan. Kokoomuk-
sen eduskuntaryhmä vetoaa yhteistyön puolesta, jotta osapuolet asettaisivat etusijalle kan-
sakunnan yhteisen edun ja kykenisivät sopuun. (Eero Heinäluoma: Onko kaikki mukana?)

Arvoisa puhemies! Kuten tasavallan presidentti valtiopäivien avajaispuheessaan totesi:
"Meillä on nyt menossa nuorten yrittäjien tuoma annos uutta, antakaa sen, hyvät neuvotte-
lijat, tuulahtaa kammareihinne. Yllättäkää meidät!"

14.33 Antti Rinne sd (ryhmäpuheenvuoro): Arvoisa puhemies, ärade talman! Suomalais-
ten turvallisuudentunne on tutkimusten mukaan heikentynyt. Hallituksen leikkausten li-
säksi turvattomuutta lisäävät työttömyys ja työttömyyden uhka. Vuosi 2015 muistetaan
hallituskriisistä ja työmarkkinakriisistä. Vuoden 2016 on syystä tultava ratkaisujen ja yh-
teistyön vuodeksi. Vaikeina aikoina suomalaisten on voitava luottaa siihen, että päättäjät
kykenevät yhteistyöhön.

Arvoisa puhemies! Hyvä talous- ja työllisyyspolitiikka ovat parhaita keinoja huolehtia
kansalaisten turvallisuudentunteesta. Tämän hallitus on unohtanut, sillä se ei esitä vaikut-
tavia toimia kuluvalle vuodelle millään tavoin, päinvastoin. Harjoitettu leikkauspolitiikka
heikentää kasvua ja vaikeuttaa ihmisten arkea. Vaarana on, että turvattomuuden tunne kas-
vaa myös vuonna 2016. Tähän on tultava muutos.

Hallitus on väläyttänyt lisäleikkauksia, mikäli taloustilanne ei käänny parempaan. Leik-
kauskierteen välttämiseksi hallituksen pitäisi vahvistaa talouskasvua ja lisätä työllisyyttä
tässä ja nyt. (Ben Zyskowicz: Sitähän me tehdään!) Hallitus on peruuttanut joitakin epäoi-
keudenmukaisia päätöksiään, kuten eläkeläisten asumistukileikkaukset. Suosittelen sitä,
että hallitus peruu myös kasvua vaarantavat koulutusleikkaukset ja lapsiperheiden asemaa
kurjistavat päivähoito- ja asiakasmaksujen korotukset. Meillä ei ole varaa leikata tulevai-
suudesta eikä kasvattaa suomalaisen yhteiskunnan eriarvoisuutta. (Timo Heinonen: Vel-
kaantua on varaa!) — SDP:n vaihtoehdossa velkaannutaan vähemmän kuin hallituksen
vaihtoehdossa. (Hälinää)

SDP:n vaihtoehdossa on mittava työllisyyden, yrittäjyyden ja viennin kasvupaketti. Sen
avulla saataisiin nopeasti vähintään 35 000 uutta työpaikkaa. SDP:n paketti parantaa vien-
nin kilpailukykyä ja työllisyyttä ostovoimaa vaarantamatta. (Olavi Ala-Nissilä: Vienti ve-
tämään!) Rinteen työllisyysmalliin hallitus on jo ilmoittanut tarttuvansa, hyvä näin. Myös
muut SDP:n vaihtoehdon toimenpiteet ovat hallituksen hyödynnettävissä — siitä vaan.

Työmarkkinat ovat tärkeä osa talouskasvun ja työllisyyden parantamista. Suomi tarvit-
see pitkäaikaista ja maltillista palkkaratkaisua, joka luo tulevaisuudennäkymiä yrittäjille ja
palkansaajille. Ratkaisun edellytykset paranivat, kun hallitus jäädytti pakkolakien valmis-
telun — siitä kiitos. Paikallinen sopiminen tarvitsee tuekseen luottamusta. Siksi siitä sopi-
8



Pöytäkirjan asiakohta PTK 4/2016 vp
misen tulee tapahtua sopimusteitse, ei millään uudella pakkolailla. Ratkaisuja on löydettä-
vissä työehtosopimusten sisältä.

Arvoisa puhemies! On hyvä huomata, että työministeri Jari Lindström on tässä asiassa
tullut SDP:n linjoille. Toivottavasti tämä linjaus on pian koko hallituksen hyväksymä. Pak-
ko — yhteistyön ja sopimisen sijaan — on työmarkkina-asioissa huono lähtökohta.

Arvoisa puhemies! Omistajaohjauksella on merkitystä, kuten keskustelu sähkön siirto-
hinnan korotuksista osoittaa. Maltti on valttia, eikä yksityistämiseen tai omaisuuden myyn-
tiin tule ryhtyä kevyesti ilman riittävää vaikutusarviointia — tämä varoituksena hallituk-
selle, joka nyt pohtii omistajapolitiikkaansa. Yhtenä tärkeänä ohjaavana tekijänä on oltava
omistajamuutoksen vaikutukset kansalaisiin.

Valtion omistajapolitiikan kärjeksi onkin syytä hahmotella tavoitteet, joilla aktiivinen,
yrittäjähenkinen valtio vahvistaa erityisesti pk-yritysten kasvun ja kansainvälistymisen
edellytyksiä. (Eduskunnasta: Miksi vasta nyt?) Caruna-esimerkki osoittaa, että valtion
omaisuuden myynnin yhteydessä pitää huolehtia myös siitä, ettei veroja kierretä ulkomai-
den kautta. Kansainvälisten sijoittajien heikko veronmaksuhalu on kaikkien tiedossa. Siis
edellisen hallituksen puolueilla onkin peiliin katsomisen paikka siirtohinnoitteluun liit-
tyen. Vastaavasti Sipilän hallituksella on peiliin katsomisen paikka, kun puhutaan ve-
rosuunnittelusta. Tämä on hallituksen hyvä pitää mielessä, kun se pohtii keinoja veropoh-
jan laajentamiseksi ja yritysten veronkierron estämiseksi. SDP:n vaihtoehtobudjetissa on
keinoja myös tähän.

Arvoisa puhemies! Sote-uudistus mittaa sitä, kuinka hyvin yhteistyössä onnistumme.
Kyse on elintärkeistä palveluista, hyvinvointivaltion selkärangasta. Suomalaisten terveys
ei saisi olla alisteinen valtapolitiikalle tai ideologiselle kysymykselle yksityistämisestä.
Hallituksen ajama sote-uudistus vaikuttaa ainakin osittain näiden kahden, siis valtapolitii-
kan ja ideologisen yksityistämisen, yhdistelmältä. Viime vaalikaudella sote-uudistuksessa
tehtiin virhe, kun se kytkettiin kuntauudistukseen. Sipilän hallitus toistaa saman virheen
kytkemällä soten maakuntahallintoon. Tätä kokonaisuutta kannattaa harkita uudelleen.
SDP on edelleen parlamentaarisessa yhteistyössä valmis hakemaan vaalikausia kestäviä
yhteisiä ratkaisuja. Lähtökohdaksi asetamme vain yhden tavoitteen: jokaisella suomalai-
sella on oltava oikeus yhtä laadukkaaseen hoitoon kuin kaikilla tässä salissa.

Arvoisa puhemies! Vuosi 2015 oli valitettavasti hukattu vuosi. (Puhemies koputtaa)

Puhemies Maria Lohela: Nyt on aika ylitetty.

Toiseen samanlaiseen vuoteen Suomella ei ole varaa. Tarvitsemme vähemmän toisen
ohi puhumista ja enemmän yhteistyötä. SDP...

Puhemies Maria Lohela: Nyt on aikaraja ylitetty.

...toimii tämän tavoitteen puolesta. — Kiitos.

14.39 Ville Niinistö vihr (ryhmäpuheenvuoro): Arvoisa puhemies, ärade talman! Me suo-
malaiset päätämme itse omasta kohtalostamme. Suomen itsenäistyttyä ja kansalaissodan
jälkeen tehtiin se valinta, että maatamme lähdettiin rakentamaan yhdessä. Suomelle tehtiin
edistyksellinen perustuslaki, köyhiä lähdettiin nostamaan köyhyydestä, ja vain kymmenen
vuotta sodan jälkeen hävinneen osapuolen edustajia pääsi hallitusvaltaan. Toisen maail-
9



Pöytäkirjan asiakohta PTK 4/2016 vp
mansodan ajan suomalaiset pitivät myös yhtä. Sen jälkeen maa teollistettiin yhdessä. Al-
koi aika, jolloin Suomi vaurastui ja päätti liittyä pohjoismaisten hyvinvointivaltioiden
joukkoon. Nämä teot eivät olleet sattumia. Ne vaativat johtajuutta, ne vaativat ihmisten ko-
koamista yhteen. Silloiset päättäjät halusivat tehdä Suomesta parempaa jälkipolville. Me
suomalaiset päätämme itse kohtalostamme. Niin me teemme myös tänä päivänä.

Arvoisa puhemies! Suomi on suurten muutosten edessä. Taloutemme ei ole noussut
muun Euroopan tahtiin, ja elinkeinojen rakennemuutos on haastava. Monien ihmisten huo-
li tulevasta on kasvanut arjessaan: Mitä tapahtuu lastemme kouluille? Miten saan varmis-
tettua toimeentulon perheelleni? Miten Suomesta tulee hyvä koti myös niille, jotka ovat
täältä turvan saaneet? Näihin haasteisiin vastatessamme tarvitsemme kokoavaa johtajuut-
ta. Kyllä, meillä on haasteita edessämme, mutta me pystymme ne yhdessä ratkomaan. Mei-
dän on tehtävä on päätöksiä, joilla me nostamme ihmisiä työelämään, annamme jokaiselle
lapselle hyvän oppimispolun ja koulutuksen, nostamme suomalaisen tieteen ja osaamisen
maailman huipulle, autamme myös niitä, joilla on jo nyt maassamme vaikeinta pärjätä ja
jotka ovat köyhiä, vaalimme ympäristön tilaa ja kansallista luontoperintöämme ja uudis-
tamme elinkeinojamme edelläkävijöiksi.

Nyt ei ole aika pelotella ihmisiä Kreikan tiellä tai sillä, että olisimme kuin sammakkoja
kiehuvassa vedessä. Nyt ei ole aika irtisanoa tuhansia ihmisiä korkeakouluistamme tai ra-
joittaa lastemme oikeutta varhaiskasvatukseen. Nyt ei ole aika leikata asioista, jotka ovat
maamme tulevaisuuden peruskivi. Nyt ei ole aika repiä ja hajottaa — ja kutsua sitä uudis-
tamiseksi. Meidän on luotava suomalaisille tulevaisuudenuskoa, luottamusta siihen, että
lapsillamme voivat olla asiat huomenna paremmin. Tämä on meidän päättäjien yhteinen
tehtävä, ja tätä luottamusta meidän on valettava yhdessä.

Arvoisa puhemies! Vihreä eduskuntaryhmä odottaa näiltä valtiopäiviltä kykyä rakentaa
parempaa huomista suomalaisille. On monia asioita, jotka tässä salissa ja koko Suomessa
yhdistävät meitä suomalaisia ja eri puolueita. Me toivomme, että hallitus keskittää tar-
moaan yhä enemmän niihin asioihin. Me olemme siinä valmiita yhteistyöhön.

Meidän on helpotettava ensinnäkin ihmisten pääsyä työelämään. Nykyinen sosiaalitur-
vamme luokittelee ihmisiä. Monet joutuvat nöyryyttävästi anomaan elantoaan, toiset jää-
vät väliinputoajiksi, kolmansille ei ole kannattavaa tehdä työtä kannustinloukkujen takia.
Suomi tarvitsee uudistuksia, jotka luovat toivoa ihmisille. Sellainen on keväällä linjattava
perustulokokeilu. Perustulo voi tuoda suomalaisen sosiaaliturvan 2010-luvulle. Se poistaa
epävarmuutta ja köyhyyttä, lisää ihmisten elämänhallintaa, tekee työn tekemisen aina kan-
nattavaksi, helpottaa yrittäjyyttä ja itsensätyöllistämistä sekä lisää mielekkäällä tavalla
työn määrää. Vihreät haluavat olla mukana suunnittelemassa tätä perustulokokeilua. Sen
on oltava riittävän kattava ja oikeudenmukainen, ja meidän kaikkien yhteinen etu on se,
että kokeilu myös onnistuu. Sen jälkeen perustulon käyttöönottamisesta voidaan tehdä pää-
tös jo lähivuosina.

Arvoisa puhemies! Toinen suuri edistysaskel voi olla sosiaali- ja terveyspalvelujen uu-
distus. Vihreät haluavat varmistaa, että sen avulla suomalaiset saavat oikean hoidon ja saa-
vat sen myös ajoissa. Samalla historiallinen maakuntien demokratiauudistus on tehtävä
huolella.

Kolmantena haluan nostaa esille elinkeinojemme uudistamisen. Me tarvitsemme lisää
yrittäjyyttä ja edelläkävijyyttä. Me tarvitsemme rohkeutta tähän maahan, ja sitä vaaditaan
nyt myös hallitukselta.
10



Pöytäkirjan asiakohta PTK 4/2016 vp
Suomi tarvitsee julkisia investointeja, Raide-Jokerin ja Tampereen pikaraitiotien ta-
paan, jotka kasvattavat myös yksityistä kulutusta ja kasvua. (Puhemies koputtaa)

Suomi tarvitsee myös energiaremonttia, ja tänä keväänä hallitukselta tarvitaan kannus-
timet uusiutuvan energian vauhdittamiseksi. Vihreät ehdottavat huutokauppaa tähän yhte-
nä keinona. (Puhemies: Aika!)

Arvoisa puhemies! Lopuksi haluan sanoa, että me suomalaiset olemme olleet suunnan-
näyttäjiä maailmalle monessa asiassa — kansaneläkkeessä, peruskoulussa ja äitiyspakka-
uksessa — ja...

Puhemies Maria Lohela: Nyt, edustaja Niinistö, aika on täynnä. — Seuraavaksi vasem-
miston eduskuntaryhmä, edustaja Arhinmäki.

...me voimme olla sitä jatkossakin. — Kiitos.

14.45 Paavo Arhinmäki vas (ryhmäpuheenvuoro): Arvoisa rouva puhemies! Carunalta
tuli toissa viikolla karu kirje sen asiakkaille: sähkönsiirtomaksut nousevat keskimäärin
noin 30 prosenttia. Pääasiassa australialaisten ja kanadalaisten pääomasijoittajien omista-
ma Caruna rahastaa monopolivoittoja, ja maksajina on 600 000 suomalaista sähkön tarvit-
sijaa. Ja alleviivatakseen tätä vedätystä ruiskukansinisellä kynällä Caruna kiertää Suomen
veroja ja kierrättää rahansa veroparatiisiin. Carunan toinen pääomistaja, australialainen
First State Investments, kehuu mainosvideossaan, että sen strategia on sijoittaa monopolei-
hin ja tehdä niillä voittoa. Samainen pääomasijoittaja omistaa nykyään myös Suomen vies-
tintäverkkomonopoli Digitan. Australialaiset siis rahastavat meitä suomalaisia niin säh-
könsiirrosta kuin television katselusta. On kummallista, ettei sellainen liiketoiminta, joka
perustuu kansallisomaisuutemme hallintaan ja ylläpitoon ja joka on kannattavaa ulkomaa-
laisille ostajille, ole riittävän kannattavaa suomalaisille myyjille, jotta he pitäisivät yhtiöi-
den ja erilaisten sähkö- ja viestintäverkkojen strategisen omistuksen kotimaisissa käsissä.
Perusinfra on pidettävä kotimaisessa, mieluiten julkisessa, omistuksessa. Herää kysymys,
mikä on Metsähallituksen kaavaillun yhtiöittämisen jälkeen esimerkiksi metsiemme ja ve-
siemme kohtalo tulevaisuudessa.

Arvoisa rouva puhemies! Valtionyhtiöt ovat luoneet työtä ja vaurautta suomalaiseen yh-
teiskuntaan. Viimeisen kahdenkymmen vuoden aikana tätä kansallisomaisuuttamme on
hävitetty kiihtyvään tahtiin. Voittajina ovat olleet ulkomaalaiset pelurit. Valtionyhtiöitä on
yksityistetty alehintaan, taitamattomasti ja valtion etujen vastaisesti. Surullisin esimerkki
on Fortumin kohtalo. Valtio myi 37 prosenttia Fortumin osakkeista. Niistä lähes puolet
meni suunnatuilla osakemyynneillä suoraan ulkomaalaisille ostajille. Jos Fortumin osak-
keita ei olisi myyty, sen osingot olisivat tulleet kokonaisuudessaan Suomen valtiolle ja val-
tio olisi saanut tähän päivään mennessä yli kolme kertaa enemmän tuloja Fortumista ja
Neste Oilista kuin valtio sai yksityistämismyynnistä, ja koko Fortum ja koko Neste Oil oli-
sivat sen lisäksi edelleen kansallisomaisuuttamme. Autokatsastus myytiin vuonna 2003
yksityisille 59 miljoonalla eurolla. Kolme vuotta myöhemmin yritys myytiin eteenpäin ul-
komaalaisille pääomasijoittajille useilla sadoilla miljoonilla euroilla. Autonsa katsastuk-
seen vievä näkee tämän laskussaan. Tätä tarkoitin sillä, kun sanoin, että valtio on toiminut
valtionyhtiöiden yksityistämisessä taitamattomasti ja Suomen sekä suomalaisten etujen
vastaisesti.
11



Pöytäkirjan asiakohta PTK 4/2016 vp
Arvoisa rouva puhemies! Historia on hyvä tuntea, jotta voi tehdä parempia päätöksiä tu-
levaisuudessa. Herra pääministeri, te vastaatte valtionyhtiöiden omistajaohjauksesta. Olet-
te kertonut hallituksen tuovan ensimmäisen vuosineljänneksen — eli finanssikapitalistien
kielellä kvartaalin — aikana eduskunnan käsittelyyn valtioneuvoston tiedonannon omista-
jaohjauksesta. Iso kysymys onkin, aikooko Sipilän hallitus myydä kansallisomaisuuttam-
me alehintaan.

Valtionyhtiöiden synnyttämisessä Maalaisliitto, nykyinen Suomen Keskusta, on ollut
avainasemassa. Keväällä uusissa omistajapolitiikan linjauksissa ratkaistaan meidän kan-
sallisomaisuutemme kohtalo. Nyt on asetettava keskustan puheenjohtajalle, pääministeri
Sipilälle, kova kysymys: onko maallamme malttia vaurastua? (Eduskunnasta: On!) Va-
semmistoliiton mielestä vanhoista virheistä on syytä ottaa opiksi. Sen, mikä kannattaa Suo-
messa ulkomaalaisille pääomasijoittajille, on oltava kannattavaa ja omistamisen arvoista
myös meille itsellemme. Kansallisomaisuuttamme ei pidä enää yksityistää ulkomaalaisille
sijoittajille — vai mitä, pääministeri Sipilä?

14.51 Carl Haglund r (ryhmäpuheenvuoro): Värderade fru talman, arvoisa rouva puhe-
mies! År 2016 är i många avseenden helt avgörande för regeringens politik, och de facto
med det samma för vårt lands framtid. Ekonomin är vårt främsta problem, och i praktiken
främst sysselsättningen. Tyvärr är det ju så att regeringen Sipilä har hunnit med ganska
många misslyckade försök vad det främsta flaggskeppet beträffar, det vill säga det så kal-
lade samhällsfördraget, yhteiskuntasopimus. Nu ska vi hoppas att det här femte försöket
faktiskt bär frukt, vi har inte råd att misslyckas längre. Här är det bara att önska regeringen
lycka till.

Arvoisa puhemies! Samanaikaisesti, kun yhteiskuntasopimusta yritetään saada aikaiseksi,
on käynnissä valtava uudistus, sote- ja aluehallintouudistus. Meidän eduskuntaryhmämme
kuuluu tämän uudistuksen suurimpiin arvostelijoihin. Meidän vaihtoehtonamme olisi edel-
leen ollut kuntapohjainen ratkaisu. Nyt on vaarana, että potilasnäkökulma katoaa ja hallin-
to paisuu. Emme ole vakuuttuneita siitä, että tämä ratkaisu parantaa suomalaisten terveyttä
tai hyvinvointia. Sen sijaan on aivan selvää, että saadaan lisää hallintoa. Jää nähtäväksi,
mitä tästä seuraa. Pahimmassa tapauksessa sairaaloita lakkautetaan, lähipalvelut katoavat
ja kustannukset karkaavat käsistä. Toivottavasti näin ei käy.

Värderade talman! Ni har hört vår riksdagsgrupp tala om flyktingfrågan många gånger ti-
digare och frågan kommer att fortsätta vara viktig. 

Te, herra pääministeri, puhuitte tänään erittäin hyvin turvapaikkatilanteesta — kiitos sa-
noistanne. Toivotaan, että saataisiin myös hyviä tekoja. Meidän eduskuntaryhmämme on
peräänkuuluttanut konkreettisia tekoja, joilla muun muassa saataisiin turvapaikanhakijat
töihin. Olemme myös esittäneet teille konkreettisia esityksiä siitä, miten tämä voisi tapah-
tua, ja uskon, että olemme kaikki sitä mieltä, että tämä olisi hyvä tapa saada nämä ihmiset
osaksi meidän yhteiskuntaamme. Toistaiseksi teidän tekonne ovat loistaneet poissaolol-
laan, ja niitä jäädään odottamaan — puhutaan sellaisista asioista kuin että meillä on ulko-
maalaisen työvoiman tarveharkinta, meidän pitää saada näille ihmisille pankkitilit, pitää
saada heille henkilökortti ynnä muuta, että saamme nämä konkreettiset asiat eteenpäin.
12



Pöytäkirjan asiakohta PTK 4/2016 vp
Sen valossa, mitä te, herra pääministeri, sanoitte, on myös yllättävää, että perheenyhdis-
tämisasiat ovat hallituksen agendalla.

Det är alldeles klart att familjeåterförening är en mänsklig rättighet. Vi ställer oss mycket
kritiska till de planer regeringen nu har att skärpa de här reglerna. Det är inte heller i linje
med det vad ni, statsministern, just sade om det principiella kring situationen kring flyk-
tingar. Däremot så förtjänar ni nog ett tack för det faktum att ni under veckoslutet talade för
en höjd flyktingkvot. Det är en god förbättring i regeringens flyktingpolitik.

Arvoisa rouva puhemies! Tähän lopuksi pari sanaa Euroopan tilanteesta: Te, herra päämi-
nisteri, puhuitte oikein hyvin ja viisaasti Euroopan tilanteesta, ja tilanne on kieltämättä aika
huolestuttava lähinnä Ison-Britannian tilanteen ja tämän turvapaikkakriisin myötä. Tänä
syksynä hallituksen niin sanottu eurooppapoliittinen linja on ainakin näin sivusta seuraa-
jan näkökulmasta ollut hieman hakusessa, on eri asioissa ollut vähän ailahtelevia lausun-
toja eri ministereiltä, ja ainakin minulle on jäänyt täysin auki, mikä se teidän iso visionne
tai linjanne on. On myös selvää, että nämä tulevat kuukaudet tulevat vaatimaan linjakasta
toimintaa, jotta voidaan varmistaa, että Suomi on aktiivinen toimija Eurooppa-kentällä sen
sijaan, että vain seurataan sivusta, kun muut tekevät, ja sitten valitetaan täällä Suomen
päässä. Hyvä esimerkki, tai itse asiassa huono esimerkki, on Puolan tilanne, missä Puolan
kehitys on harvinaisen huolestuttava: lehdistönvapaus on uhattuna, puututaan oikeuslai-
tokseen ja niin edelleen. Esimerkiksi tässä asiassa hallituksen linja on jäänyt epäselväksi,
jos lehdistön kommentteihin on uskominen. Tämä ei ole hyvä asia, varsinkaan tässä vaka-
vassa tilanteessa, ja toivonkin, että saatte tämän linjan kuntoon, ottaen huomioon, miten
periaatteellisia kysymyksiä nyt on pöydällä.

Fru talman, arvoisa rouva puhemies! Nyt tarvitaan viisasta politiikkaa. Pääministerin
puheessa oli paljon viisaita linjauksia, mutta tarvitaan myös tekoja: tekoja, joilla saadaan
esimerkiksi turvapaikanhakijat töihin, ja tekoja, joilla saadaan suomalaisille töitä, taloutta
uudistettua ja eurooppapolitiikan linjaa kuntoon. On vain toivotettava teille, herra päämi-
nisteri, oikein paljon onnea, sitä tarvitaan tänä vaikeana keväänä. — Tack ska ni ha.

14.56 Sari Essayah kd (ryhmäpuheenvuoro): Arvoisa rouva puhemies! Tämä vuosi tulee
olemaan vaikea niille suomalaisille, jotka kärsivät työttömyydestä, sairauksista tai sinnit-
televät pienten eläkkeiden turvin tai yrittävät elättää perheensä ja lapsensa niukoilla tuloil-
la. Alkanut vuosi on vaikea kaikille sotaa ja vainoa pakeneville. Se on haasteellinen turval-
lisuudesta vastaaville viranomaisille. Haasteita riittää myös niillä virkamiehillä, jotka on
pistetty parsimaan kasaan hallituksen kyhäelmä sote-uudistukseksi.

Talouden pitkäaikainen taantuma on johtamassa suurtyöttömyyteen. Talouskasvun ai-
kaansaaminen ja sitä kautta työllisyyden parantaminen on keskeinen tavoite tälle vuodelle.
Kristillisdemokraattinen eduskuntaryhmä peräänkuuluttaa konkreettisia ja nopeita toimen-
piteitä, joilla parannetaan työllisyyden ja yrittäjyyden edellytyksiä. Olemme esittäneet pa-
nostuksia työllisyysmäärärahoihin ja uusien yrittäjien starttirahoihin. Olemme esittäneet
yrittäjävähennystä ja lisäpanostuksia koulutukseen, tutkimukseen ja kehitykseen. Olemme
myös ehdottaneet ansiopäivärahan viimeisen 100 päivän käyttöä kannustavasti palkkatuen
tai starttirahojen muodossa. Myös oppisopimusta tulee pikaisesti uudistaa, jotta siitä muo-
dostuu houkutteleva väylä työelämään niin nuorelle, ammatinvaihtajalle, maahanmuutta-
jalle kuin mahdollisuuden tarjoavalle yritykselle. Lisäksi uusien työpaikkojen synnyn ja
13



Pöytäkirjan asiakohta PTK 4/2016 vp
kilpailukyvyn parantumisen takia aivan keskeistä olisi saada paikallisen sopimisen lainsää-
däntöä eteenpäin.

Arvoisa rouva puhemies! Tarvitsemme uudistusta, jolla turvataan kattavat ja yhdenmu-
kaiset sosiaali- ja terveyspalvelut koko maassa. Uudistus olisi pitänyt toteuttaa niin, että
olisi etsitty optimaalinen malli sosiaali- ja terveyspalveluiden järjestämiseksi ja tuottami-
seksi. Sen sijaan hallituspuolueet halusivat luoda sekavan maakuntamallin, johon nyt yri-
tetään keinotekoisesti yhdistää sote-palvelut. (Markku Rossi: Kokoava malli!) Vielä ei ole
myöhäistä ottaa järki käteen ja muokata mallia asiantuntijoiden esittämään suuntaan.

Arvoisa rouva puhemies! Tasavallan presidentti otti vahvasti kantaa pakolaiskriisin syi-
hin ja seurauksiin. On aivan totta, että toistemme syyllistäminen ja riitely ei ratkaise niitä
ongelmia, mitä hallitsematon maahanmuutto aiheuttaa. Näiden tosiasioiden tunnustami-
nen ei ole rasismia. KD:n linja on ollut johdonmukainen tässä asiassa. Pakolaisia pitää aut-
taa paremmin lähtömaiden lähellä, siksi humanitäärisestä avusta ja kehitysavusta leikkaa-
minen on todella lyhytnäköistä. Turvapaikanhakijoiden sisäiset siirtelyt EU:n sisällä eivät
ole ratkaisu. Sen sijaan kiintiöpakolaisjärjestelmää tulee kehittää ja laittomat maahantulot
estää. Turvallisuusuhkiin tulee suhtautua vakavasti, eikä ongelmia saa lakaista maton alle.
Kristillisdemokraatit ovat esittäneet omat vaihtoehtonsa hallituksen EU-politiikan linjauk-
siin eduskunnan suuressa valiokunnassa, mutta olemme jääneet kerta toisensa jälkeen yk-
sin. Aiomme edelleen tarjota selkeää vaihtoehtoa hallituksen EU-linjauksille ja maahan-
muuttopolitiikalle.

Ärade fru talman! Finländarna är oroliga inför framtiden. Hur man ska få ekonomin att gå
runt är en av de stora frågorna. Regeringens åtgärder har slagit hårt speciellt mot små- och
medelinkomsttagare.

  Verojen ja maksujen korotukset, asumisen kallistuminen ja alati paheneva uhka työttö-
myydestä huolettavat kansalaisia. Kuin viimeisenä niittinä hallitus ilmoitti aikeistaan nos-
taa päivähoitomaksuja merkittävästi. Meillä kaikilla on yhteinen huoli siitä, ettemme jät-
täisi lapsillemme liian suurta velkataakkaa. Hallituksen harjoittama politiikka johtaa sii-
hen, että meillä on tulevaisuudessa yhä vähemmän niitä lapsia, joille velkaa ylipäätään voi
edes jättää.

Kristillisdemokraatit odottavat hallitukselta uudenlaista otetta. Lapsiperheet, pienyrittä-
jät ja yhteiskunnan heikommassa asemassa olevat jäsenet pitää ottaa päätöksenteossa pa-
remmin huomioon.

Puhemies Maria Lohela: Sitten siirrytään debattiin. Pyydän niitä edustajia, jotka halua-
vat osallistua keskusteluun, ilmoittautumaan.

Otetaan tähän alkuun yksi kierros ryhmäpuheenvuorojärjestyksessä 2 minuutin puheen-
vuoroilla, sitten siirrytään minuutin puheenvuoroihin. Kehotan ihan jokaista edustajaa pi-
täytymään siinä määrätyssä aikarajassa, koska säännöt ovat samat kaikille ja siten ehditään
ottamaan mahdollisimman monta puheenvuoroa.

15.02 Matti Vanhanen kesk (vastauspuheenvuoro): Arvoisa puhemies! Äsken säästin
omaa aikaani. (Naurua) — Äskeisellä kierroksella oppositio nosti itse esille tämän Caruna-
kysymyksen ja valtionyhtiöpolitiikan. Se on varmasti tällä kaudella esillä. Edustaja Arhin-
mäki tuossa sanoi hyvin, että historia on hyvä tuntea. Jos viimeiset 20 vuotta otetaan tar-
14



Pöytäkirjan asiakohta PTK 4/2016 vp
kastelujaksoksi, niin itse asiassa minulla on se käsitys, että Lipposen kakkoshallituksen ai-
kana, niissä oloissa, myytiin valtionyhtiöiden omaisuutta enemmän kuin muut hallitukset
ovat myyneet yhteensä. Te olitte siinä hallituksessa mukana. En moralisoi sitä jälkeenpäin,
mutta tämä on se fakta. Ja samoin edellinen hallitus teki tämän Caruna-päätöksen (Edus-
kunnasta: Oho!) — tai edellisen hallituksen aikana tehtiin tämä Caruna-päätös, jos ollaan
tarkkoina. Minusta itse asiassa, näillä vanhoilla esimerkeillä, virheet on hyvä tunnustaa, ne
on tehty omassa ajassa, mutta ei niillä pidä ennakoida tämän kauden valtionyhtiöpolitiik-
kaa ja omistajapolitiikkaa.

Myös hallitus on linjannut viisaalla tavalla sen, että kun meillä on erilaista omistusta
myös näissä valtionyhtiöissä ja muussa valtion omaisuudessa, niin käytetään hyväksi sel-
laista omaisuutta, joka ei ole strategista, jota ei ole valtion välttämätöntä omistaa, joka ei
ole tämmöistä monopoliomaisuutta, ja muutetaan sitä omaisuutta aktiivisempaan tarkoi-
tukseen — työllistämisen ja yrittäjyyden edellytysten parantamiseen, digitaalisuuden edis-
tämiseen — ja annetaan tässä hallitukselle mahdollisuus käyttää rohkeasti tätä reserviä,
joka meillä onneksi on olemassa.

15.04 Sampo Terho ps (vastauspuheenvuoro): Arvoisa puhemies! Useat puheenvuorot
puhuivat yhteishengestä, tulevaisuudenuskosta ja toivosta — ja yksi Carunasta. Aloitan
tästä viimeisestä aiheesta.

Perussuomalaiset silloin edellisellä vaalikaudella hyvin paljon varoittivat tästä ratkai-
susta, mikä silloin päädyttiin tekemään, ja nimenomaan tästä tilanteesta, jossa nyt ollaan.
Yksityistä monopolia hyvin harvoin kannattaa tuoda julkisen monopolin sijaan. Tämä on
jälleen kerran nyt todistettu. Me emme koskaan ole osallistuneet Suomen elintärkeän kan-
sallisomaisuuden myyntiin emmekä siihen vastaisuudessakaan osallistu, varsinkaan ale-
hintaan. (Markus Mustajärvi: Katsotaanpa keväällä!)

Mitä tulee sitten puheenvuoroihin yhteishengestä ja tulevaisuudenuskosta, on totta, että
ajat ovat karmeat ja hallitus joutuu tekemään kovia päätöksiä, joissa kieltämättä kaikkia
etuuksia ei ole voitu suojella. Mutta ensimmäinen ja kaikkein tärkein periaate säilyy: mah-
dollisuuksien tasa-arvo Suomessa on tinkimätön. Ja sitä kautta, nimenomaan mahdolli-
suuksien kautta, syntyy toivo. Toisekseen, ketään ei jätetä jälkeen, ei yhtäkään ihmistä.
Kaikki kuuluvat tähän yhteiseen suomalaiseen projektiin ja yhteiskuntaan. Siitä syntyy tur-
va.

Työstä syntyy se hyvinvointi, jonka päälle koko hyvinvointiyhteiskunta valetaan. Ja
isänmaallisuudesta syntyy se yhteishenki, jolla me yhdessä käännämme Suomen suunnan.
Kaiken tausta ja perusta on meidän kykymme nyt uudistua tässä vaikeassa tilanteessa,
kyky uudistaa meidän talouspolitiikkaamme, kyky uudistaa meidän maahanmuuttopoli-
tiikkaamme, kyky tehdä sosiaali- ja terveysalan uudistus, kyky siirtyä nykypäivään ja vas-
tata niihin haasteisiin, mitkä me itse olemme itsellemme silloin hyväksyneet, kun me lii-
tyimme EU:hun, avasimme taloutemme ja siirryimme tähän globaaliin maailmaan. Nyt
meidän on siinä (Puhemies koputtaa) selvittävä, ja tämä hallitus pystyy... [Puhemies antoi
puheenvuoron seuraavalle puhujalle.]

15.06 Arto Satonen kok (vastauspuheenvuoro): Arvoisa puhemies! Edustaja Rinne tote-
si omassa puheenvuorossaan, että paikallista sopimista ei tule tehdä millään uudella pak-
kolailla. Tämä lausunto kyllä ihmetyttää, koska tässä paikallisessa sopimisessa on nimen-
omaan kyse mahdollistavasta mallista, että voidaan työpaikoilla sopia. Ainoa pakko, joka
15



Pöytäkirjan asiakohta PTK 4/2016 vp
siihen liittyy, on se, että henkilöstöedustajan asemaa kyllä lailla tullaan vahvistamaan. Ja se
on minusta erittäin hyvä asia, että henkilöstöedustajan asemaa siellä vahvistetaan, jotta on
edellytykset aidosti siellä paikallisesti sopia niistä asioista ja sitä kautta viedä suomalaista
yhteiskuntaa eteenpäin, koska meidän taloudellinen tilanteemme on erittäin vaikea. Ja jos
suomalaisilla työpaikoilla ei löydetä keinoja siinä, millä päästään vaikeuksien ylitse ja pär-
jätään kansainvälisessä kilpailussa, niin tämä koko kansakunta ei pärjää.

Annan tunnustusta edustaja Ihalaiselle siitä, että hän on pitänyt esillä sitä, että tämä krii-
silauseke on tärkeä asia ja että silloin vaikeuksissa olevassa yrityksessä voidaan löytää ti-
lapäisiä keinoja, joilla päästään yli. Ja toivon — niin kuin vielä huusinkin — että se on
koko SDP:n näkemys, että olette tätä valmiita viemään eteenpäin.

Edustaja Niinistö sanoi: "Nyt ei ole aika pelotella ihmisiä Kreikan tiellä." Tuntuu, että
oletteko ihan hirveän tarkasti nyt seurannut tätä talouden kehitystä viime aikoina, kun vuo-
sikausia, vuodesta 2008 lähtien, me olemme toistakymmentä prosenttia valtion budjetista
rahoittaneet ulkoisella velalla ja tänäkin vuonna noin 10 prosenttia. Että nyt jos me annam-
me sellaisen viestin, että tässä ikään kuin ei ole tosi kyseessä, niin me kyllä teemme aika-
moisen karhunpalveluksen tuleville sukupolville ja suomalaiselle hyvinvointiyhteiskun-
nalle.

15.08 Antti Rinne sd (vastauspuheenvuoro): Arvoisa puhemies! SDP on kantanut koko
viime syksyn ja itse asiassa pitempäänkin huolta siitä, että työmarkkinoita vakautetaan en-
nakoivalla ja pitkäaikaisella matalaan palkkaratkaisuun perustuvalla työmarkkinaratkai-
sulla. Tästä olemme kantaneet huolta ja tarjonneet muun muassa edustaja Ihalaista, jota
edustaja Satonen äsken kehui, tähän auttamaan tätä tilannetta, sen ratkaisun löytämistä, jos
ei se osapuolten kesken aivan löydy.

Tässä on ollut huolen paikka siinä mielessä, että hallitus on omalla toiminnallaan, pak-
kolaeilla, kilpailukykypaketiksi kutsumallaan lakipaketilla, myrkyttänyt ilmapiiriä työ-
markkinaneuvotteluissa ja estänyt itse asiassa asioitten etenemistä ja synnyttänyt epäluu-
loa ja epäluottamusta tuolla työmarkkinajärjestöjen keskuudessa. Ihan samalla tavalla
minä pelkään nyt, että tästä paikallisesta sopimisesta saattaa löytyä tämmöinen riski, että
sillä myrkytetään tätä työmarkkinaneuvottelujen ilmapiiriä. Valtiovarainministeri Alexan-
der Stubb on todennut, että tarvitaan tämmöistä perälautaa, lainsäädännöllistä perälautaa.
Minä en ole kyllä keksinyt eivätkä sosialidemokraatit tätä pakkolakia tähän liittyen. Ja pe-
russuomalainen oikeus- ja työministeri Jari Lindström on todennut 6. helmikuuta tänä
vuonna, että hän kannattaa vapaaehtoisuutta, ei lakisääteistä pakkoa. Täältä se löytyy, ar-
voisa edustaja Satonen, tämä hallituksen pakkolakiprosessin pohja.

Toivon, että hallitus ei tätä prosessia nyt sotke sillä, että tulee uusi pakkolaki perustaksi
tänne paikallisen sopimisen pohjalle. Toivon, että tuolla neuvottelupöydässä kyetään edis-
tymään sillä tavalla, että löydetään palkkaratkaisu, jolla sitä pitkäaikaista kilpailukykyä
vahvistetaan ja saadaan monien asiantuntijoiden mukaan kaikista paras vaihtoehto, ratkai-
su tähän tilanteeseen.

15.10 Ville Niinistö vihr (vastauspuheenvuoro): Arvoisa puhemies! Olemme monin ta-
voin isojen valintojen edessä tänä vuonna, ja ensi vuonna tiedetään paljon enemmän siitä,
miten suomalainen yhteiskunta yhdessä pystyy ratkomaan nämä haasteet, jotka meillä on
nyt edessä.
16



Pöytäkirjan asiakohta PTK 4/2016 vp
Olen nähnyt, että hallituksella on ollut keinovalikoimassaan vähän kahdenlaisia keino-
ja, joista tähän mennessä ovat toteutuneet ne, joissa hallitus on painottanut tätä kovaa leik-
kauspolitiikkaa. Nyt meillä on irtisanomisia yliopistoissa. Yliopistoissa jopa yli 1 000 ih-
mistä joutuu pelkästään kahdesta yliopistosta lähtemään, Aalto-yliopistosta ja Helsingin
yliopistosta. Arvioidaan, että yhteensä jopa 5 000 ihmistä vähennetään. Tämä heikentää
luottamusta siihen, että Suomi nousee ja että Suomessa panostetaan osaamiseen, teknolo-
giaan ja sieltä tulevaan talouskasvuun. Samaa huolta tulee sitten näitten pakkolakien kaut-
ta ihmisille, epävarmuutta työelämään ja epävarmuutta siitä, että hallitus haluaa koota laa-
joja joukkoja uudistuksiin, ottaa ihmiset mukaan, ottaa työmarkkinajärjestöt mukaan.

Toinen tie olisi se pehmeiden, inhimillisten uudistusten tie. Oikeastaan tässä haluaisin-
kin kuulla pääministeriltä nyt vastauksia. Oli hyvä, että jäädytitte pakkolakien valmiste-
lun. Oli hyvä, että annatte työmarkkinajärjestöille mahdollisuuden. Haluaisin kysyä, mistä
voisi koostua se ratkaisu, joka teille kelpaisi, jossa painotettaisiin esimerkiksi enemmän
palkkamalttia kuin näitä sairauspäivärahojen leikkauksia, palkkojen leikkauksia. Voisiko
sellainen malli käydä? 

Sitten toivoisin, että kun on nämä isot uudistukset — sosiaali- ja terveydenhuollon uu-
distus, perustulokokeilu — niin meillä olisi malttia uudistaa hyvinvointiyhteiskuntaa niin,
että autetaan ihmisiä, eikä niin, että taas uhataan lisäleikkauksilla, niin kuin valtiovarain-
ministeri sanoi, että saattaa keväällä tulla lisäleikkauksia. OECD ja talouspolitiikan asian-
tuntijat ovat nähneet kuitenkin, että esimerkiksi koulutusleikkaukset ovat haitallisia talous-
kasvulle. Nyt pitäisi saada näitä uudistuksia, joilla (Ben Zyskowicz: Mistäköhän te olisitte
leikannut?) elinkeinoelämä kasvaa, eikä vain puhua leikkauksista. Kumpaa te painotatte,
uudistuksia vai leikkauksia?

15.12 Paavo Arhinmäki vas (vastauspuheenvuoro): Arvoisa rouva puhemies! Edustaja
Vanhanen kiinnitti aivan oikeaan lauseeseen huomiota: virheistä pitää oppia, jotta pysty-
tään tekemään paremmin. Sen vuoksi nostin viimeisen 20 vuoden aikana epäonnistuneet
yksityistämisprosessit esille. Silloin valtion neuvonantajina toimivat omaa ja sijoittajien
etua ajaneet Björn Wahlroos Mandatumista tai Peter Fagernäs Conventumista sekä pää-
asiassa yhdysvaltalaiset investointipankit. Niitä kauppoja nyt kaikki suomalaiset varmasti
katuvat.

Joulukuussa 2013 Jyrki Kataisen hallituksen talouspoliittinen ministerivaliokunta antoi
käytännössä valtionyhtiö Fortumille luvan myydä sähköverkkonsa. Vasemmistoliiton
edustajana esitin, ettei Fortumin sähköverkkoja saisi myydä ulkomaalaisille pääomasijoit-
tajille. Pidin niitä strategisesti tärkeänä kansallisomaisuutena, ja yksityisille markkinoille
ei pitäisi antaa luonnollisia monopoleja. Valitettavasti siinä varoittelussa ja siinä esitykses-
sä olin valitettavan oikeassa, niin kuin nyt historia on näyttänyt.

Arvoisa rouva puhemies! Ainakin virkamieskunnassa näyttää olevan kovia myyntihalu-
ja. Eilen omistajaohjausosaston osastopäällikkö Eero Heliövaara Ylen haastattelussa valit-
teli valtiolla olevan paljon laiskaa pääomaa. Kyllä voi sanoa, että vielä laiskemmaksi se
muuttuu joutuessaan finanssituotteen muodossa laiskoille ulkomaalaisille sijoittajille. Sen
vuoksi nostinkin tämän ykkösteemaksi ja puutuin tähän, nimittäin lypsävää lehmää ei kan-
nata teurastaa. Meidän valtionyhtiöt tuottavat osinkotuloja vuodesta toiseen, mutta kun ne
kerran myydään, osinkotuloja ei enää tule. Tässä tilanteessa erityisesti, kun valtio saa
miinuskorolla velkaa, on aivan sulaa hulluutta myydä tuottavia yhtiöitä valtionvelan lyhen-
tämiseen.
17



Pöytäkirjan asiakohta PTK 4/2016 vp
15.14 Carl Haglund r (vastauspuheenvuoro): Fru talman! Först några ord om det här med
statens ägande.

Valtion omistuksesta: Te, herra pääministeri, totesitte, että hallitus tässä pohtii nyt eri yh-
tiöiden myymistä, ja se varmaan vaatii aika tarkkaa pohdintaa, ei vain tämän Carunan va-
lossa vaan etenkin ehkä sen valossa, mihin ne rahat laitetaan. Edustaja Vanhanen totesi,
että ne pannaan paremmin töihin. Silloin pitää kyllä olla vakuuttunut siitä, että nämä kär-
kihankkeet ynnä muut, mihin olette näitä rahoja laittamassa, oikeasti toimivat ja tuottavat.
Itseäni te ette ole vielä onnistuneet siinä vakuuttamaan, mutta suhtaudun ennakkoluulotto-
masti tähän. Mutta teillä on kyllä aika kova vakuuttamisen paikka tämänkin keskustelun
valossa.

Pari sanaa sitten näistä turvapaikanhakijoista: Herra pääministeri puhui näistä aikaisem-
min. Haluaisin tosi mielelläni teiltä kuulla nyt, mitä konkreettisia toimenpiteitä hallituksel-
la on nyt suunnitelmissaan, jotta saadaan nämä ihmiset töihin tekemään jotain järkevää,
koska se, että he vain ovat siellä vastaanottokeskuksissa, ei auta ketään ja se ei vie meidän
yhteiskuntaamme eteenpäin. Nyt pitää ryhtyä johonkin konkreettiseen.

Sitten pari sanaa vielä koulutuksesta: Kokoomus puhui hyvin kauniisti koulutuksesta.
Yhdyn ihan kaikkeen paitsi teidän toimenpiteisiinne, (Naurua) jotka eivät ollenkaan vas-
taa, edustaja Satonen, sitä, mitä te teette. Te olette joutuneet perumaan aika monia toimen-
piteitä, ja muun muassa Elinkeinoelämän keskusliiton Alahuhta puhui viisaasti tässä pari
päivää sitten siitä, miten haitallisia nämä koulutusleikkaukset ovat. Haluan vain muistuttaa
teitä siellä hallituksen aitiossa siitä, että esimerkiksi RKP:n vaihtoehtobudjetti osoittaa,
että niitä koulutusleikkauksia ei tarvitse tässä laajuudessa tehdä ja silti voidaan saada se
budjetti tasapainottumaan hyvällä tavalla. Sen takia tässä on kyllä myös arvovalinnoista
kyse. Te olette tehneet oman arvovalintanne, ja äänestäjät sitten tekevät omia johtopäätök-
siään.

15.16 Sari Essayah kd (vastauspuheenvuoro): Arvoisa rouva puhemies! Korvamadoksi
sanotaan sellaista kappaletta, joka jää soimaan vielä kuulemisen jälkeenkin. "Suomi kun-
toon, Suomi kuntoon" oli yksi tällainen viime kevään laulu, ja täytyy toivoa, että sen lau-
lun sanoma mitä pikimminkin alkaisi toteutua. Suomi ei nimittäin tule tällä menolla kun-
toon. Ikävä kyllä, kansa jakautuu nyt hyvin vahvasti kahtia.

Kristillisdemokraatit ovat huolissaan siitä, että pienituloisten, eläkeläisten, lapsiperhei-
den ja työttömien tilanne on heikentynyt koko ajan. Jotta näihin rajuihin leikkauksiin ei
edelleen jouduttaisi, koko maan taloudessa on nyt ehdottomasti keskityttävä uusien työ-
paikkojen syntymiseen. Kasvavia yrityksiä syntyy ainoastaan innovaatioiden varaan, ja sii-
nä mielessä onkin hyvin hämmentävää ollut seurata sitä, millä tavalla hallitus on leikannut
nimenomaan juuri tutkimusmäärärahoista, millä tavalla yliopistot on pakotettu mittaviin
irtisanomisiin ja millä tavalla jopa sieltä peruskoulutuksesta, varhaiskasvatuksesta lähtien
koulutuksen laatua ollaan heikentämässä. (Ben Zyskowicz: Mistä te olisitte säästänyt?)

Arvoisa rouva puhemies! 90-luvulla Suomi selvisi lamasta juuri sillä, että me panostim-
me tutkimukseen ja tuotekehitykseen. Hallitus on esitellyt omat kärkihankkeensa, ja onkin
todella toivottavaa, että sieltä löytyy nyt niitä kultajyviä, joiden varaan Suomen tulevai-
suutta voidaan lähteä rakentamaan. Olisin kuitenkin halunnut kuulla vielä pääministeriltä
näkemyksiä siitä, millä tavalla tässä tilanteessa estetään kansan syvä kahtiajakautuminen,
18



Pöytäkirjan asiakohta PTK 4/2016 vp
että köyhät eivät edelleenkin köyhtyisi vaan kaikki saisivat kokea arvokasta arkea tässä
meidän isänmaassamme.

Puhemies Maria Lohela: Siirrymme minuutin puheenvuoroihin.

15.18 Antti Lindtman sd (vastauspuheenvuoro): Arvoisa rouva puhemies! Viime syksy-
nä oppositio esitti huolen siitä, että mikäli hallitus ei muuta sen talous- ja työllisyyslinjaa
enemmän työllisyyttä tukevaan ja tasapuolisempaan suuntaan, niin on riskinä, että hallitus
ajautuu lisäleikkauksiin tulevana keväänä. Arvoisa puhemies, nyt näyttää siltä, että näin on
käymässä. Valtiovarainministeri Stubb on sanonut, että hallituksella on edessään lisäleik-
kaukset.

Itse asiassa näyttää siltä, että tähän on havahduttu muualtakin kuin oppositiosta. "Halli-
tus ei ole saanut otettua riittävän ripeitä askeleita talouden ja työllisyyden kohentamiseksi.
Hallitus ei ole kaikissa toimissa oikein onnistunut, sillä tavalla, että se näkyisi nyt nopeasti
talouden ja työllisyyden kohentumisessa." Näin totesi keskustataustainen varapuhemies
Pekkarinen jo ennen joulua. (Puhemies koputtaa) Nyt, arvoisa pääministeri, kannattaisi
hallitusohjelmaa tarkistaa työllistävämpään suuntaan. Esitämme, että otetaan käyttöön
Rinteen malli, Emu-puskurit. Oletteko valmiita tähän?

15.19 Outi  Alanko-Kahiluoto  vihr  (vastauspuheenvuoro): Arvoisa rouva puhemies!
Työllisyyskehitys on Suomessa edelleen ollut hyvin heikkoa. Pitkäaikaistyöttömyys on pa-
hentunut, ja hallitus on omilla toimillaan pahentanut työttömien tilannetta. Muun muassa
juuri ennen joulua säädetty työttömyysturvalaki on vaikeuttanut pätkätyöntekijöiden, silp-
putyöntekijöiden, freelancereiden työllistymistä. 191-sivuinen ohjeistus ei ole helpottanut
tuon epäselvän lain tulkintaa, ja kuulemani mukaan silpputyöntekijät eivät uskalla ottaa
työtä vastaan, kun pelkäävät keikkatyön tekemisen vievän oikeuden työttömyysturvaan
kokonaan. Niinpä hallitukselta kaivattaisiin konkreettisia keinoja työllisyyden parantami-
seksi, kannustavuuden parantamiseksi, ja kysymys kuuluu: koska te lunastatte lupauksen-
ne siitä, että esimerkiksi ansiosidonnaista työttömyyspäivärahaa (Puhemies koputtaa) voi-
si käyttää starttirahan tapaan tai että... [Puhemies antoi puheenvuoron seuraavalle puhujal-
le.]

15.21 Aino-Kaisa Pekonen vas (vastauspuheenvuoro): Arvoisa puhemies! Herra päämi-
nisteri, te kiinnititte puheessanne huomiota ikääntyvän yhteiskunnan haasteisiin. Vanhus-
tenhoito tuntuu olevan kestopuheenaihe meillä Suomessa, ja suurin ongelma näyttää ole-
van se, että laitospaikkoja ei saada tarpeeksi ajoissa ja niitä ei ole riittävästi. Omaiset ovat
äärimmäisen huolissaan vanhusten pärjäämisestä kotihoidon turvin, ja monet puhuvat jopa
heitteillejätöstä.

Minä vietin itse tammikuussa yhden yön Riihimäen kotihoidon yöpartiossa ja yhdyn
kyllä näiden omaisten huoleen. En ole ollenkaan vakuuttunut siitä, että kaikki vanhukset
haluavat elää yksin omassa kodissaan niin kauan kuin on mahdollista. Kodeissa asuu nyt jo
vanhuksia, joiden "niin kauan kuin on mahdollista" on jo mennyt. Monen yksin asuvan
vanhuksen paikka ei ole enää kotona vaan turvassa hoitokodissa.

Arvoisa puhemies! Viime hallituskaudella vanhustenhoidon painopistettä siirrettiin ko-
tihoidon suuntaan, mutta kotihoitoa ei ole kehitetty siinä samassa ajassa kuin laitoshoitoa
19



Pöytäkirjan asiakohta PTK 4/2016 vp
on ajettu alas. (Puhemies koputtaa) Siksi haluan kysyä: mitä hallitus aikoo tehdä tämän
asian hyväksi?

15.22 Anna-Maja  Henriksson  r  (vastauspuheenvuoro): Ärade talman, arvoisa puhe-
mies! Tuleva kevät on tärkeä hallitukselle, Suomelle ja meille kaikille suomalaisille.
Maamme on kokonaisuus, joka ei pelkästään muodostu pääkaupunkiseudusta ja maaseu-
dusta vaan paljon, paljon muusta. Siksi hallituksen pitäisi toimissaan näyttää, että se välit-
tää ja kuuntelee kaikkia ja että siitä, mistä on sovittu, pidetään kiinni. Muuten luottamus
heikkenee, ja valitettavasti näin on jo päässyt tapahtumaan.

Viime lauantaina vietimme saamelaisten kansallispäivää, emmekä niin mukavissa mer-
keissä. Hallitus on kylmänviileästi poistanut saamelaisten osallistumisoikeutta koskevat
pykälät uudesta Metsähallitus-laista, ja tämä ei herätä luottamusta, päinvastoin.

Värderade talman! Vad gäller landskapet Åland så har regeringen Sipilä nu svikit landska-
pet då det gäller den redan överenskomna frågan om vindkraften. På Åland skapar det här
givetvis ett stort missnöje och förtroendet gentemot riket och regeringen har skadats. Och
vad gäller Kvarkentrafiken, värderade statsminister, vi hoppas att man skulle inse att här
finns möjligheter att skapa jobb och tillväxt. Ta den möjligheten.

15.23 Peter Östman kd (vastauspuheenvuoro): Arvoisa puhemies! Hallituksen talouspo-
liittiset päätökset ja säästölinjaukset herättivät kovaa keskustelua koko syksyn ajan. Yh-
teiskuntasopimusneuvottelut jatkuivat ja loppuivat useampaan otteeseen, ja hallituksen
sote-ratkaisu syntyi hyvin dramaattisten käänteiden jälkeen. Monet niistä teemoista, jotka
puhuttivat viime syksynä, tulevat olemaan vahvasti esillä myös tämän kevään aikana, ja
itse näen tärkeimpänä asiana, että yhteiskuntasopimus saadaan aikaiseksi.

Herra pääministeri, uudenvuodentervehdyksessänne kirjoititte, että 10 miljardin euron
kestävyysvaje on tarkoitus kuroa umpeen tämän hallituskauden aikana. Kaudesta on jo
melkein vuosi kulunut, ja kello käy. Mikä on hallituksen rehellinen tilannearvio? Yllättekö
tähän kovaan tavoitteeseen, vai onko niin, että lisäleikkauslistat ovat jo valmisteilla?

15.24 Maria Guzenina sd (vastauspuheenvuoro): Arvoisa puhemies! Suomi on rankattu
eri kansainvälisissä selvityksissä maailman kilpailukykyisimpien maiden joukkoon. Läh-
tökohtana meillä jos kellä on kaikki edellytykset nousta tästä hyvin vaikeasta tilanteesta.
Meidän menestyksemme resepti on ollut tähän asti hyvin selkeä: naisten ja miesten väli-
nen tasa-arvo, lasten pääsy laadukkaaseen päivähoitoon ja koulutusjärjestelmään taustasta
riippumatta, turvaverkko sitä tarvitseville ja yleinen luottamus yhteiskunnan toimivuu-
teen. Ei ihme, että kansalaisia nyt ahdistaa, nimittäin näillä hallituksen lääkkeillä ei Suo-
mea olisi sotien jälkeen nostettu edes idänkaupan tuella. Sote-uudistuksesta on tehty kes-
kustan kallis, valtapolitiikan tarpeita palveleva maakuntahallintouudistus, sivistyspuolue
kokoomuksen valvovan silmän alla leikataan koulutuksesta nuorten ja koko Suomen tule-
vaisuuden kustannuksella, päivähoitoratkaisulla ajetaan äitejä kotiin ja väitetään tämän
auttavan talouden rattaiden pyörimistä. Asiakasmaksuja korotetaan, vaikka ostovoimaa pi-
täisi lisätä. (Puhemies koputtaa) Keskustalainen siltarumpupolitiikka (Puhemies: Edusta-
ja, aika täynnä!) on taas voimissaan. [Puhemies antoi puheenvuoron seuraavalle puhujal-
le.]
20



Pöytäkirjan asiakohta PTK 4/2016 vp
15.25 Jukka  Gustafsson  sd  (vastauspuheenvuoro): Arvoisa puhemies! Pääministeri
käytti monella tapaa rakentavan, hyvän puheenvuoron. Mutta olin pettynyt, että pääminis-
terin korviin eivät olleet kantautuneet nyt keskustan alkiolaisten toiveet ja puheenvuorot.
Lehdessänne puoluevaltuustonne puheenjohtaja Ovaska yhtyi myöskin opposition koulu-
tuskritiikkiin. Arvatkaa, kuka sanoo seuraavaa: "Sellainen maa, joka ei kunnioita sivistys-
tä ja tietämystä, ei pärjää." Tämän sanoo Pellervon taloustutkimuksen uusi johtaja, tohtori
Iiro Jussila. Voisin luetella pitkän litanian maan huipputiedemiehiä, jotka ovat huolissaan
tästä tilanteesta. Voitteko, herra pääministeri, ajatella, että nyt keväällä ihan oikeasti käytte
koulutuksen ja tutkimuksen resursseihin kiinni ja annatte arvon meidän tiedemies- ja tut-
kijapiireille siinä, että nyt on menty rajan yli?

15.26 Elsi Katainen kesk (vastauspuheenvuoro): Arvoisa puhemies! Nyt juuri kaikki
asiat globaalista kotimaiseen vaikuttavat Suomen tilanteeseen ja ovat myös poikkeukselli-
sen tiiviisti kytköksissä toisiinsa. Siksikin on välttämätöntä, että hallituksen talouspolitiik-
kaa ohjaavat nämä selkeät tavoitteet, suuret rakennemuutokset, joita tavoitellaan suoravii-
vaisesti, kuten nyt tehdäänkin.

Tällä hetkellä tuo pelätty Kreikan tie on vienyt ikään kuin perille, ihan sinne pohjalle
saakka. Kreikkakin porskuttaa meitä edellä, siis tällä hetkellä. Lisäksi meitähän uhkaa
edelleenkin se, että joudumme EU:n tiukempaan valvontaan.

Minä kysyisin pääministeriltä: Luottoluokittaja Moody’s kuitenkin antoi meille edel-
leen kolmen A:n luokituksen. Onko se väärin arvioitu, vai onko niin, että ulkomaiset arvi-
oijat luottavat edelleen siihen, että Suomen hallitus hoitaa nämä asiat kuntoon, kunhan py-
sytään näissä suunnitelmissa?

15.28 Kimmo Kivelä ps (vastauspuheenvuoro): Arvoisa rouva puhemies! Hyvin mones-
sa puheenvuorossa aivan oikein on kritisoitu koulutuksen leikkauksia. Tuskin tässä salissa
on ketään, joka ei koe kipeänä näitä koulutuksen leikkauksia. Mutta vaihtoehtoa ei ole esi-
tetty, mistä sitten leikattaisiin. (Välihuutoja)

Samanaikaisesti on kuitenkin muistettava, että esimerkiksi koko 2000-luvun ajan kor-
keakoulubudjetti on lähes tuplaantunut. Jotenkin kuvaavaa on, että esimerkiksi Helsingin
yliopistossa, kun nämä rajut irtisanomiset toteutettiin, kaksi kolmasosaa on hallinnosta.
Pari viikkoa sitten tapasin erään koko Suomen kansan tunteman näyttelijän, joka 70-luvul-
la opiskeli Teatterikorkeakoulussa. Hän kertoi, että 70-luvulla opiskelijamäärä oli jokseen-
kin sama kuin tänä päivänä, mutta silloin hallinnossa oli seitsemän ihmistä, tänä päivänä
noin sata. Kyllähän tämä jotakin kertoo vinoutumista.

Arvoisa puhemies! Vielä haluan sanoa, että te, oppositio, meinaatte tehdä ihmeellistä fa-
kiiritemppua nyt. Te tunnutte olevan jälkiviisaita etukäteen.

15.29 Antti Rinne sd (vastauspuheenvuoro): Arvoisa puhemies! Tätä salia aika usein hal-
litsee keskustelussa se, että ikään kuin ei olisi vaihtoehtojen mahdollisuutta. Sosialidemok-
raattien vaihtoehtobudjetti rakentuu sillä tavalla, että se ottaa vähemmän velkaa kuin hal-
litus ottaa, yli 300 miljoonaa euroa, ei veroaste nouse. Käytetään sitä tuloelementtiä, josta
OECD ja tämä talouden arviointineuvosto ovat esittäneet samanlaisia suuntaviivoja, että
kannattaa käyttää tulopuolen elementtejä mukana.

On olemassa vaihtoehto, se on sosialidemokraattien vaihtoehtobudjetissa kerrottu. Se on
parempi vaihtoehto kuin hallituksen: se on oikeudenmukaisempi eläkeläisten näkökulmas-
21



Pöytäkirjan asiakohta PTK 4/2016 vp
ta, työttömien näkökulmasta, lapsiperheitten näkökulmasta, ja se ei leikkaa tulevaisuudes-
ta eli koulutuksesta. (Eduskunnasta: Paljon puheita, vähän tekoja!)

15.30 Ville Niinistö vihr (vastauspuheenvuoro): Arvoisa puhemies! Tosiaan tässä nyt
menee suomalaisessa keskustelussa sekaisin vähän kaksi asiaa. Kun puhutaan Kreikan
tiestä, niin pelotellaan, että meillä olisi semmoinen velkataakka, että nyt pitää hirveästi lei-
kata tärkeistäkin asioista, jotta tästä selvitään. No, itse asiassa kansainvälisessä vertailussa
meidän asemamme on edelleenkin suhteellisen hyvä siinä mielessä, että meidän velanhoi-
tokustannuksemme ovat alhaisimmat 25 vuoteen ja me saamme velkaa halvalla korolla.
Mutta meidän ongelmamme on talouskasvu, sen puute, työllisyysnäkymä ja pitkän aikavä-
lin kestävyysvaje. Silloin kannattaa miettiä pitkän aikavälin rakennemuutoksia, sopeuttaa
niin, että saadaan säästöjä rakenneuudistuksilla ja luodaan talouskasvua.

Vihreät kannattavat perustulokokeilua, sote-uudistusta ja monia rakenneuudistuksia.
Mutta meistä koulutuksesta leikkaaminen on juuri tulevaisuuden kasvusta ja työllisyydes-
tä leikkaamista samoin kuin se, että varhaiskasvatusoikeutta rajoitetaan, että äidit joutuvat
jäämään yhä enemmän kotiin eivätkä pääse työelämään. Nämä ovat kaikki takaperoista po-
litiikkaa, joka ei luo kasvua vaan heikentää sitä, ja tämä on hallituksen ongelma.

15.31 Ben Zyskowicz kok (vastauspuheenvuoro): Arvoisa rouva puhemies! Nämä oppo-
sition kohdistamat arvostelut säästöihin ovat aivan tällaista turhaa huutelua, kun ei rehelli-
sesti olla valmiita kertomaan, mistä sen sijaan oltaisiin valmiita säästämään. (Hälinää) Tä-
mä, mitä edustaja Rinne ja kumppanit täällä sanovat, että ei tarvitse säästää eikä tarvitse
mitään muutakaan ikävää tehdä ja kaikille annetaan lisää rahaa ja hyvin menee ja kaikki
voivat hyvin, on ihan tällaista huuhaata. (Jukka Gustafsson: Ei Rinne niin sanonut!) Ei hal-
litus näitä säästöjä tee niin kuin pahaa pahuuttaan tai ilkeyttään vaan todellakin sen takia,
että me emme voi niiden miljardien päälle, joita tänä päivänä otetaan vuosittain — on jo
useana vuotena otettu — velkaa tulevien suomalaisten piikkiin, ottaa vielä niitä satoja mil-
joonia, joita täällä vihreät ja demarit ja muut esittävät.

Mutta, rouva puhemies, nyt kun annatte opposition vastata, niin yksi kysymys minua as-
karruttaa tässä demareitten sote-mallissa. Emme mekään ole tästä maakuntahallinnosta
niin innostuneita, mutta kun te vastustatte sitä, niin sanokaa, mikä on se hallinto, jonka
päälle teidän sote-uudistuksenne tehdään, edustaja Rinne.

15.32 Antti Rinne sd (vastauspuheenvuoro): Arvoisa puhemies! Minä en ole millään ta-
valla arvostellut sitä keskustelua, joka täällä käydään talouspolitiikasta noin ylipäätään. Se,
mikä hermostuttaa tässä keskustelussa, on se, että ikään kuin annetaan ymmärtää, ettei ole
vaihtoehtoja ja ettei vaihtoehtoja ole esitetty.

Jos, edustaja Zyskowicz ja te muut, jotka hallituksesta arvioitte nyt SDP:n vaihtoehto-
budjettia, tutustutte todellakin siihen paperiin, käytte läpi sen, niin tulette havaitsemaan
sen, että siellä on nämä epämiellyttävät leikkaukset eläkeläisille, vanhuksille ja työttömille
poistettu, siellä on koulutusleikkaukset poistettu. Siellä on kuitenkin 500 miljoonan euron
edestä menoleikkauksia. Mutta siellä on myöskin tulopuolta käytetty hyväksi sillä tavalla,
että saadaan syntymään valtiontalouden tasapaino. SDP:n vaihtoehto ottaa velkaa 330 mil-
joonaa vähemmän kuin hallituksen esitys. SDP:n ehdotus ei nosta veroastetta Suomessa.
22



Pöytäkirjan asiakohta PTK 4/2016 vp
15.33 Antti Rantakangas kesk (vastauspuheenvuoro): Arvoisa puhemies! Edustaja Rin-
ne, teidän vaihtoehtobudjetissanne te esititte Sitran ja Suomen Pankin kuppaamista, elikkä
voi sanoa näin, että se oli pitkälle unelmahöttöä ja yhteiskunnan kansallisvarallisuuden
myymistä. 

Toinen kysymys, yhteiskuntasopimus: Teidän puheenvuoronne uskottavuutta olisi li-
sännyt se, jos te olisitte nyt asettunut kerrankin aidosti sen taakse. Te vain kerrotte, että
olette huolestuneita, mutta te olette koko ajan olleet taustalla kampittamassa tätä sopimus-
ta. (Välihuutoja sosialidemokraattien ryhmästä) Olisitte lähteneet sen taakse ja kertoneet,
että te haluatte sen ja teette kaikkenne.

Kolmantena, omistajapolitiikasta: Entistä puheenjohtajaanne lainaten, kyllä tämä kät-
tenpesuja on. Teidän näyttönne oli Fortumin sähköverkon myynnissä, ja nyt te täällä opas-
tatte hallitusta, miten omistajapolitiikkaa pitäisi hoitaa.

Ja neljänneksi tämä sote- ja maakuntauudistus: Te sanotte, että aloitetaan alusta, parla-
mentaarinen työryhmä. Teillä oli neljä vuotta avainministeri hoitamassa tätä asiaa. Ja mikä
oli lopputulos? Täysi nolla. Eli näillä eväillä ei kyllä mennä eteenpäin.

15.34 Antti Lindtman sd (vastauspuheenvuoro): Arvoisa puhemies! Tuossa edustaja
Rantakankaan puheenvuorossa oli niin monta virhettä, että en yhden puheenvuoron aikana
pysty kaikkia korjaamaan, (Naurua — Hälinää) mutta korjataan muutama. (Ben Zysko-
wicz: Edes yksi!)

Ensinnäkin edustaja Zyskowiczille — kun hän puhui jälleen kerran velasta — totean,
että — minulla on täällä tilasto, josta nähdään, että kokoomus on hallituskausien aikana ot-
tanut eniten kaikista suomalaisista puolueista velkaa, 99 miljardia euroa. (Välihuutoja)

Ja sitten, arvoisa puhemies, tästä yhteiskuntasopimuksesta: Me olemme viime syksynä
tarjonneet monta kertaa yhteistyötä, olemme tarjonneet jopa sovittelijaa, Lauri Ihalaista,
mutta hallitus on kerta toisensa jälkeen kieltäytynyt yhteistyöstä. Hallitus on kieltäytynyt
yhteistyöstä ja avuista. Sen sijaan hallitus on nyt tuomassa uusia pakkolakeja, joista muun
muassa työministeri itse totesi, että "kannatan TES-tietä, vapaaehtoisuus on aina pakkoa
parempi vaihtoehto". Eli nyt kysyn: aiotteko tuoda uusia pakkolakeja? (Ben Zyskowicz:
Vieläkään ei tullut vastausta kysymykseeni!)

15.35 Paavo Arhinmäki vas (vastauspuheenvuoro): Arvoisa rouva puhemies! Ei tieten-
kään ole vain yhtä vaihtoehtoa politiikassa, vaikka edustaja Zyskowicz niin yrittää esittää-
kin. Esimerkiksi kun talouspolitiikan arviointineuvosto antoi oman raporttinsa, niin valtio-
varainministeri Stubb ensimmäistä kertaa rehellisesti sanoi leikkauspolitiikasta: "Me teim-
me arvovalinnan." Se on arvovalinta siinä, että ei haluta esimerkiksi suurituloisilta kerätä
enemmän verotuloja vaan mieluummin leikataan kaikkein pienituloisimmilta lapsiperheil-
tä. 

Mutta jotta me voimme pärjätä maana tulevaisuudessa, me tarvitsemme työpaikkoja ja
me tarvitsemme kasvua. Ja mikä sitä synnyttää? Osaamistaso, koulutus, tutkimus, tuoteke-
hittely. Ja mitä hallitus nyt tekee? Ampuu omaan polveen siinä, että meillä olisi tulevaisuu-
dessa mahdollisuuksia, ei pelkästään siinä, että 4 000 ihmistä jää työttömäksi yliopistoilta,
vaan siinä, että se jatkuu pitkälle tulevaisuuteen — meidän työllistämismahdollisuudet
heikkenevät näillä koulutusleikkauksilla pitkälle tulevaisuuteen.
23



Pöytäkirjan asiakohta PTK 4/2016 vp
15.36 Hanna Halmeenpää vihr (vastauspuheenvuoro): Arvoisa rouva puhemies! Arvoi-
sa pääministeri, palaan ensimmäisen puheenvuoronne alkuun. Tuo sammakkovertaus, jon-
ka otitte esille, on myös hyvin tunnettu ja käytetty puhuttaessa ilmastonmuutoksesta. (Juha
Sipilä: Kyllä!) Tänä vuonna tässä salissa keskusteltaneen myös hallituksen tulevasta, uu-
desta ilmasto- ja energiastrategiasta ja sen linjauksista. Tällä hetkellä alan toimijoille, kan-
salaisille ja myös hyvin monelle meistä päättäjistä on hyvin epäselvää, mihin Suomen
energiapolitiikka loppujen lopuksi pyrkii. Iso kuva on epäselvä, ja sitä on syytä vahvasti
kirkastaa.

Tavoitekeskustelu on tietysti tärkeää, ja jotta sitä voitaisiin käydä analyyttisesti ja läpi-
näkyvästi, haluaisinkin, että valintoja voitaisiin tehdä niin, että keskenään ristiriitaiset
energiapolitiikan tavoitteet tunnistetaan ja tunnustetaan ja että energiakeskusteluissa esiin-
tyviä perusolettamuksia jo ilmasto- ja energiapoliittisen selonteon valmisteluvaiheessa au-
kaistaan. Tuletteko te... [Puhemies antoi puheenvuoron seuraavalle puhujalle.]

15.37 Carl Haglund r (vastauspuheenvuoro): Arvoisa rouva puhemies! Tämä keskustelu
paikallisesta sopimisesta on varsin mielenkiintoinen. Ainakin minä olen elänyt siinä käsi-
tyksessä, että on laajasti tunnustettu se, että esimerkiksi Ruotsissa tämä järjestelmä toimii.
Sehän perustuu luottamukseen. Nyt yhtäkkiä siitä maalataan jotain uutta pakkomörköä ja
ei voida enää käydä järkevää keskustelua — tämän maan keskustelukulttuuri on varsin ih-
meellinen. Pitää vain toivoa, että hallitus löytää sen luottamuksen työmarkkinoille ja pys-
tytte sitä luomaan niin, että saadaan tässä aikaiseksi jotain, joka on kättä pidempää eikä
vain jokin symboliteko, koska sitä ei tässä tarvita.

Mitä sitten tulee näihin vaihtoehtoihin, niin olisi tietenkin suotavaa, että esimerkiksi
edustaja Zyskowicz lukisi muun muassa RKP:n vaihtoehtobudjetin, kun väitätte, että...
(Ben Zyskowiczin välihuuto) — No, olette hyvin iloinen, kun pääsette taas puhumaan.
(Ben Zyskowicz: Toivottavasti! — Naurua) Mutta lukekaa se ihmeessä, koska väitätte, et-
tei mitään muuta vaihtoehtoa ole kuin leikata. Olen yhtä mieltä siitä, että säästää pitää,
mutta voi säästää monesta eri kohteesta. Olisitte muun muassa voineet jättää tämän auto-
verouudistuksen tekemättä. Siinä olisi teillä 200 miljoonaa. (Välihuutoja)

15.38 Lea Mäkipää ps (vastauspuheenvuoro): Arvoisa puhemies! Tuttu juttu jatkuu nä-
köjään, mutta tiedämme, että talous-, velka- ja turvapaikkakriisi ovat todellisuutta. Siitä
huolimatta meillä on vastuu ihmisistä. On liian paljon ihmisiä vailla asuntoa, liian paljon
ihmisiä on leipäjonossa, ja meillä on myös henkistä ja fyysistä tyhjyyttä. Mutta tiedämme,
että Suomi nousee vain työllä. Joka arvostelee sitä, niin perustakoon yrityksen ja palkat-
koon ihmisiä, niin että tietää, että yrityksen perustaminen ei tällä hetkellä ole niin helppoa
kuin sitä arvostellaan.

Sitten, kun tehdään näitä sote- ja aluehallintouudistuksia, siinäkin pitäisi keskiössä olla
ihminen. Ei pitäisi valtarakenteita ja byrokratiaa kasvattaa, päinvastoin purkaa.

Ja lopuksi haluaisin sanoa, että meidän on yhdessä puolustettava Suomea, meidän kris-
tillisiä arvojamme, oikeudenmukaisuuttamme ja kulttuuriamme, ja autettava todella niitä
turvapaikanhakijoita, jotka ovat avun tarpeessa.

Puhemies Maria Lohela: Otetaan vielä edustajat Viitanen, Niinistö ja Uotila. Sitten pää-
ministeri vastaa.
24



Pöytäkirjan asiakohta PTK 4/2016 vp
15.39 Pia Viitanen  sd  (vastauspuheenvuoro): Arvoisa rouva puhemies! Pääministeri,
minä luin tänään erinomaista tekstiä. Siinä muun muassa sanotaan, että leikkauspolitiikka
ei ole ratkaisu — sekä talouspolitiikan arviointineuvosto että OECD osoittavat huolensa
koulutusleikkauksista, jotka syövät kasvua — ja toivotaan, että kehysriihessä on kyettävä
osoittamaan panostuksia investointeihin, erityisesti vientiteollisuuden tukemiseen. Päämi-
nisteri, tämä teksti ei ollut SDP:n hyvästä vaihtoehtobudjetista, vaikka olisi voinut niin ku-
vitella. Tämä teksti oli keskustan puoluevaltuuston puheenjohtajan Jouni Ovaskan kirjoi-
tuksesta, jossa oli juuri tätä oikeaa alkiolaista henkeä, mitä täälläkin on toivottu. Sama hen-
ki on ollut muun muassa edustaja Pekkarisen puheenvuorossa, jossa on sanottu, että hukka
perii, ellemme panosta työllisyyteen tässä ja nyt. Ja siksi teidän, arvoisa pääministeri, täy-
tyisi nyt eduskunnalle ilmoittaa, että te tulette tarkistamaan hallitusohjelmaanne työllistä-
vämpään suuntaan. Älkää tehkö sitä virhettä, että... [Puhemies antoi puheenvuoron seuraa-
valle puhujalle.]

15.41 Ville Niinistö vihr (vastauspuheenvuoro): Arvoisa puhemies! Vielä edustaja Zys-
kowiczille: Tässä eduskunnassa on viisi oppositiopuoluetta, ja tässä eduskunnassa on ko-
konaiset viisi eri vaihtoehtoa siitä, miten välttää koulutusleikkauksia — jokainen opposi-
tiopuolue on esittänyt omansa — joten toivoisin, että päästäisiin tästä "ei ole vaihtoehtoa"
-mantrasta eroon. Ihmiset pitävät sitä epä-älyllisenä ja epäoikeudenmukaisena, kun puhu-
taan heidän työpaikoistaan, kun heitä irtisanotaan tuolla korkeakouluissa. Siitä tulee sellai-
nen olo, että heitä ei arvosteta. Toivon kunnioitusta. Tässä ovat ihmisten työpaikat, suoma-
lainen osaaminen, tiede, tutkimus ja koulutus vaakalaudalla. Nyt vakavuutta tämän asian
äärelle.

Arvoisa puhemies! Laajemminkin minä toivoisin nyt niitä positiivisia sävyjä, mitä pää-
ministerinkin puheessa oli, että me löytäisimme yhä enemmän yhteistä. Turvapaikanhaki-
joiden kotouttamisesta ja tästä haasteesta puhuitte hyvin. Ratkotaan näitä ongelmia käytän-
nönläheisesti yhdessä, ratkotaan ongelmia liittyen siihen, että mieluummin uudistetaan
Suomea kuin tehdään kovia leikkauksia, jotka osuvat koulutukseen ja heikompiosaisiin.
Olisitteko valmis muuttamaan suuntaa ja välttämään leikkauksia, jos uudistukset etenevät
paremmin?

15.42 Kari Uotila vas (vastauspuheenvuoro): Arvoisa rouva puhemies! Pääministerin
puhe oli aika hyvä. Se oli parempi kuin hallituspuolueiden ryhmäpuheenvuorot. (Eero Hei-
näluoma: Samaa mieltä!) Muun muassa tämä turvapaikkaosio oli vastuullinen ja monipuo-
linen.

Yksi seikka kiinnitti minun huomioni pääministerin puheessa. Teille oli selkeästi tullut
sellaista nöyryyttä ja avarakatseisuutta tähän työmarkkinatilanteeseen. Poissa olivat pu-
heet "5 prosenttia, 5 prosenttia, 5 prosenttia". Poissa olivat puheet "jollei sovulla, niin vä-
kisin, pakolla".

Ja nyt on kysymys siitä, että tämä yhteiskuntasopimus on tärkeä. Me tarvitsemme var-
masti yksikkötyökustannusten alentamista, mutta ottakaa nyt lusikka kauniiseen käteen ja
todetkaa, että se 5 prosenttia on liian kova rasti. Pitää tyytyä vähempään, ja siihen vähem-
pään voidaan päästä yhteisesti sopien ja huomioiden vertailumaissa tapahtunut kehitys.
Saksassa tehtiin 3,4 prosentin palkankorotukset viime kierroksella. Nyt IG Metall hakee
5:tä prosenttia. Tämä kilpailukykyero kapenee nopeasti ilman pakkoja.
25



Pöytäkirjan asiakohta PTK 4/2016 vp
Puhemies Maria Lohela: Sitten pääministeri Sipilä, 3 minuuttia. — Siitä paikalta sopii.

15.43 Pääministeri Juha Sipilä: Arvoisa puhemies! Kiitoksia keskustelusta. Vierailin ei-
len Oulussa kansainvälisen yrityksen yksikössä, jossa pidetään tiukasti kiinni valmistuk-
sesta Suomessa. Keskustelin siellä henkilöstön kanssa ja tehtaan johdon kanssa, ja voin
vain kuvitella, miltä heistä tuntuu kuulla tätä keskustelua täällä salissa. Heidän mottonsa on
se, että mikään ei ole mahdotonta. Täällä taas tuntuu, että kaikki on mahdotonta. He ovat
tiukassa kansainvälisessä kilpailussa koko ajan, joka ikinen päivä taistelevat olemassaolon
oikeutuksensa innovaatioiden, jatkuvan parantamisen kautta siinä, että voidaan pitää toi-
minnot Suomessa. Voi, kun tämä henki tarttuisi meihin kaikkiin suomalaisiin, kaikissa toi-
minnoissa, myöskin silloin, kun yhdessä Suomea uudistamme.

Edustaja Östman, sanoitte, että kestävyysvaje pitää korjata tällä vaalikaudella. Kestä-
vyysvajeen 10 miljardin eteen täytyy tehdä kaikki tarvittavat päätökset tällä kaudella. Se
koostuu kolmesta kokonaisuudesta. Me tarvitsemme säästöjä. Ne me olemme arvioineet 4
miljardin suuruisiksi, ja sitä tukevat myöskin kaikki ulkopuoliset arviot, myöskin OECD:n
arvio ja talouden arviointineuvoston arvio. 2 miljardia tulee kasvua edistävillä toimilla, pa-
laan niihin myöhemmin, ja 4 miljardia näillä säästöillä, joita teidän puolueenne puheenjoh-
taja sanoi kyhäelmiksi — loukkaava ilmaisu sille työlle, mitä jatketaan edelliseltä kaudelta.

Mitä tulee paikalliseen sopimiseen, minun on ihan mahdoton ymmärtää sitä pelkoa,
mikä on siinä, että me sovimme lähellä, työpaikoilla. Minusta se vahvistaa sopimusyhteis-
kuntaa (Jari Leppä: Demokratiaa!) eikä vie pois mitään, mitä tässä pelätään. Pitää päästä
sopimaan palkoista enemmän, työajoista enemmän. Pitää tietää, mikä on se kriisitilanne,
missä sovitaan vielä suuremmissa raameissa, ja sen pitää olla aitoa paikallista sopimista.

Minun on myöskin mahdotonta ajatella sitä, miksi valtion omistuksessa ei voi tapahtua
uudistumista, miksi vasemmistossa ajatellaan niin, että ei voisi olla mitään uutta, mihin
valtio voisi mennä mukaan ja vahvistaa sitä mutta samalla luopua jostakin, jossa valtion-
omistusta tai sitä roolia ei enää sillä tavalla tarvita. Minusta tämmöistä luonnollista kehi-
tyksen kiertoa tarvitaan myöskin siellä.

Miten Suomi saadaan kuntoon? Kun puhutaan tästä 2 miljardista, kyllä meidän pitää
saada kilpailukykymme kuntoon. Kun kilpailukykyä saadaan kuntoon, lähtee kasvu liik-
keelle. Kun kasvu lähtee liikkeelle, saadaan työllisyyttä kuntoon, (Puhemies koputtaa) ja
kun työllisyyttä saadaan kuntoon, niin edellytykset...

Puhemies Maria Lohela: Nyt on pääministerinkin aika tältä erää täynnä. — Edustaja
Haatainen seuraavaksi, jatketaan debattia.

...julkisen talouden kuntoon saamiselle paranevat.

15.46 Tuula Haatainen sd (vastauspuheenvuoro): Arvoisa puhemies! Pääministeri pu-
hui tuossa ensimmäisessä puheenvuorossaan kauniisti siitä, että lasten kohdalla ennalta eh-
käisevää toimintaa tullaan vahvistamaan ja naisten asemaa työelämässä vahvistamaan,
mutta nyt todellisuus on kuitenkin se, että iltapäivähoitomaksut kaksinkertaistettiin ja päi-
vähoitomaksuihinkin on tulossa jopa 20 prosentin korotukset. Monessa perheessä laske-
taankin tällä hetkellä, kannattaako sitä töihin enää mennä. Helsingissä keskituloinen paris-
kunta joutuu miettimään, maksaako se kuukausittain 670 euroa kahden lapsen hoidosta vai
jääkö toinen puoliso — ja tämä on yleensä se äiti — kotihoidon tuelle. Myös OECD kiin-
26



Pöytäkirjan asiakohta PTK 4/2016 vp
nitti huomiota naisten työssäkäyntiin maaraportissaan ja korosti sitä, että naisten työlli-
syysasteeseen pitäisi kiinnittää huomiota, ja myös keskustan entinen puheenjohtaja Mari
Kiviniemi vierailullaan Suomessa tämän nosti esille. Kysyisinkin nyt: miten hallitus aikoo
nyt oikeasti kannustaa tähän... [Puhemies antoi puheenvuoron seuraavalle puhujalle.]

15.47 Sanna Lauslahti kok (vastauspuheenvuoro): Arvoisa puhemies! Suomi ei voi hirt-
täytyä historiaan, kuten oppositio aikoo. Me tarvitsemme juuri sitä otetta, jolla hallitus näi-
tä tekee. Samaan aikaan, kun pyrimme laittamaan taloutta kuntoon, rakennetaan sitä aivan
uutta tulevaisuutta. Siitä esimerkkinä ovat miljardin euron satsaukset kärkihankkeisiin. Li-
säksi koulutuksen osalta, samaan aikaan kun meillä on suuret rakenneuudistukset — siellä
on meidän oma, asiantuntevin porukka tekemässä sitä uudistusta — hallitus satsaa 300 mil-
joonaa euroa uuden rakentamiseen. Muutamia esimerkkejä: uudet oppimisympäristöt, di-
gitaaliset materiaalit peruskouluihin. Samaan aikaan saataisiin meidän yrityselämää mu-
kaan, luomaan uutta työtä Suomeen — yhdistetään nämä kummatkin asiat. Uudistetaan pe-
ruskoulu 2020-luvulle. Me olemme lukeneet, kuinka Pisa-tulokset heikkenevät. Me emme
voi jäädä siihen tilanteeseen, jossa me emme uudista. Tässä kohdin meidän opetusministe-
ri on tarttunut tiukasti asiaan. (Puhemies koputtaa) Lisätään kielivalikoimaa. Suomi elää
kansainvälisessä... [Puhemies antoi puheenvuoron seuraavalle puhujalle.]

15.48 Jari Myllykoski vas (vastauspuheenvuoro): Arvoisa rouva puhemies! Pääministeri
Sipilä oikein otti tässä esille valtionomistajuuden arvioinnin, joka tarvitsee tehdä. Annoitte
hieman moitteen sanaa siitä, kun vasemmisto kaikkea vastustaa, mutta täytyy kyllä ihan
käsi sydämellä sanoa, että oli todella hienoa, että puolueemme puheenjohtaja, silloinen mi-
nisteri Arhinmäki vastusti tätä Caruna-kauppaa, joka tässä on tullut. Se on oikein hyvä, että
tätä kauppaa vastustettiin silloin myös perussuomalaisten ja keskustan kanssa, mikä täällä
on esille tullut.

Mutta nyt kun niistä uusista välineistä on puhuttu, haluaisin kysyä pääministeri Sipiläl-
tä: olisiko mahdollista, että esimerkiksi Senaatti-kiinteistöjen 4,5 miljardin omaisuusmas-
saa voitaisiin käyttää takuuna siihen, että otettaisiin nyt miinuskorkoista velkaa, jotta saa-
taisiin kasvurahastoihin pääomittamista?

15.49 Sirkka-Liisa Anttila  kesk  (vastauspuheenvuoro): Arvoisa puhemies! Tätä isän-
maata voidaan palvella myöskin oppositiosta käsin, ja tämä viestini menee erityisesti so-
sialidemokraateille, koska teillä oli viime vaalikaudella kaikki keskeiset salkut valtiova-
rainministeristä työministeriin työllisyyden parantamiseksi. Nyt tiedämme, miten kävi:
Suomi luisui työttömyyden ja laman syövereihin. Tätä taustaa vasten koen, että teillä on
myöskin osavastuu siitä, että yhteiskuntasopimus nyt syntyy. Sen takia olisi erittäin reilua,
että täällä selkeästi sitoutuisitte yhteiskuntasopimuksen syntymistä tukemaan, koska se
helpottaisi tätä tilannetta. Sillä te voisitte olla mukana sitä vastuuta kantamassa, jonka koen
teillä olevan viime vaalikauden perintönä, jota me täällä nyt sitten yhdessä joudumme hoi-
tamaan. Voin vakuuttaa, että nämä päätökset eivät ole miellyttäviä, mutta ne on pakko teh-
dä, koska tekemättäkään ei voi jättää.

15.50 Eero Heinäluoma sd (vastauspuheenvuoro): Arvoisa puhemies! Paitsi että politiik-
ka on pakkoja, niin kyllähän se on myös arvovalintoja, ja aina on liikkumatilaa sekä sääs-
27



Pöytäkirjan asiakohta PTK 4/2016 vp
töissä että verokohdennuksissa. Puhun nyt yhdestä asiasta, joka on aika tärkeä sen suhteen,
miten Suomi pysyy koossa. Se on se, miten me kohtelemme eri väestöryhmiä.

Eläkkeet tämän vuoden alusta — en tiedä, onko pääministeri seurannut — eivät nouse
ollenkaan. Kansaneläkkeitä jopa hiukan leikataan. Nyt aika moni eläkeläinen kysyy, mikä
on se pakko, joka estää antamasta samoja verohelpotuksia eläkeläisväestölle kuin mitkä
annetaan työssä oleville. Onko tämä pakko, vai onko tämä jostain muusta tuleva valinta?
Kun maksut nousevat — terveyskeskusmaksut, poliklinikkamaksut — aika moni eläke-
läistalous on vaikeuksissa. Eikö juuri tässä tilanteessa pitäisi nämä veronalennukset antaa
kaikille, myös eläkeläisille? Ja kun kokoomus yleensä on tällä kannalla, kysyn ministeri
Stubbilta: miksi te ette kannata eläkeläisten veronalennuksia?

15.52 Arja Juvonen ps (vastauspuheenvuoro): Arvoisa rouva puhemies! Vasemmistosta
nostettiin esille ikääntyneiden ihmisten tilanne. Olitte itse hallituksessa edellisellä kaudel-
la, jolla laitospaikkojen alasajoa jatkettiin, ja tällä linjalla mennään. Olen itse tehnyt 14
vuotta yötyötä ja tiedän, millainen tilanne siellä laitoksissa on. Sote-uudistuksen yksi ydin-
kysymys on se, että me saamme ammattihenkilöt, oikeat osaajat, sinne oikeille paikoille
elikkä turvataan ikääntyneiden ihmisten olo niin kotona kuin myös siellä laitoksissa —
eikö näin ole? — eli ammatti-ihmiset, koulutetut ihmiset tekemään sitä työtä.

Nostaisin kuitenkin esille turvattomuuden ikääntyneiden kohtaamana. Uutena ilmiönä
on se, että yhä useampi ikääntynyt saattaa joutua kohtaamaan kaltoinkohtelua tai jopa ri-
koksia. Millä tavalla tätä asiaa voisimme päivittää? Selonteko sisäisen turvallisuuden oh-
jelmasta päivitetään tässä kevään mittaan. Saamme siitä lausunnon. Voisiko sen jotenkin
sinne kytkeä?

15.53 Matti Vanhanen kesk (vastauspuheenvuoro): Arvoisa puhemies! Edustaja Heinä-
luoma käynnisti tämän keskustelun eläkeläisten toimeentulosta. Kun tämä keskustelunava-
us tapahtui, se oli eilisen keskustelun jälkeen, jossa käsiteltiin tätä taitettua indeksiä, niin
tämä osui herkkään maaperään. Minusta, SDP, jos te vakavasti ajattelette, että avataan
tämä taitetun indeksin keskustelu, niin se on suuren yhteiskunnallisen keskustelun aihe.
Siitä on nyt 20 vuotta, ja se on kuitenkin päätekijä siihen, minkä takia eläkkeet eivät nous-
seet nyt vuoden alussa.

Minusta tässä säästökeskustelussa voitaisiin yksi asia sopia tätä alkanutta vuotta kohti,
ja se on se, että kun ensi syksynä käydään taas seuraavasta säästöosiosta keskustelu, niin
sovitaan, että myös oppositiolta tulee uudet vaihtoehdot. Ne vaihtoehdot, mitä käytettiin
viime syksynä, tulivat korvaamaan hallituksen viime syksyn päätöksiä. Ensi syksynä kai-
vataan uusia säästöesityksiä myös oppositiolta. (Välihuutoja) Ei syödä samoja eväitä uu-
delleen, tai ainakaan yritetä. (Välihuutoja)

15.54 Eero Heinäluoma sd (vastauspuheenvuoro): Arvoisa puhemies! Todellakin indek-
sistä voi eläkeläisten kohdalla esittää perusteltua kritiikkiä. Mutta otin esille vain sen, min-
kä takia veroissa ei kohdella samalla tavalla eläkeläisväestöä kuin työssä olevia. (Jukka
Gustafsson: Hyvä!) Siihen te ette, edustaja Vanhanen, vastannut. Te olette nyt tehnyt rat-
kaisun, että vaikka eläkeindeksit eivät todellakaan nouse, eläkkeet pysyvät samana, niin sa-
maan aikaan tämä väestönosa ei saa niitä veronalennuksia, joita annetaan työssä oleville, ja
minusta se ei ole oikein, ja aika moni eläkeläinenkin tuntuu ihmettelevän, miksi tämä linja
on nyt valittu, kun meillä on ollut pitkäaikainen yhteisymmärrys, että pitäisi olla samat pe-
28



Pöytäkirjan asiakohta PTK 4/2016 vp
riaatteet verotuksessa työssä käyvien ja eläkeläisten verotuksen osalta. Tämä on todellakin
oikeudenmukaisuuskysymys sille senioriväestölle, joka on tämän maan rakentanut ja joka
odottaa, että lamankin aikana heitä kohdeltaisiin oikeudenmukaisesti. (Välihuutoja)

15.55 Timo Heinonen kok (vastauspuheenvuoro): Arvoisa rouva puhemies! Talous on
saatava kuntoon ja velkaantuminen taitettava, ja se tapahtuu työn kautta. Ja kun tässä on-
nistumme, niin hallitus on sopinut, että 1 miljardin veronkevennykset tulevat eläkeläisille,
mitä täällä on sen puolesta puhuttu, ne tulevat kaikille työtä tekeville. Tämä on varmasti oi-
kea linja.

 Normien purku on tärkeä osa tässä työn ja tuottavuuden parantamisessa. Kauppojen au-
kioloajat on jo vapautettu, mutta rakentamisessa meillä seisoo miljardiluokalla erilaisia in-
vestointeja lupaprosessissa. Meillä on hallitusohjelmassa kirjattu muun muassa kuntalais-
valituksista siirtyminen hallintovalituksiin, niin että ainakin turhista valituksista päästäi-
siin eroon, ja myös paljon muuta kaavoituksesta. Kysyisin paikalla olevalta aikaansaavalta
ympäristöministeri Tiilikaiselta: minkälaisella aikataulutuksella näissä rakentamisen nor-
mitalkoissa edetään? (Ben Zyskowicz: Vastustajat ovat jo liikkeellä!)

15.56 Kaj Turunen ps (vastauspuheenvuoro): Arvoisa puhemies! Ymmärrän kyllä oppo-
sition edustajia siinä, kun täällä on syytetty, että heillä ei ole vaihtoehtoa. Erityisesti sosi-
alidemokraatit, vihreät ja vasemmistoliitto ymmärrettävistä syistä ovat tietysti siitä kiu-
saantuneet. Kyllähän heilläkin on tapa toimia. Nyt täytyy muistaa se, että hallituksessa teh-
dään päätöksiä ja oppositiossa huudetaan. Kokemusta molemmista on meikäläiselläkin.
Jos kurkistetaan sitten historiassa taaksepäin, mitä ne puolueet tekivät, nämä kolme puolu-
etta, silloin kun olivat hallituksessa, niin kyllähän siellä oli viime vaalikaudella mielestäni
yllättävän kovat leikkaukset nimenomaan koulutuksesta — viime vaalikaudelta, eihän se
kovin kaukana ole, se tapa toimia.

Mutta kun puhuttiin äsken siitä, ollaanko Kreikan tiellä, niin emme velan määrässä ole
mutta velanoton määrässä ollaan selkeästi Kreikan tiellä. Puolet ulkomaanvelasta on syn-
tynyt viimeisen seitsemän vuoden aikana.

15.57 Tytti Tuppurainen sd (vastauspuheenvuoro): Arvoisa puhemies! Kiinnitin huo-
miota siihen, että useiden hallituspuolueiden edustajien ryhmäpuheenvuoroissa oli lähes
maailmanlopun tunnelma. Enkä ole aivan varma, onko viisasta nyt pelotella kansalaisia ja
esittää ainoan vaihtoehdon politiikkaa, kun kansalaisten turvallisuudentunne on tutkimus-
tenkin mukaan jo horjunut. Nyt tulisi luoda ihmisille toivoa ja uskoa tulevaisuuteen ja vah-
vistaa arjen turvallisuutta, jossa aivan ensisijaista on huolehtia peruspalveluiden toimin-
nasta. Tässä viittaan nyt, arvoisa puhemies, hallituksen sote-uudistukseen ja tähän suureen
aluehallintouudistukseen, jossa kyllä marssijärjestys on kääntynyt kummallisella tavalla
päälaelleen. Sen sijaan, että huolehdittaisiin kansalaisten pääsystä lääkärille, siitä merkit-
tävästä sosiaali- ja terveyspalveluitten kokonaisuudesta, hallitus puuhastelee nyt mittavaa
kolmannen hallintoportaan rakentamista Suomeen maakuntauudistuksen yhteydessä.
Tämä peruspalveluitten uudistus on merkillisellä tavalla kääntynyt aivan päälaelleen, hal-
linnon kasvattamiseksi. Sama... [Puhemies antoi puheenvuoron seuraavalle puhujalle.]

15.58 Tapani Tölli kesk (vastauspuheenvuoro): Arvoisa puhemies! Vanha poliitikon
ohje kuuluu, että kertokaa totuus mutta rohkaiskaa. Meidän taloudellinen tilanteemme on
29



Pöytäkirjan asiakohta PTK 4/2016 vp
todella vakava, ja kun me katsomme talouskasvuennusteita, niin kyllä me olemme Euroo-
pan häntäpäässä. Ja faktoille emme voi mitään. Se on ollut hyvä huomata tässä keskuste-
lussa, että yhteinen kuva talouden tilanteesta alkaa muodostua, kuvat olla lähellä toisiaan
— niin että se on positiivista — mutta ei tässä ole pelottelusta kysymys, jos toteamme ti-
lanteen.

Sitten minä haluan todeta SDP:lle ja vihreille: Te toteatte, että teillä on vaihtoehtobud-
jetissa ratkaisu melkein kaikkeen. SDP teki neljä vaihtoehtobudjettia peräkkäin, oli
SDP:läinen valtiovarainministeri. Tämä hallitus on ollut kahdeksan kuukautta, ja te olette
nyt muutaman kuukauden olleet oppositiossa. Nyt sitten sen kokemuksen perusteella, min-
kä te hallituksessa olitte, te olettekin löytäneet ratkaisun. Onko Siperia opettanut, vai mistä
on kysymys? Vai onko kysymys siitä... [Puhemies antoi puheenvuoron seuraavalle puhu-
jalle.]

15.59 Antti Lindtman sd (vastauspuheenvuoro): Arvoisa puhemies! Pääministeri tuossa
hetki sitten sanoi, että kaiken pitäisi olla mahdollista. Minä luulen, että siihen ajatukseen si-
sältyy se, että riippumatta siitä, mistä päin näitä esityksiä ja ideoita esitetään, ne kannattai-
si ottaa vakavasti, Suomi on nyt niin vakavassa tilanteessa. Tätä taustaa vasten, ja sitä taus-
taa, että pääministeri itse toivoi täällä rakentavaa keskustelua, vaihtoehtoja — me olemme
niitä esittäneet — ihmettelen, että kerta toisensa jälkeen täällä hallituspuolueiden edustajat
ovat lähinnä, niin kuin äskenkin nähtiin, naureskelleet niille vakavasti esitetyille vaihtoeh-
doille.

Nyt esitän yhden konkreettisen vaihtoehdon ja kysyn hallitukselta, sopisiko se. On pal-
jon puhuttu näistä ahkeria, työssä käyviä perheitä rokottavista päivähoitomaksukorotuksis-
ta. Me olemme esittäneet, että tuomalla lainsäädäntöä, jolla estetään korkovähennyskikkai-
lu ulkomaille siirrettävistä voitoista, sillä summalla voitaisiin perua nämä (Puhemies ko-
puttaa) päivähoitomaksujen korotukset. (Ben Zyskowicz: Tarvitaan sekä—että!)

16.00 Outi  Alanko-Kahiluoto  vihr  (vastauspuheenvuoro): Arvoisa rouva puhemies!
Hallituksen talouslinjaukset saivat sapiskaa talouspolitiikan arviointineuvostolta muun
muassa siinä, että hallitus ei riittävästi käytä hyväksi verotuksen palettia hakiessaan tasa-
painoa valtion budjettiin. Toisaalta kritisoitiin hallitusta myös siitä, että hallitus ei arvioi
millään tavalla päätöstensä vaikutuksia eri väestöryhmiin ja hallitus muun muassa jättää
arvioimatta sen, miten tuloerot kasvavat hallituksen päätösten seurauksena.

Istuva hallitus on suhteessa tasa-arvoon ottanut pelkästään askeleita taaksepäin. Kuun-
telin hyvin huolestuneena pääministerin puheenvuoroa, kun sanoitte, että nyt hallituksen
tarkoituksena on tänä keväänä väljentää määräaikaisuuden ehtoja. Sinänsä määräaikaisuu-
den ehtojen väljentämisestä voidaan keskustella, mutta (Puhemies koputtaa) tämäkin olisi
tehtävä tasapainoisella tavalla, jottei pahenneta jälleen nuorten naisten mahdollisuutta...
[Puhemies antoi puheenvuoron seuraavalle puhujalle.]

16.01 Sinuhe Wallinheimo kok (vastauspuheenvuoro): Arvoisa puhemies! SDP:llä on
todellakin vaihtoehtobudjetti, jossa edustaja Rinteen mukaan Suomi ottaa vähemmän vel-
kaa ensi vuonna. (Sosialidemokraattien ryhmästä: Näin on! — Välihuutoja vasemmalta)
— Jaa, kyllä sitä on luettu ja tutkittu. — SDP:n verouudistuksen yksi keskeinen osa on ra-
hoitusvero, jonka tuotoksi arvioidaan 230 miljoonaa. Tässä perusteena on Ruotsissa val-
mistelussa oleva rahoituslahjoituksiin kohdistuva vero. Ainoa ongelma tässä on, että tämä
30



Pöytäkirjan asiakohta PTK 4/2016 vp
Ruotsin työ valmistuu loppuvuodesta 2016, mutta jotenkin te saitte tämän nytten jo sitten
vaihtoehtobudjettiin. Tämä kertoo, arvoisa puhemies, juuri siitä unelmahötöstä, jota Suo-
men kansa ei tällä hetkellä tarvitse. Me tarvitsemme kovia päätöksiä, jotka varmasti teke-
vät kipeää, mutta ne on nyt vain tehtävä.

16.02 Antero Laukkanen kd (vastauspuheenvuoro): Arvoisa rouva puhemies! Suomen
kello käy mennyttä aikaa. Lähes kaikki puheet täällä ovat keskittyneet menneiden päätök-
sien moittimiseen. Se tuntuu sinänsä aika erikoiselta, koska lähes kaikki puolueet tässä sa-
lissa ovat viimeisen kahdeksan vuoden aikana tätä taantuman soppaa keittäneet.

Arvoisa puhemies! Nyt meitä ei auta menneisyyden ratkaisuiden moittiminen. En var-
masti ole väärässä, jos sanon, että Suomen kansa odottaa meiltä yhteen hiileen puhaltamis-
ta. Hyvä pääministeri, kiitän rakentavasta otteesta tänään ja kysyn: milloin kutsutte kaik-
kien eduskuntaryhmien puheenjohtajat yhteiseen neuvonpitoon, jossa etsisimme yhteisen
tiekartan kansamme nostamiseen taantumasta, koska tämä nokittelu, jota viime kaudella
täällä aloitimme, ei ole johtanut mihinkään eikä tämä nykyinenkään nokittelu johda yhtään
mihinkään?

16.03 Mikaela Nylander r (vastauspuheenvuoro): Ärade talman, arvoisa puhemies! Re-
geringen presenterade på fredagen hur jourverksamheten ska organiseras i framtiden. Krä-
vande specialjour koncentreras till 12 sjukhus, och brådskande mottagningsverksamhet
under kvällar och dagtid under veckoslut ordnas av hälsovårdscentralerna.

Hallitus sanoo, että ratkaisu parantaa palveluiden tasa-arvoista saatavuutta eri puolilla
maata. Epäilen suuresti, onko todella näin. Päinvastoin vaikuttaa nyt siltä, että etäisyydet
päivystykseen kasvavat iltaisin ja öisin. On todennäköistä, että palvelut ja paikallistason
päivystystoiminta heikkenee. Keskustajohtoinen keskittämisinto näyttää siis valitettavasti
jatkuvan. Hallituksen siis pitäisi siksi puhua selkeästi eikä maalailla päivystysuudistusta
kaunein sanankääntein. Arvoisa hallitus, milloin te oikeasti aiotte kertoa, mitä tämä teidän
päivystysuudistuksenne tarkoittaa todellisuudessa? (Eduskunnasta: Laadukkaampia palve-
luita!) — Höpö höpö.

16.05 Katja Hänninen vas (vastauspuheenvuoro): Arvoisa rouva puhemies! Meidän tuli-
si yhdessä huolehtia kansallisomaisuudestamme ja erityisesti meidän kansalaisistamme.
Meidän tehtävämme on kantaa vastuuta työllisyyden parantamisesta, riittävästä toimeen-
tulosta ja kansalaisten turvallisuudesta. Mutta valitettavasti minun on todettava, että halli-
tuksen jo tekemät säästöt ja leikkaukset eivät todellakaan edistä näitä yhteisiä tavoitteitam-
me.

Täällä on paljon puhuttu siitä, että meidän pitäisi puhaltaa yhteen hiileen, ja on opposi-
tiokin huudettu taloustalkoisiin mukaan. Me olemme esittäneet varteenotettavia vaihtoeh-
toja, mutta valitettavasti meidän ääntämme ei ole tässä salissa kuultu eikä kuunneltu. Toi-
von, että tähän tulee muutos.

Arvoisa rouva puhemies! Tänään tässä salissa tulee olemaan käsittelyssä myös vuosilo-
malainmuutos, joka tähtää jälleen kerran pienten lasten vanhempien, tässä tapauksessa äi-
tien, taloudellisen aseman heikennykseen. On pakko kysyä: Onko hallituksen tarkoitus li-
sätä palkkaeroja miesten ja naisten kesken? Ja onko todellakin oikein, että toimenpide ai-
31



Pöytäkirjan asiakohta PTK 4/2016 vp
heuttaa sen, (Puhemies koputtaa) että juuri silloin, kun lapset ovat pieniä, ei vanhemmilla
olisi varaa pitää lomaa?

16.06 Anneli Kiljunen sd (vastauspuheenvuoro): Arvoisa rouva puhemies! Me emme
selviä ilman, ettei työllisyys parane. Työllisyydellä on suuri merkitys yksittäiselle kansa-
laiselle, hänen perheelleen mutta myös koko yhteiskunnalle. Vuoden aikana työttömyys ja
toivottomuuden ilmapiiri on valitettavasti kasvanut. Uuden työpaikan saaminen ei ole yhtä
helppoa kuin se oli vielä muutama vuosi sitten.

Ministeri Lindström, tulemme molemmat Kaakkois-Suomesta, ja Kaakkois-Suomen
työttömyys on vuoden aikana kasvanut jopa 6 prosenttia. Samanaikaisesti kuitenkin halli-
tus panostaa työllisyyden ja työttömyyden hoitoon vähemmän kuin aikaisemmin. Pitkäai-
kaistyöttömät ja nuorisotyöttömät on laitettu nyt rahanpuutteen takia vastakkain, ja tämä
on sitten toisaalta aiheuttanut erilaisia ongelmia heidän työllistämisekseen. Ministeri Lind-
ström, perustelkaa ja kertokaa meille, miksi te tässä tilanteessa, vaikka työttömyys kasvaa,
panostatte työllisyyden (Puhemies koputtaa) ja työttömyyden hoitoon vähemmän kuin ai-
kaisemmin.

Puhemies Maria Lohela: Otetaan vielä edustaja Lindtman ja sitten pääministeri.

16.07 Antti Lindtman sd (vastauspuheenvuoro): Arvoisa puhemies! Täällä on keskustel-
tu tästä yhteiskuntasopimuksesta. Ja toistan edelleen sen viestin, jonka olemme toistaneet
koko syksyn ja tulemme tänäkin vuonna toistamaan: Suomi tarvitsee pitkäaikaisen maltil-
lisen palkkaratkaisun. Sen sijaan herää kysymys, onko hallitusrintama yhtenäinen siinä,
että toivotaan yhteiskuntasopimusta. Nimittäin pari päivää sitten kokoomuksen edustaja
Koski totesi — Ylelle antoi haastattelun ja sanoi — että hän suoraan toivoo, että yhteiskun-
tasopimusta ei synny. (Välihuutoja) Kokoomuksen edustaja Koski totesi näin, ja näyttää
siltä, että oppositiossa on laajempi tuki näille pyrkimyksille.

Ja todella, mitä tulee sitten tähän asetelmaan, on hyvä, että hallitus jäädytti pakkolakien
valmistelun. Mutta nyt kysyn, pääministeri: tuetteko oman työministerinne näkemystä täs-
sä paikallisessa sopimuksessa?

Puhemies Maria Lohela: Sitten pääministeri Sipilä 3 minuuttia.

16.08 Pääministeri Juha Sipilä kesk: Arvoisa puhemies! Jos aloitan tästä yhteiskuntaso-
pimuksesta. Koko ajan olemme tavoitelleet sitä, että työmarkkinajärjestöt keskenään sen
sopisivat. Nyt pallo on heillä — toivomme, että he pääsevät todellakin nyt eteenpäin. Mik-
si emme sinne pistä sitten sovittelijaa, vaikkapa teidän edustaja Ihalaista, joka on erinomai-
nen edustaja? Sen takia, että meillä on täysi luottamus edelleenkin, viidenkin epäonnistu-
misen jälkeen, siihen, että siinä pöydässä ratkaisu pystytään tekemään. (Eduskunnasta:
Viides epäonnistuminen!)

Velkaantumisvauhdista edustaja Turunen totesi juuri niin kuin asia on, eli velkaantumis-
vauhtimme on se ongelma, ja siinä mielessä olemme vaarallisella tiellä.

Ilmastonmuutoksesta kysyttiin. Tartumme tähän mahdollisuuteen, ilman muuta tämä on
yksi niistä positiivisista näköaloista myöskin suomalaiselle teollisuudelle: kiertotalous,
biotalous, niin edespäin.
32



Pöytäkirjan asiakohta PTK 4/2016 vp
Joku viittasi Moody’sin arvioon. Sitä ei ole tehty. Se uutisointi lauantaina oli virheelli-
nen, mutta ulkopuoliset arvioitsijat ovat todenneet, että talouden tasapainottamisen paketti
on tasapainossa.

Maahanmuuttajien kotouttamisesta keskustelin sunnuntaina Kauhavan vastaanottokes-
kuksen johtajan Ilkka Peuran kanssa, ja siinä on hyvä esimerkki. Kehotan kaikkia, jotka
vain haluavat nähdä, miten käytännössä voidaan rakentaa toimiva systeemi: käykää tutus-
tumassa siellä. Siellä on poistettu esteitä, ja siellä käydään tutustumassa työpaikoilla ja niin
edespäin. Se on sitä, mitä kotouttaminen käytännössä on. Heitä siellä eivät tunnu myös-
kään lainsäädännön rajoitukset ahdistavan, vaan siellä on löydetty oikeat tavat toimia.

Mitä tulee tähän omistajaohjauskeskusteluun, kaikkein vaarallisin on yksityinen mono-
poli, siitä olen edustaja Arhinmäen kanssa täsmälleen samaa mieltä. Viime kaudella vas-
tustin tätä muutosta, en sitä, jos Fortum haluaa luopua jostakin, vaan sitä, että emme silloin
tarttuneet siihen yhteiskuntana, ja siinä olisi ollut myös mahdollisuus tämmöiselle kansan-
osakkeelle.

Esitys Senaatti-kiinteistöistä: Tällä hetkellä valtion lainansaannin esteenä eivät ole va-
kuusongelmat. Toivon, että jalostatte vähän tuota ehdotustanne eteenpäin.

Mitä eläkeläisten verotukseen tulee, niin kyllä tässäkin on pallo nyt työmarkkinajärjes-
töillä. Jos näissä neuvotteluissa onnistutaan hyvin ja Suomen kilpailukyky paranee riittä-
västi, niin silloin täällä on tämä miljardin euron veronkevennysmahdollisuus, joka koskee
myöskin eläkeläisiä. (Pia Viitanen: Mutta siinä on veroero jo valmiina!)

Sitten vielä näistä positiivisista asioista: Esimerkiksi Liperin kunnassa on otettu täm-
möinen tuntiperusteinen päivähoitomaksu. Tutustukaa siihen, (Puhemies koputtaa) se on
hyvä esimerkki, ja meillä on paljon muutakin, startup-yrittäjyys ja niin edespäin. Meillä on
paljon valoa tässä näkyvissä, kun vain niihin...

Puhemies Maria Lohela: Seuraavaksi sitten ministeri Lindström, 3 minuuttia.

16.11 Oikeus- ja työministeri Jari Lindström: Arvoisa rouva puhemies! Jos lähdetään
tästä paikallisesta sopimisesta ja siitä, mitä minä olen sanonut ja kenenkä linjoille minä
olen tullut. Minä olen hallituksen linjalla. Kun paikallisen sopimisen työryhmä asetettiin,
ihan ensimmäiseksi tuli se otsikko "Paikallista sopimista ja henkilöstön aseman vahvista-
mista yritysten päätöksenteossa koskevia lainsäädäntömuutoksia valmisteleva kolmikan-
tainen työryhmä". Henkilöstön asema ja paikallinen sopiminen samassa lauseessa — tun-
tuu unohtuvan muutamissa puheenvuoroissa.

No, mitä lukee sitten täällä asettamiskirjeessä? "Lainsäädännön valmistelussa otetaan
huomioon työehtosopimusjärjestelmän puitteissa tapahtuva paikallinen sopiminen ensisi-
jaisena paikallisen sopimisen muotona." Tätä minä olen tukenut, ja minun suuhuni sitten
joku teksti-tv laittaa sanan "vaatii", että Lindström vaatii sopimista. En minä ole mikään
vaatimaan. Minä toivon, että syntyy sopimisen kautta yhteisymmärrys. Tehdään tämä nyt
selväksi. (Eduskunnasta: Myös lainsäädännössä?) — Voi olla myös lainsäädäntöä. Minä
toivon, että mennään eteenpäin.

Moni kiinnitti huomiota tähän paikalliseen sopimiseen — edustaja Rinne, edustaja Sa-
tonen, edustaja Haglund — ja nosti esille tämän luottamuksen, ja tuntuu siltä, että edelleen-
kään sitä luottamusta ei ole. Se on sääli. Ainakin tässä keskustelussa me tunnumme aina
epäilevän toinen toisiamme. Edustaja Laukkaselle kiitos erittäin rakentavasta puheenvuo-
rosta. Tätä me tarvitsemme, emme me täältä toisiamme syyttelemällä pääse eteenpäin. Tot-
33



Pöytäkirjan asiakohta PTK 4/2016 vp
ta kai me voimme olla eri mieltä asioista, eikä vanhoja muistelemalla kyllä varmaan tästä
mennä eteenpäin.

Edustaja Kiljunen kysyi työllisyysmäärärahoista. Hallitusohjelmassa lukee, että niistä-
kin leikataan. Niistä leikataan, minä olen sanonut tämän suoraan. Minä en lupaa yhtään mi-
tään. Mutta minä tarvitsen uusia työkaluja, ja uusi työkalu on muun muassa tämä ajatus sii-
tä, että ansiosidonnaista voidaan käyttää starttirahaan ja palkkatukeen. Tämä asia on val-
mistelussa, se menee eteenpäin, hoputan sitä, koska tarvitsen sen työkalun. Meidän täytyy
muuttaa näitä työllisyyden, työttömyyden hoidon rakenteita. Tämä on semmoinen työka-
lu, mistä itse odotan paljon. Kun tätä kysyttiin muun muassa Joensuussa, jossa järjestettiin
tämmöinen työllisyysseminaari, mitä mieltä se yleisö oli siitä, niin olikohan se joku 80—
90 prosenttia, joka oli sitä mieltä, että tämä on oikea suunta: mennään passiivisesta rahasta
sinne aktivoivaan suuntaan. Tätä me tarvitsemme, ja tässä me olemme samaa mieltä. Eli
tämä asia etenee.

Ja lopuksi: Edustaja Haglund, kysyitte konkretiaa maahanmuuttajien, turvapaikanhaki-
joiden työllistämisestä. No, yksi konkreettinen on kumppanuusohjelma, eli yritykset ovat
tulleet hyvin vahvasti mukaan tähän. He tarjoavat apuaan — mutta... Se "mutta" tulee aina
siitä, että meillä on byrokraattisia esteitä, ja nämä esteet pitää poistaa, eikä ainoastaan tur-
vapaikanhakijoilta vaan kantasuomalaisilta työttömiltä.

Puhemies Maria Lohela: Vielä 1 minuutti ministeri Tiilikaiselle, ja sitten jatketaan kes-
kustelua.

16.14 Maatalous-  ja  ympäristöministeri  Kimmo  Tiilikainen: Kiitos, arvoisa puhe-
mies! — Lyhyt vastaus kolmeen kysymykseen:

Normien purku etenee. Osa maankäyttö- ja rakennuslain uudistamisesityksistä on jo tul-
lut eduskuntaan, loppu valmistellaan, loputkin tulevat tämän vuoden aikana. Ympäristölu-
vituksen ja muun luvituksen uudistamista valmistellaan täyttä häkää.

Metsähallitus-lakiesitys, joka on eduskunnassa, ei heikennä saamelaisten asemaa nyky-
tilaan verrattuna vaan neuvottelukuntien myötä pikemminkin himpun parantaa sitä.

Ilmastopolitiikkamme on johdonmukaista. Olimme aktiivisesti rakentamassa Pariisin il-
mastosopua. Uusiutuvan energian osuutta ajamme ylös etuajassa. Päästöjen vähennystä
ajamme etuajassa. EU:n päästökauppaa uudistamme siten, että kovassa kansainvälisessä
kilpailussa oleva teollisuutemme pärjää ja työpaikkoja turvataan. Cleantech taas tarjoaa
uusia mahdollisuuksia lukuisille aloille kasvuun ja työhön.

Puhemies Maria Lohela: Sitten jatketaan debattia.

16.15 Antti Rinne sd (vastauspuheenvuoro): Arvoisa puhemies! Pääministeri totesi tuos-
sa äsken, että jos tämä yhteiskuntasopimus, työmarkkinaratkaisu, syntyy, niin on varaa sit-
ten miljardi veroja alentaa ja tämä koskettaa myöskin sitten eläkeläisiä. Olen ymmärtänyt
näin, että hallitus on päättänyt tuloveroasteikkojen kautta tämän verokevennyksen sitten
tehdä, jos se ylipäätään on tulossa. Sehän tarkoittaa, arvoisa pääministeri, suoraan sitä, että
tämä veroero palkansaajan, työntekijän, siis palkkatyössä olevan ihmisen, ja eläkeläisen
välillä tulee pysymään. Kysyn: Olenko oikeassa tässä tulkinnassa? Oletteko te jättämässä
pysyväksi tätä eläkeläisten kireämpää verotusta palkansaajiin nähden?
34



Pöytäkirjan asiakohta PTK 4/2016 vp
Sitten haluan sanoa niille, jotka tässä ovat epäilleet sosialidemokraattien halua yhteis-
kuntasopimuksen, työmarkkinaratkaisun, tukemiseen, että se on väärää puhetta. Sosialide-
mokraatit tukevat semmoista työmarkkinaratkaisua, jolla saadaan vakaa, pitkäaikainen
palkkaratkaisu ennakoitavuutta lisäämään työmarkkinoille. Minun henkilökohtainen kan-
tani on se, että tässä tilanteessa ei ole järkevää kotimaista kulutuskysyntää ja ostovoimaa
leikata palkkaleikkauksilla. Ne pienet kapakat, pienet ravintolat, kahvilat...

Puhemies Maria Lohela: Nyt tuli aika täyteen.

...tarvitsevat näitä tuloja käyttöön.

16.17 Arto Satonen kok (vastauspuheenvuoro): Arvoisa puhemies! Todella myös minä
yhdyn siihen, että on erittäin tärkeää saada aikaan se riittävän kunnianhimoinen työmark-
kinaratkaisu, jotta me pääsisimme tähän veronkevennykseen, jotta myös eläkeläiset saavat
siinä oikeudenmukaisen osuutensa.

Mutta yksi asia, joka tässä politiikassa ainakin minua henkilökohtaisesti harmittaa, on
se, että kun tulee joitakin tutkimuksia, niin — jokainen täällä syyllistyy siihen — sieltä tut-
kimuksesta napataan se kohta, joka itseä tuntuu miellyttävän. Ja nyt jos me puhumme ar-
viointineuvoston tai OECD:n raportista, niin on ihan totta, että siellä kritisoidaan koulutus-
säästöjä, on totta, että siellä esitetään alvin nostamista — mutta sitä eivät kyllä kannata tie-
tääkseni muut kuin RKP — mutta sen sijaan se pääviesti, joka on etusivulla, on se, että ta-
louden sopeuttaminen, tämä nykyinen säästöpolitiikka ja julkisen talouden tasapainottami-
nen, on täysin oikein. Ja tämä on esimerkiksi vihreiltä jäänyt kokonaan lukematta, eli tei-
dän linjanne on täysin sitä... [Puhemies antoi puheenvuoron seuraavalle puhujalle.]

16.18 Ville Niinistö vihr (vastauspuheenvuoro): Arvoisa puhemies! Haluaisin korostaa,
että muutosjohtaminen on vaikeimpia johtamisen muotoja. Siihen pitää saada ihmiset mu-
kaan, ihmiset luottamaan, että se muutos on myös heille arjessa parempi, saada heidät itse
tekemään sitä muutosta. Ja silloin semmoinen kova pakottaminen ei ole keinona hyvä,
vaan se voi pikemminkin estää sen, että se uudistus on hyväksi Suomelle ja suomalaiselle
yhteiskunnalle. Minä itse tiedän sen kokemuksesta, kun olen ollut ministerinä viime vaali-
kaudella — me jouduimme sopeuttamaan tosi paljon, ja se budjettikirja on jo silloin tosi
tarkkaan käyty läpi. Ne leikkaukset, mitä nyt joudutaan käymään päälle, ovat varsin kivu-
liaita ja usein haitallisia, erityisesti koulutusleikkauksia arviointineuvosto ja OECD kriti-
soivat. Kun hallitus on jättänyt keinovalikoimasta vähemmälle sellaisia asioita, joissa saa-
taisiin pehmeämpiä uudistuksia eteenpäin, niin se on minusta se huolestuttavin piirre. Ve-
roelementissä esimerkiksi verovähennysten hyödyntäminen on asia, mitä arviointineuvos-
to korosti, että tätä voisi käyttää enemmän, se laajentaisi (Puhemies koputtaa) veropohjaa.
Ja toinen asia on se, että paikallinen sopiminen pehmeästi voisi...[Puhemies antoi puheen-
vuoron seuraavalle puhujalle]

16.19 Tuomo Puumala kesk (vastauspuheenvuoro): Arvoisa puhemies! Ehkä edustaja
Niinistön peräänkuuluttamaa muutosjohtamista kaipaisi myös tähän meidän keskustelu-
kulttuuriimme. Nimittäin tuntuu kyllä aika lailla siltä, että sama levy pyörii kuin edellisel-
läkin kaudella. (Välihuutoja) Jotenkin toivoisi sellaista, että kun mennään kohti kevättä,
35



Pöytäkirjan asiakohta PTK 4/2016 vp
niin päästäisiin pikkuisen eteenpäin. Jos ei aina pysty vaihtoehtojakaan esittämään — ne
ovat monesti vaikeita — niin sitten kuitenkin nähtäisiin myöskin mahdollisuuksia.

Jos puhutaan nyt tuosta koulutuspuolesta, niin meillä on 300 miljoonan euron panostuk-
set sinne muutospuolelle nimenomaan, joilla pyritään vastaamaan muuttuvaan maailmaan
— joka muuten muuttuu ihan valtavan nopealla tahdilla.

Minä olen kyllä sitä mieltä, että Suomen nousu on aika paljon myös meidän omasta
asenteestamme kiinni: onko kuppi puoliksi täynnä, puoliksi tyhjä vai meneekö kuppi ko-
konaan nurin. Meillä on valtavasti potentiaalia tässä maassa, kun se vain valjastetaan käyt-
töön. Siitä olen samaa mieltä monien täällä puheenvuoroja käyttäneitten kanssa, että muu-
tokset pitää pyrkiä tekemään mahdollisimman oikeudenmukaisesti. Ja me tarvitsemme
kyllä kaikkien puolueitten näkemyksiä (Puhemies koputtaa) siihen keskusteluun mukaan.

16.20 Li Andersson vas (vastauspuheenvuoro): Arvoisa puhemies! Tässä on puhuttu pal-
jon työllisyydestä, ja hyvä niin. Minä luulen, että tässä kaikki puolueet ovat samaa mieltä
siitä, että työllisyyden parantaminen on ainoa keino tasapainottaa julkistaloutta ja myöskin
turvata hyvinvointivaltion rahoituspohja. Ja juuri tästä syystä on erittäin huolestuttavaa,
että nimenomaan hallituksen toimet työllisyyden parantamiseksi eivät vakuuta. Tähän on
oppositio myöskin omassa kritiikissään keskittynyt, ja tämä on semmoinen kritiikki, johon
minun mielestäni hallituksen kuuluu vastata ja joka sen kuuluu ottaa vakavuudella. Ensim-
mäinen osa on tämä pakkolakikokonaisuus, josta nyt on saatu paljon sellaisia asiantuntija-
arvioita, että nämä työllisyysvaikutukset ovat ylioptimistisia. Tuloverokevennyksistä on
todettu — tämän vuoden alussa on tullut tutkimus — että työllisyyden parantamiseksi ne
nimenomaan eivät ole tehokas keino. Ja lopulta on vielä tämä työllisyysmäärärahojen puut-
tuva taso. Myös julkismenojen leikkausten haitallisuudesta työllisyydelle on puhuttu pal-
jon, ja siitä huolimatta keskustan ryhmäpuheenjohtaja Matti Vanhanen on nyt vuoden alus-
sa linjannut, että (Puhemies koputtaa) tulee lisää säästöjä.

16.21 Nasima Razmyar sd (vastauspuheenvuoro): Arvoisa rouva puhemies! Tämä halli-
tus päätti leikata kehitysyhteistyömäärärahoja 38 prosenttia. Sanoitte, pääministeri, pu-
heessanne, että apua on suunnattava sinne, missä sitä tarvitaan. Tämä on toki täysin totta.
Näitä avun tarvitsijoita on: tällä hetkellä maailmassa on miljoonia niitä, jotka tarvitsevat
välitöntä apua, puhumattakaan siitä pitkäaikaisesta hädästä, on se sitten vesipulaa taikka
äärimmäisen köyhyyden välttämistä. Nämä ihmiset myöskin liikkuvat, he liikkuvat kyläs-
tä toiseen ja maasta toiseen. On siis väärin ja vastuutonta tulla kertomaan meille tänne ker-
ta toisensa jälkeen, kuinka ihmisiä pitää auttaa paikan päällä, kun tämä hallitus päätti lei-
kata ennätyksellisen paljon kehitysyhteistyömäärärahoista ajassa, jossa maailma tarvitsee
apua enemmän kuin koskaan.

16.22 Hanna Kosonen kesk (vastauspuheenvuoro): Arvoisa rouva puhemies! Mennees-
tä, kuten Carunan tapauksesta, pitää ottaa opiksi ja tehdä se, mitä juuri nyt voidaan tehdä.
Ministeri Rehn on ottanut vahvasti vastuuta aiheesta, kuten pääministeri Sipiläkin. Yksi
esimerkki tästä on hallituksen veropohjantiivistämishanke, joka suitsii verosuunnittelua ja
verotulojen valumista ulkomaille. Keinoja on, kuten yritysverotuksen korkovähennysoi-
keuden rajoitus. Tästähän paljon on salissa puhuttukin.

Toisena asiana haluan nostaa esille suomalaisten turvallisuudentunteen. Mekin tässä sa-
lissa luomme maamme ilmapiiriä. (Eduskunnasta: Nimenomaan!) Miltä meistä tuntuu?
36



Pöytäkirjan asiakohta PTK 4/2016 vp
Nousevatko möröt esiin asioista, joissa niitä ei olekaan? Myrkytetäänkö ilmapiiriä, vai ete-
nemmekö oikeilla tiedoilla luoden parempaa Suomea?

16.23 Anders Adlercreutz r (vastauspuheenvuoro): Arvoisa puhemies! Hyvä hallitus! Ei
niin huonoa, ettei jotain hyvääkin. Hallituksen tavoitteet hiilettömän tulevaisuuden luomi-
seksi ovat kiitettävän kunnianhimoiset ja oikeansuuntaiset, ja tuontiöljyn puolittumistavoi-
te saa sekin tukemme. Mutta nämä tavoitteet vaativat myös toimenpiteitä, kuten kestävän
joukkoliikennepohjan ylläpitämistä ja kehittämistä, ja tiedämme kaikki, miten tälle on käy-
mässä.

Vielä ehditte muuttaa kurssia. Reilun miljoonan euron nimellisen säästön takia ei kan-
nata romuttaa koko läntisen Uudenmaan joukkoliikennerakennetta, alueen, jonka pitäisi
symboloida maamme kilpailukykyä ja vetovoimaa — ei kannata. Siksi toivomme vilpittö-
mästi avointa, ratkaisukeskeistä ja suoraa keskustelua ongelman ratkaisemiseksi ministe-
riön ja alueen edustajien välillä. Toivomme, että kuuntelette. Mehän tiedämme, että kokoo-
mus kuuntelee — ja hyvin usein EK:ta. Kilpailukyky on joukkoliikennettä, mutta on se
myös koulutusta. Eikö siksi olisi aika taas (Puhemies koputtaa) kuunnella vaikka Matti
Alahuhdan mielipiteitä tutkimuksen ja koulutuksen... [Puhemies antoi puheenvuoron seu-
raavalle puhujalle.]

16.24 Peter Östman kd (vastauspuheenvuoro): Arvoisa rouva puhemies! On hyvä, että
me saamme keskustella tässä salissa, ja toivon mukaan kykenemme käymään rakentavaa
keskustelua. Aikaisemmassa puheenvuorossani viittasin kestävyysvajeen umpeenkuromi-
seen, ja oli hyvä, että pääministeri vastasi. Kerron vain, mihin tietoni pohjautui, että pää-
ministerikin tietää, mitä julkisuudessa kirjoitetaan. Taloussanomat uudenvuodenaattona:
"Sipilä kirjoittaa uudenvuodentervehdyksessään, että 10 miljardin euron kestävyysvaje on
tarkoitus kuroa umpeen nykyisen hallituskauden aikana." Uskon kyllä, kun pääministeri
tuossa täsmensi, millaisen aikataulun puitteissa hallitus aikoo viedä sen läpi. Mutta sitten
tässä oli yksi lisälause, mihin liittyen toivoisin kuitenkin vastauksen: "Mikäli tähän ei pääs-
tä, niin keväällä 2017 hallitus joutuu tekemään lisäsäästöjä ja veronkorotuksia." Elikkä us-
kooko hallitus, että teillä ovat mittarit tämän vuoden lopussa siinä kunnossa, että te pystyt-
te näkemään jo silloin, miten käy tämän kestävyysvajeen kanssa?

16.25 Pauli Kiuru kok (vastauspuheenvuoro): Arvoisa rouva puhemies! Kiitos pääminis-
terille hyvästä puheesta, ja tässä oli hyvin rakentavasti ja pitkään tästä maahanmuuttotilan-
teesta.

Sellaisesta kysyisin, että kun me olemme vastaanottaneet 90-luvulta lähtien kolmisen-
kymmentätuhatta inkerinsuomalaista Suomeen, heidät on sisäministeriön ja Maahanmuut-
toviraston sivujen mukaan valittu syntyperän, etnisen taustan ja kielitaidon — suomen ja
ruotsin — kohtuullisen tai hyvän osaamisen perusteella, niin he ovat todellakin sopeutu-
neet Suomeen hyvin ja kotoutuminen on onnistunut. Kysymys kuuluu: voisiko siitä ottaa
oppia, ja onko siitä otettu oppia?

Toinen kysymykseni liittyy infra-kysymyksiin. Vesi-infra on monella alueella siirretty
osakeyhtiöihin, ja ne alueellisia monopoliyhtiöitä, jotka pyrkivät tekopohjaveden kautta
tuottamaan vettä. Onko näissä osakeyhtiöjärjestelyissä olemassa vaara, että omistus siir-
tyy ulkomaille?
37



Pöytäkirjan asiakohta PTK 4/2016 vp
16.26 Pekka Haavisto vihr (vastauspuheenvuoro): Arvoisa puhemies! Te, pääministeri,
nostitte puheenvuorossanne esille myös Suomen ja Venäjän suhteet ja viittasitte tietysti sii-
hen, että noudatamme EU:n yhteistä politiikkaa ja sanktioita. Itse olen huolissani siitä, mi-
ten tämä kehittyy nimenomaan meidän idänkauppamme ja idänsuhteidemme kannalta.
Suomen maataloustuotanto ja monet muut asiat ovat olleet tästä idänviennistä ja -kaupasta
riippuvaisia. Tietysti tästä seuraa sitten kysymys — kun tiedän, että sanktiot riippuvat Uk-
rainan kehityksestä — voimmeko me millään tavalla itse tukea tai vauhdittaa sitä, että jon-
kinlainen järkevä ratkaisu Ukrainan tilanteessa syntyy. Tiedän, että olette tavannut päämi-
nisteri Medvedeviä, ja varmasti teillä on siitä näkemys.

Toinen asia, josta olen huolissani, on se, että kun taloussuhteet ovat hiipuneet, niin sa-
malla tällainen kansalaisyhteiskunnan yhteydenpito Venäjän suuntaan vähenee ja ikään
kuin ihmisten tuntemus ja tietämys Venäjän asioista vähenee. Mielestäni tämä olisi asia,
johon myöskin pitäisi kiinnittää huomiota.

16.28 Sampo Terho ps (vastauspuheenvuoro): Arvoisa puhemies! Tässä on muutaman
kerran otettu esiin tasaisin väliajoin tämä tilannekuva ja se, onko liikaa pelottelua hallituk-
sen tai opposition puheessa. Oppositiosta tuli kritiikkiä, että esimerkiksi meidän ryhmäpu-
heessamme oli sitä liikaa. No, jos otimmekin hyvin selkeästi kantaa sen suhteen, että Suo-
mi on vaikeassa tilanteessa, niin mielestämme toimme hyvin selkeästi esiin myös sen, että
emme ole hukanneet toivoamme emmekä missään nimessä sitä hukkaa.

Sen sijaan haluan kysyä myös opposition suunnasta: eikö teistä tunnu, että viime syksyn
aikana, kun on keskusteltu leikkauksista yksitellen, joka ainoan kohdalla on puhuttu hyvin
jyrkkään sävyyn: tämä on kaiken loppu, tämä on hyvinvointiyhteiskunnan loppu, tämä on
koko järjestelmän alasajo? Minusta tuntuu, että tämä on toistunut hyvin tiheään, ja se ni-
menomaan luo uhkakuvia, se luo pelkotiloja, jotka ovat tarpeettomia ja jotka saavat henki-
sen tilan toivottomaksi ja ikään kuin saavat meidät siihen toimettomuuteen, turtumiseen,
mihin me emme missään nimessä saa valua.

16.29 Ilkka Kantola sd (vastauspuheenvuoro): Arvoisa puhemies! Täällä on kovin toi-
senlainen henki kuin oli vajaa viikko sitten valtiopäivien avajaistilaisuudessa, jossa tasa-
vallan presidentti puhui. Puheessaanhan hän sanoi, että kun meillä on näitä vaikeita ongel-
mia, ainakin pari suurta ongelmaa, niin talous on niistä se helpompi. Nyt tässä keskustelus-
sa, jota pidän arvokkaana keskusteluna, on selvästi heijastunut se, että talous on meille se
vaikeampi ongelma. Minä pidän tätä henkeä täällä ihan oikeana.

Arvoisa pääministeri, puheessanne viittasitte myös samaan kohtaan, jossa tasavallan
presidentti puhui siitä, millä tavalla EU:n vastuu nimenomaan tässä turvapaikka- ja pako-
laispolitiikassa on keskeinen. Itse ajattelen samoin, että EU on tässä ratkaisevalla tavalla
epäonnistunut. Nyt Suomi on lähtenyt mukaan osana EU:ta myös rahoittamaan Turkkia ja
suuntaamaan varoja sinne, mistä nämä ihmiset ovat tulossa EU:n alueelle. Näenkin tärkeä-
nä sen, että jatkossa Suomi on vahvasti mukana vahvistamassa EU:n ei vain rajavalvontaa
vaan kaikkia niitä toimenpiteitä, jotka estäisivät tarpeettoman juoksuttamisen: ihmisiä
juoksutetaan ympäri Eurooppaa ja (Puhemies koputtaa) sitten heidät palautetaan kotimaa-
hansa.

16.30 Hannakaisa Heikkinen kesk (vastauspuheenvuoro): Arvoisa rouva puhemies! Jat-
kan tästä aivan samasta aiheesta.
38



Pöytäkirjan asiakohta PTK 4/2016 vp
Melkein viikko meuhkattiin mediassa siitä, mitä tolkun tasavallan presidentti mahtoi-
kaan tuossa valtiopäivien avajaispuheessa sanoa. Itse kiinnitin huomiota presidentti Niinis-
tön valtiovierailulla Itävallassa medialle antamaan lausuntoon. Hän totesi juuri tästä EU:n
yhteisestä vastuusta: mitä me teemme täällä Syyrian, Irakin alueilla, näillä pakolaisleireil-
lä, ja miten saisimme nuo todella hädässä olevat ja apua tarvitsevat ihmiset Suomeen.
Myöskin tämä mittakaava-asia on hyvä nähdä: Turkissa on 2,7 miljoonaa syyrialaista. Ti-
lanne on kaoottinen siellä. Kysynkin pääministeriltä: onko aidosti lähdetty miettimään nii-
tä keinoja, mitenkä EU yhdessä lähtee ratkaisemaan tätä ongelmaa, että ne hädässä olevat
saataisiin tänne ja samalla saataisiin kitkettyä tämä ihmissalakuljetus ja ihmiskauppa pois,
niin että niille ei olisi enää pelitilaa?

16.31 Ritva Elomaa ps (vastauspuheenvuoro): Arvoisa puhemies! Taitettu indeksi oli
Lipposen hallituksen ansiota parikymmentä vuotta sitten. Eläkeläisten ostovoimaa pitää
saada nostettua, ja varmaan keskustelu jatkuu. (Eero Heinäluoma: Hyvä!)

Kuten edustaja Terho mainitsi, tämä tulee todella olemaan ratkaisujen vuosi. Jotta rat-
kaisuja voitaisiin tehdä, on maamme suunnan oltava selvillä. Yhteiskuntasopimuksen syn-
tyminen on yksi keskeisistä ratkaisuista, jota toivomme ja odotamme. Meillä on täällä
eduskunnassa kahdeksan puoluetta, oppositio ja hallitus, ja joskus tuntuu, että kritiikki hal-
litusta kohtaan on pelkkää arvostelua. Oppositiolla on myös vastuunsa. Se ei saisi keskit-
tyä liiaksi galluplukujensa nostamiseen. Laukkaselle annetaan pisteitä rakentavasta pu-
heenvuorosta.

Presidentti Niinistön realistinen, hyvä puhe taannoin antoi meille kaikille hyvää esi-
merkkiä siitä, että ongelmat on nostettava rohkeasti esille ja niihin on löydettävissä ratkai-
suja yhdessä. Hallitus on ryhtynyt toimeen, (Puhemies koputtaa) ja toimintakykyinen hal-
litus on Suomen etu.

Puhemies Maria Lohela: Sitten otetaan vielä edustaja Arhinmäki, ja sitten on pääminis-
terin puheenvuoro.

16.32 Paavo Arhinmäki vas (vastauspuheenvuoro): Arvoisa puhemies! Edustaja Puuma-
la arvosteli, että sama levy pyörii kaudesta toiseen. No, täytyy antaa tunnustusta edustaja
Puumalalle, että hänellä se ei enää pyöri — nimittäin muistan, kun yhdessä teimme väliky-
symyksen koulutusleikkauksista. Muistan hyvin myös sen, miten jokainen puolue sanoi,
että viime kaudella leikattiin jo liikaa koulutuksesta, että enää emme leikkaa, ja nyt on teh-
ty kaikkien aikojen suurimmat leikkaukset koulutuksesta.

Arvoisa rouva puhemies! Pääministeri Sipilä kysyi, miksi vasemmisto ei ole valmis kas-
vattamaan valtion omistusta yrityksissä. Hän ihmetteli sitä, että me emme ole valmiita ke-
hittämään valtion omistusta yrityksissä. Se oli kummallinen kommentti, koska me olemme
nimenomaan painottaneet sitä, että valtiolla pitäisi olla entistä enemmän omistusta. Esi-
merkiksi kun Fortumista myytiin osa, niin siitä saatiin 1,6 miljardia euroa, ja sen jälkeen
Fortum on jakanut 4,5 miljardia ja päälle vielä (Puhemies koputtaa) siitä irrotettu Neste Oil
noin miljardi euroa näille yksityisille osakkaille.

Puhemies Maria Lohela: Ja sitten pääministeri Sipilälle 3 minuuttia.
39



Pöytäkirjan asiakohta PTK 4/2016 vp
16.33 Pääministeri Juha Sipilä: Arvoisa puhemies! Edustaja Arhinmäki, tarkoitin sitä,
että täytyy jostakin luopua, että pystytään rakentamaan uutta. Jos tämä ajatusmaailma on
yhteinen, niin tästä on hyvä jatkaa. (Välihuutoja vasemmalta)

Edustaja Haavisto, otitte Suomen ja Venäjän suhteet esille. Toin keskustelussa esille
sen, että Minskin sopimusta on noudatettava, ja toki siinä on myös toimia Ukrainan puo-
lelta, jotka ovat vielä pahasti kesken. Tapasin reissulla myöskin suomalaisia yrityksiä, jot-
ka ovat erityistä sitkoa osoittaneet pysymällä markkinoilla odottamassa sitä hetkeä, kun
siellä talous lähtee taas kasvuun.

Tässä STT:n uudenvuodenviestissäni sanoin täsmälleen näin, että "urakkana on 10 mil-
jardin kestävyysvaje, jonka kuromiseksi tarvittavat päätökset tehdään tämän hallituskau-
den aikana". Ja teemme kaikkemme, että näihin lisäsäästöihin ei tarvitse turvautua.

Päivähoitokysymyksestä: Jäi tuossa edellisessä puheenvuorossani kesken tämä Liperin
malli, joka on tuntiperustainen malli. Siinä kunnalle on tullut noin puolen miljoonan vuo-
tuiset säästöt ja perheiden päivähoitomaksut ovat pienentyneet. Eli näihin hyviin käytän-
töihin kyllä kannattaa kaikissa kunnissa tarttua.

Joku viittasi soteen, että tämä marssijärjestys on epäselvä. Ei todellakaan ole epäselvä:
sote edellä mennään, ja aluehallinto tulee kolme kuukautta perässä tätä marssia. Mutta kun
me lähdemme tekemään aikataulua sieltä 1.1.2019 alkaen, niin tänä keväänä pitää tehdä
aika merkittäviä päätöksiä, että saadaan hommat valmiiksi niin kuin on suunniteltu.

Säästöistä: Yksikään säästö ei ole helppo. Ei ole helppoa säästää koulutuksesta, ei ole
helppoa säästää kehitysavusta ja niin edespäin. Meidän julkisen talouden kyky rahoittaa
nykymuotoiset palvelut on vain pysyvästi alentunut, ja meidän täytyy tehdä nyt kaikkem-
me, että pystymme tämän kierteen katkaisemaan sillä tavalla, että voimme pelastaa suoma-
laisen hyvinvointiyhteiskunnan. Siellä keskeisenä ovat nyt nämä toimet, mistä esimerkiksi
työmarkkinajärjestöt tällä hetkellä keskustelevat — kilpailukyvyn kautta kasvun tielle.

Sitten vielä, edustaja Heikkinen, tästä pakolaispolitiikan hoitamisesta EU:ssa yhdessä.
Yhteinen ajatuksemme on se, että me saamme ulkorajat kuntoon, hallitsemattoman maa-
hanmuuton pysäytettyä ja esimerkiksi Turkissa, Jordaniassa ja Libanonissa olevilta pako-
laisleireiltä ja sieltä UNHCR:n kautta, pakolaiskiintiön kautta, hoidettua sitten hallitusti
turvapaikanhakijat tänne Eurooppaan. Tämä on se yhteinen pyrkimyksemme, mihin me
yhdessä pyrimme, ja Suomi on osoittanut tässä jo etunojaa sillä tavalla, että olemme tämän
vuoden kiintiöstä osoittaneet 600 Turkissa olevalta leiriltä (Puhemies koputtaa) syyrialai-
sille pakolaisille.

Puhemies Maria Lohela: Nyt on aika täynnä. — Ministeri Rehulalle 1 minuutti.

16.36 Perhe- ja peruspalveluministeri Juha Rehula: Arvoisa rouva puhemies! Edusta-
ja Nylander kysyi päivystyksen kokonaisuuden tulevaisuudesta. Ensimmäinen aluetilai-
suus on tämän viikon perjantaina Oulussa. Tullaan järjestämään viisi tilaisuutta, joissa
erva-alueittain katsotaan päivystyksen verkkoa, paikkakuntia, etäisyyksiä ja päivystyksen
tasoa. Milloin seuraavia ulostuloja? Maaliskuun alussa päästään kentän kuulemiskierrok-
sen jälkeen eteenpäin.

Toinen asia, arvoisa rouva puhemies: Sote-muutoksen tekemisen tahti on joidenkin täs-
säkin salissa olevien mielestä liian kiivas. Olisi helpompaa keskustella, kun päättäisitte, ar-
voisat opposition edustajat, onko tässä liian kiire vai olemmeko me puuhastelemassa. Me
40



Pöytäkirjan asiakohta PTK 4/2016 vp
olemme tosi työssä — tavoitteena ihminen keskiössä integraation, valinnanvapauden, pe-
rustason palvelujen nykyistä paremman saavutettavuuden kautta.

Toisekseen hallintohimmelit: Niin, tarvitsemme tietyn määrän hallintoa. Vajaasta 200
hallintohimmelistä tulee (Puhemies koputtaa) jatkossa noin 15 tai 18.

Puhemies Maria Lohela: Sitten takaisin keskusteluun.

16.38 Antti Rinne sd (vastauspuheenvuoro): Arvoisa puhemies! Olen hieman hämmenty-
nyt tuosta pääministerin äskeisestä puheenvuorosta siltä osin, että hän totesi, että on pysy-
västi alentunut meidän kykymme hyvinvointiyhteiskunnan rahoittamiseen. Jos mietitään
sitä, että meillä on 330 000 työtöntä tällä hetkellä ja jos saadaan prosentin verran työttö-
myyttä alennettua, se tarkoittaa vähintään 600:aa miljoonaa julkisen talouden sopeuttami-
seen. Tästä näkökulmasta minun on vaikea uskoa, että pääministeri voi tarkoittaa, että Suo-
men vientiä ei saada kasvuun sillä tavalla, että meidän hyvinvointiyhteiskunnan rahoitus-
pohja vahvistuu, saadaan uusia tuotteita ja palveluita maailmalle. Haluaisin tähän nyt suo-
ran vastauksen, pääministeri: mitä tällä tarkoitatte, että on pysyvästi alentunut? Minusta se
viittaa siihen, että olette luovuttanut.

16.38 Timo V. Korhonen kesk (vastauspuheenvuoro): Arvoisa puhemies! Näissä suuris-
sa rakenneuudistuksissa on aivan selvää, että sosiaali- ja terveydenhuollon uudistusta on
vietävä määrätietoisesti eteenpäin. Mutta näitten uudistusten keskellä en oikein hyväksy si-
tä, että sanotaan, että aluehallinnon uudistus olisi jotakin puuhastelua. Mehän Suomessa
kuitenkin olemme tällä hetkellä siinä tilanteessa, että alueitten elinvoimaa on hyödynnet-
tävä. Sitä tukeaksemme niille on annettava valtaa. Aluehallinnon uudistuksessa on mitä
suurimmassa määrin kysymys myös elinvoimapolitiikasta. Meidän on myös purettava tur-
haa hallintoa ja turhaa byrokratiaa. Meidän on siirryttävä aitoon eurooppalaiseen kansan-
valtaan ja siinä samalla myös loivennettava kustannusnousukäyrää. Eli kyllä minä näen sil-
lä tavalla, että meidän on kuitenkin mentävä nytten eteenpäin niin sote-uudistuksessa kuin
aluehallinnon uudistuksessa sillä aikataululla, minkä hallitus on määrätietoisesti asettanut.

16.40 Markku Eestilä kok (vastauspuheenvuoro): Arvoisa pääministeri, te puhuitte tääl-
lä, että kävitte yrityksissä ja ne taistelevat joka päivä olemassaolon oikeutuksesta. Itse olen
hieman samalla tavalla käsittänyt, koska valitettavasti me elämme alenevan kustannusta-
son ja markkinoiden maailmassa, ja se tilanne on yrityksille erityisen vaikea. Kuitenkin
oma talouskäsitykseni menee niin, että semmoisessa tilanteessa ei kovin järkevää ole ku-
lurakennetta lisätä näille yrityksille eikä varsinkaan teollisuudelle. Meillä lukee hallitusoh-
jelmassa, että tällä vaalikaudella hallituksen toimesta ei lisätä teollisuuden kustannuksia.
Mutta kun katsoo tätä Caruna-keskustelua nyt, niin minä en puutu siihen Carunaan enkä
Fortumin myyntiin sinänsä, mutta voitaisiinko nyt harkita, että Energiaviraston — minun
käsitykseni mukaan kohtuutonta — päätöstä voitaisiin arvioida uudelleen, sillä monopoli-
yhtiöille annettu tuplarahastusoikeus ei kovin järkevältä tässä taloustilanteessa tunnu, var-
sinkaan, kun meillä on yhtiöitä, joilla ei ole investointitarpeita? (Puhemies koputtaa) Mi-
nun mielestäni virasto ei voi Suomea... [Puhemies antoi puheenvuoron seuraavalle puhu-
jalle.]
41



Pöytäkirjan asiakohta PTK 4/2016 vp
16.41 Pia Viitanen sd (vastauspuheenvuoro): Arvoisa rouva puhemies! Täällähän talou-
den arviointineuvosto myös totesi, että leikkauspolitiikka on ongelmallista ja pitäisi voida
käyttää myös tulopuolta. Mitä tulee tähän SDP:n vaihtoehtoon, niin kyllä meidän mieles-
tämme, arvoisa pääministeri, olisi ihan kohtuullista, että joku aliverotettu finanssisektori
osallistuisi näihin yhteisiin talkoisiin samaan aikaan, kun tavalliselle palkansaajalle sano-
taan, että leikataan palkkoja, ja samaan aikaan, kun työttömiltä, eläkkeensaajilta, lapsiper-
heiltä leikataan. Ihan kohtuullista olisi tehdä näitä arvovalintoja. Kyse on toden totta, ku-
ten sanottu, arvovalinnoista. Se, mikä on hämmentävää, on se, että hallituksella tulee ole-
maan taas varaa esimerkiksi miljoonaperintöjen veronkevennyksiin. Hallituksella on va-
raa...

Puhemies Maria Lohela:  Edustaja Viitanen, puhutteko tänne eteenpäin, niin ääni kuuluu.

Hallituksella on varaa autoveron kevennykseen, miljoonaperintöveron kevennykseen,
mutta samaan aikaan hallituksella ei ole varaa keventää pieni- ja keskituloisten eläkkeen-
saajien verotusta.

16.42 Harri Jaskari kok (vastauspuheenvuoro): Arvoisa rouva puhemies! Edustaja Rin-
teelle sen verran, että emme todellakaan ole luovuttaneet vaan yritämme nyt tehdä joitain
rakenteellisia uudistuksia, että päästään ihan toiseen suuntaan ja uuteen kasvuun.

Nyt kun edustaja Lindtman sanoi, että Suomi tarvitsee pitkäaikaisen maltillisen palkka-
ratkaisun, olen aivan samaa mieltä tässä, mutta olisi mahtavan hieno uutinen, kun edustaja
Lindtman olisi vielä sanonut, että Suomi tarvitsee myöskin paikallisen sopimisen kulttuu-
rin, jossa katsotaan yritysten tilanteet, ja myöskin, niin kuin ministeri Lindström sanoi
myöskin, että otetaan huomioon henkilöstön asema siinä. Se olisi uutinen tänään, joka voi-
si olla yksi käänteentekevä asia sitten jatkossa.

Sitten kun täällä puhui myöskin edustaja Tuppurainen, että niin kuin maailmanlopun
tunnelma on ennen kaikkea hallituksen puolella, ei pidä paikkaansa. Katsokaa nyt, mitä
pääministeri sanoi ensimmäisessä puheenvuorossaan: tehdään maksuperusteinen alvi, teh-
dään tulolähdejaon poisto, tehdään yrittäjyysvähennys, tehdään normienpurkua, tehdään
sitä paikallista sopimista. Nyt meillä on tekemisen meininki, lähtekää mukaan.

16.43 Antti Lindtman sd (vastauspuheenvuoro): Arvoisa puhemies! Tästä paikallisesta
sopimisesta: Tässähän on nyt riski, että hallitus tekee tästä uuden pakkolain. (Naurua) —
Älkää naurako, ei tämä minun keksimäni termi ole, arvoisa puhemies. (Eduskunnasta: Ei-
kö?) — Ei. — Sitaatti: "Kannatan TES-tietä, koska vapaaehtoisuus on aina pakkoa parem-
pi vaihtoehto." Toinen sitaatti: "Hän kertoo kannattavansa vapaaehtoisuutta, ei lakisääteis-
tä pakkoa." Näin työministeri Lindström on todennut juuri hetki sitten mediassa, muutama
päivä sitten, ja minä kysyn pääministeriltä, tuetteko te oman työministerinne linjaa tässä
kysymyksessä. (Markku Rossi: Kyllä menee kikkailuksi!) Tuetteko te oman työministerin-
ne linjaa? Toinen kysymys: kelpaako teille jokin muu luku kuin 5 prosenttia? Kolmas ky-
symys: aiotteko muuttaa hallitusohjelmaa, (Puhemies koputtaa) kuten teidän omasta puo-
lueestanne on esitetty vaatimus?

16.44 Leena Meri ps (vastauspuheenvuoro): Arvoisa puhemies! Olen tässä ensimmäistä
kautta ja ihmettelen sitä, että ensin me keskustelimme koko syksyn niistä koulutusleik-
42



Pöytäkirjan asiakohta PTK 4/2016 vp
kauksista ja subjektiivisen päivähoito-oikeuden leikkauksesta ja ilmeisesti, kun ne lait on
hyväksytty, jatketaan koko kevät niistä samoista. Toivon tietysti, että se puheenaihe vaih-
tuu.

Pääministeriä kiitän siitä, että otitte esille tuon tärkeän aiheen eli ruotsin kielen alueelli-
set kokeilut. Perussuomalaisten valtuustoryhmät ovat kunnissa tehneet näistä valtuusto-
aloitteita, elikkä kunnissa on valmiutta ja halukkuutta kokeilukunnaksi.

Lisäksi täällä puhuttiin vielä maahanmuutosta ja siitä, että maailmalla on miljoonia pa-
kolaisia ja kehitysapua on leikattu. Valitettavasti olemme viisimiljoonainen kansa, emme
pysty kaikkia miljoonia tietenkään meidän rahoillamme auttamaan.

Sitten olisin vielä ministeri Lindströmiltä kysynyt, miten edistyy tämä maahanmuuttaji-
en vapaaehtoistyön edistäminen. Tapasin tuossa Startup Refugees -vapaaehtoistyöntekijöi-
tä, ja siellä on jonkinlaisia esteitä kuitenkin, että voitaisiin tehdä turvapaikka-aikana (Pu-
hemies koputtaa) tätä vastavuoroista työtä. Miten se edistyy?

16.45 Anna-Maja Henriksson r (vastauspuheenvuoro): Arvoisa rouva puhemies, värde-
rade fru talman! Mehän kaikki tiedämme, että Suomen valtiossa on hyvin koulutettu väes-
tö. Sen takia on hyvin ongelmallista, että hallitus nyt on lähtenyt tälle leikkauslinjalle, mikä
koskee meidän opetusta ja meidän yliopistoja. Tässä salissa on tämän keskustelun alla nyt
peräänkuulutettu myös meidän vaihtoehtoja ja on sanottu, että meillä ei ole vaihtoehtoja.
Lukekaa nyt tämä ruotsalaisen eduskuntaryhmän ja RKP:n hyvä ja fiksu vaihtoehto. Se
osoittaa myös sen, että näitä leikkauksia ei tarvitse tehdä, jos priorisoi toisin.

Ja, arvoisa pääministeri, annan teille täyden tuen, mitä tulee tähän EU-politiikkaan. On
hyvin tärkeätä, että Suomi on EU:ssa nyt rakentava voima, joka etsii niitä ratkaisuja. Ai-
noastaan yhdessä pystymme EU:ssa tämän tilanteen hallitsemaan hyvin. Ja tässä pitää teh-
dä sellaisia ratkaisuja, joissa kunnioitetaan oikeusvaltioperiaatetta ja ihmisoikeuksia. Toi-
votan teille kaikkea menestystä siinä työssä. (Puhemies koputtaa)

Sitten täällä... [Puhemies antoi puheenvuoron seuraavalle puhujalle.]

16.46 Sari Essayah kd (vastauspuheenvuoro): Arvoisa rouva puhemies! Kiitän tästä pu-
heenvuorosta, sillä haluan todellakin pyytää anteeksi pääministeriltä. Pääministeri kertoi
joku aika sitten, että hän loukkaantui tuosta sanan "kyhäelmä" käytöstä. Minulla ei kos-
kaan politiikassa ole tarkoitus loukata ketään, vaikka saatan olla asioista eri mieltä. Sen
taustalla, että valitsin noin voimakkaan sanan käytön, on vilpitön huoli siitä, mitä tälle sote-
uudistukselle on todellakin tapahtumassa.

Myöskin hallituspuolueitten riveistä on esitetty tämä kysymys, mitä kuuluu sotelle, kos-
ka tällä hetkellä tämä maakuntamalli ja sen lain säätäminen ja sen ympärillä erilaisten hal-
lintorakenteitten rakentaminen tuntuvat olevan nyt hallituksen intresseissä ensimmäisenä.
Ja siinä mielessä täytyy ihmetellä, millä me saamme aikaiseksi tämän valtionosuusuudis-
tuksen, toisaalta verouudistuksen, joka tähän liittyy, miten kunnissa olevat rakennukset ja
kiinteistöt ja laitteistot tullaan aikanaan siirtämään sote-alueille, minkälaisia korvauksia
niistä tullaan maksamaan. Kaikki tämä on kuitenkin vielä tällä hetkellä auki… [Puhemies
antoi puheenvuoron seuraavalle puhujalle.]

16.47 Sari Sarkomaa kok (vastauspuheenvuoro): Arvoisa rouva puhemies! Yksi asia on
selvä, ja se on se, että Suomi nousee suosta vain työtä tekemällä ja yrittämällä ja uudista-
43



Pöytäkirjan asiakohta PTK 4/2016 vp
malla. Vähemmällä rahalla on saatava enemmän. Pääministerillä oli hyvä uudistava ote,
kuten valtiovarainministerilläkin.

Maailma muuttuu nopeasti, mutta yksi asia ei muutu: SDP seisoo jarrulla. Ja todellakin,
kuulinko oikein, kun edustaja Rinne, totesitte, että sote-uudistusta on uudelleen arvioita-
va? Varmasti Pekka Potilaalla ja Sari Sairaanhoitajalla nousee tukka pystyyn, jos tämä
sote-vatulointi taas alkaa. Kyllä on niin, (Välihuutoja vasemmalta) että me aiomme tämän
sosiaali- ja terveydenhuollon uudistuksen tehdä, mutta me teemme sen sote-palvelut edel-
lä. Me haluamme paremmat palvelut emmekä pulleaa aluehallintoa. Selvä on, että itsehal-
lintoalueet on rakennettava niin, että ne palvelevat kustannustehokasta ja laadukasta pal-
veluiden tuotantoa. Näin tämä on tehtävä. Ja toivon todellakin, että SDP ei ole tässä kivenä
kengässä, kun tätä uudistusta viedään. Se on erittäin kylmää politiikkaa. Tiedätte, että ter-
veyskeskusjonoissa odottavat eläkeläiset, (Puhemies koputtaa) työttömät ja lapsiperheet.
Sitä me emme halua. [Puheenjohtaja antoi puheenvuoron seuraavalle puhujalle.]

16.49 Seppo Kääriäinen kesk (vastauspuheenvuoro): Arvoisa puhemies! Pääministeri
kertoi täällä näitten selontekojen aikataulut. Pitäkää nämä aikataulut. Ja toisekseen, pitä-
kää eduskunta erittäin hyvin informoituna omista turvallisuuspoliittisista aikeistanne etu-
käteen eikä vasta sitten jälkikäteen.

Toisekseen, täällä käytiin hyvää keskustelua — edustaja Arhinmäki, edustaja Vanha-
nen, kuten myös pääministeri — näistä valtion yhtiöistä ja omaisuudesta. Virheistä pitää
oppia. Suomessa on ollut myös hyviä kokemuksia: Kun Veitsiluoto myytiin Enso-Gutzei-
tille parikymmentä vuotta sitten, vähän yli, niin niillä rahoillahan perustettiin Teollisuus-
sijoitus, Tesi lyhennelmänä. Nyt sen perusteella on perustettu kymmeniätuhansia työpaik-
koja ja monia hyviä yrityksiä. Raha on pantu poikimaan uutta yritteliäisyyttä. On investoi-
tu, saatu uusia hyviä yrityksiä, uusia työpaikkoja. Ei sitä rahaa pidä syömiseen panna.

Toisekseen, valtion omistajuus ei ole mikään paha asia. Se riippuu siitä, miten valtion
omaisuutta hoidetaan. (Vasemmalta: Kyllä!) Ja varsinkin turvallisuusasioissa täytyy olla
tarkkana siitä, mitä myydään ja mitä ei myydä. (Eero Heinäluoma: Hyvä puheenvuoro!)

16.50 Kari Uotila vas (vastauspuheenvuoro): Arvoisa puhemies! Palaan vielä tähän yh-
teiskuntasopimuskeskusteluun, kun täällä on kysytty, ketkä vastustavat ja ketkä eivät. Nii-
tä vastustajia ei varmaan ole kuin se yksittäinen kokoomuslainen kansanedustaja. Minusta
pääministerillä olisi nyt johtajuuden osoittamisen paikka. Teitte erittäin fiksusti, kun ilmoi-
titte, että jäädytätte pakkolakivalmistelun, annatte tilaa neuvotteluille, rauhoitatte neuvot-
teluilmapiiriä. Samanlaista johtajuutta teiltä nyt edellytettäisiin siinä mielessä, että on kak-
si eri asiaa: on yhteiskuntasopimus sinällään, mutta on myöskin se yhteiskuntasopimuksen
vaikuttavuus. Ja nyt minulla on kyllä vakaa käsitys, että yhteiskuntasopimus on mahdollis-
ta synnyttää, kun siinä yhteydessä puhutaan paikallisesta sopimisesta, siinä puhutaan työ-
markkinakierroksesta, myöskin palkkaratkaisusta. Mutta 5 prosentin yksikkökustannusten
vaatiminen kerralla on liian kova vaatimus, ja siihen eivät työmarkkinaosapuolet pysty ve-
nymään. Tässä toivoisin joustavuutta ja johtajuutta pääministeriltä.

16.51 Olavi Ala-Nissilä kesk (vastauspuheenvuoro): Arvoisa rouva puhemies! Suomen
hyvinvointihan perustuu talouden jatkuvalle kasvulle. Kun tapahtuu jatkuvaa negatiivista
kasvua, niin totta kai meidän kykymme turvata hyvinvointiyhteiskunta heikkenee. Tässä
on kaksi lukua mainittu, joista ollaan huolestuneita: vuosittainen velkaantuminen, yli 5
44



Pöytäkirjan asiakohta PTK 4/2016 vp
miljardia, ja sitten syntyvyys, alle 60 000. Kun otamme nämä luvut yhdessä, se tarkoittaa,
että jokaista syntyvää lasta kohden me otamme lähes 100 000 euroa velkaa joka vuosi —
tällaisen velkakirjan me laitamme äitiyspakkaukseen mukaan. Emme voi tällä tavalla pit-
kään jatkaa, minusta se on selvä asia.

Kiitän myöskin ministeri Lindströmiä työpaikkasopimuksesta. Se on työpaikkojen lähi-
demokratiaa ja mahdollistaa esimerkiksi tämän työaikapankkitoiminnan. Työpaikalla ei
voida tehdä töitäkään tänä päivänä, kun ei voida paikallisesti sopia työaikapankkitoimin-
nasta riittävän hyvin — niin että herra paratkoon, tässä vaaditaan uudistuksia.

16.52 Sanna Lauslahti kok (vastauspuheenvuoro): Arvoisa puhemies! Palaan vielä elä-
keläisten tilanteeseen. Selvää on, että pitkällä tähtäimellä meidän tulee saada eläke- ja an-
siotuloa saavat samalle viivalle. Ja siltä osin, kun meillä nousi esille se, että mikä meillä on
pelivara, sanon — kuten pääministeri sanoi — että jos yhteiskuntasopimus syntyy, niin sil-
loin voidaan arvioida, voidaanko sitä miljardin euron veroalennusta lähteä kohdentamaan
yhtäläisesti (Paavo Arhinmäen välihuuto) niin ansiotuloa kuin eläketuloa saaviin. Tässä on
kohta, joka pitää pitää mielessä jatkossakin, ja oli erittäin hieno asia, että pääministerikin
otti tähän kantaa.

16.53 Eero Heinäluoma sd (vastauspuheenvuoro): Arvoisa puhemies! Tämä on nyt vä-
hän erikoista, että kokoomuksen puolelta sanotaan tässä vaiheessa keskustelua, että tämä
eläkeläisten ja työssä olevien verokohtelu pitää pitkällä aikavälillä saada samaksi. Minkä
takia sitä ei nyt laiteta samaksi? Mikäs sen estää? Miten ne rahat loppuvat juuri eläkeläis-
ten kohdalla? Te kerrotte täällä, että miljoonaperinnöille on tulossa uusia alennuksia — uu-
sia alennuksia miljoonaperijöille. Ja sitten eläkeläisten kohdalla te sanotte, että ei meillä
nyt, meillä on just taas rahat loppu, ei ole mahdollista. Teidän mallinne tarkoittaa sitä, että
jos tämä tehdään — niin kuin täällä epäili edustaja Rinne, että tehdään — asteikkojen kaut-
ta, niin silloin tämä ero jää pysyväksi, pysyvästi eläkkeitä verotetaan kovemmin kuin työs-
sä olevien palkkatuloja. Tämä on huonoa politiikkaa, ja tästä pitää teille huomauttaa.

16.53 Arto Satonen kok (vastauspuheenvuoro): Arvoisa puhemies! Nyt puhutaan siitä,
onko rahat loppu vai ei ja miten me voimme hyvinvointiyhteiskuntaa rahoittaa. Niin kuin
täällä pääministerikin viittasi, silloin kun me perustimme Vanhasen toista hallitusta, niin
tavoitteeksi otettiin, että pitää tehdä 1 prosenttiyksikkö ylijäämää joka vuosi, jotta tähän
väestön ikääntymiseen pystytään varautumaan. Sen jälkeen on ollut monta negatiivista tai
nollavuotta — totta kai tämä tavoite on lähtenyt kauemmaksi. Kyllä edustaja Rinne on sii-
nä täysin oikeassa, että 1 prosenttiyksikkö työllisyysasteeseen tekee 600 miljoonaa julki-
seen talouteen, mutta se meidän täytyy, edustaja Rinne, kyllä tunnustaa ihan rehellisesti,
että me emme viime kaudella saaneet siitä työllisyysastetta yhtään paremmaksi. Ja minkä
takia emme saaneet? Koska me emme saaneet teidän kanssanne sovittua sellaisista keinois-
ta, joilla olisi päästy eteenpäin. Sen takia nyt tehdään juuri paikallista sopimista, nyt teh-
dään koeajan pidentämistä, muutetaan määräaikaisiin työsuhteisiin palkkaamista, jousta-
voitetaan takaisinottovelvoitetta, muutetaan lomalla sairastamista. Nämä kaikki tehdään
siksi, että (Puhemies koputtaa) me saamme ne (Puhemies: Aika!) 600 miljoonaa euroa.
45



Pöytäkirjan asiakohta PTK 4/2016 vp
Puhemies Maria Lohela:  Nyt tämän keskustelun kokonaisaika alkaa käydä vähiin, mutta
täällä olisi vielä puheenvuorot edustajille Kalli, Arhinmäki — edustaja Rinne ei ole pyytä-
nyt, mutta tarjoan sellaista, jos hän haluaa käyttää — ja sitten pääministerille lopuksi.

16.55 Timo Kalli kesk (vastauspuheenvuoro): Rouva puhemies! Kun olen kuullut kes-
kustelua kolmisen tuntia, niin haluan muistuttaa, että elämme tilanteessa, jossa raaka-ainei-
den hinnat, öljyn, ruuan ja monien sellaisten tarvikkeiden hinnat, jotka vaikuttavat kulut-
tajiin, ovat selvästi alempana kuin koskaan aiemmin, (Vasemmalta: Koskaan aiemmin?) ja
meillä on koulutettua työvoimaa. Silti meille ei synny investointeja, ja itselläni on se käsi-
tys, että se johtuu siitä, että yrittäjillä ja yrityksillä ei ole luottamusta pitkälle tulevaisuu-
teen, vaikka hallitus on tehnyt rakenteellisia uudistuksia, on purkamassa byrokratiaa ja
suuntaamassa voimaa sinne suuntaan, minne odotetaan. Eli luottamusta odotetaan nyt ni-
menomaan yhteiskuntasopimusneuvotteluista. Jos ne onnistuvat, niin varmaan se kiihdyt-
tää sitä, että ennustettavuutta tulee lisää, syntyy investointeja, voidaan työllistää. Kysyn-
kin pääministeriltä: (Puhemies koputtaa) minkä arvon te annatte tälle ennustettavuudelle?

16.56 Paavo Arhinmäki vas (vastauspuheenvuoro): Arvoisa rouva puhemies! Pääminis-
teri, sanoitte, että jostain pitää luopua, niin että voidaan tehdä jotain uutta. Esimerkiksi Se-
naatti-kiinteistöillä on Helsingin keskustassa kiinteistöjä, joista voitaisiin hyvin luopua,
saada asuntorakentamista keskustaan ja sitä kautta tuloja. Mutta samaan aikaan te olette
näitä kärkihankkeita rahoittamassa yritysten myynnillä. Esimerkiksi meidän voimakkaasti
ennen vaaleja ajamamme ja edelleen kannattamamme elvytys siinä, että me laitamme mei-
dän raiteita ja teitä kuntoon, on hyvä asia, mutta minun kysymykseni kuuluu: kun meillä
valtion omistamat yhtiöt tuottavat 5:n, jopa 10:n prosentin tuottoa pääomalle, niin mikä ta-
loudellinen järki on tässä tilanteessa myydä näitä yhtiöitä, kun samaan aikaan siihen vas-
taavaan panostukseen saataisiin viiden vuoden lainoja kiinteällä, miinusmerkkisellä  korol-
la sen sijaan, että myytäisiin omaisuutta, joka tuottaa vuodesta toiseen? Nyt, pääministeri
Sipilä, teillä on ollut hyviä puheenvuoroja, kuunnelkaa edustaja Kääriäistä, (Puhemies ko-
puttaa) älkää päästäkö ministeri Stubbia (Puhemies: Aika!) sen ruiskukansinisen kynän
kanssa mukaan… [Puhemies antoi puheenvuoron seuraavalle puhujalle.]

16.57 Antti Rinne sd (vastauspuheenvuoro): Arvoisa puhemies! Täällä on ollut minun
mielestäni monipolvinen ja hyvä keskustelu, tässä on ollut paljon erilaisia ulottuvuuksia,
näkökulmia, joilla voi lähteä hakemaan niitä ratkaisuja, joilla suomalaista yhteiskuntaa
viedään eteenpäin, talouskasvua ja työllisyyttä saadaan vahvistettua. Minun mielestäni on
selvää meille kaikille, että seitsemän heikkoa vuotta tästä taaksepäin on vaikuttanut siihen,
että näitten seitsemän vuoden aikana ei olla saatu työllisyyttä parantumaan ja talouskasvua
syntymään. Meillä on ehkä keinoista aika paljon erimielisyyttä, mutta uskoisin, että hyväl-
lä yhteistyöllä ja keskeisissä, isoissa vaalikausia ylittävissä asioissa parlamentaarisella val-
mistelulla voitaisiin löytää ratkaisuja, jotka kestävät sitten selkeästi yli näitten yksittäisten
vaalikausien ja yksittäisten hallitusten vallassaolon. Minä toivon sitä, että hallitus todella
tarkentaa linjaansa tässä suhteessa, miten tätä parlamentaarista yhteistyötä näissä isoissa
hankkeissa voidaan viedä eteenpäin, jotta saadaan pysyviä, kansalaisten kannalta pysyviä,
ratkaisuja syntymään.
46



Pöytäkirjan asiakohta PTK 4/2016 vp
Puhemies Maria Lohela: Ja lopuksi pääministeri, enintään 5 minuuttia tuosta puhujako-
rokkeelta.

16.58 Pääministeri Juha Sipilä: Kiitoksia, rouva puhemies! — Kiitoksia, kollegat, hy-
västä keskustelusta.

Ensinnäkin otan heti kopin tästä edustaja Arhinmäen Senaatti-kiinteistöt-asiasta. Tämä
on idea, joka otetaan ilman muuta jatkojalostettavaksi.

Haluan myöskin haastaa meitä siihen, että jos valtion omaisuutta vapautuu joistakin yri-
tyksistä, jotka ovat kilpailluilla markkinoilla, eivät siis monopolitoimijoita, niin voisiko
valtiolla olla jatkossa roolia esimerkiksi soten ict-ratkaisun kehittämisessä, voisiko olla
kaupunkien älykkäiden liikenneratkaisujen platformeissa, voisiko syntyä jopa suomalai-
nen innovaatiopankki ja niin edespäin ja niin edespäin. Minun on vaikea hyväksyä sitä, et-
teikö valtiolla voisi olla tässäkin tilanteessa jotakin uuden rakentamista. Ei se nyt voi olla
niin, että kaikki on keksitty 50 vuotta sitten ja meidän pitää kaikesta siitä pitää kiinni eikä
mitään uutta voida eikä osata rakentaa.

No, onko meidän rahoituskykymme pysyvästi alentunut? Minä uskon, että tässä salissa
on yksimielisyys siitä, että kestävyysvajeemme on noin 10 miljardia. Tämä urakka meidän
täytyy tehdä, ja nämä säästöpäätöksetkin liittyvät siihen, uudistuspäätökset liittyvät siihen
ja kasvua edistävät toimet liittyvät siihen. Sen lisäksi meidän pitää päästä vähintään 2 pro-
sentin kasvu-uralle, että me pystymme jatkossa rahoittamaan jäljelle jäävät palvelut.

Sitten yrityksen sukupolvenvaihdokset, joita kritisoitiin täällä. Olen käsittänyt niin, että
esimerkiksi edustaja Rinne on ottanut viime kaudellakin voimallisesti kantaa kasvollisen
suomalaisen omistajuuden puolesta. Nimenomaan pk-yritykset ovat olleet niitä, jotka ovat
palkanneet ihmisiä. En kyllä etukäteen tuomitsisi niitä toimia, joita haetaan nyt yritysten
sukupolvenvaihdoksen helpottamiseksi. Siellä harvoin puhutaan miljoonaomaisuuksista,
varsinkaan sellaisista omaisuuksista, jotka olisivat realisoitavissa, vaan hyvin hankalista ti-
lanteista siirtää yritysomaisuutta seuraavalle sukupolvelle, kun se omaisuus on kiinteässä
muodossa, koneissa, laitteissa, seinissä, joita on vaikea realisoida.

Paikallisesta sopimisesta kysyttiin vieläkin. Tuen täsmällisesti sitä toimeksiannon mu-
kaista ryhmän työtä. Tuen täsmällisesti, niin kuin ministeri Lindström tukee myöskin täs-
mällisesti sen toimeksiannon mukaista työtä. Mutta toivoisin, että me lähetämme tästä sa-
lista selkeän, vahvan viestin siitä, että paikallisessa sopimisessa Suomessa pitää ottaa rei-
pas askel eteenpäin. Ja se pitää saada myöskin käytännössä toimimaan siellä yritystasolla,
koska siellä on asiantuntemus siitä, mitkä ovat ne paikalliset toimet, että saamme kilpailu-
kykyä parannettua. Tämä on äärettömän tärkeä osa näitä uudistuksia, mitä olemme teke-
mässä.

Sitten mitä tulee soteen, minä vakuutan, että sote etenee omaa polkuaan. Jos me teemme
muita uudistuksia, niin ei se ole sotesta pois. Maakuntahallinto kulkee omaa polkuaan, siel-
lä pitää tehdä päätöksiä siitä, mitä muita tehtäviä kuin sote siirtyy itsehallintoalueelle. Mei-
dän pitää uudistaa myöskin kuntaa, kuntien tehtäviä, ja niin edespäin. Eivät nekään ole so-
ten kehittämisestä pois. Me teemme nyt monta monituista uudistusta yhtä aikaa, ja päätök-
siä tehdään peräkkäin. Niillä on tarkat aikataulut, milloin mitäkin tehdään. Uudistamista
nyt kyllä riittää.

Vielä lopuksi yhteiskuntasopimuksesta: Riittäisikö alle 5 prosenttia? Minä sanon vain
näin, että mitä pienempi lopputulos, sitä pienempi vaikutus työllisyyteen.
47



Pöytäkirjan asiakohta PTK 4/2016 vp
Keskustelu päättyi.

Asian käsittely päättyi.
48


	2
	14.02
	14.18
	14.23
	14.28
	14.33
	14.39
	14.45
	14.51
	14.56
	15.02
	15.04
	15.06
	15.08
	15.10
	15.12
	15.14
	15.16
	15.18
	15.19
	15.21
	15.22
	15.23
	15.24
	15.25
	15.26
	15.28
	15.29
	15.30
	15.31
	15.32
	15.33
	15.34
	15.35
	15.36
	15.37
	15.38
	15.39
	15.41
	15.42
	15.43
	15.46
	15.47
	15.48
	15.49
	15.50
	15.52
	15.53
	15.54
	15.55
	15.56
	15.57
	15.58
	15.59
	16.00
	16.01
	16.02
	16.03
	16.05
	16.06
	16.07
	16.08
	16.11
	16.14
	16.15
	16.17
	16.18
	16.19
	16.20
	16.21
	16.22
	16.23
	16.24
	16.25
	16.26
	16.28
	16.29
	16.30
	16.31
	16.32
	16.33
	16.36
	16.38
	16.38
	16.40
	16.41
	16.42
	16.43
	16.44
	16.45
	16.46
	16.47
	16.49
	16.50
	16.51
	16.52
	16.53
	16.53
	16.55
	16.56
	16.57
	16.58


