















































DEMB3AE.tmpSave.xml


Pöytäkirjan asiakohta PTK 47/2016 vp
Pöytäkirjan asiakohta 

PTK 47/2016 vp

Täysistunto

Tiistai 3.5.2016 klo 13.59—17.25

10. Hallituksen esitys eduskunnalle laiksi postilain muuttamisesta
Hallituksen esitys HE 18/2016 vp
Valiokunnan mietintö LiVM 8/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on liikenne- ja viestintävaliokunnan mietintö LiVM 8/
2016 vp. Nyt päätetään lakiehdotuksen sisällöstä.

Ensimmäisen puheenvuoron käyttää valiokunnan puheenjohtaja, edustaja Jalonen, ol-
kaa hyvä.

Keskustelu

16.39 Ari Jalonen ps (esittelypuheenvuoro): Arvoisa puhemies! Tulin tähän käyttämään
tämän esittelypuheenvuoron, joka on kuitenkin ehkä enemmän tämmöinen oikaisupuheen-
vuoro tässä kohtaa, koska lehdistössä on ollut niin paljon väärää tietoa tästä hallituksen esi-
tyksestä ja tästä mietinnöstä.

Tämä on siis tässä vaiheessa, tämä ensimmäinen vaihe, vain ja ainoastaan tähän ilmoi-
tuskäytäntöön siirtymisestä, ei mistään muusta. Keskustelua käytiin jo hyvinkin paljon sii-
tä kakkosvaiheesta, vaikka koko esitystä ei ole. Se oli hyvin paljon tämmöisenä tuntemuk-
sien purkauksen kohteena, voidaan sanoa näin. Mutta nyt tosiaan tämä kyseinen hallituk-
sen esitys ja mietintö on vain ja ainoastaan tästä ilmoituskäytäntöön siirtymisestä.

Kuitenkin valiokunta piti tärkeänä sitä, että nostetaan näitä huolia, joita jo nostettiin niit-
ten keskustelujen ja asiantuntijalausuntojen yhteydessä esille ja joita mahdollisesti on tu-
lossa seuraavassa vaiheessa esiin, ja ne ovat luettavissa mietinnöstä.

Mutta näihin oikaisuihin. Kun lehdet kirjoittavat, että tämä avaa kilpailua ja niin edes-
päin, niin postin kilpailu on avattu jo 1994. Tähän on matkan varrella tehty vielä helpotuk-
sia ja lievennyksiä, joilla tälle alalle kilpailun aukaisun jälkeen on ollut helpompi päästä.
Näitä on tapahtunut muun muassa 2002 ja 2011. Näitä on matkan varrella tehty, ja tämä on
ikään kuin jatkumo siihen.

Näistä asiantuntijalausunnoista on vedettävä tämmöinen yhteenveto, että lähes kaikki
asiantuntijat ovat kannattaneet tätä hallituksen esitystä ja tähän ilmoituskäytäntöön siirty-
mistä mukaan lukien Posti itse. Oikeastaan kriittisin lausunto on tullut sitten liittojen toi-
mesta. Sen voi tulkita niin, että se on ehkä ainoa tämmöinen ei-kannattava esitys. Mutta
sielläkin varovaista hyväksyntää on. Mutta tämäkin oli tosiaan enemmän vielä tuntematto-
masta kakkosvaiheesta johtuen. Tämä ensimmäinen vaihe on vain ja ainoastaan tästä il-
moitusmenettelyyn siirtymisestä.
 Tarkistettu
4.0



Pöytäkirjan asiakohta PTK 47/2016 vp
Tämä ei, vaikka asiantuntijat ovat lähes yksimielisiä, valiokunnan jäsenten keskuudessa
ollut sitten yksimielinen, eli tässä on hylkäysesitys.

Toinen varapuhemies Paula Risikko: Haluaako ministeri tässä vaiheessa, vai kuuntelet-
teko puheenvuorot? — Ministeri Berner, olkaa hyvä.

16.44 Liikenne- ja viestintäministeri Anne Berner: Arvoisa puhemies! Käsiteltävänä
on hallituksen esitys eduskunnalle postilain muuttamisesta. Eduskunnalla on ollut käsitel-
tävänään uudistus, jossa nykyisestä hallinnollisesti raskaasta, valtioneuvoston myöntä-
miin postilupiin perustuvasta järjestelmästä siirryttäisiin kevyempään, ilmoituksenvarai-
seen järjestelmään. Valiokunta käsitteli esityksen ripeästi, ja siksi haluankin kiittää liiken-
ne- ja viestintävaliokuntaa nopeasta käsittelystä, jolla mahdollistetaan aito normien purka-
minen.

Esitystä valmisteltaessa pyysimme lausuntoja eri markkinatoimijoilta ja viranomaisilta,
ja lähes kaikki lausunnon antaneet pitivät esityksen tavoitteita normien purkamisesta, hal-
linnollisen taakan vähentämisestä ja postiyritysten alalle tulon esteiden madaltamisesta
kannatettavina. Saman viestin sidosryhmät toivat esiin myös valiokunnan käsittelyn aika-
na, niin kuin puheenjohtaja totesi.

Esityksellä mahdollistetaan tulevaisuudessa uudenlaisten postipalveluiden syntyminen
ja vaikutetaan osaltaan myös sanomalehtiyhtiöiden toimintakyvyn parantumiseen, sillä
lehtiyhtiöt voivat nyt jakaa kirjeitä oman lehtijakelunsa yhteydessä. Tämä on tärkeää, kos-
ka, kuten valiokuntakin toi lausunnossaan esiin, on kirjelähetysten määrä selkeästi vähen-
tynyt viime vuosina sähköisen viestinnän yleistymisen ja yleisen sähköistymiskehityksen
vuoksi.

Valiokunta korosti lausunnossaan, että sääntelyn keventämisestä huolimatta on tärkeää
pystyä jatkossakin varmistamaan kansalaisille laadukkaat ja edulliset postipalvelut koko
maassa. Valiokunta toi esiin myös postilain uudistamisen toisen vaiheen, jota valmistelta-
essa tullaan turvaamaan turvalliset ja laadukkaat postipalvelut kaikille suomalaisille.

Arvoisa puhemies! Kuten edellä todetusta on käynyt varmasti ilmi, olen tyytyväinen sii-
hen, miten postilakiesitys käsiteltiin eduskunnassa. Näen, että muutos on askel kohti uu-
denlaisia postipalveluita, joista tulevat hyötymään sekä postiyritykset että niiden asiakkaat
laadukkaina ja monipuolisina postipalveluina koko maassa. — Kiitos.

16.46 Satu Taavitsainen sd: Arvoisa puhemies! Arvoisa ministeri! Hallituksen esitykses-
sä postilain muuttamiseksi esitetään valtioneuvoston myöntämästä postitoimiluvasta luo-
pumista ja sen sijaan siirtymistä sähköiseen ennakkoilmoitukseen Viestintävirastolle. Esi-
tys on täysin päinvastainen liikenne- ja viestintävaliokunnan kannan kanssa toimiluvan
myöntämisestä vuodelta 2010. Valiokunta näki silloin toimilupaehtojen olevan keskeinen
mekanismi, jolla vaikutetaan markkinoiden toimintaan ja yleispalvelun turvaamiseen. Pos-
titoimiluvan myöntäminen siirrettiin tuolloin ministeriöltä valtioneuvostolle.

Pelkkä sähköinen ennakkoilmoitus on riittämätön työkalu viranomaisille. Postipalvelut
muodostavat niin tärkeän välineen yhteiskunnassa, että alan yrityksiä tulee olla mahdollis-
ta arvioida jo etukäteen. Huomioitavaa myös on, että lakiesitys poistaisi kaikki nykyistä
toimilupajärjestelmää koskevat vaatimukset postitoiminnan säännöllisyydestä ja laadusta,
yrityksen riittävistä resursseista sekä pitkäjänteisestä postitoiminnan järjestämisestä. Muu-
2



Pöytäkirjan asiakohta PTK 47/2016 vp
toksen myötä uusi yritys voisi myös lopettaa postipalveluiden tarjoamisen asiakkailleen
kahden viikon varoitusajalla.

Kilpailun laaja avaaminen söisi Postin toimintamahdollisuuksia. Uudet toimijat voisi-
vat ilman yleispalveluvelvoitteen rasitetta kääriä kermat päältä ja keskittyä kannattaviin
alueisiin ja voittoisiin tuotteisiin, kuten yritysten kirjeisiin. Viime vaalikaudella arvioitiin
tämän aiheuttavan valtiolle miljoonien eurojen kustannukset, jotka tulisi maksaa yleispal-
veluvelvoitteesta vastaavalle Postille. Eli jatkossa valtion olisi turha odottaa osinkoa Pos-
tilta. Viime vuodelta valtion kassaan tuli Postilta osinkoa 18 miljoonaa euroa. Jatkossa nuo
eurot kilahtavat yksityisiin pusseihin.

Arvoisa puhemies! Kansanedustajat edustavat kansaa, ja on ajettava yhteistä etua, ei
pienen piirin etua. Tämä postilain muuttaminen ei tule hyödyttämään kansalaisia. Päinvas-
toin, kansalaisten postipalvelut tulevat mitä todennäköisimmin heikkenemään, kun nykyi-
sen palvelutason taloudellinen pohja murenee alta pois. Riittävien ja yhdenmukaisten pos-
tipalveluiden varmistaminen koko maassa on nyt ja tulevaisuudessa valtion tehtävä. Uudet
toimijat keskittyvät kannattavaan yrityspostiin kaupunkialueilla eivätkä hoitaisi perille
harvaan asutun seudun asukkaiden posteja.

Tämän lakimuutoksen seurauksena saatamme päätyä siihen, että harvaan asutulla
alueella ei enää jaettaisi postia viitenä arkipäivänä viikossa vaan harvemmin, koska rahat
hoitaa palvelua viedään Postilta. Ihmiset laitettaisiin eriarvoiseen asemaan eri puolilla Suo-
mea. EU:n postidirektiivin mukaan viiden päivän jakelusta voi poiketa vain poikkeuksel-
liseksi katsotuissa tilanteissa tai maantieteellisissä olosuhteissa. Tämäkö on Sipilän halli-
tuksen aluepolitiikkaa? Kuritetaan maaseudun ihmisiä. Eikö heille kuulu myös tämä julki-
nen palvelu? Onko nyt aluepolitiikka väistynyt markkinoiden tieltä ja alueellisen tasa-ar-
von edistäminen lakaistu maton alle?

Politiikassa on aina vaihtoehtoja, vaikka hallitus yrittääkin väittää muuta. Hallitus vie
tällä hetkellä Suomea aivan väärään suuntaan, mutta suunta voidaan — ja se pitää — kään-
tää, ja sen vuoksi tulemme esittämään tämän lakiesityksen hylkäämistä.

Arvoisa puhemies! Tänään vietämme kansainvälistä sananvapauden päivää. Sanoma-
lehtien Liitto on aiheellisesti ollut huolissaan siitä, että jos Postin jakelupäivät harvenevat,
niin kuinka käy heidän toimintaedellytyksilleen, suomalaisten avoimelle tiedonsaannille ja
demokratian toimivuudelle. On myös pakko mainita se, että erityisesti Postista on kuulu-
nut paljon pelolla johtamista. Pääluottamusmiehiä ja työsuojeluvaltuutettuja on ohjeistet-
tu, mitä saa puhua julkisuuteen. Työpaikoilla yritetään hiljentää väkeä ja luottamusmies-
ten toimintaa on yritetty tarkoituksellisesti vaikeuttaa muun muassa lopettamalla kilomet-
rikorvausten maksaminen. Turun yliopiston valtio-opin professori Matti Wiberg kirjoitti
vappuna blogissaan, että meillä ei ole varaa siihen, että tietävimmät vaikenevat, millään
alalla. Sananvapaus taataan perustuslain 2 luvun 12 §:ssä, Euroopan ihmisoikeussopimuk-
sen 10 artiklassa sekä Euroopan unionin perusoikeuskirjan 11 artiklassa. Sananvapaus tar-
koittaa oikeutta ilmaista ja vastaanottaa tietoja ja mielipiteitä kenenkään sitä ennakolta es-
tämättä. Postin työntekijöilläkin on nämä perusoikeudet. Heillä on oltava oikeus asiallises-
ti, totuudenmukaisesti ja perustellusti arvostella työnantajaansa, kun siihen aihetta on.

Arvoisa puhemies! Viime syksynä tehdyn Postin henkilöstökyselyn tulokset tukevat kä-
sitystä huonosta johtamisesta. Myös muista valtionyhtiöistä on tullut vastaavaa viestiä.
Työntekijä tuntuu olevan Postissa yrityksen pahin vihollinen. Työntekijät ovat kokeneet,
että heitä on uhkailtu, kiristetty ja syyllistetty. Nyt tämä vaientamisen toimintatapa Postin
asioissa on levinnyt myös meihin kansanedustajiin — pääministeripuolueen toimesta. Tä-
3



Pöytäkirjan asiakohta PTK 47/2016 vp
mäkö on vallassa olevien johtamistyyli? Kansanedustajilla on laajennettu sananvapaus.
Kansanedustajalla on perustuslain mukaan eduskunnassa oikeus vapaasti puhua kaikista
keskusteltavana olevista asioista sekä niiden käsittelystä ja arvostella yhteiskunnallisia
epäkohtia tai vallankäyttäjiä. Pääministeri omistajaohjaa valtionyhtiöitä, ja on aivan ai-
heellinen kysymys, miksi henkilöstöpolitiikka on huonontunut Postissa. Miksi pääministe-
ri ei ole vaatinut hyvää henkilöstöpolitiikkaa? Ihmisiä irtisanotaan samaan aikaan, kun ote-
taan vuokratyöntekijöitä ja johtaja saa palkkaa 50 000 euroa kuukaudessa. Työntekijöille
ei myöskään kerrota mitään, ja heillä on tunne, ettei heitä enää arvosteta.

Kaikkien valtionyhtiöiden on oltava esimerkillisiä henkilöstöpolitiikassa ja kohtuullisia
johdon palkoissa. Tämä on SDP:n yksi tavoite valtion omistajapolitiikan kehittämiseksi.
Sellainen valtion omistajapolitiikka, joka perustuu nollatuntisopimuksiin ja palkansaajien
halpuuttamiseen, ei ole kestävällä pohjalla. Se ei saa aikaan kasvua ja työllisyyttä. Ihmi-
nen, jolla ei ole varmuutta palkastaan, ei rakenna taloa, ei käytä rahaa yrityksiltä ostetta-
viin palveluihin, ei osta ja kuluta. Tällöin eivät pyörät pyöri vaan ne pysähtyvät, niin kuin
nyt on Suomessa käynyt.

Onneksi ammattiliitto sai pitkän oikeustaistelun kautta laitettua kuriin hintoja polkevat
ilmaisjakelufirmat, mikä oli ehkä suurempi teko Postin kilpailukyvyn kannalta kuin yksi-
kään Postin johdon teko.

16.55 Ari Jalonen ps (vastauspuheenvuoro): Arvoisa puhemies! Kuten kuulitte, yksi tä-
män vastalauseen allekirjoittajista piti äsken puheen, ja liittymä tähän hallituksen esityk-
seen on kohtalaisen ohut. Elikkä tämä kuvaa hyvin tämän asian käsittelyä ja etenemistä.
Varsinaiseen asiaan, näihin byrokratianpurkutalkoisiin, ilmoittamismenettelyyn, kovin
harvalla oli vastalauseita.

Toinen varapuhemies Paula Risikko: Sitten mennään puhujalistaan.

16.56 Maria Guzenina sd: Arvoisa puhemies! Harmi, että ministeri Berner — toki hie-
noa, että hän ehti olla täällä hetken — lähti nyt pois eikä jäänyt kuuntelemaan tätä keskus-
telua. Hän, jos joku, tietää omasta siviiliammatistaan johtamisesta ja olisi voinut täällä
ehkä valottaa myöskin sitten omaa näkemystään siitä — kun Postin johtamisessa on kiel-
tämättä ollut paljon kyseenalaisia piirteitä — millä tavalla yritysmaailmassa noin muuten
esimerkillä johdetaan.

Postin kilpailukyky on ollut suurissa hankaluuksissa jo pitkään — ja nyt puhun täällä
Postin hallintoneuvoston jäsenenä, en kuulu liikenne- ja viestintävaliokuntaan, mutta tun-
nen hyvin tämän asian, läpikotaisin, tuon hallintoneuvoston työn kautta.

Tässä valiokunnan oppositioryhmät ovat tehneet yhteisen hylkäysesityksen. Ja kyllä
tämä on ihan paikallaan, kun katsotaan, että tämä postilaki on hyvin ristiriitainen markki-
noiden kannalta. Pääsääntöisesti valiokunta kannattaa sitä, että korostetaan vapaata ja es-
teetöntä, tasapuolista kilpailua. Valiokunnan mietintö asettaa postilain uudistuksen toisel-
le vaiheelle kuitenkin odotuksia yleispalveluvelvoitteesta ja kansalaisten palvelusta, ja sitä
korostetaan tässä lausunnossa erittäin voimakkaasti, että yleispalveluvelvoite pitää säilyt-
tää ja sen pitää kohdella kansalaisia tasapuolisesti, mutta kun tämä yhtälö ei oikein toimi.

Valiokunnan mietinnössä todetaan, että postin jakeluverkostoa voidaan pitää yhteiskun-
nan perusinfrastruktuurina ja postin jakelulla on kansalaisten ja yritystoiminnan kannalta
keskeinen merkitys. Tämä on totta. Myöskin monet viranomaistoiminnot perustuvat edel-
4



Pöytäkirjan asiakohta PTK 47/2016 vp
leen kirjejakeluun. Valiokunta korostaakin, että sääntelyn keventämisestä ja markkinati-
lanteen muuttumisesta huolimatta on tärkeää pystyä jatkossakin varmistamaan kansalaisil-
le luotettavat, laadukkaat ja edulliset postipalvelut koko maassa. Nyt ministeri Berner lähti
pois ja valiokunnan puheenjohtajakin taisi lähteä pois, ja nyt ei kukaan ole vastaamassa sit-
ten siihen, miten tämä yhtälö ihan aidosti toteutetaan.

Toiveet ovat suuret, halutaan vapauttaa, halutaan pitää, mutta tuntuu siltä, että tässä lau-
kattaisiin kahdella hevosella. Hevoset lähtevät kohta eri suuntaan, ja se ratsastaja siinä pu-
toaa maahan pyllylleen.

16.58 Jyrki Kasvi vihr: Arvoisa puhemies! Täsmällinen ja virheetön postinjakelu on osa
yhteiskunnan perusinfrastruktuuria, on ollut sitä jo vuosikymmenten, jopa vuosisatojen
ajan. Ja vaikka moni meistä suomalaisista haluaisi hoitaa mahdollisimman suuren osan
asioinnistaan verkossa paperiin koskematta, monien viranomaisten ja yritysten ja jopa
pankkien kanssa asioiden hoitaminen edellyttää edelleen kohtuullisen nopeaa ja ehdotto-
man virheetöntä postin kulkua, ettei tule vastaan sellaisia tapauksia, joista kerroin tämän
hallituksen esityksen lähetekeskustelussa, sillä me emme ole Suomessa olleet valmiita luo-
pumaan paperiasioinnista Tanskan tavoin. Tanskassahan tilanne on se, että kansalaiset ja
yritykset on lailla velvoitettu asioimaan viranomaisten kanssa vain sähköisesti ja viran-
omaisilta saa paperipostia vain poikkeustilanteissa, esimerkiksi jos henkilöllä on sairaus,
joka estää tietokoneen käytön.

Koska Postin luotettavuus on siis edelleen yhteiskunnan toiminnalle välttämätöntä, Pos-
tin toimintaa on syytä säädellä ja valvoa samanlaisella tarkkuudella kuin muutakin kriittis-
tä perusinfrastruktuuriamme. Tästä syystä pelkkä ilmoitus ei mielestäni ole riittävä menet-
tely postitoiminnan aloittamiseksi. Jos jotain menee pieleen, jälkien korjaaminen vie aikaa
ja tulee kalliiksi. Siksi uusien postipalveluita tarjoavien yritysten kestävä toimintakyky ja
luotettavuus on kyettävä arvioimaan etukäteen ennen toiminnan alkamista. Onko esimer-
kiksi kirjesalaisuus hoidettu asianmukaisesti? Miten on henkilötietojen, osoitetietojen tie-
toturva hoidettu? Miten tehdään osoitteenmuutokset? Miten kuljetetaan palautettavat vies-
tit tai väärään osoitteeseen menneet viestit tai väärillä osoitetiedoilla tehdyt viestit? Kaikki
nämä on pystyttävä ensin arvioimaan, ennen kuin postitoiminta voidaan aloittaa.

Toiseksi on muistettava, että suurin osa Suomesta, melkein koko Suomi, on harvaan tai
hyvin harvaan asuttua seutua, jossa postin laatikkokanto ei ole mitenkään taloudellisesti
kannattavaa. Nämä alueet eivät tule yksityisiä postipalveluyrityksiä kiinnostamaan. Nämä
alueet jäävät siis esimerkiksi yleispalveluvelvoitteen hoitaakseen saavan yrityksen, käy-
tännössä meidän vanhan Postin, hoidettaviksi, ellei sitten valtio rupea ostamaan näitä yleis-
palvelupalveluita. Joka tapauksessa näiden haja-asutusalueiden kannattamattomien posti-
palveluiden vuoksi Posti ei kykene kilpailemaan myöskään taajamissa, koska sen hinnat
eivät voi mitenkään olla kilpailukykyisiä sellaisten yhtiöiden kanssa, jotka toimivat vain
taajamissa ja keskittyvät kannattaviin yrityskirjeisiin. Tai sitten Postia pitää kieltää harjoit-
tamasta kannattamatonta toimintaa, tai se kannattamaton toiminta on sitten rahoitettava
jollain muulla tavalla.

Arvoisa puhemies! Pahoin pelkään — ja tämä on nyt sitten spekulointia, tämä ei vielä
tässä esityksessä ole, kuten valiokunnan puheenjohtaja muistutti — että tätä menoa meillä
ei pian ole postipalveluita kuin taajamissa tai sitten harvaan asuttujen alueiden postit kul-
jetetaan valtion tilaamana palveluna kerran tai kaksi viikossa.
5



Pöytäkirjan asiakohta PTK 47/2016 vp
Näiden edellä mainittujen seikkojen johdosta myös vihreä eduskuntaryhmä tulee yhty-
mään edustaja Taavitsaisen mainitsemaan hylkäysesitykseen.

17.03 Mika Kari sd: Arvoisa rouva puhemies! On aivan totta, että tätä postipalveluiden
kehittämistä on tehty vuosikymmeniä ja on synnytetty asiamiesposteja ja niin edelleen, pu-
rettu normeja, moniin asioihin on löytynyt matkan varrella varmasti asialliset perustelut ja
ajassa pitää elää, mutta silti postitoimi pitäisi nähdä kokonaisuutena.

Tässä postilain ensimmäisen lakiuudistuksen vaiheessa täytyy muistaa, että perästä,
syksyllä ilmeisesti, on tulossa postilain toinen vaihe. Jäänkin jo tässä vaiheessa vähän poh-
timaan sitä, miten tässä toisen vaiheen kohdalla tulee käymään, millä tavalla hallitus sisäl-
lään tulee kipuilemaan siinä, kun postipalveluiden osalta murretaan Postin perinteisiin teh-
täviin ja velvollisuuksiin liittyvää lainsäädäntöä. Syntyykö kermankuorintaa? Sitä on tässä
eduskunnassa epäilty pitkään, ja tämän ensimmäisenkin vaiheen jälkeen se kysymys vain
entisestään vahvistuu. On helppo ymmärtää vastalauseen allekirjoittajien näkemyksiä jo
tässä vaiheessa.

Posti on Suomen suurin työnantaja yli 20 000 työntekijällä. Kyse ei ole siis mistään pie-
nestä toimijasta. Voin sanoa näin puolustusvaliokunnan varapuheenjohtajana, että Postin
toimintaa voidaan tietenkin kuluttajan näkökulmasta katsoa monesta näkökulmasta niin
kirjepostin kuin pakettipostinkin osalta, mutta yksi postissa kuljetettava asia on kertaushar-
joituskutsut. Jos tulevaisuudessa tullaan siirtymään mahdollisesti kolmen päivän jakeluun,
niin on ihan perusteltua jo nyt kysyä, millä tavoilla — samaan aikaan kun yritetään kehit-
tää valmiuden kohottamiseen liittyvää lainsäädäntöä nopeampiin kertausharjoituskutsui-
hin ja niin edelleen — tämä postilaki tulee vaikeuttamaan reserviläisten kertausharjoituk-
seen kutsumista.

17.05 Markku Pakkanen kesk: Arvoisa puhemies! Niin kuin täällä valiokunnan puheen-
johtaja omassa puheenvuorossaan kertoi, tämä ilmoituskäytäntöön siirtyminen on tämän
kyseisen esityksen se pääasiallinen sisältö. Itse en näe siinä mitään ongelmaa. Ilmoituskäy-
täntöön voidaan siirtyä ja näin helpottaa byrokratiaa. Jo nykypäivänä lehtiyhtiöt monella
alueella hoitavat jakelua, ja näin ollen niillä alueilla ei tällaista muutosta juurikaan tule ta-
pahtumaan. On totta, että varmaan tämän hallituskauden aikana tulee toinen vaihe tänne
eduskuntasaliin käsittelyyn, ja siinä yhteydessä tulee sitten määrittää ja tarkasti miettiä,
mikä on tämä yleispalveluvelvollisuus: kuinka monena päivänä viikossa kirjeitä jaetaan?

Tässä edustaja Kari otti esille tämän kertausharjoituskutsun. Se on hienoa, jos se tulee
viitenä päivänä, mutta jos siirrytään vaikka kolmeen päivään, niin käytännössähän siinä
vain päivän myöhästyy kutsu. Että en usko, että Suomen maanpuolustus kaatuu siihen päi-
vän viiveeseen, mutta toki tämä on asia, mikä pitää huomioida siinä kakkosvaiheen käsit-
telyssä.

Näin sananvapauden päivänä täällä salissakin sana on toki vapaa, mutta hiukan ihmet-
telen edustaja Taavitsaisen näkemystä tästä postilaista ja sananvapauden menettämisestä.
Mikä yhteys sillä tähän oli? Sitä yhteyttä en oikein havainnut tästä hallituksen esityksestä.

17.06 Juha Pylväs kesk: Arvoisa puhemies! Tämä hallituksen esitys perustuu normien-
purkuhankkeeseen. Tässä on valiokunta harvinaisen laajasti kyllä kuullut näitä postinjake-
lutoimijoita, ja tämä on aika yksimielinen ollut, niin kuin valiokunnan puheenjohtaja tuos-
sa toi esiin.
6



Pöytäkirjan asiakohta PTK 47/2016 vp
Tämä keskustelu, mitä täällä nyt on käyty, hyvin läheisesti liippaa minun kotiseutuani.
Meillä Ylivieskassa vastaavaa keskustelua käytiin noin kaksi vuotta sitten, kun meillä siir-
tyi lehdenjakelu yksityiselle yritykselle. Se sama huoli oli silloin niissäkin keskusteluissa,
eli että nyt jää harvaan asuttujen alueiden ja laita-alueiden posti jakamatta. Mutta ainakin
tällä hetkellä kaikki ovat olleet hyvin tyytyväisiä tähän jakelupalveluun, mitä tehdään. Pos-
ti käy muun muassa meidänkin postilaatikollamme muutaman kerran viikossa — ei enää
joka päivä, koska sitä kirjepostia ei enää kulje sitä samaa määrää, mitä on aikaisemmin kul-
kenut.

Itse näkisin, että tämä esitys ja varsinkin tämä mietintö on harvinaisen hyvin tehty, ja
olen kyllä hyvin mielelläni kannattamassa tätä mietintöä.

Yleiskeskustelu päättyi.

Eduskunta hyväksyi hallituksen esitykseen HE 18/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
7


