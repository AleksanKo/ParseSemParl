















































DEM4DC8.tmp.xml


Pöytäkirjan asiakohta PTK 20/2017 vp
Pöytäkirjan asiakohta 

PTK 20/2017 vp

Täysistunto

Torstai 9.3.2017 klo 15.58—19.23

4. Pohjoismaiden neuvoston Suomen valtuuskunnan toimintakertomus 2016
Kertomus K 4/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään ulkoasiainvalio-
kuntaan.

Keskustelu

19.00 Juho Eerola ps (esittelypuheenvuoro): Arvoisa herra puhemies! Ärade talman!
Suomen valtuuskunnan työtä leimasi kertomusvuonna valmistautuminen Suomen tämän
vuoden puheenjohtajuuteen Pohjoismaiden neuvostossa. Puheenjohtajuus tarkoittaa muun
muassa, että neuvoston työtä johtavat tänä vuonna suomalainen presidentti ja varapresi-
dentti ja että Pohjoismaiden neuvoston täysistunto järjestetään peruskorjatussa eduskunta-
talossa syksyllä viikolla 44. Puheenjohtajamaa laatii myös puheenjohtajuusohjelman, jos-
ta käy ilmi vuoden prioriteetit. 

Suomen Pohjoismaiden neuvoston valtuuskunta on laatinut määrätietoisen puheenjoh-
tajuusohjelman, jonka sisältö esiteltiin neuvostolle Kööpenhaminan täysistunnossa viime
syksynä. Valtuuskunnan tavoitteena on ollut laatia tavoitteellinen ohjelma, jossa jokaisen
teeman pohjoismainen ulottuvuus tulee näkyviin ja joka asettaa konkreettisia ja mittavia
päämääriä puheenjohtajuuskaudelle. Suomen puheenjohtajuusohjelman kolme pääpoint-
sia ovat Sivistyksen Pohjola, Puhtaan energian Pohjola sekä Verkostoituva Pohjola. Sivis-
tyksen Pohjola tarkoittaa pohjoismaisen osaamisen ja koulutuksen sekä kansansivistyksen
ja -kulttuurin esille tuomista. Puhtaan energian Pohjola sisältää pohjoismaisten energia-
markkinoiden ja bioenergian edistämistä sekä Pariisin COP 21 -päätöksen yhteispohjois-
maista seurantaa. Verkostoituva Pohjola tuo huomiota arktisiin kysymyksiin sekä liikku-
vuuteen ja sen esteisiin Pohjolassa. Lisäksi Suomen itsenäisyyden 100-vuotisjuhlallisuu-
den teema Yhdessä — Tillsammans näkyy vahvasti puheenjohtajuusohjelmassa. Suomi it-
senäisenä valtiona on luonnollinen osa pohjoismaista yhteistyötä, ja haluamme juhlistaa
tätä tärkeää vuotta yhdessä pohjoismaisen perheemme kanssa.

Poikkileikkaava teema puheenjohtajuusohjelmassa on pohjoismaisten rajaesteiden pois-
taminen. Pohjoismaiden rajoja on useiden vuosikymmenten ajan vähitellen avattu eri osa-
alueilla paljolti Pohjoismaiden neuvoston tärkeän työn ansiosta. Pohjoismaisen rajaeste-
työn tavoitteena on poistaa vapaan liikkuvuuden esteitä Pohjoismaiden väliltä. Rajaesteil-
lä tarkoitetaan lakeja ja julkisia sääntöjä tai käytäntöjä, jotka haittaavat henkilöiden liikku-
vuutta tai yritysten rajat ylittävää toimintaa Pohjoismaissa. Työntekijöiden ja yritysten
mahdollisuudet liikkua yli rajojen edistävät talouskasvua ja työllisyyttä sekä Pohjolassa
 Tarkistettu
4.4



Pöytäkirjan asiakohta PTK 20/2017 vp
että koko Suomessa. Yhteenlaskettuna Pohjoismaat kuuluvat maailman kymmenen suu-
rimman ja Euroopan viiden suurimman talouden joukkoon, joten liikkuvuuden esteiden
poistaminen ei ole merkityksetöntä. Suomi haluaa puheenjohtajuuskaudellaan nostaa raja-
esteet ja niiden purkamisen vahvasti poliittiseen fokukseen. Miten poistetaan rajaesteitä,
miten estetään uusien rajaesteiden syntyminen ja miten tuodaan lisää tietoisuutta asian
osalta niin kansallisiin parlamentteihin kuin ministeriöihin? Tavoitteena on tehdä Pohjo-
lan kansalaisten arjesta helpompaa liikkumisen osalta. 

Pohjoismaiden neuvoston parlamentaarikoilla on tärkeä tehtävä rajaestetyössä muun
muassa painostamalla Pohjoismaiden hallituksia rajaesteiden poistamiseksi. Suomen val-
tuuskunta on nostanut rajaesteet esiin vuoropuhelussa niiden ministerien kanssa, jotka ovat
käyneet valtuuskunnan kuultavana kertomusvuoden aikana. Suomen puheenjohtajuuskau-
den aikana Pohjoismaiden neuvosto seuraa tiiviisti rajaestetyötä ja kehottaa Pohjoismai-
den hallituksia ja ministerineuvostoa toimeenpanemaan rajaesteistä tehdyt päätökset. 

Pohjoismaiden neuvosto pyrkii edistämään liikkuvuutta Pohjoismaissa myös muilla kei-
noin kuin rajaestetyön avulla. Pohjoismaiden neuvosto on usean vuoden ajan puhunut tii-
viimmän Pohjoismaiden välisen liikennepoliittisen yhteistyön puolesta. Viime vuoden
marraskuussa järjestettiin neuvoston aloitteesta Tukholmassa Pohjoismaiden liikennemi-
nisterien ja Pohjoismaiden neuvoston edustajien välinen pyöreän pöydän keskustelu. Poh-
joismaiden neuvosto kannattaa liikenneministereiden kanssa käytävän vuoropuhelun jat-
kamista ja tiivistämistä. Suomen puheenjohtajuusohjelmassa korostetaan pohjoismaisen
liikennepoliittisen yhteistyön edistämistä. Ohjelmassa korostetaan erityisesti Pohjolan
pohjoisimpien alueiden liikenneverkon ja infrastruktuurin parantamista ja yhteistyön tii-
vistämistä, jolloin voidaan synnyttää uutta kasvupotentiaalia, parantaa matkailun edelly-
tyksiä sekä korottaa huoltovarmuutta. Konkreettinen tavoite on järjestää pyöreän pöydän
tapaaminen pohjoismaisten liikenne- ja infrastruktuurista vastaavien ministereiden kanssa
myös tämän vuoden aikana. 

Hyvin toimivat yhteispohjoismaiset työmarkkinat ovat tärkeä osa liikkuvaa Pohjolaa.
Pohjoismaiden työelämää koskeva strategiaselvitys luovutettiin kertomusvuoden kesä-
kuussa Suomen oikeus- ja työministeri Jari Lindströmille. Selvityksessä on 14 ehdotusta
siitä, miten työelämää voidaan kehittää pohjoismaisella yhteistyöllä. 

Vaikka pohjoismaista liikkuvuutta edistävää työtä sekä rajaestetyötä tehtiin viime vuo-
den aikana aktiivisesti, kertomusvuosi myös koetteli vapaata liikkuvuutta Pohjolassa.
Ruotsin ja Tanskan käyttöön ottamat väliaikaiset rajatarkastukset puhuttivat erityisesti al-
kuvuodesta 2016, ja ne olivat vahvasti läsnä viime huhtikuussa järjestetyssä Pohjoismai-
den neuvoston teemaistunnossa. Rajatarkastukset vaikuttivat hyvin vahvasti siihen, että
laittomien siirtolaisten vyöry Ruotsin kautta Suomeen väheni. Tästä iso kiitos pohjoismai-
selle yhteistyölle. 

Pohjoismaiden neuvosto käsittelee yhä enemmän ulko-, turvallisuus- ja puolustuspoli-
tiikkaan liittyviä aiheita. Kuten edelliset puheenjohtajamaat, myös Suomi korosti puheen-
johtajuuskaudellaan pohjoismaisen ulko-, turvallisuus- ja puolustuspolitiikan tärkeyttä.
Pohjoismaiden neuvostolla on tärkeä rooli näiden asioiden eteenpäinviemisessä, ja kysy-
mys on siitä, miten Pohjoismaat voivat tehdä enemmän yhteistyötä näillä sektoreilla. 

Pohjoismaiden aktiivinen työ kansainvälisillä areenoilla ja läheinen yhteistyö monien
Pohjolan ulkopuolella toimivien kansainvälisten ja alueellisten järjestöjen kanssa näkyi
vahvasti neuvoston työssä viime vuonna. Neuvostossa käytiin keskustelua Pohjolan roolis-
ta maailmalla, muun muassa Pohjoismaiden suhteista G20-maihin. YK:n kestävän kehi-
2



Pöytäkirjan asiakohta PTK 20/2017 vp
tyksen tavoitteet nousivat Kööpenhaminan täysistunnon pääteemaksi. Neuvoston jäsenet
kävivät Pohjoismaiden pääministereiden kanssa keskustelua siitä, miten Pohjoismaat voi-
vat edistää tavoitteiden saavuttamista Pohjolassa. Ensi kuussa järjestettävän neuvoston tee-
maistunnon ajankohtaiskeskustelussa tavoitteena on pohtia Pohjoismaiden ja USA:n väli-
siä suhteita ja yhteistyön uusia edellytyksiä.

Arvoisa herra puhemies! Pohjoismaiden neuvosto jatkoi tiivistä yhteistyötä useiden alu-
eellisten parlamentaaristen järjestöjen kanssa muun muassa Itämerta, arktista aluetta sekä
pohjoista ulottuvuutta koskevissa kysymyksissä. Kertomusvuoden aikana monet alueelli-
set yhteistyöjärjestöt ovat myös pyrkineet vahvistamaan yhteyksiään neuvostoon. Näistä
esimerkkeinä voin mainita yhteistyön Saksan kanssa, erityisesti Schleswig-Holsteinin
maakunnan osalta, saamelaisen parlamentaarisen neuvoston laajennetun tarkkailija-ase-
man hyväksymisen sekä myös Färsaarten hakemuksen Pohjoismaiden neuvoston ja minis-
terineuvoston täysjäseneksi, jota ei tietenkään kuitenkaan puollettu kummassakaan järjes-
tössä. Kertomusvuonna huomioitiin myös monella tavalla Pohjolan ja Baltian maiden 25
vuotta täyttävä yhteistyö. 

Arvoisa puhemies! Pohjoismaisen EU-yhteistyön tiivistymisestä on keskusteltu ajoit-
tain kiivaastikin. Keskustelun tavoitteena on ollut aktivoida pohjoismaista yhteistyötä EU-
asioissa ja miettiä keinoja Pohjoismaiden neuvoston ja EU-parlamentissa istuvien pohjois-
maalaisten parlamentaarikkojen yhteistyön vahvistamiseksi. Tarkoituksena ei ole viedä
toimivaltaa kansallisten parlamenttien EU-valiokunnilta vaan lisätä yhteistyötä niissä
asioissa, joissa on mahdollista luoda pohjoismaista lisäarvoa. Kööpenhaminan istunnossa
hyväksyttiin ehdotus Pohjoismaiden neuvoston toimiston perustamisesta Brysseliin. Pää-
töksen mukaan neuvosto palkkaa Brysseliin henkilön, jolla on erityisvastuu yhteydenpi-
dosta ja koordinoinnista pohjoismaisten EU-parlamentaarikkojen sekä muiden pohjois-
maisten ja Pohjoismaille keskeisten toimijoiden kanssa Brysselissä.

Arvoisa puhemies! Pohjoismaiden neuvoston Suomen valtuuskunnan jäsenet ovat ol-
leet aktiivisia ja tehneet lukuisia jäsenehdotuksia ja kirjallisia kysymyksiä kaikille pohjois-
maisille hallituksille viime vuoden aikana. Tässä yhteydessä haluan oikein erikseen maini-
ta vielä käsittelyssä olevan Suomen ja Islannin valtuuskuntien yhdessä tekemän aloitteen
Pohjoismaiden neuvoston työjärjestyksen muuttamisesta siten, että Suomen ja Islannin
kieli lisätään neuvoston virallisiksi työkieliksi [Puhemies koputtaa] norjan, ruotsin ja tans-
kan rinnalle. Haluan myös kiittää valtuuskunnan jäseniä aktiivisuudesta ja toivon, että
sama hieno asenne jatkuu koko puheenjohtajuusvuoden aikana.

Viime vuoden tammikuussa juhlistettiin sitä, että tuli kuluneeksi tasan 60 vuotta siitä,
kun Suomi ensimmäistä kertaa osallistui Pohjoismaiden neuvoston toimintaan. Vuonna
1956 Suomen valtuuskunta osallistui ensimmäiseen neuvoston istuntoon. Tänä vuonna
Suomi täyttää täydet 100 vuotta itsenäisenä valtiona samaan aikaan kun maa toimii pu-
heenjohtajana Pohjoismaiden neuvostossa. — Kiitoksia.

Ensimmäinen varapuhemies Mauri Pekkarinen:  Arvoisa edustaja, se oli esittelypu-
heenvuoro ja todellakin se saattoi kestää yli 10 minuuttia. En huomannut sitä ja sen takia 10
minuutin kohdalla napautin pari kertaa, mutta hoiditte puheen hienosti loppuun asti.

19.11 Anne-Mari Virolainen kok: Arvoisa herra puhemies! Kiitos edustaja Eerolalle
varsin seikkaperäisestä esittelystä, miten Pohjoismaiden neuvoston Suomen valtuuskunta
on viime vuonna toiminut ja mitkä ovat olleet painopisteet. Minua erityisesti miellyttää
3



Pöytäkirjan asiakohta PTK 20/2017 vp
yksi tämän vuoden teemoista: Verkostoituva Pohjola. Yksin me emme saa mitään aikai-
seksi, vaan yhteistyöllä tämä maailma muuttuu ainakin asteittain paremmaksi. 

Puheenjohtaja Eerola viittasi jo kokoukseen, joka järjestettiin syyskuussa Kööpenhami-
nassa, jossa ideoitiin, miten EU-yhteistyötä pystyttäisiin tiivistämään Pohjoismaiden neu-
vostossa. Puheenjohtaja viittasi myös siihen, että aiemmin on käyty kiivasta keskustelua,
mutta siinä kokouksessa keskustelu ei ollut kovinkaan kiivasta vaan pyrittiin löytämään
niitä konkreettisia avauksia, miten saamme aktivoitua Pohjoismaista yhteistyötä EU-
asioista ja mitkä ovat ne keinot, joilla Pohjoismaiden neuvoston ja EU-parlamentissa istu-
vien pohjoismaalaisten parlamentaarikkojen yhteistyö vahvistuisi.

Aivan selvästi pystyimme nostamaan sieltä kolme asiaa: Identifioimme sellaisia kysy-
myksiä, joissa meillä on vahva yhteinen pohjoismainen intressi. Toinen on se, että kun on
yhteinen intressi, niin haluamme myös toimia yksituumaisesti. Kolmantena olimme yhtä
lailla samanmielisiä siitä, että pitää identifoida ne alueet, joissa Pohjoismaat ovat edelläkä-
vijöitä EU:ssa ja voisivat näin toimia esimerkkinä myös muille maille, kuten esimerkiksi
ympäristökysymyksissä olemme tällaisessa tilanteessa.

Se, mistä siellä aavistuksen verran syntyi kiivailua, oli se, miten Pohjoismaiden EU-
asioista vastaavien valiokuntien yhteistyö toimii. Minun näkemykseni mukaan meidän yh-
teistyömme on hyvää sekä edustajatasolla että virkamiestasolla. Usein kun on joku asia,
vaikka nyt liittyen eurooppalaiseen ympäristölainsäädäntöön, niin on aivan helppoa ottaa
yhteyttä kollegoihin Ruotsissa tai Tanskassa, mutta kollegoidemme puheenvuorot muista
Pohjoismaista kuulostivat siltä, että heillä se yhteydenpito on aavistuksen hankalampaa.
Pohdin sitä, mistä se johtuu, ja päädyin siihen, että siitä, että valiokunnat toimivat eri ta-
valla. Meillä Suomessa me olemme hyvin tietoisia siitä, minkälaista kantaa meidän minis-
terimme vievät eteenpäin, ja samoin se asia palautuu Suomen eduskuntaan hyvin nopeasti
ja kumppanimme tietävät, että myös toimeenpano tapahtuu aika rivakasti. Näin tämä ei toi-
mi noissa muissa maissa. Mutta yhtä lailla tämä vahva pohjoismainen ääni eurooppalaises-
sa keskustelussa hyödyttää sekä Eurooppaa että Pohjolaa, ja on aivan selvä, että Pohjola
tarvitsee vahvaa EU:ta tässä murroksen ajassa.

Sitten toinen asia, mihin puheenjohtaja Eerola kiinnitti huomiota, oli, että poikkileikkaa-
va teema on rajaesteiden poistaminen. Se on kyllä sellainen asia, että siitä meillä varmas-
tikin riittää puhuttavaa ja tehtävää vielä vuosikaudet eteenpäin. Mutta haluan ottaa tässä
esiin, miten Suomessa toimii ainoana Pohjoismaista rajaestekysymyksiin keskittynyt neu-
vontatoimikunta, jossa Haloo Pohjola toimii koollekutsujana ja varsinainen hallinto tapah-
tuu Pohjola-Nordenin alla. Vuosia on toiminnassa takana jo 15. Tapaamisia on vuodessa
neljä kertaa. Eri ministeriöiden edustajat ovat paikalla, ja tärkeintä on keskinäinen tiedon-
vaihto ja luottamuksellisuus, mutta samalla myös välittömyys. Kaiken lisäksi näissä tapaa-
misissa on mukana rajaesteneuvoston Suomen edustaja, joka vie viestin aina suoraan raja-
esteneuvoston kokouksiin. Tämä malli on herättänyt kiinnostusta myös muissa Pohjois-
maissa, ja jopa ministerineuvostosta ollaan oltu seuraamassa kokouksia ainakin pariinkin
otteeseen, mutta se ei ole vielä edennyt. Nyt kun olette saaneet sen Brysselin edustajan sin-
ne palkattua, niin seuraavaksi toivoisin, että Suomen valtuuskunnan edustajat yrittäisivät
laajentaa tämän rajaesteneuvontatoimikunnan työn muihin Pohjoismaihin. — Kiitos.

19.16 Katri Kulmuni kesk: Arvoisa puhemies! Pohjoismaiden neuvoston työ on varsin
antoisaa, ja meidän Suomen valtuuskuntamme paneutuu toimeen varsin ahkerasti, vaikka
nyt ei sitten illansuussa enää salissa kovin moni meistä olekaan puheenvuoroa käyttämäs-
4



Pöytäkirjan asiakohta PTK 20/2017 vp
sä. Mielestäni Suomen ja Pohjoismaiden pitäisi tehdä huomattavasti tiiviimpää yhteistyötä
edelleenkin.

Me Pohjoismaiden neuvostossa monia asioita linjaamme ja viemme päätökseen, ja ne
tulevat kansallisiin parlamentteihin käsittelyyn, mutta valitettavan vähän sieltä loppuvii-
mein sitten kuitenkaan etenee toimeenpanoon. On myös sellaisia ikuisuuskysymyksiä, jot-
ka kaipaisivat varmastikin vielä vahvempaa poliittista ohjausta myös ministeritasolta ja si-
tä, että niissä olisi koordinaatiota, koska monet näistä yhteispohjoismaisista asioista eivät
ole vain yhden ministeriön asioita vaan ovat läpi leikkaavia. Siksi olisi tärkeää, että kaikki
ne kauniit sanat aina Pohjoismaiden neuvoston kokouksissa, että olemme yhteistä perhet-
tä, tulisivat myös toimeenpantua aina, kun palaamme kotimaahan.

Erityisesti tällaisena aikana, kun Euroopan unionin kehitys on hieman epäselvää emme-
kä oikein tiedä, mihin suuntaan EU lähtee menemään, ja siitä on myös erilaisia ajatuksia,
koen, että Pohjoismaat voisivat olla vieläkin integroituneempi alue ja osoittaa, että monin
osin olemme onnistuneet erittäin hyvin purkamaan niitä kaupan esteitä, tukemaan sitä liik-
kuvuutta, mitä meillä on. Jos laskettaisiin vaikkapa hiihdon maailmanmestaruuskisamita-
lit yhteen, niin kyllähän Pohjoismaat menestyivät niissäkin erinomaisesti.

Jos miettii ajankohtaisia asioita, niin kyllä yksi ikuisuusteema, jossa kyllä myös edistys-
tä tulee säännöllisesti, liittyy rajaesteisiin, jotka myös valtuuskunnan puheenjohtaja täällä
edessä esille otti. Joka vuosi niitä saadaan muutama aina ratkottua ja pois tiputettua, mutta
valitettavasti paljon on vielä olemassa, ja niitä tuntuu aina putkahtelevan sitten uusiakin.
Toivottavaa olisi myös, että ministeriöissä suhtauduttaisiin vakavasti näihin rajaestekysy-
myksiin eikä jätettäisi niitä ainoastaan vaikkapa ulkoministeriön vastuulle.

Erittäin tärkeää ja ajankohtaista on myös se, että odotamme tässä keväällä julkaistavaksi
Jorma Ollilan laatimaa energiaraporttia. Monet biotalouden ja uusiutuvan energian kysy-
mykset yhdistävät Pohjoismaita, ja etenkin Suomella ja Ruotsilla on niissä paljon yhteisiä
näkemyksiä. Me pystyisimme kyllä olemaan sellainen alue, joka pääsee ensimmäisenä irti
fossiilisista polttoaineista.

Samoin olemme käsitelleet Pohjoismaiden neuvostossa Poul Nielsonin työmarkkinara-
porttia. Vaikka me ajattelemme Pohjoismaita yhteisenä markkina-alueena, niin kyllähän
niitä pitäisi ajatella myös yhteisenä työmarkkina-alueena. Mutta valitettavan paljon tässä
liikkuvuudessa on vielä esteitä, mitä tulee tutkintonimikkeiden yhtenäistämiseen tai lupa-
käytäntöihin tai ihan vaikkapa työttömyyskassamaksuihin. Valitettavasti nämä eivät siirry
valtiosta toiseen edes Pohjoismaiden välillä.

Keskiryhmät ovat tehneet aloitteen pohjoismaisesta kansalaisuudesta. Se tulisi lisänä
omalle kansalaisuudelle. Mutta se auttaisi meitä. Esimerkiksi sosiaaliturvanumeroiden
kanssa se, että ne olisivat kaikissa Pohjoismaissa vastaavia, auttaisi meitä jo monissa digi-
taalisen maailman asioissa. Toivottavasti se asia saisi laajaa tukea läpi puoluekentän Poh-
joismaiden neuvostossa.

Lopuksi ajattelin sanoa muutaman asian vielä liikennehankkeista, jotka ovat myös tuos-
sa Suomen puheenjohtajuuskauden ohjelmapaperissa. Monet muut Pohjoismaat ovat ehkä
olleet kunnianhimoisempia liikennekysymyksissä ja yhdistämään Pohjoismaiden kesken
liikenneverkkoja. Valitettavasti Suomi tiukasta taloustilanteestaan johtuen ei ole kyennyt
aivan samanlaiseen uraauurtavaan työhön. Toivottavasti Jäämeren rata -vaihtoehto ottaisi
nyt harppauksia eteenpäin. Ennen sitä meillä olisi kuitenkin hyvinkin helppo toteuttaa noin
10 miljoonan euron hanke liittyen siihen, miten saamme Suomen ja Ruotsin rautatiet vih-
doin yhdistettyä. Ainoastaan noin 12 kilometrin pätkä sieltä valtakunnanrajalta Torniosta
5



Pöytäkirjan asiakohta PTK 20/2017 vp
ja Haaparannasta puuttuu. Se olisi mahdollista yhdistää, jos tahtoa olisi. Toivon, että sii-
hen rahat pian löytyvät ja voimme luoda sitä kautta uuden satojentuhansien ihmisten työs-
säkäyntialueen Luleåsta Ouluun. Ihmiset ovat sitoutuneita pohjoismaiseen yhteistyöhön, ja
toivon, että se etenee harppauksin eteenpäin.

Keskustelu päättyi.

Asia lähetettiin ulkoasiainvaliokuntaan.
6


