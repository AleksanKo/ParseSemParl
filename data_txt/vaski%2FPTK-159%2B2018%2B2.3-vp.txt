















































DEM1431.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

2.3. Suullinen kysymys kielteisen turvapaikkapäätöksen saaneiden palauttamisesta Irakiin 
(Mika Raatikainen ps)

Suullinen kysymys SKT 261/2018 vp

Suullinen kyselytunti

Toinen varapuhemies Tuula Haatainen: Seuraava kysymys, perussuomalaisten edus-
kuntaryhmä, edustaja Raatikainen.

Keskustelu

16.42 Mika Raatikainen ps: Arvoisa rouva puhemies! Suomen valtion tärkein tehtävä on
suojella kansalaisiaan, niin nuoria kuin vanhoja. Siinä on viime aikoina aika surkeasti epä-
onnistuttu. 

Hallitus on nyt neuvotellut Irakin kanssa jo neljättä vuotta, että saataisiin aikaan palau-
tussopimus. Mitään tuloksia ei ole. Kysymys on siitä, että täällä pyörivät tuhannet laitto-
masti maassa oleskelevat irakilaiset saataisiin takaisin kotimaahansa. Mitään ei ole siis ta-
pahtunut. Seuraukset Suomessa ovat tiedossa, mutta hinta ei ole ollut niinkään paljon pu-
heissa — lienee lähempänä miljardia eli tuhatta miljoonaa. Se on melkoinen summa, ja sil-
lä voitaisiin tehdä aika paljon hyvää suomalaistenkin eteen. Ulkoministeriön edustajan mu-
kaan palautussopimuksen saaminen Irakin kanssa on vasta pitkän ajan tavoite. Voin yli
kymmenen vuoden kokemuksella Lähi-idästä kertoa, että jos siellä lähdetään tekemään jo-
tain sopimuksia siten, että on pitkän ajan tavoite, ne eivät tule koskaan toteutumaan — tois-
tan: eivät tule koskaan toteutumaan. 

Suomalaisia kiinnostaa tällä hetkellä lähinnä Suomen turvallisuus ja katurauha — nyt, ei
huomenna tai sadan vuoden päästä. [Puhemies koputtaa] Kysynkin: Aikooko hallitus edel-
leen jakaa rahaa vastikkeetta Irakiin vai tiukentaa linjaansa? Jos linjaa tiukennetaan, niin
miten se tapahtuu?

16.43 Ulkoministeri Timo Soini (vastauspuheenvuoro): Arvoisa rouva puhemies! Kun
puhuitte aluksi palautusjärjestelyistä, niin tänään on palautettu neljä irakilaista rikollista
Irakiin. [Perussuomalaisten ryhmästä: Ohoh, vai neljä!] Eli kysymyksenne oli ajankohtai-
nen.

Meille tuli isossa pakolaisaallossa yli 20 000 irakilaista, joista useita tuhansia on palan-
nut vapaaehtoisesti ja useita tuhansia on valittanut tuomioista, ja tätä neuvottelua käydään
jatkuvasti. Vapaaehtoiset palautukset ovat toimineet, mutta pakkopalautukset, vaikka olisi
minkälainen pakolaissopimus, niin kuin Ruotsilla on, eivät ole onnistuneet. Se ei ole pape-
rinpalasta kiinni. Se on siitä kiinni, että sitkeiden neuvottelujen kautta päästään lopputu-
lokseen. Tämä on se iso asia, mikä tässä pitää tehdä.
 Tarkistettu
4.0



Pöytäkirjan asiakohta PTK 159/2018 vp
Sitten mitä tulee näihin kustannuksiin, niin totta kai se on valtava kustannus Suomelle ja
se on valtava kustannus Euroopalle. Tässä me näemme, miten valtava kustannus se on, kun
on raakalaismainen terroristijärjestö Isis, joka on syyllinen tähän koko ongelmaan. [Puhe-
mies koputtaa] Suomi on ollut mukana sitä juurimassa, ja sitä olin minäkin tekemässä
Washingtonissa. [Puhemies koputtaa] Suomi on osa koalitiota, jolla tämä hirviö saadaan
kuriin. [Puhemies: Aika!] Kas kun pakolaisuus syntyy siitä, että meillä on sotia ja terroris-
mia, ja niihin pitää puuttua.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painikkeen ja nousemalla seisomaan. 

16.45 Mika Raatikainen ps (vastauspuheenvuoro): Arvoisa puhemies! Kiitokset ulkomi-
nisterille vastauksesta. — Olen itsekin ollut yli kaksi ja puoli vuotta kouluttamassa iraki-
laisia poliiseja aavikolla Jordaniassa. Olen siis kantanut ehkä korteni kekoon tässä asiassa. 

Mutta seuraava kysymys: Eilen oli Helsingin Sanomissa mielenkiintoinen artikkeli Ira-
kin pakkopalautuksista, ja se vaikutti lähinnä kahdeksanvuotiaan, melko vilkkaalla mieli-
kuvituksella varustetun pikkulapsen agenttitarinalta. [Ben Zyskowicz: Liike Nyt vastaa!]
Siellä esiintyi muun muassa irakilainen kenraali ja ruotsalainen minikokoinen puolustus-
alan yritys, joka toimittaisi jotakin Irakille, ja maksajana olisi Suomen valtio. Kuulostaa
melko erikoiselta. Linkkejä löytyi myös sisä-, puolustus- ja ulkoministeriöön. Vastapalve-
luna näistä kaupoista Irakin hallitus olisi vastaanottanut kansalaisensa. Uskokoon ken ha-
luaa. Sisäministeri Mykkänen on vahvistanut Helsingin Sanomille, että ehdotuksista on
keskusteltu, ja artikkelin mukaan kenraali ohjattiin ulkoministeri Soinin kabinetista sisä-
ministeriöön. Kysynkin nyt ulkoministeri Soinilta: Pitävätkö Helsingin Sanomien väitteet
paikkansa? Jos pitävät, niin miksi näin omituinen ja suoraan sanottuna hauska — vaikka
asia ei ole hauska — neuvottelukuvio on kehitetty?

16.46 Ulkoministeri Timo Soini (vastauspuheenvuoro): Arvoisa rouva puhemies!
Agenttitarinat ovat mielenkiintoisia myös kansanedustajien, perussuomalaistenkin, keksi-
minä. Aina kun meidän kabinettiin otetaan yhteyttä jossain asiassa, taustoja ruvetaan sel-
vittämään, ja tämä tarina oli kieltämättä aika erikoinen, joten se lähti meiltä sitten eteen-
päin sisäministeriöön. Me ulkoministeriössä päätimme, että me emme tämän puitteissa mi-
hinkään muihin toimenpiteisiin ryhdy. [Jukka Gustafsson: Vastaus oli parempi kuin kysy-
mys!]

16.47 Sisäministeri Kai Mykkänen (vastauspuheenvuoro): Arvoisa puhemies! Kun täs-
sä viitattiin myös sisäministeriön toimenpiteisiin, niin silloin kun joku taho haluaa kertoa
mielestään relevantteja tietoja tähän edustaja Raatikaisenkin esille nostamaan tärkeään ky-
symykseen, Irak-yhteistyöhömme ja siihen suhteeseen, niin kyllä minusta yleensä on pa-
rempi ohjata virkamiehille tiedot niin, että katsotaan, onko jotain lisättävää palapeliin siitä,
miten Irakissa esimerkiksi päätöksiä tehdään. [Eva Biaudet: Mitä?] 

Kuten tässä ulkoministeri vahvisti omalta osaltaan ja kuten olen vahvistanut julkisesti-
kin myös sisäministeriön osalta, ne tiedot, joita nyt tässä on referoitu ja julkisuudessa ker-
rottu, eivät ole olleet sellaisia, että olisimme katsoneet, että niiden pohjalta kannattaa ryh-
tyä mihinkään toimenpiteisiin. Se, mitä olemme korostaneet joka käänteessä, on, että Suo-
2



Pöytäkirjan asiakohta PTK 159/2018 vp
mi neuvottelee ja keskustelee Irakin hallituksen kanssa, emme kolmansien tahojen kautta.
[Eva Biaudet: Aika mielenkiintoista!]

16.48 Juho Eerola ps (vastauspuheenvuoro): Arvoisa puhemies! Suomessa on, kuten
kuultiin, useita tuhansia näitä irakilaisia ja muunkinmaalaisia käännytyspäätöksen saanei-
ta turvapaikanhakijoita. He eivät ole siis saaneet oleskelulupaa jäädä Suomeen. Nyt halli-
tus ei sitten saa heitä ulos Suomesta. [Ben Zyskowicz: Saisitteko te?]

Perussuomalaiset ovat esittäneet asiaan lukuisista viehättävistä saaristaan tutun Tans-
kan mallin mukaista ratkaisua. Nyt kysynkin vastaavalta ministeriltä: jos näitä käännytys-
päätöksen saaneita irakilaisia ei saada Suomesta Irakiin tai muunmaalaisia käännytyspää-
töksen saaneita saada täältä Suomesta muihin maihin, niin mitä, arvoisa ministeri, näille ih-
misille aiotte tehdä?

16.48 Sisäministeri Kai Mykkänen (vastauspuheenvuoro): Arvoisa puhemies! Viittasit-
te Tanskaan. Keskustelin itse asiassa tasan viikko sitten Tanskan maahanmuuttoministerin
kanssa myös näistä heidän eri suunnitelmistaan, ja hän myönsi, että on kovasti vaikea ra-
kentaa malleja. Niin kuin tiedämme, Tanskassa esimerkiksi tämä erityissaari, joka siis ei
olisi sinänsä suljettu mutta jonne ohjattaisiin vankilasta tai rikoksista tuomittuja käänny-
tys- ja karkotuspäätöksen saaneita, ei ole etenemässä, koska siitä on taas muita vaikeuksia
syntynyt jo suunnitteluvaiheessa.

Meidän lähtökohtamme on tietysti se, että jos Suomessa saa lainvoimaisen käännytys-
päätöksen, niin täältä täytyy poistua. Sitten kun on henkilöitä, jotka eivät heti poistu, jos
emme pysty heti tekemään heille palautussuunnitelmaa poliisin toimesta, niin on tärkeää,
että pystymme tarkkailemaan erityisesti sellaisia henkilöitä, jotka aiheuttavat meille huol-
ta. [Puhemies koputtaa] Tämän osalta olemme myöskin poliisin ja Maahanmuuttoviraston
kanssa käyneet läpi niitä käytäntöjä, mitä tässä voidaan vielä tehokkaammin tehdä, ja nämä
toimet kyllä myöskin toteutetaan niin, että suomalaisten turvallisuus aiempaakin parem-
min taataan.

Kysymyksen käsittely päättyi.
3


