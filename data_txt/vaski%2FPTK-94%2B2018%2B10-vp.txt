















































DEM87EC.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

10. Hallituksen esitys eduskunnalle laeiksi arvonlisäverolain muuttamisesta ja arvonlisäve-
rolain 35 ja 38 §:n väliaikaisesta muuttamisesta

Hallituksen esitys HE 148/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 11. asiakohtaan.

Keskustelu

16.01 Esko Kiviranta kesk: Arvoisa puhemies! Tämä nyt käsiteltävä esitys on pääosin
aika tekninen. Tässä on asioita, jotka liittyvät tulevaan sosiaali- ja terveydenhuollon uudis-
tukseen, joka ainakin vielä antaa odottaa itseään, ja tässä ajantasaistetaan näitä sosiaali- ja
terveydenhuoltoa koskevia arvonlisäverolain verottomuussäännöksiä.

Mutta se, mikä tässä on varsinaista substanssia, on se, joka koskee tulkkauspalveluja.
Vammaisille tarkoitetut tulkkauspalvelut on nykyään säädetty arvonlisäverosta vapaiksi
vain siltä osin kuin on kysymys kuurojen tulkkauspalveluista. Tässä on eräänlainen tulkin-
takummajainen tai tulkintakömmähdys melkeinpä, kun kuurojen ja kuulovammaisten li-
säksi myös kuulonäkövammaiset ja puhevammaiset henkilöt tarvitsevat julkisin varoin ra-
hoitettuja tulkkauspalveluja, mutta näiden tulkkauspalveluiden verotuskohtelu on katsottu
verotuskäytännössä tulkinnanvaraiseksi.

Nyt säännöstä sitten selvennettäisiin niin, että kaikki tulkkauspalvelut, kuulo-, kuulonä-
kö- tai puhevammaisten henkilöiden tulkkauspalvelut ja vielä muiden vastaavien vammo-
jen johdosta suoritettavat tulkkauspalvelut, säädettäisiin arvonlisäverottomiksi. Näin tämä
tulisi kerralla selväksi, että kaikki tämmöiset vammaisten tulkkauspalvelut ovat vapaita ar-
vonlisäverosta.

Tämä on erittäin hyvä uudistus. Siitä kiitos valtiovarainministerille.

16.04 Timo Harakka sd: Arvoisa puhemies! Todellakin lienee kysymys siitä, kuten
edustaja Kiviranta tuossa juuri äsken totesi, että tässä on tullut tällainen outo tilanne, jossa
laki on tarkkarajaisesti määrännyt kuurojen tulkkauspalvelun arvonlisäverottomaksi, mut-
ta jos henkilö sen kuurouden lisäksi on vielä sokea, niin sitten tämä kohtelu ei soveltuisi-
 Tarkistettu
4.0



Pöytäkirjan asiakohta PTK 94/2018 vp
kaan. Tässä ehdottomasti mennään jo täysin vastoin tervettä järkeä, ja on tärkeää, että tämä
tulkintakukkanen saadaan korjattua.

Mutta asia, johon haluaisin tässä kiinnittää huomiota ja kysyä ministeriltä, on se, että tä-
män pikkuruisen epäkohdan korjaaminen on nyt sidottu tähän sote-lainsäädäntöön. Nyt
kun on mahdollista, että tämä sosiaali- ja terveyspalveluiden uudistuspaketti vähintäänkin
viivästyy huomattavasti tai ei ehdi koko näille valtiopäiville äänestykseen asti, niin olisiko
mahdollista irrottaa tämä siitä kokonaisuudesta, tästä sote-paketin kohtalosta, ja huolehtia
tästä sinänsä varmastikin kuitenkin kohtalaisen suuren ja kohtalaisen tarvitsevan eturyh-
män palvelusta?

Keskustelu päättyi.

Asia lähetettiin valtiovarainvaliokuntaan.
2


