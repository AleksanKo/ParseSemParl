















































DEMAB64.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.5. Suullinen kysymys sote-uudistuksen käsittelyn perusteellisuudesta (Matti Torvinen 
sin)

Suullinen kysymys SKT 277/2018 vp

Suullinen kyselytunti

Ensimmäinen varapuhemies Mauri Pekkarinen: Myös sinisillä näyttäisi olevan sa-
maan teemaan liittyvä kysymys. Edustaja Torvinen.

Keskustelu

16.44 Matti Torvinen sin: Arvoisa herra puhemies! Kansa katsoo nyt eduskuntaan ja
miettii, pystyykö tämä eduskunta enää suuriin uudistuksiin, sillä sote-uudistusta on valmis-
teltu 15 vuotta. Ja kuunnelkaa nyt: Täällä on ollut kaiken kaikkiaan näinä vuosina yli tuhat
asiantuntijaa, joita nyt sitten hingutaan jälleen kerran esille. Viime perjantaina me perus-
tuslakivaliokunnasta saimme lausunnon sosiaali- ja terveysvaliokunnalle, saimme siis sen
ja velvoittavia sääntöjä, pyyntöjä, ponsia, niin kuin valtiosäännössä on, jotka velvoittavat,
annoimme noin kymmenen, joista kuusi on vakavasti otettavia. [Naurua — Välihuutoja]
Nyt alkuviikosta olemme saaneet valtiovarainministeriöstä, olemme saaneet sosiaali- ja
terveysministeriöstä vastineet, jotka ovat sitten tulleet korjausehdotuksineen. 

Parhaillaan levitetään sellaista käsitystä, että sote-paketti käsitellään liian nopealla aika-
taululla. Kysynkin ministeri Saarikolta: Milloin hallitus itse asiassa jätti eduskuntaan sote-
ja maakuntauudistuksen lakipaketit? Kuinka kauan eduskunnan valiokunnat ovat lopulta
käsitelleet ja jarruttaneet näitä asioita? [Puhemies koputtaa] Onko mielikuva, jota opposi-
tio heittää hätäisyydestä, [Puhemies koputtaa] täysin poliittinen?

Ensimmäinen varapuhemies Mauri Pekkarinen:  Arvoisa edustaja, nyt kyllä ylittyy
aika reippaasti. — Aikataulukysymys ministerille.

16.45 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! En ihan tarkkaan muista kaikkia päivämääriä, milloin nämä on tuotu — en-
simmäiset vuonna 2017. Mutta ehkä itse suhtaudun valiokuntien työhön kysyjän kanssa
siltä osin eri tavalla, että minusta nämä esitykset ovat valiokuntakäsittelyssä menneet pa-
rempaan suuntaan, ja kunnioitan suuresti sitä työtä, jota valiokunnan puheenjohtaja Kiu-
run johdolla on tehty, niin että on saatu aikaiseksi tästä isosta kokonaisuudesta mietintö,
jota perustuslakivaliokunta saattoi nyt käsitellä.

Mitä tulee perustuslakivaliokunnan huomioihin, en osaa arvioida samoin, että osa olisi
ollut enemmän tai vähemmän vakavasti otettavia. Niistä jokainen on sellainen, että ellem-
me noudata niitä, laki ei voi edetä, yksikään näistä lakikokonaisuuksista. Kuvaisin näiden
 Tarkistettu
4.0



Pöytäkirjan asiakohta PTK 167/2018 vp
huomautusten eroja niin, että osa oli selkeästi teknisluonteisempia huomautuksia, joihin oli
helppo miettiä ratkaisut ja valiokunta osoitti selkeät pykälät, mitä korjata, ja osa oli moni-
mutkaisempia kokonaisuuksia, joihin parhaat asiantuntijat käyttivät yön, päivän, yli sen,
[Puhemies koputtaa] että me saimme nämä ratkaisut tehtyä.

16.46 Aino-Kaisa Pekonen vas (vastauspuheenvuoro): Arvoisa puhemies! Valiokunta on
todella kuullut lukuisia asiantuntijoita, mutta täytyy kyllä todeta, että valiokunta on kuullut
asiantuntijoita nimenomaan hallituksen esityksestä. Nyt me käsittelemme hallituksen vas-
tinetta, jonka me olemme saaneet viime tiistaina. Tässä perustuslakivaliokunnan lausun-
nossa, johon vastine nyt sitten viittaa, on useita ponsien takana olevia esityksiä — kuten to-
dettu, 20 kappaletta — ja sen lisäksi kymmeniä muita huomautuksia, ja nyt tämän vasti-
neen kuulemisen perusteella sosiaali- ja terveysvaliokunnan pitäisi varmistua siitä, että
tämä esitys on perustuslain mukainen ja että me voimme viedä sen eteenpäin. Lopulta se on
täällä täysistunnon käsittelyssä ja puhemies vastaa siitä, voidaanko esitys käsitellä. 

Arvoisa ministeri, onko teidän mielestänne kohtuutonta, että valiokunta ei saa kuulla
enää asiantuntijoita?

16.47 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Oli valiokunnan oma päätös ratkaista asia. Ei ole ulkopuolista näkyä siitä,
mitkä seikat ovat valiokunnan etenemisen esteitä.

Totean sen, että tämä hallituksen vastine, ratkaisuesitykset valiokunnalle, on laadittu
parhaan kyvyn mukaan aihepiiristä, josta on loputtomasti asiantuntijoiden eriäviäkin kan-
toja. Uskon, että sen tietävät parhaiten perustuslakiasiantuntijat, jotka saivat eri asiantunti-
joilta erityyppisiä arvioita tiettyjen kysymysten perustuslainmukaisuudesta tai perustus-
lainvastaisuudesta.

Lopultahan nämä ovat poliittisia päätöksiä. Löytyykö meiltä riittävä varmuus siitä, että
uskallamme edetä ja että tästä löytyy nyt riittävä kivijalka sille teidän mainitsemallenne ta-
lolle? Minun käsitykseni mukaan sote-taloa ei perusteta EU:ssa vaan sote-talo perustetaan
18 maakunnassa, ja tämän uudistuksen toimeenpano ratkaisee sen, miten tulemme onnis-
tumaan. Mutta lait tarvitaan tuohon ensiksi. 

Ensimmäinen varapuhemies Mauri Pekkarinen:  Arvoisat edustajat, näiden ryhmäky-
symysten jälkeen pyydän vielä niitä edustajia, jotka haluavat välttämättä esittää lisäkysy-
myksen, nousemaan ylös ja painamaan V-painiketta. 

16.49 Ben Zyskowicz kok (vastauspuheenvuoro): Arvoisa herra puhemies! Luulen, että
tässä on viime aikoina nyt käyty sellaista keskustelua notifikaatiosta ja vastaavista vaikeis-
ta oikeudellisista kysymyksistä, että se ei meille kansanedustajille, ja vielä vähemmän ehkä
televisionkatsojille, ole avautunut. Peruskysymyksenähän on se, että hallitus ajaa sellaista
sote- ja maakuntauudistusta, jossa perusterveydenhuollossa toteutuu valinnanvapaus eli se,
että ihminen saa valita julkisen ja yksityisen palveluntuottajan välillä, ja hinta, se asiakas-
maksu, on sama. No miksi tätä ajetaan? No siksi, koska se parantaa palveluiden saatavuut-
ta eli lääkäriin ja hoitajalle pääsee. Siksi, että se lisää näiden palveluiden kustannusvaikut-
tavuutta. Ja siksi, että se lisää näiden palveluiden asiakaslähtöisyyttä. Kun on aitoa kilpai-
lua, asiakaslähtöisyys korostuu aivan eri tavalla kuin tällä hetkellä. 
2



Pöytäkirjan asiakohta PTK 167/2018 vp
Kysyn nyt ministeri Saarikolta: ymmärrättekö te sitä, miksi näin vimmaisesti tätä valin-
nanvapautta vastustetaan? [Jukka Gustafsson: Miten taksiuudistuksen kävi? — Välihuuto-
ja]

16.50 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olen kyllä jotenkin tullut ymmärtäneeksi näiden sote-vuosien aikana, ettei
tästä kovinkaan helppo ole poliittista yksituumaisuutta saavuttaa. Sellainen maailma, jossa
me olisimme täydellisen yksimielisiä siitä, mikä on hyvä rakenne tai palveluiden tuotanto-
tapa — eihän sellaista absoluuttista totuutta ole olemassakaan. Nämä ovat lopulta eduskun-
nan käsissä olevia päätöksiä. Mutta siitä olen ihan varma, että väite ajatuksesta, että mark-
kinat nyt ikään kuin avattaisiin, on sinänsä harhaanjohtava, koska yksityiset palveluntuot-
tajat ovat jo täällä.

Täydennän edustaja Zyskowiczin tilannekuvaa siltä osin, että jatkossa myöskin yksityi-
sen ja julkisen pelisäännöt silloin, kun toimitaan yhteisillä verovaroilla, tulevat samanlai-
siksi reunaehdoiltaan. Se tulee kyllä tarkoittamaan maakunnille poikkeuksellisen vaativaa
tehtävää, koska ei ole helppoa johtaa järjestelmää, jossa on erilaisia palveluiden tuottajia
maassa, jossa palveluiden tarve kasvaa. [Puhemies koputtaa] 

Ja mainittuun rahoituskeskusteluun liittyen: tulemme joka tapauksessa käyttämään lisää
rahaa näihin palveluihin.

16.51 Maria Guzenina sd (vastauspuheenvuoro): Arvoisa puhemies! Toisin kuin edusta-
ja Zyskowicz totesi, niin tämä uudistus, siinä muodossa kuin hallitus on nyt viemässä sitä
eteenpäin, lisää byrokratiaa, lisää kustannuksia ja heikentää etenkin kaikkein heikoimmas-
sa asemassa olevien tilannetta, niiden, jotka tarvitsevat kaikkein eniten palveluita. Tämä ei
ole minun mielipiteeni, tämä ei ole demareiden mielipide, vaan tämä on asiantuntijoiden
mielipide. Me todellakin olemme kuulleet heitä aivan valtavasti tässä prosessissa.

Täällä sanotaan, että tätä uudistusta on valmisteltu jo niin pitkään — peräti kaksi vuotta
on kulunut siitä, kun hallituksen ensimmäinen esitys tuli tänne — että sen vuoksi ei tarvita
enää asiantuntijakuulemisia. No, nyt on kyseessä hallituksen vastine, hallituksen vastine
niihin puutteisiin, jotka perustuslakivaliokunta nosti esille, ja ne ovat vakavia puutteita. Ja
nyt sosiaali- ja terveysvaliokunnalta on hallitusenemmistön äänestyspäätöksellä evätty
mahdollisuus [Puhemies koputtaa] tarkistaa, onko hallituksen esitys sen mukainen, mitä
perustuslakivaliokunta edellytti, eikä ministeri ole vastannut vielä tähän kysymykseen. Mi-
nisteri ei vastannut kysymykseen... [Puhemies keskeyttää puheenvuoron puheajan ylityt-
tyä]

Ensimmäinen varapuhemies Mauri Pekkarinen:  Arvoisa edustaja! Kysymys tuli var-
maan jollakin tavalla selväksi. Nyt minä myönnän vastauspuheenvuoron asianomaiselle
ministerille. — Ministeri Saarikko, teillä on puheenvuoro nyt.

16.52 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Te, edustaja Guzenina, olette ollut tällä samalla paikalla vastaamassa yrityk-
sestä viedä sote-uudistusta maaliin, [Maria Guzenina: Ei ole kyse siitä, vastatkaa kysymyk-
seen!] ja siksi, arvoisa puhemies, [Hälinää — Puhemies koputtaa] halusin kuvata, että mi-
nusta on erityisen tärkeää pitää huolta siitä, että ministerinä en ota kantaa valiokunnan si-
säisiin asioihin. Tämä työnjako ja toimivallan jako on minusta erittäin tärkeä. Se, että on
3



Pöytäkirjan asiakohta PTK 167/2018 vp
päädytty ratkaisuun, jossa sosiaali- ja terveysvaliokunta ei enää kuule asiantuntijoita, on
lainvalmistelun eduskuntakäsittelyn yksi vaihe niin kuin kaikissa, sadoissa laeissa, samal-
la tavalla kuin perustuslakivaliokuntakin päätti asiantuntijakuulemisen kuultuaan varmasti
hyvin erilaisia kantoja yksittäisiin kysymyksiin ja muodosti niistä lopulta kannan.

Siitä olen samaa mieltä monen kysyjän kanssa, että on tietenkin erittäin harmillista, että
vaalikauden lopulla olemme tilanteessa, jossa uudistuksen käsittelyyn on näin vähän ai-
kaa. Tämä työ on kuitenkin aloitettu [Puhemies koputtaa] jo hallitusohjelmassa 2015 tä-
män hallituksen osalta, [Puhemies koputtaa] ja siksi olisi tietysti kunniakasta saattaa se
suureen saliin arviotavaksi.

Ensimmäinen varapuhemies Mauri Pekkarinen:  Arvoisa ministeri, minuutti koskee
myös teitä.

16.53 Juha Rehula kesk (vastauspuheenvuoro): Arvoisa herra puhemies! Sanat ”kiire” ja
”runnominen” sisältävät monenlaisia ulottuvuuksia ja värisävyjä. Pääosa siitä lainsäädän-
nöstä, jota nyt yritetään saada valmiiksi, on ollut eduskunnassa kaksi vuotta. Yksi olennai-
nen osa mutta kuitenkin vain osakokonaisuus eli valinnanvapauslaki on ollut eduskunnan
käsissä vuoden. Kun tilanne on vaikea ja hankala, sitä tärkeämpää on pitää mielessä se, mi-
ten nämä prosessit täällä oikein menevät, mitä on kenenkin vastuulla. Tässä vaiheessa lain-
säädännön eteneminen on puhtaasti eduskunnan käsissä, ja tätä työtä ministeriöt parhaansa
mukaan tukevat.

Kun täällä moni haikailee, että olisimme päässeet eteenpäin, jos olisi ollut parlamentaa-
rinen valmistelu, niin me olimme tasan neljä vuotta sitten tilanteessa, jossa meillä oli par-
lamentaarisesti valmisteltu laki, joka törmäsi perustuslakiin. Ei pidä pelätä sitä, että perus-
tuslakivaliokunta on antanut muutaman kommenttinsa, mutta minun kysymykseni kuuluu
— kentälle viesti siitä, missä mennään: mikä on tällä hetkellä maakuntien valmistelutilan-
ne?

16.54 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Maakunnissa on tehty paljon työtä, jotta syntyisi uudenlaisia palveluiden jär-
jestämisen rakenteita — kuntien sijaan vastuut maakunnille — on mietitty erilaisia palve-
luita ketjuiksi paremmin kuin nykyisessä erillisessä erikoissairaanhoidossa, erillisessä pe-
rusterveydenhuollossa ja erillisissä sosiaalipalveluissa.

On kuitenkin sanottava, että totta kai tämä eduskunnan viime kuukausien epävarmuus ja
tämän uudistuksen monet käänteet ovat olleet myös hidastamassa valmisteluvauhtia maa-
kunnissa, mutta kyllä sieltä saamamme viesti tietenkin vahvasti on se, että näiden satojen
ammattilaisten työtä, jotka ovat olleet täysipäiväisesti pelkästään valmistelussa, parhaiten
palkitsisi se, että uudistuksen laki täällä nyt etenisi.

Arvoisa puhemies! Yhdyn myös siihen arvioon, että tämä todella on eduskunnan käsis-
sä, koska perustuslakivaliokunta ei nähnyt sellaisia rakenteellisia ongelmia, että hallituk-
sen esitystä tarvittaisiin. En odottanut oppositiolta kiitosta näistä ratkaisuvaihtoehdoista
[Puhemies koputtaa] ja vastineesta mutta itse haluan kyllä todeta kiitoksen virkakunnalle,
joka laati nämä ratkaisut näin nopeassa aikataulussa, jotta eduskunnan työ voi vauhdissa
jatkua.

Kysymyksen käsittely päättyi.
4


