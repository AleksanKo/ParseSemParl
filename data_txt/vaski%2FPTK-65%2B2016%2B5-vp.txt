















































DEMA7EA.tmpSave.xml


Pöytäkirjan asiakohta PTK 65/2016 vp
Pöytäkirjan asiakohta 

PTK 65/2016 vp

Täysistunto

Tiistai 7.6.2016 klo 14.02—16.54

5. Hallituksen esitys eduskunnalle laeiksi rikoslain 34 a luvun, pakkokeinolain 10 luvun ja 
poliisilain 5 luvun muuttamisesta

Hallituksen esitys HE 93/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään lakivaliokun-
taan, jolle perustuslakivaliokunnan ja hallintovaliokunnan on annettava lausunto.

Keskustelu

15.42 Jani Mäkelä ps: Arvoisa puhemies! On korkea aika, että me täällä Suomessakin
olemme heränneet viimeistään edellisvuoden maahanmuuttokriisin myötä siihen todelli-
suuteen, että olemme joutuneet osaksi kansainvälisen terrorismin toimintakenttää. Hallitus
esittää, että matkustaminen terrorismirikoksen tekemistä varten säädettäisiin rangaistavak-
si. Tämä on pieni mutta tärkeä moraalinen viesti niille potentiaalisille islamistiterroristeil-
le, jotka turvapaikanhakijoiksi tekeytyen ovat maahamme saapuneet. Heillä ei ole jatkossa
oikeutta matkustaa terroritekoja tekemään Suomen kansalaisuudenkaan turvin, jos he sen
onnistuisivat saamaan. Kannatan lämpimästi hallituksen esitystä ja soisin näkeväni vastaa-
van kaltaisia tiukennuksia jatkossakin.

15.42 Leena Meri ps: Arvoisa puhemies! Tosiaan, tämä juontaa varmasti hyvin pitkälle
viime vuosien tapahtumista, ja viime kesästä saimme kaikki järkyttävän sykäyksen siihen,
että näitä asioita lähdetään tarkemmin tarkastelemaan. Kiitän tosiaan hallitusta siitä, että
saatiin hallituksen esitys koskien terrorismirikosten kriminalisoinnin laajentamista. Ai-
noa, mitä toivon lakivaliokunnan jäseniltä — ja harmittelen, että puheenjohtaja ei ole tääl-
lä, mutta toivon, että hän katsoo tätä — on, että katsottaisiin laajasti, peittoaako tämä nyt
aivan varmasti sitten kaikki terrorismirikokseen liittyvät toimet, niin ettei sinne jää sem-
moisia kaistaleita, jotka jostakin syystä jäävät rankaisematta.

Nyt matkustaminen terrorismitarkoituksessa tulee rangaistavaksi ja rahoitusta koskevat
säännökset laajenevat, mutta yksi, mitä itse olen tuossa miettinyt ja mitä olemme meidän
ryhmässäkin pohtineet joskus, on se, onko kuuluminen terroristiryhmään nyt kriminalisoi-
tu. Yritin lukea tätä lukua 34 a rikoslaista, ja en ihan varmasti tullut vakuuttuneeksi. Siellä
oli terroristiryhmän johtaminen erikseen kriminalisoitu ja ehkä joitakin tekomuotoja, ja se
edellytti jo suunnitelmallisuutta, jotta ryhmään kuuluminen olisi rangaistavaa. Sitten kat-
soin rikoslain 17 lukua rikoksista yleistä järjestystä vastaan, ja siellä on tämä järjestäyty-
neen rikollisryhmän toimintaan osallistuminen, mutta koska terrorismirikoksista on oma
lukunsa, on selvästi ollut tarkoitus lainsäätäjällä ja tässä järjestyksessä, että terrorismiri-
 Tarkistettu
4.0



Pöytäkirjan asiakohta PTK 65/2016 vp
koksista on säädetty omassa luvussaan, elikkä silloin olettaisin, että nämä säännökset eivät
välttämättä sovellu siihen. En tiedä nyt — pyytäisin, että lakivaliokunta tutkailisi, että sin-
ne ei tule jäämään aukkoja, niin että jos nyt esimerkiksi joku ilmoittaa, että "kuulun Isik-
seen", jota pidetään monestikin terroristijärjestönä, onko se kriminalisoitua vai onko se
vain ihan ok, että täällä tällaista ilmoittaa. Haluaisin, että katsottaisiin, ettei jää mitään kat-
vealueita nyt näihin vakaviin rikoksiin.

15.44 Suna Kymäläinen sd: Arvoisa herra puhemies! Tässä ensimmäiseen puheenvuo-
roon viitaten toivoisin, ettei tähän hallituksen esitykseen sotkettaisi kovin voimakkaasti
kysymystä turvapaikanhakijoista, sillä lähtökohtaisesti nämä ihmiset tulevat hätää kar-
kuun eivätkä tänne Suomeen sitä hätää aiheuttamaan. Mutta sikäli, mitä tähän esitykseen
tulee, kyllä terrorismin raakuuden tuleminen myös meitä suomalaisia yhä lähemmäksi on
puhuttanut ja aiheuttanut huolta sekä turvattomuuden tunnetta monille meistä suomalaisis-
ta, ja siksi kaikki toimet terrorismin kitkemiseksi ovat hyväksi.

Näen hyväksi, että hallitus tuo tämän esityksen eduskunnalle, mikä on reagoimista YK:n
päätöslauselmaan, jonka tarkoituksena on torjua ulkomaille terrorismirikosten tekemistä
varten tulleiden ihmisten matkoja tai niiden tekemistä edistävässä tarkoituksessa lähtevien
henkilöiden muodostamaa uhkaa. Siksi näen hyväksi, että silloin, kun on todennettavissa,
että henkilön matkustamisen rajoittamisella voitaisiin asiaan vaikuttaa, ja tämä tehtäisiin
lain mukaan rangaistavaksi kansalaisille, olisi tärkeää tietää, että uusia keinoja otetaan
käyttöön. Turvallisuus ja turvallisuuden tunne ovat yksi tulevaisuuden tärkeimpiä element-
tejä, ja tulemme tämän lakivaliokunnassa varmasti huolella käsittelemään.

15.46 Laura Huhtasaari ps: Arvoisa puhemies! Viime syksynä otin kantaa siihen, että
terroristit saattavat käyttää tätä turvapaikkajärjestelmää hyväksi, ja näinhän siinä on käy-
nyt. Tässä esityksessä matkustaminen terrorismirikoksen tekemistä varten esitetään sää-
dettäväksi rangaistavaksi ja myös matkustamisrikoksen yritys olisi rangaistava. Tämä esi-
tys on hyvä.

Mutta tulisi vielä jatkossa pohtia, jos voisimme vielä säätää myös terrorismiryhmään
kuulumisen rangaistavaksi, koska terrorismiryhmään kuulumisen tarkoitus on edistää ter-
rorismia ja sitä ei voi hyväksyä ja me tarvitsemme lisää työkaluja myös tähän.

15.47 Suna Kymäläinen sd (vastauspuheenvuoro): Arvoisa herra puhemies! Kyllä täy-
tyy nyt ihmetellä ja kysyä edustaja Huhtasaarelta, mihin hän viittaa, kun hän toteaa, että
turvapaikanhakijat, jotka ovat Suomeen tulleet, ovat olleet edistämässä jollakin tavalla ter-
rorismia Suomessa. Kuten tuossa edellä jo totesin, niin toivoisin, ettei tähän hallituksen
esitykseen liittyvään keskusteluun liitettäisi kovin voimakkaasti tuota hätää karkuun tule-
vien ihmisten osuutta vaan tätä pidettäisiin erillisenä, rikollisesti toimivien terroristien toi-
mintaa kitkevänä toimenpiteenä.

15.48 Laura Huhtasaari ps (vastauspuheenvuoro):  Arvoisa puhemies! Ihan pelkästään
kun lehtiä lukee, niin esimerkiksi Pariisissa ne kolme tekijää, jotka olivat tähän terroris-
miin syyllistyneet, olivat käyneet Syyriassa, ja myös Saksassa on pidätetty ihmisiä. Ja kun
me tiedämme, että nämä turvapaikanhakijat kulkevat kymmenien turvallisten maiden läpi
tuolla aika vapaasti — paitsi onneksi tässä vaiheessa jotkut maat ovat sentään ruvenneet ra-
jojaan enemmän sulkemaan — niin yhtä hyvin tässä Suomi on vaarassa, jos kerran terro-
2



Pöytäkirjan asiakohta PTK 65/2016 vp
ristijärjestöt ovat oikein sanoneet ääneen lehdistössä, että aiomme lähettää näitä terroriste-
ja mukana. Myös supo on sanonut, että tällaisia henkilöitä varmasti tulee. (Eduskunnasta:
300 henkilöä!) — 300:aa henkilöähän nytkin ihan epäillään.

15.48 Jani Mäkelä ps (vastauspuheenvuoro): Arvoisa puhemies! Täydennyksenä tuo-
hon, mitä edustaja Huhtasaari sanoi: Valitettavasti asia on niin, edustaja Kymäläinen, että
meidän täytyy tosiasioiden valossa puhua terrorismista, kun puhumme turvapaikanhaki-
joista. Suomeen on tullut suuri joukko turvapaikanhakijoita, joitten taustaa ja henkilölli-
syyttä emme tiedä, mutta sen me tiedämme, että viranomaistietojen mukaan tänne on tullut
satoja terroristijärjestöyhteyksiä omaavia henkilöitä turvapaikanhakijoiden joukossa. Tut-
kimusten mukaan myöskin suomalaiset turvapaikanhakijat ovat radikalisoituneimpia suh-
teessa määräänsä koko Euroopassa, laskettuna sillä mittapuulla, kuinka monet lähtevät ta-
kaisin kotimaihinsa taistelemaan.

Ensimmäinen varapuhemies Mauri Pekkarinen: Ja puhujalistaan, edustaja Savio.

15.49 Sami Savio ps: Arvoisa puhemies! Tässä hallituksen esityksessä ehdotetaan, että
matkustaminen terrorismirikoksen tekemistä varten säädettäisiin rangaistavaksi, ja myös
matkustusrikoksen yritystä esitetään rangaistavaksi. Lisäksi matkustusrikoksen rahoitta-
mista rangaistaisiin terrorismin rahoittamisena. Tämä oikeusministeriössä ministeri Lind-
strömin johdolla valmisteltu lakiuudistus on järkevä ja tervetullut toimenpide terrorismin-
vastaisessa taistelussa erityisesti juuri nyt, kun terrorismin uhka on kohonnut sekä meillä
että muualla maailmassa.

Arvoisa puhemies! Yleisesti ottaen Suomi ei ole tähän mennessä varautunut terroris-
miin tai sen torjuntaan parhaalla mahdollisella tavalla. Muun muassa terrorismitutkija Lee-
na Malkki Helsingin yliopistosta on todennut tämän. Hänen mukaansa Suomen terroris-
min torjunnan resurssit ovat pienet sekä suojelupoliisin osalta että laajemminkin. Malkki
on jopa ihmetellyt sitä, että Suomen poliitikot perussuomalaisia lukuun ottamatta ovat ol-
leet yllättävän vähän kiinnostuneita tästä nyt yhä ajankohtaisemmasta ja tärkeästä asiasta. 

Suojelupoliisin mukaan Suomessa on noin 300 ihmistä, joilla voi olla yhteyksiä terro-
rismiin. Heidän toimintansa on ollut pääosin ulkomaille suuntautunutta, mutta Suomessa-
kin rekrytoidaan taistelijoita eikä kotimaammekaan ole varmassa turvassa terrorismilta.
Valitettavasti viime syksyn maahanmuuttokriisin vaillinainen hoito ei ole lainkaan paran-
tanut Suomen sisäistä turvallisuutta tai vähentänyt Suomeen kohdistuvaa terrorismiuhkaa
edustaja Kymäläisen vastakkaisista väitteistä huolimatta.

Toukokuussa uutisoitiin noin 2 500 turvapaikanhakijan kadonneen vastaanottokeskuk-
sista tämän ja viime vuoden aikana. Epäilemättä nämäkin osittain paperittomat tai väärillä
henkilöpapereilla esiintyneet henkilöt ovat lisänneet edelleen terrorismitekojen uhkaa, ja
kehotankin hallitusta ripeisiin toimiin palautuskeskusten perustamiseksi. Lisäksi pidän jär-
kevänä edustaja Meren tekemää esitystä (Puhemies koputtaa) terrorijärjestöön kuulumisen
kriminalisoinnista (Puhemies koputtaa), ja muutkin toimet ovat eittämättä tarpeellisia.

15.52 Timo Heinonen kok: Arvoisa herra puhemies! Tässä asiassa ei ole kyllä mitään
syytä myöskään sinisilmäisyyteen, siinä mielessä olen kyllä yhtä mieltä täällä salissa pu-
huneiden perussuomalaisten kanssa. Pakolaisvirtaa on käytetty todistetusti Euroopassa hy-
väksi terroristiteoissa, niin Pariisissa kuin Brysselissä. Mutta ei tämä tietenkään kohdistu
3



Pöytäkirjan asiakohta PTK 65/2016 vp
pelkästään pakolaisvirran mukana tuleviin henkilöihin. Näistä nimenomaan Pariisissa ja
Brysselissä iskuja tehneistä henkilöistä osa oli rekisteröitynyt pakolaisiksi tietyissä pisteis-
sä ja käyttänyt sen mukana virtaa hyödykseen. Eli siinä mielessä se on aivan perusteltu.

Mutta pitää muistaa se, että tämä lainsäädäntö koskee myös kantasuomalaisia. Meiltä
Suomesta on lähtenyt Daeshin joukkoihin kantasuomalaisia käännynnäisiä, ja tämä kos-
kee myös heitä. Ei tämä ole kohdistettu millään tavalla mihinkään etniseen ryhmään taikka
mihinkään tiettyyn kansalaisuuteen vaan siihen, että matkustaminen terroririkoksen teke-
mistä varten olisi rangaistavaa. Eli tämä ei kohdistu millään tavalla mihinkään etniseen
ryhmään, ei mihinkään kansalaisuuteen, ei pakolaisiin. Tämä koskettaa kaikkia, jotka tällä
tavalla toimivat.

Meillä Suomessahan lainsäädäntöä on uudistettu muutamilla askelilla. Taisi olla edelli-
nen hallituskausi, kun kouluttautuminen ja terrorismin rahoittaminen säädettiin rikoksek-
si. Tein silloin itse lakialoitteen terroristijärjestöön kuulumisen kriminalisoimiseksi. Se ei
viime hallituskaudella edennyt, se raukesi viime vaaleissa, ja uusin tuon esitykseni viime
vuonna, vuonna 2015, eduskunnassa, lakialoite 47/2015 valtiopäivillä. Siinä esitän 34 a lu-
kuun terrorismirikoksista uutta 4 d §:ää, Terroristiryhmään kuuluminen: "Joka on jäsene-
nä terroristiryhmässä, on tuomittava terroristiryhmään kuulumisesta vankeuteen vähintään
neljäksi kuukaudeksi ja enintään kahdeksaksi vuodeksi. Määritelmä terroristiryhmästä on
6 §:ssä. Joka tuomitaan terroristiryhmään kuulumisesta, on tuomittava myös tekemästään
1 §:ssä tarkoitetusta rikoksesta tai sellaisen rikoksen rangaistavasta yrityksestä taikka
2 §:ssä tarkoitetusta rikoksesta." Tämän aloitteen olen viime vuonna jättänyt näille valtio-
päiville ja toivon, että lakivaliokunta ottaa sen tämän hallituksen esityksen rinnalla käsit-
telyyn, sillä tämä jättää asian hienokseltaan auki, niin kuin edustaja Meri täällä esille toi.
Eli vaikka tätä on osittain uutisoitu, että terroristijärjestöön kuuluminen kriminalisoidaan,
niin aivan yksiselitteisesti se ei tästä selviä, ja sen takia lakivaliokunnassa tätä on syytä
käydä läpi. Täällä kerrotaan esimerkiksi yhdessä kohdassa, että terror actin tekeminen,
suunnitteleminen, valmisteleminen taikka osallistuminen ja niin poispäin. Täällä on viit-
tauksia näin, mutta aivan yksiselitteistä se ei ole, ja sen takia pidän sitä tarpeellisena, että
lakivaliokunta ottaa tuon tekemäni lakialoitteen käsittelyyn ja käy sen perusteellisesti läpi
tämän hallituksen esityksen käsittelyn yhteydessä.

15.56 Simon Elo ps: Arvoisa rouva puhemies! Tämä hallituksen esitys on erittäin terve-
tullut. Valtioneuvoston sisäisen turvallisuuden selonteossa todetaan selkeästi, että terrorin
uhka on kasvanut Suomessakin. Totta kai se on pienempi kuin monessa muussa Euroopan
maassa, mutta tällainen jihadistinen toiminta Suomen poliisin mukaan on täälläkin jo ak-
tiivista.

Tein kirjallisen kysymyksen joitakin kuukausia sitten ääri-islamismin vastaisen toimin-
nan tehostamisesta, ja sisäministeri Orpon antamassa vastauksessa todetaan muun muassa,
että — no, Orpo ei totea, että perussuomalaisten vaatimuksesta, mutta käytännössä perus-
suomalaisten vaatimuksesta — lakiin tulee mahdollisuus mitätöidä Suomen kansalaisuus
terroritoimintaan osallistuvilta kaksoiskansalaisilta. Tämä lakimuutoksen selvitys aloite-
taan syksyllä. Tietysti näen hieman ongelmalliseksi sen, että meillä tällä hetkellä on hyvin
kapeat raamit sille, miten voidaan tässä asiassa toimia. Perustuslain mukaisesti kansalai-
suutta ei voida poistaa henkilöltä, joka jäisi kansalaisuudettomaksi. Näin monessa muussa
EU-maassa jo toimitaan, mutta meillä tosiaan perustuslaki tässä asettaa rajoitteita, jotka
4



Pöytäkirjan asiakohta PTK 65/2016 vp
tällaisessa tilanteessa, missä ollaan tämän kansainvälisen terrorismin kanssa tekemisissä,
ovat ongelmallisia.

Toinen näkökohta, jota haluan tämän esityksen lisäksi korostaa, on, että meillä jo nykyi-
sellään lainsäädännössä ulkomaalaisten ääri-islamististen radikaalisaarnaajien maahantu-
lokielto on mahdollinen ulkomaalaislain 156 §:n nojalla. Sitä ei ole kuitenkaan juuri käy-
tetty. Suojelupoliisilla esimerkiksi siinä on harkintavalta, mutta sitä ei ole juuri käytetty, ja
sitä olen ihmetellyt ja ihmettelen yhä. Ylipäätään tärkeää on nyt tässä median ja opposi-
tionkin ristipaineessa, että hallitus pysyy lujana ja laitetaan täytäntöön kaikki turvapaikka-
poliittisen toimenpideohjelman linjaukset. Sitä perussuomalaiset edellyttää muilta hallitus-
puolueilta, ja näen, että tämä edustaja Heinosen esille ottama asia, tämä terroristiryhmään
kuuluminen, kuuluu siihen pakettiin.

15.58 Krista Mikkonen vihr: Arvoisa rouva puhemies! Terrorismi on rikos ihmisyyttä
vastaan. Valtioilla on ihmisoikeussopimusten mukaan velvollisuus suojella ihmisten oi-
keutta elämään ja henkilökohtaiseen turvallisuuteen ja siten myös velvollisuus suojella ih-
misiä terrorismilta. Yhtä lailla ihmisoikeussopimukset sitovat valtioita näiden toimiessa
terrorismia vastaan. Esimerkiksi YK:n globaalin terrorisminvastaisen strategian mukaan
ihmisoikeuksien kunnioittaminen ja suojeleminen sekä oikeusvaltioperiaatteet ovat kes-
keisiä terrorisminvastaisissa toimissa. YK:n erityisraportoija ihmisoikeuksien ja perusva-
pauksien suojelusta ja edistämisestä terrorismia torjuttaessa on todennut, että ihmisoikeuk-
sien täysi kunnioittaminen terrorisminvastaisissa toimissa on paras käytäntö, koska se on
paitsi valtioiden velvollisuus myös osoittautunut tehokkaaksi terrorismin torjunnassa.

Nyt mahdollisesti säädettävien uusien rikosten vaikutusta on siis laajasti arvioitava Suo-
men sitovien kansainvälisten velvoitteiden valossa: ihmisoikeussopimusten, humanitääri-
sen oikeuden ja pakolaisoikeuden. On tärkeää, että kriminalisoinnit rajataan mahdollisim-
man tarkasti, ja olisikin hyvä laatia selkeä kannanotto siitä, missä tilanteessa sovellettaisiin
rikoslain lukua 34 a, jossa säädetään terrorismirikoksista, ja missä tilanteissa sovellettai-
siin kansainvälistä humanitääristä oikeutta sekä rikosoikeudellisen vastuun osalta mahdol-
lisesti rikoslain 11 lukua, jossa säädetään sotarikoksista ja rikoksista ihmisyyttä vastaan.
Erityisesti nyt esitettävät salaiset pakkokeinot ovat äärimmäisen ihmisoikeusherkkiä, ja ne
on määriteltävä riittävän tarkasti.

Kriminalisoinnin lisäksi olisi olennaista kehittää myös muita toimintatapoja, joilla estet-
täisiin radikalisoituminen ja terroristinen väkivalta. Tiedämme, että tänne yksin alaikäisi-
nä saapuvat turvapaikanhakijat ovat riskiryhmässä, ja siksi kotouttaminen on äärimmäisen
tärkeää heidän osaltaan eikä perheenyhdistämistä tule vaikeuttaa.

16.00 Sirpa Paatero sd: Arvoisa rouva puhemies! YK:n päätöslauselma on harvoin niin
tiukka, että se vaikuttaa suoraan kansalliseen lainsäädäntöön, mutta nyt tässä kohtaa ollaan
tilanteessa, jossa YK:n päätöslauselma on se terrorisminvastainen toiminta. Ja kuten tässä
on todettu, niin jo aikaisemmin on tehty useita eri lakimuutoksia niin, että terrorismin tor-
juntaan saataisiin panostettua, ja erityisesti se on liittynyt tähän koulutukseen mutta myös-
kin rahoitukseen, johonka tulee myöskin tässä kohtaa lisää säädöksiä.

Meillä on kuitenkin tässä muutamia kysymyksiä, ja toivon, että hallintovaliokunta —
jossa saan olla lausuntojen antajana — mutta myöskin lakivaliokunta sitten ottavat huo-
mioon ja rajaavat tarkkarajaisesti, miten tämä suunnittelu tulee todentaa, milloin voidaan
ajatella, että se täyttää tämän rikoslain ehdot, että suunnittelu on käynnissä.
5



Pöytäkirjan asiakohta PTK 65/2016 vp
Toinen kysymys on, jos ihmisillä on tuttavia ympäri maapalloa ja jos suomalainen läh-
tee jonnekin muualle, mitenkä nämä yhteydet huomioidaan siellä, vai onko epäilys, jos
minä menen vaikka ystäviäni tapaamaan johonkin maahan, jossa on ehkä enemmän terro-
rismiuhkaa, että minut voidaan luokitella sitten siinä kohtaa epäilyttäväksi henkilöksi. Mi-
tenkä matkustusasiat, -tiedot — koska kyllä tällä hetkellä meillä on tiedossa, että lentomat-
kustamisen kohdalla EU:n kanssa puhutaan kaiken aikaa siitä, ovatko ne matkustajatiedot
viranomaisilla käytössä, mutta jos menee tuosta Eurooppaan päin vaikka Tallinnaan laival-
la, niin kukaan ei oikeasti tiedä, minnekä se ihminen on siitä eteenpäin mennessään mat-
kustanut. Jotenka tämä on minun mielestäni yksi kysymysmerkki siellä, että miten ihmees-
sä voidaan sitten todentaa se, että ihminen on siellä mennyt.

Vierastaistelijat on kolmas iso kysymysmerkki, elikkä jos ja kun tämä ei kosketa niitä
ihmisiä, joittenka kotipaikka on Suomi, (Puhemies koputtaa) niin kun he ovat käyneet kou-
luttautumassa siellä jossain Syyriassa ja tulevat takaisin, niin tämä laki ei heitä kosketa, ja
se on kyllä kummallisen oloista.

16.03 Timo Heinonen kok: Arvoisa rouva puhemies! Tässä keskustelussa nyt tuotiin esil-
le jihadistit terroristijärjestöjen taustana. Pitää kuitenkin muistaa, että tämä lainsäädäntö-
hän ei millään tavalla ole myöskään sidottu pelkästään jihadisteihin, vaan meillä on Euroo-
pan unioni listannut maailmassa vajaan 50 — olikohan 48 — eri terroristijärjestöä, USA yli
40 terroristijärjestöä, Australialla on oma listaus terroristijärjestöistä, ja siellä löytyy terro-
ristijärjestöjä kommunismista äärioikeistoon ja kaikkea mahdollista sieltä väliltä. Tämä
lainsäädäntöhän ei ota mitään kantaa siihen, mikä on sen terroristitoiminnan taustalla. Sii-
nä mielessä ei pidä antaa sellaista kuvaa, että tässä oltaisiin nyt puuttumassa pelkästään esi-
merkiksi Daeshiin taikka al-Qaidaan tai tämäntyyppisiin toimijoihin. Puututaan niihin,
mutta puututaan näihin kaikkiin muihin noin 50 terroristijärjestöön myös.

16.04 Suna Kymäläinen sd: Arvoisa rouva puhemies! Haluan nyt vielä kerran todeta, että
tämä hallituksen esitys on hyvä ja tarpeellinen. Varmasti on tarpeellista myös käydä kriit-
tistäkin keskustelua maahanmuutosta tai siitä mahdollisuudesta, että maahanmuuttovirran
mukana on tullut myös niitä henkilöitä, joilla on niin sanotusti pahat mielessä tänne tulles-
saan, ja on tärkeää, että etsitään niihin keinoja. Haluaisin kuitenkin, ettei tässä keskustelus-
sa leimattaisi kaikkia turvapaikanhakijoita, joista osa aidosti tulee hätää pakoon. Tämä täs-
sä keskustelussa tuntui jääneen huomaamatta kanssakeskustelijoilta. Aihe on herkullinen
varmasti perussuomalaisille silloin, kun puhutaan turvapaikanhakijoista tai maahanmuut-
tajista, mutta toivottaisiin, että tämän kannatettavan hallituksen esityksen kohdalla pysyt-
täisiin pöksyissä ja asiassa.

16.05 Sami Savio ps: Arvoisa puhemies! Edustaja Kymäläiselle sanoisin, niin kuin täällä
on tänään taidettu jo sanoakin, että ei kannata olla sinisilmäinen.

Haluaisin myös vielä kiittää edustaja Eloa tekemästään huomiosta, että eduskunnan tu-
lee pysyä tiukkana ja viedä täysimääräisesti lainsäädäntöön hallituksen jo sopimat maa-
hanmuutto- ja turvapaikkapoliittiset toimenpiteet huolimatta nyt viime päivinä esillä ol-
leesta opposition ja mediankin kovaäänisestä vastarinnasta. Meidän kaikkien lainsäätäjien
on hyvä pitää mielessä, että vallan kolmijako-opissa kansallinen parlamentti eli Suomessa
eduskunta on ensimmäinen valtiomahti ja media vasta neljäs. Eduskunnan tuleekin käyt-
tää sille kuuluvaa valtaa, ja tämä koskee myös maahanmuuttoa koskevaa lainsäädäntöä.
6



Pöytäkirjan asiakohta PTK 65/2016 vp
Valta kuuluu Suomessa kansalle, joka on vaaleissa valinnut maan asioiden hoitoon par-
haaksi katsomansa päättäjät.

16.06 Suna Kymäläinen sd: Arvoisa rouva puhemies! Edustajakollegalle toteaisin, että ei
sinisissä silmissä mitään vikaa ole, itse olen niillä pärjännyt kohta 40 vuotta. Mutta sen ta-
kia, etten ole sinisilmäinen, kannatan tätä hallituksen esitystä. On tärkeää, että terrorismin
tekijöiden mahdollisuuksia rajoitetaan. Kuten tässä jo edellä totesin, on varmasti totta, että
tarvitaan kriittistä keskustelua, tarvitaan niitten keinojen hakemista, joilla pystytään terro-
rismia vähentämään. Mutta en halua, että tässä leimataan kokonaan turvapaikanhakijat, sil-
lä suurin osa tuosta joukosta on hätää tänne pakoon tullut ja tullut täältä turvaa hakemaan,
ja aivan aiheesta. Eli nämä kaksi asiaa täytyisi pitää erillään, ja myös sinisillä silmillä pys-
tyy katsomaan asiaa kriittisestikin.

Keskustelu päättyi.

Asia lähetettiin lakivaliokuntaan, jolle perustuslakivaliokunnan ja hallintovaliokunnan on
annettava lausunto.
7


