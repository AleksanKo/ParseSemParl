















































DEM2F5E.tmp.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

6. Hallituksen esitys eduskunnalle laiksi Yleisradio Oy:stä annetun lain muuttamisesta
Hallituksen esitys HE 13/2017 vp
Valiokunnan mietintö LiVM 11/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on liikenne- ja viestintävaliokunnan mietintö LiVM 11/
2017 vp. Nyt päätetään lakiehdotuksen sisällöstä.

Keskustelu

18.00 Ari Jalonen ps (esittelypuheenvuoro): Arvoisa puhemies! Kyseessä on siis tutta-
vallisemmin sanottuna Yle-laki, ja kuten totuttua, Suomen käytännön mukaisesti tämäkin
on valmisteltu parlamentaarisesti, parlamentaarisen ryhmän kautta. Valiokunnan keskus-
telun myötä totesimme tämän parlamentaarisen ryhmän toiminnan ja yksimielisyyden ta-
voittelun olevan erittäin tärkeä asia Yleisradion toiminnan kannalta. Eli tämän takana on
siis parlamentaarinen ryhmä, joka on ollut yksimielinen, ja myös tämä mietintö on yksi-
mielinen, kuten on totuttu.

Valiokunta on roolinsa mukaisesti käsitellyt Yleisradion asioita usein, ja useaan ottee-
seen, useissa yhteyksissä, valiokunta on pitänyt tärkeänä Yleisradion roolia tässä yhteis-
kunnassa. Mietintöön on kirjattu muun muassa: "Valiokunta pitää Yleisradio Oy:n merki-
tystä tasapuoliselle tiedonvälitykselle, sananvapaudelle ja kansanvallan tukemiselle kes-
keisenä ja toistaa aikaisemmin mainituissa mietinnöissään lausumansa." Elikkä näihin on
otettu useaan otteeseen matkan varrella kantaa ja näitä pidetty tärkeinä. Tämän parlamen-
taarisen ryhmän linjauksissahan on muutakin kuin tämä hallintoneuvoston roolin vahvis-
taminen. Valiokunta pitää näitä hyvinä, esimerkiksi sitä, että se työnjako on nyt selvä si-
nänsä, että hallintoneuvosto ohjaa sitä toimintaa ja valiokunta luonnollisesti valvoo hallin-
toneuvoston toimintaa ja teknisestä valvonnasta vastaa sitten Viestintävirasto.

Tämä yksimielisyys on tosiaan semmoinen kulmakivi, mitä tässä on noudatettu koko
ajan. Ja kun keskustelu ohjautui tämän parlamentaarisen ryhmän jälkeisen julkisuuskes-
kustelun kautta tähän riippumattomuuden vaalimiseen ja korostamiseen, niin totesimme
tosiaan, että isompi merkitys ja isompi asia tämän riippumattomuuden takeen kannalta on
se, että näitä valmistellaan parlamentaarisesti ja ne ovat yksimielisiä, kuin se, että lakiin
kirjoitetaan erilaisia kuvioita. Eli yksimielisyys on koko riippumattomuuden tärkein kul-
makivi, näin keskusteluissa on todettu ja asiantuntijakuulemisissa myös.

Toinen asia, mihin ollaan kiinnitetty huomiota tässä mietinnössä, on se, että valiokun-
nan aikaisempienkin näkemyksien mukaisesti Ylen tulee lisätä niin sanottuja indie-ostoja
eli ulkopuolisia riippumattomia tuottajia. Tämän esityksen mukaan näitä ostoja pitää lisätä
 Tarkistettu
4.1



Pöytäkirjan asiakohta PTK 66/2017 vp
30—35 prosentilla vuoteen 2022 mennessä. Tässä yhteydessä niiden ostettujen ohjelmien
— tosin luonnollisesti myös Ylen omien ohjelmien — laadullisiin kriteereihin tulee kiin-
nittää huomiota, ja myös tilaajavastuuta korostetaan näiden ohjelmahankintojen yhteydes-
sä. Elikkä Yle on vastuussa koko tuotannosta, ja tilaajavastuu on tärkeä asia.

Erikseen vielä mainitaan alueellinen toiminta, mitä ollaan usein korostettu — näin teem-
me tässäkin mietinnössä.

Haluan lopuksi vielä sanoa sen, että parlamentaarinen ryhmä teki hyvää työtä. Sen mie-
tintö on yksimielinen, ja niin on tämäkin.

18.06 Eero Heinäluoma sd: Arvoisa puhemies! On miellyttävää todeta, että liikenne- ja
viestintävaliokunta on voinut yksimielisesti esittää tämän lakiehdotuksen hyväksyttäväk-
si. Niin kuin täällä edustaja Jalonen totesi, se perustuu parlamentaarisen työryhmän työhön
— aika pitkään, haastavaan työhön — joka tästä aiheesta valmistui vuosi sitten kesäkuussa. 

Taustahan tuolle työryhmälle oli se, että Sipilän hallitus oli hallitusneuvottelujen yhtey-
dessä ryhtynyt tekemään Yleisradiota koskevia päätöksiä poiketen siitä periaatteesta, joka
Yleisradion asioiden hoidossa on ollut vuodesta 1948, Lex Jahvetiksi kutsutusta lainsää-
dännöstä lähtien. Silloinhan hyväksyttiin periaatteeksi se, että Yleisradio toimii eduskun-
nan valvonnassa ja sitä koskevat päätökset tehdään parlamentaarisesti sen estämiseksi, että
Yleisradion merkittävää tiedotusvaltaa ei voida käyttää hallituksen tai minkään hallitus-
puolueen tai ylipäänsä minkään puolueen hyväksi. Näin tällä pitkällä perinteellä, että asioi-
ta käsitellään parlamentaarisesti, on haluttu turvata Yleisradion luotettavuus.

Tuo Sipilän hallituksen poikkeama tästä säännöstä oli valitettava, koska kun hallitus teki
päätöksen puuttua Yleisradion rahoitukseen, syntyi tietysti epävarmuus siitä, voiko Yleis-
radio harrastaa riippumatonta journalismia ilman että kriittisistä kommenteista tai uutisoin-
neista rangaistaan rahoituksen muodossa. Tämähän on sellainen kiristysruuvi, jota maail-
malla on käytetty kansallisia radioyhtiöitä kohtaan, mutta sellaisissa maissa, joihin me mi-
tenkään emme halua samaistua. En halua uskoa, että tällaisesta olisi Suomessa ollut kysy-
mys, mutta joka tapauksessa tämä rahoituksen avoimuus aiheutti epävarmuutta, ja tältä
kannalta katsoen oli hyvä, että tämän työryhmän kautta palattiin parlamentaarisen valmis-
telun tielle. Pyydän saada vielä kiittää siinä työssä mukana olleita, aivan erityisesti edusta-
ja Satosta, nykyistä varapuhemiestä, joka teki erinomaisen suuren työn, jotta tuo työryhmä
saattoi päätyä yksimieliseen esitykseen aika kaukaisista alkulähtökohdista huolimatta. 

Kun tuota Satosen työryhmän työtä tehtiin, siinä mukana olleet — myös hallituspuolu-
eiden edustajat ja ehkä juuri he — sanoivat, että tässä hallituksen liikkeellelähdössä on ta-
pahtunut virhe ja nyt yleisesti ymmärretään, että on tarve palata näihin vuoden 48 Lex Jah-
vetin periaatteisiin ja siihen, että päätöksiä tehdään niin, että kaikki eduskunnassa edustet-
tuna olevat puolueet voivat olla yhtä aikaa läsnä ja sitä kautta varmistua siitä, että Yleisra-
dion riippumattomuus on jatkossakin turvattu. Tämä riippumattomuus on nyt sitten se
avainsana luotettavalle, vapaalle ja menestyvälle tiedonvälitykselle.

Tämän työryhmän ehdotuksen valmistumisen jälkeen on jonkun verran keskusteltu täs-
tä Yleisradion strategiasta ja sen hyväksymisestä hallintoneuvostossa, ja myös alan tutki-
joita on ottanut tähän keskusteluun osaa, joskin vähän myöhäsyntyisesti — eli noin yhdek-
sän kuukautta sen jälkeen, kun tämä työryhmän ehdotus oli luovutettu, syntyi uusi keskus-
telu ehkä vähän epäonnistuneista poliittisista puheenvuoroista, jossa tavallaan asetettiin
kyseenalaiseksi, miksi tämä muutos tehdään. Näihin liittyi siis se huoli, onko tällä tarkoi-
tus puuttua Yleisradion journalismiin. Niin kuin täällä edustaja Jalosen johtaman liikenne-
2



Pöytäkirjan asiakohta PTK 66/2017 vp
ja viestintävaliokunnan mietinnössä hyvin todetaan, tällaista tarkoitusta ryhmässä ei ollut.
Eli lähtökohta oli se, että hallintoneuvosto voi edustaa omistajaa ja päättää Yleisradion toi-
mintojen suurista linjoista mutta ei puuttua journalismiin, ja on hyvä, että valiokunta on
mietintöönsä kirjannut tämän ajatuksen, että kun strategia hyväksytään, sillä ei ole tarkoi-
tus puuttua journalistisiin ratkaisuihin tai journalistisiin linjoihin.

Aikaisemmassa laissahan luki niin, että hallintoneuvosto päättää merkittävistä muutok-
sista Yleisradion toiminnassa, ja tietysti tämä strategia nyt edustaa sitä samaa ajattelua,
joka oli aikaisemmassa laissa. Itse koen, että se, että hallintoneuvosto ottaa tämän strategi-
sen kannan, on ihan perusteltu ratkaisu. Tietysti nyt sitten uudelle hallintoneuvostolle tulee
kyllä paljon odotuksia, ja sen täytyy tehdä työnsä hyvin viileästi harkiten, ja kun ensim-
mäistä kertaa tämä asia hallintoneuvostossa päätetään, on merkittävää, että se tehdään sem-
moisella tavalla, että se luo lujan, ankkuroidun pohjan tuleville menettelyille. Tämä on tär-
keää, että Yleisradion toimittajat voivat luottaa siihen, että he saavat tehdä työnsä vapaasti
ja tähän journalismin linjoitukseen ei ulkopuolelta puututa. Se on sitten eri asia, että totta
kai Yleisradionkin toimintaa pitää voida arvioida ja saa olla myös kriittisiä arvioita ja ne
ovat sallittuja, mutta tärkeätä on, että hallintoneuvosto ei ryhdy tätä työtä tekemään, niin
kuin ei myöskään Ylen hallitus. Tämä on siis yksi näkökohta tässä riippumattomuudessa. 

Joudun palaamaan tähän kysymykseen, miten tämä parlamentaarinen valmistelu sujuu.
Itse oletin, että Satosen työryhmän työssä käyty keskustelu on ollut ilmapiiriä selkeyttävä
ja parantava ja että on aito sitoumus tähän yhteiseen valmisteluun. Kuitenkin taas tähän
asiaan palattiin kehysriihessä tänä vuonna, ja hallituspuolueet olivatkin yllättäen tehneet
päätöksen, että yleisradioveroa ryhdytään järjestelemään uusiksi. Tämä päätös tehtiin jäl-
leen yksipuolisesti ilman että siitä olivat kaikki eduskuntapuolueet tietoisia. Tänäkään päi-
vänä ei tiedetä, minkä kokonaisuuden osana yleisradiomaksuja on pidetty, mitä muuta sa-
massa yhteydessä on sovittu, kuka on saanut ja kuka on antanut ja mikä pelinappula tämä
Yle-maksu on tässä yhteydessä ollut. 

Se on siis huono menettelytapa periaatteelliselta kannalta, ja jälleen palataan tähän sa-
maan, mistä Sipilän hallitus silloin 2015 kesällä aloitti. En ole kuullut selitystä, miksi tämä
otettiin pois tältä sovitulta parlamentaariselta reittivalinnalta ja taas vietiin hallituspuoluei-
den yksipuoliseen päätöksentekoon. Tämä on ongelmallinen siltäkin kannalta, että Sato-
sen työryhmän työssä Yleisradion rahoituksesta ja rahoitustarpeesta sovittiin vuosille 17 ja
18 mutta vuosi 19 jäi auki. Tuosta vuoden 2019 Yle-indeksistä, joka määrittää Yleisradion
saaman rahoituksen, sovittiin, että se arvioidaan vuoden 2018 syksyllä huomioiden muun
muassa taloustilanteen kehitys. No, nyt on aika vaikea ajatella, että Yle-veroa voitaisiin
ratkaista ilman että tiedetään, kuinka paljon sillä ollaan keräämässä rahaa, ja sen takia
olemme esittäneet, että jos halutaan puhua maksuista, se voi tapahtua ihan normaalilla
aiemmin sovitulla tavalla, parlamentaarisella tavalla, mutta että sen ehto on, että samassa
yhteydessä ratkaistaan tämä vuoden 2019 Yle-indeksin kohtalo. [Pia Viitanen: Varsin jär-
keenkäypää!] — Järkeenkäypää: jotta tietää, kuinka paljon pitää kerätä varoja, pitää tietää,
kuinka paljon ollaan käyttämässä. 

Tätä maksun käsittelyä varten liikenne- ja viestintäministeriö asetti työryhmän, joka oli
parlamentaarinen, edustaja Turusen johtama. Siellä esitin, kuten oppositio kokonaisuudes-
saan, että samassa yhteydessä sovitaan sitten vuoden 2019 Yle-indeksin kohtalo, Yleisra-
dion saama rahoitus vuonna 2019. Tässä kävi kuitenkin sillä tavalla, että suureksi yllätyk-
sekseni työryhmän puheenjohtaja ilmoitti, että työtä ei voidakaan jatkaa, jos samaan ai-
kaan pitäisi sopia tämä Ylen tarvitseman rahoituksen taso. Työryhmän puheenjohtaja il-
3



Pöytäkirjan asiakohta PTK 66/2017 vp
moitti, että työryhmän työ päättyy tuloksettomana. Näin kerrottiin julkisestikin, eräiden
muidenkin tietojen säestämänä, jotka kylläkään eivät olleet sitä, mitä ryhmässä tapahtui,
mutta joka tapauksessa kerrottiin, että työryhmän työ on päättynyt.

Suureksi hämmästyksekseni sain tänään sähköpostiin kirjeen, jossa työryhmän puheen-
johtaja ilmoittaa — ilmeisesti työryhmä kuitenkin jatkaa työtänsä — että tässä liitteenä on-
kin uusi esitys tästä Yle-veron suuruudesta, ja pyydetään työryhmän jäseniltä alle vuoro-
kaudessa kannanottoa "kyllä tai ei" tähän työryhmän puheenjohtajan lähettämään kirjee-
seen. [Pia Viitanen: Ei voi olla!] — No tämä ikävä kyllä on täysin totta. — Jään nyt kysy-
mään, mikä käsitys meillä on parlamentaarisesta työskentelystä ja mikä sitoutuminen sii-
hen, jos työryhmän työ ilmoitetaan päättyneeksi, ja se kerrotaan myös julkisesti, ja sitten
yhtäkkiä sähköpostiin alkaa ilmestyä kirjeitä, jotka viittaisivat siihen, että työryhmän työ
jatkuu, ei kuitenkaan kokouksella vaan ilmoituksella, että pitää ottaa kantaa vajaassa vuo-
rokaudessa asiaan, jota työryhmässä on kyllä käsitelty, mutta on jouduttu toteamaan, että
nimenomaisesti työryhmän puheenjohtaja on katsonut, että ei ole mahdollista sopia vuo-
den 2019 rahoituksesta. Tämä jättää kyllä mielestäni vakavan kysymyksen siitä, olemme-
ko vieläkään ymmärtäneet, miten Yleisradion asioita pitäisi hoitaa jollakin tavalla vakaalla
ja arvostettavalla tavalla.

18.17 Pia Viitanen sd: Arvoisa herra puhemies! Tähän alkuun totean, että tämä mietintö
on tärkeä ja mietinnön esittelijän puheenvuoro oli tärkeä juuri siksi, että siinä korostettiin
tätä parlamentarismia ja yksimielisyyttä ja niiden merkitystä. Yhdyn niihin sanoihin täy-
sin.

Jos puhutaan nyt aluksi tästä mietinnöstä ja tästä kyseisestä esityksestä, niin kaiken kaik-
kiaan hyvin olennaista on se, että tämä hallituksen esitys on nimenomaan jatkumo ja se pe-
rustuu tämän Satosen parlamentaarisen työryhmän ajatuksiin. Tähän asti kaikki on hyvin ja
erittäin onnistuneesti tältä osin mennyt. On tärkeää, että vahvistetaan tätä strategista oh-
jausta, hallintoneuvoston asemaa, mutta on myös hyvä, että mietinnössä korostetaan sitä,
että nimenomaisesti tätä ohjausta ei ole tarkoitus ulottaa journalistisiin sisältöihin. On tot-
ta, mitä edustaja Heinäluoma edellisessä puheenvuorossaan mainitsi, että välillä keskuste-
lu julkisuudessa tältä osin meni väärille urille epäonnistuneiden ulostulojen vuoksi. Siksi
on tärkeää, että tätä riippumattomuutta korostetaan myös tässä valiokunnan mietinnössä.

Myös minulla on ollut iso huoli siitä, mikä edellisessä puheenvuorossa valitettavasti
kävi ilmi, että vaikka nyt aina välillä näytetään hallituksenkin puolelta ymmärtävän tämä
parlamentarismin periaate, niin nämä toimet tällä kaudella eivät ole aina olleet sen näköi-
siä, että tämä tosiasiassa oltaisiin sisäistetty. Huolta olemme kantaneet täällä näiden parin
vuoden aikana useaan otteeseen tämän suhteen. Se alkoi huonosti kaksi vuotta sitten. On-
neksi tilanne pelastettiin tällä Satosen hyvää työtä tehneellä työryhmällä, mutta siitä huo-
limatta kompurointia asian suhteen on ollut. Ja on syytä vielä kerran alleviivata, minkä aika
moneen kertaan olen minäkin tässä salissa todennut, että täytyy olla niin, että Yle on riip-
pumaton. Yle on kansan radio, eduskunnan radio, ei hallituksen radio. Ja se on todella pit-
kä perinne aina Lex Jahvetista asti, kuten äsken kuulimme.

Tähän tietenkin liittyy se seuraava kysymys, mitä tänä päivänä pohdimme, eli sitä, että
jos Yle on riippumaton ja kun sen pitää olla, niin on täysin kohtuullista, että tietynlainen
jatkumo ja varmuus Ylen rahoituksesta on ja siitä sovitaan parlamentaarisesti. Siksi tuo äs-
ken kuvattu tilanne, missä nyt elämme, on vähintäänkin hämmentävä. Se on vähintäänkin
hämmentävä. Oli hyvin outoa, että hallitus kehysriihessään jälleen kerran yksipuolisesti
4



Pöytäkirjan asiakohta PTK 66/2017 vp
lähti sopimaan itse itsensä kanssa tästä Yle-veron porrastuksesta. Oli hyvä ja välttämätön-
tä, että sen jälkeen palattiin parlamentarismiin ja jälleen tämä työryhmä perustettiin. Tie-
tenkin se antoi toivoa siitä, että nyt sitten ollaan tässä asiassa jälleen palattu sille oikealle
ladulle. Mutta kuten tässä edustaja Heinäluoma aiemmin totesi, on varsin perusteltua ja
täysin järkeenkäypää, että jos lähdetään sitten keskustelemaan tämän Yle-veron sisällöstä
ja sen porrastuksesta, niin samaan aikaan päätetään myös Ylen tulevasta rahoituksesta. Ja
kuten tässä kävi ilmi, niin sehän on vuoden 2019 osalta vielä auki. Tosi ikävää oli se, että
näin sitten kävi, että kun tämä järkeenkäypä ehdotus siitä, että sovitaan näistä kaikista
asioista yhdessä parlamentaarisesti, yksimielisesti tässä ja nyt, ei sitten kelvannutkaan, nyt
olemme sitten tällaisessa ihmeellisessä tilassa, että asia elää. Minulle tuli täydellisenä yl-
lätyksenä tämä tieto, että nyt sitten seuraava vaihe onkin se, että hallituspuolueiden taholta
edellytetään, että tässä parlamentaarisessa ryhmässä toimittaisiin niin, että sitten alle vuo-
rokaudessa aletaan määrittelemään kantoja vain ja ainoastaan nyt taas tähän yhteen asiaan
eli tähän porrastukseen. Tämä ei kerta kaikkiaan voi olla totta. Tämä ei voi olla totta, ja
minä nyt toivon, että kun tässä salissa on mahdollisuus tänään puhua tämä auki, niin sai-
simme tähän jonkinlaisia vastauksia, mistä nyt kaiken kaikkiaan on kyse. On hyvä ja vii-
sastakin, että jos niin yhdessä katsotaan, voimme tätä Yle-veroa porrastaa, mutta siinä yh-
teydessä tietenkin täytyy olla myös varmuus rahoituksesta.

Puhemies! Kaiken kaikkiaan haluan korostaa myös tämän puheenvuoron ohessa sitä,
että on hyvin tärkeää, että meillä on laadukas, meillä on riippumaton, meillä on vapaa ja
moniarvoinen mediakenttä kauttaaltaan. Siinä on tärkeää, että meillä on laadukas Yle —
nimenomaan kansan Ylenä, ei hallituksen radiona — ja siinä on myös tärkeää, että me
voimme huolehtia kaupallisen median olosuhteista, toimintaympäristöstä ja toimintaedel-
lytyksistä. Siinä suhteessa me tarvitsemme myös lisää toimia kaiken kaikkiaan.

Oli tärkeää, että sen Yle-työryhmän jatkumona perustettiin tämä työryhmä, joka taas
mietti sitten kaupallisen median tulevaisuutta, sen uutistoiminnan turvaamista, ja oli hyvä,
että tämä työryhmä esitti myös sinne lisätukea. Ja nyt tietenkin pääsemme siihen kysymyk-
seen, että lisätalousarviossa tätä tukea on osoitettu toinen määrä kuin mitä tämä työryhmä
esitti, eli paljon paljon vähemmän. Tämä on seuraava kysymys, mistä haluan käydä tätä
pohdiskelua ääneen. 

Meillä on odottamassa myös muita tärkeitä uudistuksia, mitä esimerkiksi me sosiaalide-
mokraatit olemme halunneet, kuten tämä digialvi — nyt se on mahdollista — ja tämänkal-
taisia seikkoja. Eli kaiken kaikkiaan alleviivaisin, että tarvitsemme laajoja toimenpiteitä
ylipäätään laajan, hyvän, riippumattoman, laadukkaan mediakentän toimintaympäristön
turvaamiseksi.

18.24 Timo Heinonen kok: Arvoisa herra puhemies! Hyvät edustajakollegat! Tässä on
käyty hyvää keskustelua tästä asiakokonaisuudesta, joka on käsittelyssä ja joka lähinnä nyt
koskee hallintoneuvoston roolin vahvistamista ja näitä, mutta myös Yleisradiosta hivenen
laajemminkin. Oma puheenvuoroni ehkä käsittelee Yleä vähän muustakin näkökulmasta. 

Ylen riippumattomuus on monella tavalla ollut ihmisten huulilla viimeisen puolen vuo-
den tai vuodenkin aikana, ja täytyy toivoa, että luottamus Yleisradioon säilyy vahvana tu-
levaisuudessakin ja esimerkiksi sellaisia puheenvuoroja, että Julkisen sanan neuvostosta
erottaisiin, ei jatkossa enää Yleisradion toimijoiden keskuudesta kuultaisi, vaan kunnioi-
tettaisiin sitä yhteistä median omaa elintä, joka valvoo osiltaan uutisointia, ja kunnioite-
taan sitä niin kuin muukin media sitä kunnioittaa.
5



Pöytäkirjan asiakohta PTK 66/2017 vp
Riippumattomuuskysymykseen kuuluu myös mielestäni merkittävällä tavalla se, jou-
tuuko joku maksamaan Ylelle saadakseen jotain televisiosta näytettäväksi. Lahden MM-
hiihdot televisioitiin Yleisradiolla, ja Helsingin Sanomat kertoi, että Hiihtoliitto joutui
maksamaan Yleisradiolle suoraa korvausta ja tuotantotukea 1,5 miljoonaa euroa. Summan
suuruudesta on Twitter-keskusteluissa käyty myös Ylen toimijoiden toimesta erilaista kes-
kustelua. Hiihtoliiton summat ovat olleet erilaisia kuin Yle Urheilun kertomat summat,
mutta kaikki ovat sen myöntäneet, että rahaa tässä on liikkunut. Voi kysyä, onko se Ylen
hengen mukaista, että maksamalla saa tiettyjä asioita näkymään Ylen kanavilla. Jos kyse
on sitten pelkästään ollut siitä, että urheilukilpailut on televisioitu muuallekin, niin en itse
ihan ymmärrä sitä, että meidän Hiihtoliiton tehtävä on maksaa Yleisradiolle siitä, että
Yleisradio tekee omaa ohjelmatarjontaansa.

Valtioneuvoston asetuksessa todetaan, että Kansainvälisen hiihtoliiton järjestämät poh-
joismaisten hiihtolajien MM-kilpailut kuuluvat niihin lajeihin, jotka on näytettävä maksut-
tomilla kanavilla. En ole itse ymmärtänyt, että tämä tarkoittaa sitä, että maksajaksi joutuu
kuitenkin joku toinen taho. Mielestäni tätä riippumattomuutta pitää selvittää, että onko sel-
laisia ohjelmia urheilussa muitakin, joissa käytetään rahaa sen eteen, että ne näkyvät Yleis-
radion kanavilla. 

Yle-verosta ja Yle-indeksistä on käyty keskustelua. Mielestäni se ratkaisu on ollut oikea
aikanaan, että siinä vaiheessa, kun kaikesta on jouduttu säästämään, myöskään Yleisradio
ei ole lisää saanut. Siltä ei ole sen sijaan leikattu, vaan Yle-indeksi on jäädytetty. Se on ol-
lut minun mielestäni oikea ratkaisu, ja toivotaan, että parlamentaarisesti siitä ratkaisu saa-
daan aikaiseksi, mitä tehdään tuon vuoden 2019 osalta. Itse en sen sijaan kannata sellaista
mallia, että Yle-veron maksupohjaa kovin merkittävästi kavennettaisiin. En ole ollut mi-
kään Yle-veron suuri rakastaja sen takia, että siinä ei ole katsojalla taikka käyttäjällä mah-
dollisuutta millään tavalla reagoida sen suhteen, käyttääkö Ylen palveluita, mutta minun
mielestäni sekin on yksi ihan oleellinen osa, että kun Yleisradiosta niin sanotusti pakolla
maksetaan eli tämä on niin sanottu pakkovero, niin silloin on äärimmäisen tärkeää, että sii-
tä varsin laajasti kannetaan yhdessä vastuuta. Silloin en näe omasta mielestäni — tämä on
henkilökohtainen mielipiteeni — merkittäviä mahdollisuuksia siihen, että korotettaisiin
esimerkiksi tiettyjen ihmisten, yksittäisten ihmisten maksuja enää nykyisestään, vaan kyl-
lä se katto on varmasti aika lailla tässä laajuudessa nyt tullut ja ne korotukset tulevat sitten
kaikille ihmisille. 

Se on toinen asia, jos on mahdollista tehdä niin, että Ylen tehtäviä tarkastellaan uudes-
taan, julkisen palvelun tehtävää ja sitä kaikkea, mihin sitä rahaa käytetään, ja jos sitä kautta
löytyy mahdollisuus esimerkiksi antaa maksuhelpotuksia useammille pienituloisille, niin
se on minun mielestäni ok. Mutta itse en ole kannattamassa sitä, että Ylestä maksaa entistä
pienempi osa niin sanottua pakkoveroa, vaan kyllä silloin, kun pakkoverosta on puhe, sen
täytyy jakaantua varsin laajalle pohjalle. Jos oikein olen ymmärtänyt, niin aikoinaan, kun
Yle-verosta ratkaisuun päästiin ja tämä malli käyttöön päätettiin ottaa, silloin yhtenä kes-
keisenä periaatteena, perusperiaatteena oli se, että maksupohja on laaja ja kaikilla varsin
kohtuullinen.

18.30 Leena Meri ps: Arvoisa puhemies ja arvoisat paikallaolijat! Täällä otettiin kovasti
puheeksi perussuomalaisten edustaja Turunen, ja oikeastaan siksi otin puheenvuoron, kun
hän itse on jossakin estyneenä muissa tehtävissä ja halusin kuitenkin tuoda vähän toisen-
laisen näkökulman tähän. Lueskelin tuossa hänen kesäkuun alussa mediassa antamaansa
6



Pöytäkirjan asiakohta PTK 66/2017 vp
haastattelua Suomen Uutisille. Hän ryhmän puheenjohtajana kertoo, että tämä ryhmä, jota
hän johti, ei päässyt hänen näkemyksensä mukaan yhteisymmärrykseen siitä, mikä oli toi-
meksianto. Edustaja Turusen näkemyksen mukaan toimeksianto ei ollut näin laaja, että oli-
si voitu lähteä pohtimaan tätä indeksiasiaa, vaan nimenomaan tavoitteena oli se, että kat-
sottaisiin tämä Yle-veroasia.

Täällä edustaja Heinäluoma kyseli vähän sen perään, miksi hallitus lähtee tämmöisiä
asioita tekemään. En ota kantaa siihen, miten se olisi tullut tehdä, mutta taustallahan on se
ajatus, että pienituloiset saisivat enemmän alennusta Yle-verosta elikkä tuloeroja kaven-
nettaisiin ja olisivat sitten suurempituloiset maksaneet enemmän. Kyselitte tämän perään.
Ainakin näin minä olen perussuomalaisten eduskuntaryhmän jäsenenä ymmärtänyt, että
meillä on vielä ihmisiä, joiden lähes ainoa vero on tämä Yle-vero, ja olisi haluttu näin, että
voi työssänsä ansaita sen 1 000 euroa käteen. Tämä on se selitys, minkä minä olen saanut,
ja minusta se on hieno ajatus, että me pääsisimme enemmän siihen, että tämä eriarvoisuu-
den ja tuloerojen kasvu — tai ero — vähenisi. Minusta se on se peruste, mistä tässä puhut-
tiin. Näin ymmärrän näistä edustaja Turusen kommenteista, että tämä olisi ollut se syy,
minkä takia ei voitu edetä, kun tarvitaan yksimielisyyttä. Tämän mediassa olevan tiedon
mukaan hän tosiaan katsoi, että se toimeksianto ei ollut näin laaja, että olisi voitu mennä
siihen. Tähän sähköpostiasiaan en osaa ottaa mitään kantaa enkä haluakaan sitä arvioida.
En ole itse kyseisen ryhmän jäsen.

Mutta tuosta riippumattomuudesta haluaisin sanoa sen verran, että se on erittäin tärkeä
yhteiskunnassamme sellaisille toimijoille, joiden toiminnan edellytetään olevan riippuma-
tonta. Se koskee meitä, syyttäjiä, tuomioistuimia, laillisuusvalvojia ja mediaa. Medialla on
tärkeä rooli siinä, että he valvovat meidän riippumattomuuttamme. Me joudumme anta-
maan sidonnaisuusilmoituksia, ja meitä valvotaan meidän toiminnassamme, ja on erittäin
hyvä, että se on mahdollisimman läpinäkyvää. Mutta ehkä siitä olen hieman eri mieltä, että
tuntuu joissakin puheissa aivan kuin Yleisradio olisi sellainen instituutio, jonka rahoituk-
seen ei voida ollenkaan kajota puuttumatta sen riippumattomuuteen. Meidän on hyvä
muistaa viime vuosilta useamman vuoden ajalta valtionhallinnon tehokkuusohjelmat, jot-
ka ovat koskeneet itsenäisiä virastoja ja erityisesti myös tuomioistuimia. On ajateltu myös,
missä menee raja sille tuomioistuimen riippumattomuudelle, jos ajatellaan ihan sitä toi-
mintaa. 

En oikein ihan näe, miksi Yle olisi semmoinen instituutio, missä ei saisi mitään järkeis-
tää tai tehostaa. En tiedä, tarkoititteko puheenvuoroissanne tätä, mutta vähän semmoinen
tunne tuli, että se on semmoinen monumentti, johon ei saa koskea. Me joudumme kuiten-
kin, kuten edustaja Heinonen tuossa puheenvuorossaan kertoi ja totesi, tätä niukkuutta ja-
kamaan. Totta kai kaikkia organisaatioita voidaan katsella esimerkiksi sillä silmällä, voi-
siko jossakin ohjelmatuotannossa, jos on vaikka kolme kuuluttajaa, olla vain yksi. Tämän-
tyyppisiä asioita voidaan aivan hyvin pohtia vaarantamatta riippumattomuutta, joka sinän-
sä on tärkeää.

18.34 Eero Heinäluoma sd: Arvoisa puhemies! Joudun kyllä jatkamaan tätä keskustelua,
koska ajattelen niin, että tätä ei voi laskea lävitse hiljaisuudella. Nämä ovat isoja asioita, ja
erittäin iso asia on myös se, että tehdään niin kuin sovitaan. Kaikki asiointi tällaisessa yh-
teiskunnassa kuin Suomi perustuu luottamukseen ja siihen, että kun jotain on sovittu, niin
sen mukaisesti sitten kaikki osapuolet toimivat. Ja tämän Yleisradio-asian hoidon osalta
toistuvasti horjuu tämä usko siihen, että se, mitä on sovittu, toteutuu sovitulla tavalla.
7



Pöytäkirjan asiakohta PTK 66/2017 vp
Otan vielä yhden esimerkin näistä ongelmista: Tuossa edustaja Satosen työryhmässä so-
vittiin myös siitä, että jos puututaan Yleisradion rahoitukseen — jos puututaan Yleisradion
rahoitukseen — tai tehdään Yleisradion rahoitusta koskevia päätöksiä, niin valmistelussa
pyydetään Yleisradion hallintoneuvoston lausunto — pyydetään Yleisradion hallintoneu-
voston lausunto. Nyt kehysriihessä on jälleen siis tehty päätöksiä koskien Ylen rahoitusta,
ja jään kysymään, onko pyydetty Ylen hallintoneuvoston lausuntoa sen mukaisesti kuin
kaikki kahdeksan puoluetta ovat vain hetki sitten yksimielisesti sopineet. Ja rohkenen vas-
tata, ettei semmoista pyyntöä ole Yleisradion hallintoneuvostolle lähetetty.

Eihän tästä, hyvät kollegat, tule yhtikäs mittään. Että ensin kahdeksan puoluetta, edus-
kuntaryhmien edustajat, pitkän väännön jälkeen sopivat, miten asioita hoidetaan, ja kaikki
vannovat, että tämä oli virhe ja ei tule toistumaan tämä tapa, että hallituspuolueet ryhtyvät
keskuudessaan tekemään Yleisradiota koskevia päätöksiä. Ja taas hetken kuluttua tähän
palataan. Sitä ennen meillä oli jo ongelma siinä, että tämä sovittu kehyksestä irrottaminen
ei tapahtunut silloin vuoden 2016 syksyllä. No hyvä, se on nyt tapahtunut 2017, eli Yleis-
radion toimintoja ei enää lasketa valtion kehyksen osaksi, mikä osaltaan olisi heikentänyt
Yleisradion riippumattomuutta, kun Yleisradiossa tehtävillä ratkaisuilla — ovat ne sitten
plus- tai miinusmerkkisiä — olisi ollut suora vaikutus siihen, mitä rahapäätöksiä hallitus
muutoin voi tehdä.

Mutta kyllä kysyn, hyvät kollegat, ihan vakavasti: kannattaako tällaisissa työryhmissä
istua, jos siellä tehtyjä ratkaisuja ei oteta tosissaan eikä niihin sitouduta tai sitten kukaan ei
lue niitä? Tai jos on lukenut, niin unohtaa. Tämä ei ole sitä parlamentarismia, jota itse ar-
vostan ja johon olen sitoutunut. Jos jotain sovitaan, niin sen mukaan mielestäni pitää men-
nä. Ja sen täytyisi koskea kaikkia niitä, jotka ovat tässä mukana.

Yleisradion kannalta tämä rahoitusasia on todella tärkeä. Kun on tiedossa etukäteen sekä
periaatteet että käytännöt, minkä mukaan rahoituksessa mennään, niin se antaa Yleisradi-
on sekä johdolle että journalisteille tiedon, että tämä asia on kunnossa, eikä ole epävar-
muutta, jota sitten mahdollisesti voitaisiin käyttää ruuvina Yleisradion journalistisissa rat-
kaisuissa. Palaan vielä siihenkin, että meillä oli syksyllä 2015 ennenkuulumaton tapaus,
jota ei ole nykymuotoisen Yleisradion historiassa koskaan ollut, että pääministeri halusi
tulla Yleisradion suoraan lähetykseen kertomaan omia kantojaan asiassa — tämä pakkola-
kikeskustelu — joka oli täysin kiistanalainen sekä poliittisesti että myös työmarkkinoiden
kanssa, samaan aikaan kun Ylen rahoitus on auki. Tällaiset menettelytavat ovat käytössä
lähinnä itäisen Keski-Euroopan maissa, joita emme pidä kovin suurina malleina demokra-
tialle. Näistä on pakko puhua sen takia, että näistä ei vaiettaisi eivätkä ne tulisi yleiseksi
ominaisuudeksi.

Suomessa, onneksi, on ollut vuosien varrella käytäntö, että hallituksessa olosta pääsevät
vuorollaan nauttimaan, voinee sanoa, kaikki täällä mukana olevat puolueet — siis muutkin
kuin ne, jotka ovat paikalla — ja vastaavasti myös oppositiosta pääsevät nauttimaan kaik-
ki. Rohkenen epäillä jo tällä hetkellä, että tämä hallitus ei kokonaisuudessaan tule jatka-
maan seuraavien vaalien jälkeen, niin että jotkut puolueet joutuvat oppositioon, ja oletan,
että sitten, kun he ovat oppositiossa, heitä alkaa kiinnostaa se tasapuolinen asioiden hoito ja
heitä alkaa kiinnostaa se, että Yleisradiota ei ruveta ahdistamaan sellaisiin ruutuihin, joissa
hallitus yrittää käyttää sitä poliittisesti hyväkseen tai syntyy epäilys, että hallitus yrittää
käyttää Yleisradiota poliittisesti hyväkseen.

Joten tästä nyt täytyy puhua, kun ei tämä tule yhdenkään kerran jälkeen kuntoon, vaikka
on sovittu, vaan tämä aukeaa koko ajan.
8



Pöytäkirjan asiakohta PTK 66/2017 vp
Sitten suhteessa parlamentaariseen valmisteluun: En tiedä yhtään esimerkkiä mistään
parlamentaarisesta työryhmästä, että kun työ olisi katsottu päättyneeksi puheenjohtajan eh-
dotuksesta ja sitten se asia julkistetaan, niin sitten tapahtuukin tämmöinen ylösnousemus,
että yhtäkkiä tämä nousee uudelleen ylös ja todetaankin, että no meillä onkin täällä täm-
möinen ehdotus ja muutama tunti aikaa ja nyt sanotte kyllä tai ei. No, tietysti jos sitten kat-
soo tätä ajoitusta, niin me emme tiedä, mihin tämä kehyksessä liittyy, mitä kauppaa siellä
on tehty, mutta tämä määräaika sattuu kyllä hauskan kummallisesti erään hallituspuolueen
puoluekokouksen kanssa yhteen. [Pia Viitanen: Aivan! — Eduskunnasta: Ei Turunen ole
ehdolla!] — En tiedä, kuka on ehdolla, mutta jää kyllä erinomaisesti kysymään, mitenkäs
tämä nyt näin kävi, että halutaan tämä asia ilmeisestikin vielä osaksi yhden hallituspuolu-
een puoluekokousvääntöjä ja suuria voittoja jollekin tai vähemmän suuria voittoja jolle-
kin. Eihän tällä tavalla voi hoitaa minkään sen paremmin eduskunnan kuin hallituksen-
kaan alaisuudessa olevan firman asioita: muutama tunti aikaa, sanokaa kyllä tai ei, jotta
tämä asia on sitten taas vietävissä uuteen julkiseen keskusteluun.

Yleisradio on ollut kovassa paineessa viime vuosien aikana ja Sipilän hallituksen aika-
na. Se on pärjännyt journalistisesti sittenkin minusta erittäin hyvin. On sitten kaksi tapaa
vakiinnuttaa tätä:

Yleisradion hallituksen pitää tehdä omia ratkaisujaan, joilla se vahvistaa luottamusta sii-
hen, että Yleisradio työskentelee riippumattomalla tavalla. Ylen hallitus on tehnyt tätä kos-
kevia päätöksiä, käynnistänyt uusia prosesseja Ylen sisällä journalismin periaatteiden sel-
kiinnyttämiseksi.

Toinen tapa on rahoitus. Tämä rahoitus täytyy saada vakaalle pohjalle. Ja sen takia ky-
symys siitä, että tämä vuoden 2019 Yle-maksuasia ratkaistaan, on erittäin olennainen. Mi-
nulle jäi se käsitys, että aika moni tuossa työryhmässä ollut puolue tai eduskuntaryhmä
ajatteli samalla tavalla, että on perusteltua sopia tämä vuosi 2019. Sen jälkeenhän sitten on
mahdollisuus katsoa tätä Yle-veroa.

Ja mitä tulee tähän Yle-veroon, niin ilman muuta se on oikeudenmukaisuuden kannalta
hieno asia, että voidaan tuloeroja kaventaa. Siihen meillä on sitten monta hyvää tietä teh-
dä. Jos Yle-veron osalta siitä voidaan yksimielisesti sopia, niin se voi olla yksi pieni osa,
joskin erittäin pieni, koska sen summa on niin pieni, mutta sitten meillä on suuria asioita
tällä ulottuvuudella, jotka liittyvät näihin suuriin tuloihin, joista kyselytunnilla tänään pu-
huttiin, vaikkapa siihen, että hallituksen pöydällä on virkamies- ja asiantuntijatyöryhmän
ehdotus, että näihin verovapaisiin osinkoihin — siellä on vielä pieni osa näitä verovapaita
osinkoja — palattaisiin ja tehtäisiin enemmän neutraali järjestelmä, joka olisi talousoppi-
neiden mukaan järkevä taloudellisen kasvun ja yritysten kasvun kannalta. Sitten meillä on
kunnallinen perusvähennys, joka myös helpottaa pienituloisten asemaa. Toivon, että tämä
heijastuisi laveammaltikin hallituksessa ja täällä eduskunnassa tehtäviin ratkaisuihin.

Siis lopuksi vielä palaan Yle-veroon: Toivon, että tämä Yle-veroasia nyt saisi asianmu-
kaisen lopputuloksen, että olisi joitakin järkeviä poliitikkoja, jotka ottaisivat ja katsoisivat
vähän tätä eestaas-vatkausta, että onko tässä enää mitään järkeä ja herättääkö tämä luotta-
musta sen paremmin eduskuntaan, hallitukseen kuin Yleisradion päätöksentekijöihinkään,
jos tätä vatkausta jatketaan ja näitä ylösnousemuksia alkaa syntyä asiassa kuin asiassa.
Tämä on siis vakava vetoomus, että tämä asia otettaisiin ihan asialliseen käsittelyyn ja pa-
lautettaisiin normaaliraiteille eikä tällaiselle reitille eestaas, sivuun, toiselle puolelle si-
vuun, jolla se nyt tällä hetkellä tuntuu olevan. Tämä ei ole kunniaksi myöskään koko tälle
talolle.
9



Pöytäkirjan asiakohta PTK 66/2017 vp
Enkä erityisesti pidä tästä asiasta puhumisesta, en tähän ilta-aikaan mutta en muutoin-
kaan, että tällaisia työryhmäasioita joutuu täällä käsittelemään, mutta pakkohan nämä on
sanoa, ei näitä myöskään voi salaisiksi julistaa, kun tällaista vatkausta tehdään.

18.44 Pia Viitanen sd: Arvoisa herra puhemies! On kyllä todella helppo yhtyä tähän ve-
toomukseen, minkä edustaja Heinäluoma täällä äsken esitti. Eri puolueista on kuitenkin
löytynyt parlamentaarisia työryhmiä, joissa ollaan viisaasti yhdessä nähty tämä vastuu,
keskinäinen luottamus ja päästy eteenpäin yhdessä sopien parlamentaarisesti. 

Minä olen täysin hämmentynyt tästä tilanteesta, mikä on tänään taas täällä meillä edes-
sämme. Olin hämmentynyt jo siitä — en ole työryhmän jäsen — kun rupesin lukemaan
yhtäkkiä uutisia, joissa kerrottiin tämän työryhmän työn keskeytymisestä ja annettiin kai-
keti vähän vääriä todistuksiakin, mistä itse asiassa siellä oli kysymys, ja nyt sitten tulee näi-
tä ylösnousemuksia ja kuinka ollakaan, todellakin valitettavasti juuri kun eräällä puolueel-
la puoluekokous lähestyy. Eli isolla, vakavalla asialla tällainen leikittely, mikä täällä on nyt
käynnissä, tuntuu todella pahalta. Ja samalla tavalla, puhemies, voisin kyllä sanoa, että ei
tämä tällainen peli kerta kaikkiaan vetele, että jonain toisena päivänä on toista mieltä ja toi-
sena toista mieltä. Tämä on iso asia, ja tässä pitää tämän yhtenäisen linjan pitää kaiken
kaikkiaan.

Puhemies! Vetoan nyt täällä salissa oleviin hallituspuolueiden jäseniin, että viheltäkää
tämä peli poikki ja palatkaa normaaliin päiväjärjestykseen. Tällainen asia ei todellakaan
ole mitenkään kunniaksi tälle kaikelle. Meidän on pakko tämä täällä nostaa ja nämä asiat
puhua, ja toivon, että tätä keskustelua nyt jollain tavalla myös julkisesti seurataan, ettei sit-
ten jälleen kerran tule jotain yllätyksiä ja omituisia tulkintoja kaiken kaikkiaan siitä, mitä
tässä on tapahtumassa. Tämä on paljon isompi vaihe tässä asiassa kuin olisin hetki sitten
vielä kuvitellut, mutta nyt tässä sitten olemme tämän totuuden edessä kaiken kaikkiaan.

Puhemies! Luulen, että jatkan vielä tätä keskustelua, mutta annan nyt mahdollisuuden
hallituspuolueiden edustajille vastata tähän, koska huomaan, että täällä on pyydetty monia
puheenvuoroja. Toivon, että nimenomaisesti näihin [Puhemies koputtaa] kysymyksiin
saamme nyt vastaukset.

18.46 Ari Jalonen ps: Arvoisa puhemies! Aluksi kommentti valiokunnan puheenjohtaja-
na: Tästä riippumattomuudesta kun ollaan keskusteltu, niin asiantuntijakuulemisessa va-
liokunta vielä vahvisti sen näkemyksen, että Ylen riippumattomuus on ollut niin itsestään
selvä asia, ettei sitä ole edes tarvinnut kirjata mihinkään, koska kaikki ymmärtävät sen
merkityksen. Toistan vielä sen, että Ylen riippumattomuuden osalta merkityksellisin asia
on se, että asiat käsitellään parlamentaarisesti ja ne ovat yksimielisiä.

Tästä eteenpäin puhuu kansanedustaja Jalonen:
On totta, että hallitus näki kehysriihessä ja aikaisemminkin jo indeksijäädytyksen yhtey-

dessä tarpeelliseksi, että kotitalouksien ostovoimaa on tasapainotettava ja on järkevää ta-
sapainottaa, niin että yhteiskunnan vähempiosaisilla on enemmän ostovoimaa ja kykyä
hallita elämäänsä rahallisesti paremmin. Tästä syystä kehysriihessä hallitus totesi, että tätä
Yle-veron sisäistä tasapainottamista, tavallaan progressiivisuutta, on syytä muuttaa. Nyt
ihmettelen hieman edustaja Heinäluoman puheita siitä, kun kyse on nimenomaan ollut
tästä Yle-veron progressiivisuudesta, siis siitä, että Yle-veroa ei kerätä köyhemmältä kan-
sanosalta ja rikkaampi kansanosa maksaa suhteessa enemmän — eli progressiivisuutta li-
sätään. 
10



Pöytäkirjan asiakohta PTK 66/2017 vp
Ylen rahoitukseen, toistan, Ylen rahoitukseen ei olla puuttumassa. Ylen rahoitukseen
jos puututtaisiin, niin totta on se, että silloin pitää yhteisesti sovitun mukaan Ylen hallinto-
neuvostolta pyytää lausunto. Mutta nyt ei oltu puuttumassa Ylen rahoitukseen, ainoastaan
veron progressiivisuuteen ja siihen, että köyhä ei joudu maksamaan ja tämä kompensoi-
daan sillä, että hyväosaiset maksavat. Tämä kuulostaa siltä, että salin toinen puoli riemusta
huutaen hyväksyisi tämän asian. 

Parlamentaarinen ryhmä kutsuttiin periaatteiden mukaisesti koolle, koska Ylen toimin-
taa mielestäni kuuluu käsitellä parlamentaarisesti ja yksimielisesti. Toimeksianto oli vain
ja ainoastaan se, miten Yle-veron progressiivisuutta muutetaan — ei siis rahoitusta. Jos-
tain ihmeen kumman syystä tämä ei kelvannut yhdelle puolueelle. Yhdelle puolueelle ei
kelvannut se, että vähätuloisemman kansanosan tilannetta helpotetaan. No, tunnen edusta-
ja Turusen hyvin, ja hänellä on tämmöinen oikeudenmukaisuus kyllä mukana päätöksen-
teossa, ja pidän sitä ihan hyvänä, että hän yrittää edelleen koota tätä parlamentaarista ryh-
mää, jotta saataisiin oikeudenmukaisemmaksi tämä maksuosuus tässä tilanteessa, missä
yhteiskunnassa nyt ollaan.

Edelleen tämä asia, mihin viitattiin, eli että 2019 olisi tilanne auki: Eihän se ole auki. In-
deksijäädytys on, jollei sitä yksimielisesti päätetä aukaista. [Timo Heinonen: Näin se on,
oikein!] Joten se on sovittu, tilanne ei ole auki, ja nyt ihmettelen tosiaan niitä puheenvuo-
roja, mitkä antavat tästä tilanteesta hieman väärän kuvan. Tilanne on sovittu, tilanne ei ole
auki, ja Ylen hallintoneuvostolta ei ole pyydetty lausuntoa, koska Ylen rahoitukseen ei ole
oltu puuttumassa — ainoastaan helpottamista köyhemmän kansanosan osalta.

18.52 Eero Heinäluoma sd (vastauspuheenvuoro): Arvoisa puhemies! On syytä sanoa,
että kun olin tämän työnsä jo päättäneen työryhmän jäsen — tai ehkä olen vieläkin tämän
työryhmän jäsen, en nyt ihan tiedä, miten se on — niin sanoin siellä selvästi, että tämä pie-
nituloisten maksujen, Yle-veron, helpottaminen hyvin käy ja sopii, kannatettava ajatus, ja
jätin yhdessä edustaja Krista Kiurun kanssa tätä asiaa koskevan lausuman, jossa kantam-
me sanottiin myös kirjallisessa muodossa. Joten kyllä, Yle-veroa voidaan tältä osin porras-
taa pienituloisia suosivalla tavalla. Mutta ehtomme oli, että täytyy samalla sopia tämä vuo-
si 2019, koska Satosen työryhmän päätös oli, että vuoden 2018 syksyllä arvioidaan mah-
dollisuuksia toteuttaa vuoden 2019 indeksikorotus. [Ari Jalosen välihuuto] — Ei, ei siinä
niin lue. Siinä lukee, että arvioidaan mahdollisuuksia toteuttaa vuoden 2019 indeksikoro-
tus vuoden 2018 syksyllä, ja sitten siinä on ensi vaalikauden asioista linjaus, [Puhemies ko-
puttaa] jossa todetaan, että ensi vaalikauden aikana tehtävät Yle-indeksikorotukset tulevat
voimaan, ja sitten sanotaan, että poikkeaminen tästä [Puhemies koputtaa] edellyttää yksi-
mielisyyttä.

18.53 Pia Viitanen sd (vastauspuheenvuoro): Arvoisa puhemies! Siis tämä on nyt mieles-
täni kammottavaa. Mitä enemmän tätä keskustelua kuuntelee, sen enemmän tulen huoles-
tuneeksi tästä asian tilasta. Täällä jo valiokunnan puheenjohtajakin, [Ari Jalonen: Ei, ei!]
joka äsken käytti aika viisaan esittelypuheenvuoron, missä korostettiin parlamentaarisuut-
ta, korostettiin yksimielisyyttä, alkaa täällä nyt sitten käymään senkaltaista argumentaatio-
ta, että ikään kuin SDP:llä olisi jotain sitä vastaan, että voidaan porrastaa, jos hyviä malleja
löytyy. Tässä äsken kuulimme, mikä on totuus: siellä on edustajien Heinäluoma ja Kiuru
lausuma, missä tämä kerrotaan. Että ei nyt tässä salissa sentään mennä totuuksien ulkopuo-
lelle tällä tavalla. Nyt on kysymys isosta periaatteesta, siitä, sovitaanko Yle-asioista yhtei-
11



Pöytäkirjan asiakohta PTK 66/2017 vp
sesti vai eikö sovita. Ja tällä kaudella me olemme aivan liian monta kertaa nähneet tätä
temppuilua, että milloin missäkin kehysriihessä ja milloin missäkin Säätytalon nurkassa
hallituspuolueet keskenään sopivat ja sitten yrittävät jollain tavalla paikata, jälleen kerran,
niitä virheitään, joilla tätä parlamentarismin periaatetta rikotaan. [Puhemies koputtaa]
Meille sosiaalidemokraateille, jos keille, sopii tuloerojen kavennus.

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Meri ja Jalonen, ja koska täällä paikalla olevat edustajat ovat kaikki pyytäneet
varsinaisen puheenvuoron, sitten on paikallaan mennä varsinaisin puheenvuoroin.

18.54 Leena Meri ps (vastauspuheenvuoro): Arvoisa puhemies! Nyt minä vähän häm-
mästelen tätä keskustelua. Täällä nyt on vedottu ensinnäkin johonkin sähköpostiin, jota
meistä kukaan ei ole nähnyt, [Pia Viitanen: Työryhmän jäsen on saanut sen!] ja puhuttu sii-
tä, että me täällä salailemme jotakin. Ei, kun nimenomaanhan tässä on käyty julkista kes-
kustelua.

Ja mitähän sanaa nyt käyttäisin, tässä tulee semmoista, melkein sanoisin vähän kiristyk-
sen makua siinä mielessä, että toimeksianto on Yle-vero, Yle-veron oikeudenmukainen ja-
kaminen veronsaajien kesken, eikä puututa eurollakaan siihen, mitä Yle saa, ja tuossa
edustaja Heinäluoma otti puheeksi jo osinkoverotuksen. Käydäänkö tässä nyt sitten kaup-
paa ihan kaikella? Jos te olette siitä samaa mieltä, että pienituloisilta voidaan vähentää Yle-
veroa, niin miksi te ette nyt suostu siihen? Rahoitukseen palataan myöhemmin. Nyt kuulen
täällä hyvin ristiriitaisia kommentteja siitä, mitä siellä on sovittu. SDP on täällä ilmoitta-
nut, että heille sopii se. Palatkaa huomenna neuvottelupöytään, tehdään pienituloisille se
alennus. 

Ensimmäinen varapuhemies Mauri Pekkarinen:  No myönnänpä vielä edustaja Heinä-
luomalle tähän vastauspuheenvuoron, ja sen jälkeen valiokunnan puheenjohtaja Jalonen,
jonka puheenvuorosta tämä keskustelu äsken käynnistyi.

18.56 Eero Heinäluoma sd (vastauspuheenvuoro): Arvoisa puhemies! Eihän se niin ole,
että jos on parlamentaarinen työ ja on sovittu, että kaikki asiat sovitaan yhteisesti, niin hal-
lituspuolueet antavat jonkun toimeksiannon ja sanovat, että sitten te vain tämän asian teet-
te. Kyllähän se tarkoittaa sitä tietenkin, että jokainen tuo sinne omat näkemyksensä, ja me
olemme tuoneet. Tämä Ylen rahoituksen epävarmuuden poistaminen on tärkeä asia. Jos
sovitaan muutoksista Yle-veroon ja sitä kautta Yleisradiolle tulossa olevaan rahoitukseen
pidemmällä ajalla, täytyy sopia tämä vuoden 2019 Yle-indeksin kohtalo. Se on looginen
asia, että täytyy tietää, kuinka paljon vuonna 2019 tarvitaan Ylelle rahaa.

Mitä tulee muutoin tähän tilanteeseen, niin tämähän on harvinaisen selvä. Me olemme
valmiit jatkamaan tätä työryhmän työtä, mutta tänäkään päivänä ilmeisesti yksikään työ-
ryhmän jäsen ei tiedä, vieläkö se työryhmä on olemassa vai ei, koska puheenjohtaja on ju-
listanut sen työn päättyneeksi ja sitten tulee sähköposti, jossa sanotaan, että sähköpostitse
pitää ilmoittaa kantoja — ei niin, että työryhmä olisi kokoontumassa, mitä oppositio on toi-
vonut.

18.57 Ari Jalonen ps (vastauspuheenvuoro): Arvoisa puhemies! Pyysin tähän kohtaan
vastauspuheenvuoron, ettei kenellekään jää väärää mielikuvaa pöytäkirjoista. Ihmiset sit-
12



Pöytäkirjan asiakohta PTK 66/2017 vp
ten saavat historiaa tarkistaessaan todeta tämän. Edustaja Viitasen puheenvuorosta voi nyt
saada käsityksen, että näitä puheeni loppuosan keskusteluja kävin valiokunnan puheenjoh-
tajana. Kannustan teitä kuuntelemaan puheita täällä salissa. Mainitsin ja korostin erityises-
ti, että tästä eteenpäin puhuu kansanedustaja Jalonen. Toivon, ettette käytä semmoisia pu-
heenvuoroja täällä salissa, joista voi saada väärän kuvan. [Pia Viitanen: Mikä ero nyt siinä
on tässä tilanteessa?]

Ensimmäinen varapuhemies Mauri Pekkarinen: Puhujalista.

18.58 Sami Savio ps: Arvoisa puhemies! Vuosi sitten työnsä päättäneen Satosen parla-
mentaarisen työryhmän sopimat muutokset viedään nyt lakiin, ja yhtenä tärkeänä muutok-
sena, joka tähän lakiin nyt tulee, haluan nostaa esiin tämän suomalaisen kulttuuriperinnön
vaalimisen. Se on tärkeä ja merkittävä uusi tehtävä, jonka Yleisradio nyt saa, ja siitä kii-
toksia. 

Tässä on tänään puhuttu paljon tästä Yle-veron profiilin muuttamisesta, millä kehysrii-
hen päätöksen mukaisesti sadattuhannet suomalaiset olisi vapautettu kokonaan Yle-veros-
ta, käytännössä kaikki alle 1 000 euroa kuukaudessa ansaitsevat henkilöt. Tämä Yle-veron
alentamisen kautta tapahtuva pienituloisten verotuksen keventäminen ei kuitenkaan jos-
tain syystä sopinut sosiaalidemokraateille, vaikka se olisi käsittääkseni käynyt kaikille
muille eduskuntapuolueille ja lisännyt nimenomaan pienituloisten ostovoimaa. Yleensä
sosiaalidemokraatit kannattavat progressiivista verotusta mutta eivät näemmä tällä kertaa
tässä Yle-verotuksen muutoksen osalta. Syy tähän jää jokaisen arvioitavaksi ja ihmeteltä-
väksi. Tällä Yle-veron profiilin muuttamisellahan ei ole yhtään mitään tekemistä Ylen ko-
konaisrahoituksen kanssa.

Tästä kokonaisrahoituksesta voidaan ja siitä tuleekin ilman muuta sopia myöhemmin
erikseen parlamentaarisesti, kuten tapana on ollut, mutta se on ensi vuoden asia. Sitä ei ole
tarpeen päättää vielä tänä vuonna. Yle-veron laskeminen kaikissa tuloluokissa olisi ollut
mahdollista, jos Satosen parlamentaarinen työryhmä olisi päätynyt alentamaan Yleisradi-
on rahoitusta. Siihen ei päädytty vuosi sitten, joten tässä tilanteessa ainakin omasta mieles-
täni tämä kehysriihen päätös pienituloisempien vapauttamiseksi Yle-verosta on toteuttami-
sen arvoinen.

Arvoisa puhemies! Lopuksi haluaisin vielä sanoa, että en ole salaliittoteorioiden ystävä,
[Puhemies koputtaa] kuten edustajat Heinäluoma ja Viitanen näyttävät olevan. Mielestäni
Yle-veron muuttaminen on oikeudenmukaisuuskysymys eikä liity millään tavoin puolue-
politiikkaan. 

19.00 Pia Viitanen sd (vastauspuheenvuoro): Arvoisa herra puhemies! Juuri hetki sitten,
ihan hetki sitten, edustaja Heinäluoma kertoi lausumasta, minkä sosiaalidemokraatit ovat
jättäneet tämän työryhmän työssä, ja siinä nimenomaan sanottiin, että sosiaalidemokraa-
teille käy kyllä tämä, että progressiota lisätään. [Ari Jalonen: Jos!] Mutta se on aivan jär-
keenkäypää ja loogista, että silloin täytyy tietää kokonaisrahoituksen tilanne. Tämä on yksi
kokonaisuus. 

Eikä parlamentarismin periaatteeseen toden totta kuulu, että hallituspuolueet keskenään
määrittävät, mistä parlamentaarisesti milloinkin tulee sopia. Se pitää sopia yhteisesti, mis-
tä milloinkin sovitaan. Tämä on täysin pähkähullua. 
13



Pöytäkirjan asiakohta PTK 66/2017 vp
Sen haluan vielä perussuomalaisille sanoa, että kyllä nimenomaan tämä on hallitus, joka
on antanut suurituloisille oikein isolla kädellä veronkevennyksiä, keventänyt miljoonape-
rintöjen verotusta [Timo Heinonen: Ja kääntänyt talouden suunnan!] ja antanut apteekka-
rivähennyksiä, ja samaan aikaan pienituloisten eläkkeensaajien ostovoimaa on kavennet-
tu, niin älkää te tulko puhumaan sosiaalidemokraateille tuloeroista mitään, koska itse teet-
te valtavan eriarvoistavaa politiikkaa. Me haluamme tehdä toisenlaista politiikkaa. 

19.01 Leena Meri ps: Arvoisa puhemies! No, talouden suunta on kuitenkin nyt käänty-
nyt, ja olemme varmaan satoja kertoja täällä todenneet sen, että työllisten määrä on lähte-
nyt hyvään kasvuun. Viime kaudella, kun se oli teidän tavoitteenne saada talous kuntoon,
tuli se satatuhatta työtöntä lisää. [Pia Viitasen välihuuto] Siitä olemme puhuneet monta
kertaa. — Äsken juuri kerroitte, edustaja Viitanen, kuinka te hoidatte asioita. Niin te niitä
hoidatte.

Mutta nyt pienituloiset joutuvat siis odottamaan, koska SDP on sitä mieltä, että se ha-
luaa kytkeä tähän Ylen rahoituksen. Juuri esimerkiksi edustaja Savio ja edustaja Jalonen
kertoivat, että tämä rahoituspohja ei muutu mihinkään ja Yle on saamassa eurolleen saman
verran. Oli tarkoitus jakaa veronmaksajien kesken oikeudenmukaisemmin. Elikkä pienitu-
loiset ihmiset joutuvat nyt odottamaan, vaikka te periaatteessa siis suostutte tähän, mutta
kun te haluatte kytkeä tähän muita asioita, joita ei tarvitse nyt ratkaista. Se ei heidän ar-
keaan paljon ilahduta, että te haluatte keskustella asioista, mitkä eivät ole nyt aktuaaleja.
Siellä he odottavat.

Tässä jossakin vaiheessa oli puhetta siitä, että ei se nyt niin iso raha ole. Ei vai? Kyllä
minun mielestäni jokainen euro on tärkeä pienituloisille. [Pia Viitasen välihuuto] — Minä
kiitän teitä kiinnostuksestanne puoluekokoukseemme. Sinne varmaan voi tulla jopa seu-
raamaan. Ja ihan tässä nyt sanon, että edustaja Turunen ei ole ehdolla, kun siitäkin oli jo-
takin epäselvyyttä. 

Me emme todellakaan ymmärrä tätä koko keskustelua, ja jos ajattelee sitä, mitä edustaja
Heinäluoma aikaisemmin puhui — hän rupesi puhumaan osinkoverotuksesta — niin ei
tämä työryhmä nyt voi, herra jumala, koko verotusta lähteä selvittämään. Minulla on välil-
lä sellainen tunne, että yritetään sitten kuitenkin vaikuttaa niihin asioihin aivan väärällä ta-
valla. Tässä minun mielestäni on uskomatonta, että pienituloiset joutuvat nyt odottamaan
sen takia. Kun te kerran suostutte, niin miksi te ette suostu? Sehän voidaan vaikka huomen-
na lähteä sopimaan.

19.03 Timo Heinonen kok: Arvoisa herra puhemies! Nyt ei ehkä ole aika käydä laajem-
paa talouskeskustelua, mutta kun edustaja Viitanen nyt siihen tätä vei jonkin verran, [Pia
Viitanen: En minä sitä vienyt vaan perussuomalaiset!] niin täytyy tietysti todeta se, että
kyllä työttömyyden paha kasvu on varmasti eriarvoistavinta politiikkaa. Nyt tällä kaudella
yhä useampi työtön on päässyt työn syrjään kiinni, ja se pienentää eriarvoistumista. Työ on
kyllä parasta sosiaaliturvaa.

Arvoisa puhemies! Oikeastaan syynä siihen, miksi halusin vielä puheenvuoron ottaa, oli
edustaja Heinäluoman puhe, jossa hän viittasi poliitikkojen saamiin suoriin puheenvuoroi-
hin tv:ssä. Kyllä itsekin sitä hämmästelin, ja itse tietysti toivon, että tämäntyyppiset mallit
eivät jatku enää.

Kun Ylen riippumattomuudesta on puhuttu, niin huolestunut olen siitä, että nimen-
omaan Yleisradion toiminnan takia maamme putosi sananvapauden indeksin ykköspaikal-
14



Pöytäkirjan asiakohta PTK 66/2017 vp
ta. Olimme sananvapauden ykköspaikalla — Toimittajat ilman rajoja -järjestön pitämissä
sananvapausindeksin listauksissa ykkössijalla — lähes kymmenen vuotta, vuodesta 2009
tähän päivään asti, ja nyt putosimme sieltä pois. Ja kun se tapahtui Yleisradion toimintojen
takia, niin tietysti silloin täytyy olla erityisen huolestunut siitä, minkälaisessa tilanteessa on
oltu, ja myös siitä, että Julkisen sanan neuvosto on joutunut puuttumaan Yleisradion toi-
mintaan esimerkiksi toteamalla omassa lausunnossaan, että Yle on luovuttanut journalis-
tista päätösvaltaansa toimituksen ulkopuolelle ja rikkonut Journalistin ohjeita, niiden koh-
tia 2 ja 3. Nämä ovat tietysti vakavia viestejä, ja täytyy toivoa, että Yleisradio tekee nyt
kaikkensa palauttaakseen tämän uskottavuuden takaisin.

19.05 Ari Jalonen ps: Arvoisa puhemies! Edustaja Viitanen, jälleen kerran puhuu kan-
sanedustaja Jalonen, ihan selvyyden vuoksi. — Ylen toimintaa siis käsitellään parlamen-
taarisesti ja yksimielisesti. Riippumattomuutta korostaa myös se, että asioista päätetään yli
hallituskausien, mikä korostaa sitä, että tämä on todellakin parlamentaarista työskentelyä.

Te kerroitte äsken, että teille käy tämä progressiivisuuden muutos, ja samaan hengenve-
toon kerroitte, että jos tehdään myös rahoitusmuutoksia Yle-indeksiin. [Pia Viitanen: Pää-
tökset tulee tehdä samaan aikaan!] Se tarkoittaa sitä, että aikaisemmin korostamanne lau-
suntopyyntö Ylen hallintoneuvostolle olisi pitänyt tehdä. Tällä pyynnöllä te rikotte omaa
ohjettanne. Toinen, mikä tässä on ihmettelemisen arvoista, niin nyt tämä "jos"-sana asetti
sosiaalidemokraatit siihen asemaan, että teille oli tärkeämpää instituution rahoituksen li-
sääminen kuin köyhän kansan verohelpotukset. Te laitoitte Ylen arvokkaammaksi kuin vä-
hätuloiset perheet.

19.07 Pia Viitanen sd: Puhemies! En tiedä, miten sanoisin tämän nätisti, mutta mielestä-
ni tämä keskustelu tältä osin alkaa olla ala-arvoista. Minusta niin kansanedustaja Jalosta
kuin valiokunnan puheenjohtaja Jalosta yhdistää ainakin se, että totuudessa on pysyttävä.
Se yhdistää molempia. [Ari Jalonen: Juuri näin!] Ja jos täällä on dokumentoitua faktaa ja
asiat on tuotu tässä salissa esiin moneen kertaan, mitä lausumia olemme jättäneet tähän
työryhmään — jota nyt emme edes tiedä, onko olemassa vai ei — niin minä en hyväksy
enkä suo sitä, että sen jälkeen aletaan vääristellä näitä asioita.

On myöskin hieman tekopyhää alkaa puhua tässä suhteessa yleisestä halusta kaventaa
tuloeroja. Erityisesti perussuomalaiset joutaisivat melkein häpeämään sitä politiikkaa, mitä
olette koko tämän kauden tältä osin tehneet. Ennen vaaleja lupasitte köyhälle kansalle pe-
lastusta, ja vaalien jälkeen on kyllä riistäjän ruoska roiskunut aika lailla sinne köyhän kan-
san selkänahkaan. Ja sitten te yritätte jollain tällaisilla kosmeettisilla muutoksilla paikkail-
la ja muuttaa taas kerran mustan valkoiseksi ja puhua toista ja tehdä toista. 

Olemme sanoneet, että meille käy oikein hyvin tuloerojen kaventaminen yleisesti. Meil-
le sopii, että käymme nämä keskustelut parlamentaarisesti yhdessä sopien myös Yle-veron
osalta. En salli, että tätä totuutta täällä vääristellään. Tämä on kyllin nolo prosessi hallitus-
puolueiden osalta ollut, jos vedämme koko historian, mitä kahden vuoden aikana on tapah-
tunut, alkaen hallitusohjelman laatimisesta siellä rikottujen parlamentaaristen sääntöjen
perusteella päätyen tähän kehysriiheen, jossa jälleen kerran palattiin tähän parlamentaris-
min yli kävelyyn. Tässä on tapahtunut niin monta kompurointia, etten soisi tämän tasoista
keskustelua tässä salissa tästä asiasta.

Puhemies! Vetoan eri puolueiden viisaisiin poliitikkoihin: Palatkaa tässä ladulle, palat-
kaa arvokkaalle Lex Jahvetin parlamentaariselle tielle, tehkää jotakin, jotta tämä asia saa-
15



Pöytäkirjan asiakohta PTK 66/2017 vp
daan rauhoitettua. Ei voi olla niin, [Puhemies koputtaa] että täällä äsken käytti puheenvuo-
ron... — Puhemies, tulen hetkiseksi sinne.

Ensimmäinen varapuhemies Mauri Pekkarinen:  Joo, edustaja voi jatkaa pöntöstä. [Pu-
huja siirtyy puhujakorokkeelle]

Puhemies! Olin sanomassa, että ei voi olla niin, että täällä käytti äsken puheenvuoron
parlamentaarisen työryhmän jäsen, joka ei tiennyt, onko tämä työryhmä tällä hetkellä edes
koossa vai ei. Ensin yksipuolisesti sen puheenjohtaja julistaa, että työryhmän työ on päät-
tynyt, ja sitten pongahtaa sähköposteja, joissa sanotaan, että "voisitteko vuorokauden si-
sään kommentoida". Tämä ei ole mitenkään oikeudenmukaista eikä mitenkään järkeenkäy-
pää, eivät tällaiset menettelyt tule kyseeseen. Niin kuin tässä on hyvin sanottu, kyseessä on
luottamus ja se, että jos yhdessä sovitaan, se sovittu pidetään. Minä arvostin valiokunnan
puheenjohtajan esittelypuheenvuoroa, jossa alleviivasitte todella voimakkaasti ja minusta
oikein parlamentarismin periaatetta.

Puhemies! En toivoisi, että joudun olemaan näin tuohtunut tässä salissa ja tässä pöntös-
sä, mutta minulle tämä on vakava asia. Olen aikanani ollut kymmenen vuotta Ylen hallin-
toneuvostossa ja pidän arvossa sitä perinnettä, mikä Ylen suhteessa on nimenomaan edus-
kunnan radiona eikä minään hallituksen äänitorvena. Juuri siksi luulisin näinä päivinä hal-
lituksen olevan erityisen varovainen siinä, ettei se anna sellaista signaalia, että poliittisesti
ohjaillaan journalismia tai jotain muuta. Mutta valitettavasti jos hallitus jatkuvasti leikkii
yksipuolisesti Ylen rahoituksella ja oppositio on aivan syrjäytetty ja ulkona ja aina välillä
teeskennellään parlamentarismia, se ei käy. Nythän te teette juuri toisin kuin te puhutte, ja
sen takia minä vetoan vakavasti, yhteistyöhaluisesti nyt eri puolueiden viisaisiin poliitik-
koihin, jotka ymmärtävät tämän parlamentarismin periaatteen. Toivon todella, että tähän
nyt palataan.

19.11 Ari Jalonen ps: Arvoisa puhemies! Parlamentarismi on äärimmäisen tärkeä asia
myös kansanedustaja Jaloselle, ja olen täysin samaa mieltä edustaja Viitasen kanssa, että
tässä salissa tulee pysyä totuudessa ja vain totuudessa — täysin samaa mieltä — ja se kos-
kee meitä kaikkia.

Tämän jälkeen kehotan katsomaan pöytäkirjoista, mitä edustaja Heinäluoma sanoi tästä
lausumasta tai kannanotosta — mikä se sitten onkin, en ole nähnyt tämmöistä — mutta
edustaja Heinäluoman puheisiin viitaten tämä progressiivisuus olisi siis sopinut, jos Ylen
rahoitus muutetaan. Eli näin ollen olen pysynyt totuudessa. 

Parlamentarismi on äärimmäisen tärkeää. Tässä salissa tulee pysyä totuudessa.

19.12 Leena Meri ps: Arvoisa puhemies! Otin tässä vielä puheenvuoron sen takia koska
minusta on hieman ristiriitaista, että edustaja Viitanen kovasti vetoaa täällä salissa, että
keskustelua käytäisiin asiallisesti, ja itse asiassa, kun kuuntelen hänen adjektiivejaan ja ku-
vailujaan perussuomalaisista, niin minusta se ei kuulosta kovin arvokkaalta, enkä oikeas-
taan lähde niitä sen takia toistamaankaan täällä. Että voisi aina sitten miettiä itsekin. Tulee
mieleen, että halutaan ehkä häivyttää sitä, mistä tässä keskustellaan.

Me keskustelimme siitä työryhmästä. Mikä sen toimeksianto oli, miksi se tehtiin, elikkä
minkä takia me halusimme, että pienituloiset saavat lisähelpotuksia. Hallitushan on aikai-
semminkin jo antanut Yle-veroon alennuksia pienituloisille. Tätä odottaa useampi satatu-
16



Pöytäkirjan asiakohta PTK 66/2017 vp
hatta ihmistä. Meillä on takuueläkkeen korotusta ollut [Pia Viitanen: Paljonko ostovoima
eläkkeensaajilla kasvaa? Jää miinukselle!] ja omaishoidon parantamista, mutta kuitenkin
halutaan puhua rumilla adjektiiveilla, mitä en oikein itse ymmärrä, jos samaan aikaan toi-
voo arvokasta parlamentarismia. Ehkä siinä tosiaan näkyy sellainen tilanne, että vähän her-
mostuu ja että harmittaa se, että keskustelussa otetaan myös esille toistenkin näkökantoja.
Totta kai puhumme SDP:n asioista, mutta jos meillä on toisenlaisia tietoja ja toisenlaisia
ajatuksia ja haluamme tuoda omia ajatuksiamme esille, niin sallittakoon se myös meille.

Itselläni ei tähän ole enempää kuin että haluan vielä sen sanoa lopuksi, että kun tässä ei
tosiaankaan olla puuttumassa Ylen rahoituspohjaan eurollakaan, niin minkä ihmeen takia
tässä pitäisi olla niin kuin joku raskas kuulemismenettely? Minä en ymmärrä sitä yhtään.
Se on vähän sama kuin jos meidän pitäisi Autoliitolta tai joltakin kysyä, saammeko me
muuttaa autoveroa tai muuta, jos se instituutio ei menetä euroakaan. [Puhemies koputtaa]
— Mutta, puhemies, ei minulla tässä vaiheessa muuta.

19.15 Sami Savio ps: Arvoisa puhemies! Jatkaisin hieman tästä edustaja Meren käyttä-
mästä puheenvuorosta. Kyllähän täällä edustaja Viitanen on kokeneena parlamentaarikko-
na oppinut käyttämään, ja hyvin käyttääkin, erittäin värikästä retoriikkaa. Äsken hän muun
muassa totesi jotain suurin piirtein niin, kuinka tämä hallitus, ja ilmeisesti juurikin perus-
suomalaiset, on napsautellut riistäjän ruoskaa köyhän selkärankaan, näin se jotenkin meni.
[Pia Viitanen: Kyllähän niin on paukkunut, valitettavasti!] Mutta eivät edellisenkään hal-
lituksen saavutukset esimerkiksi työttömyyden vähentämisen saralla... Jos puhemies sallii
tämän mainita, niin tavoitteena oli vähentää työttömyyttä 100 000:lla, no, 100 000 työtön-
tä tuli lisää sosiaalidemokraattisten valtiovarainministerien ja työministerin aikana. Pikem-
minkin nyt sitten tällä vaalikaudella on menty oikeaan suuntaan. Meillä on nyt 37 000 työ-
töntä vähemmän kuin vuosi sitten. Se on osin seurausta muun muassa mittavista tulovero-
tuksen keventämisistä, joita tämä hallitus ja eduskunta ovat kohdentaneet erityisesti pieni-
ja keskituloisille.

No sitten jos tähän Yleisradioon ja sen rahoitukseen ottaa vielä hiukan kantaa, sehän täs-
sä oli aiheena: Yleisradio on, se on ollut ja se tulee jatkossakin olemaan parlamentin, siis
eduskunnan, radio. Siitä me olemme kaikki varmasti samaa mieltä. Ymmärrän hyvin tä-
män parlamentarismin vaatimuksen Ylen kokonaisrahoituksen kannalta, ja sitähän me
olemme tässä puolustaneet. Sitä vastoin en mitenkään ymmärrä sitä — ehkä edustaja Vii-
tanen pystyy meitä perussuomalaisia kansanedustajia täällä nyt valistamaan — millä ta-
voin se, että Ylen rahoitusta mahdollisesti kerättäisiin eri tuloluokissa hieman eri tavoin
kuin nykyisin, vaikuttaisi Ylen parlamentaariseen asemaan tai vaarantaisi sitä.

19.17 Pia Viitanen sd: Arvoisa herra puhemies! Kysymys: kuka antaa toimeksiannon
ryhmälle, mihin hallituspuolueet viittaavat? Sen antaa hallitus yksipuolisesti, kun pitäisi
parlamentaarisesti sopia. Aika iso kysymys, mikä tässä on nyt pöydällä — aika iso.

Toinen, mikä tulee tähän Ylen rahoitukseen: Kuten täällä luettiin äsken sitaatit siitä,
mitä Ylen parlamentaarinen työryhmä yhdessä sopien on linjannut, se on se, että arvioi-
daan mahdollisuus toteuttaa vuonna 2019 indeksikorotus. Muistutan, että tämä indeksiko-
rotushan on nimenomaan se, mitä laki sanoo, ja poikkeus siitä on ollut se, että näitä indek-
sejä on nyt sitten tämän parlamentaarisen sovun seurauksena jäädytetty. Emme olisi tätä
halunneet, mutta osana kokonaisuutta ja kompromissia sosiaalidemokraatit ovat tässä mu-
kana. Mutta on vähän vaikeaa olla mukana kaikessa yhdessä sovitussa, kun hallitus koko
17



Pöytäkirjan asiakohta PTK 66/2017 vp
ajan sitten poikkeaa niille sivupoluille ja menee eestaas ja pelaa tällaista minun mielestäni
todella kummallista peliä, ja siksi, puhemies, vielä kerran sanon, että asia on iso, asia on
vakava ja asia on hyvin periaatteellinen. 

Kun joskus iloitsin siitä, että saatiin aikaiseksi tämä Satosen parlamentaarinen työryh-
mä, joka teki hyvää työtä, tavallaan vakautti ja pelasti Yle-rahoituksen tulevaisuudessa, ja
ajattelin, että tämä jää historiaan, että joskus, kun vuosikymmenien päästä kerrataan Ylen
historiaa, niin nämä ovat historiallisia hetkiä, niin vähän kyllä ikävältä näyttää varmasti se,
jos esimerkiksi tämän istunnon pöytäkirjaa luetaan silloin ja mietitään, miten tällainen ar-
gumentointi täällä esimerkiksi edellisessä puheenvuorossa, sosiaalidemokraattien syyttä-
minen ja kaikki nämä, liittyy tähän isoon kuvaan Ylestä, sen merkityksestä Suomen kan-
salle Suomen kansan sivistäjänä ja tasa-arvon perusjalkana. Moni on sanonut, että perus-
koulu, kirjastot ja [Puhemies koputtaa] Yleisradio ovat niitä sivistyksen perusjalkoja, ja
siksi minusta ei koskaan voi liiaksi käydä tätä keskustelua, miksi tarvitsemme vakaan ra-
hoituksen Yleisradiolle. 

Puhemies! Miksi tarvitsemme sen, että Yle voi toimia tulevaisuudessakin [Puhemies ko-
puttaa] tietäen jatkumona oman rahoituksensa tason?

Ensimmäinen varapuhemies Mauri Pekkarinen:  Nyt edustajaa pyydän tulemaan puhu-
japönttöön, jos hän aikoo jatkaa. [Puhuja siirtyy puhujakorokkeelle]

[Timo Heinonen: Tätä puhetta ihmettelevät historiankirjoittajat!] Puhemies! Halusin
kuitenkin saada tämän ajatuksen loppuun eli sen, että mielestäni on hyvin tärkeää, että nyt
ja tulevaisuudessakin pystyttäisiin yhdessä määrittelemään tietynlainen jatkumo Ylen ra-
hoitukselle. Syy on siinä, että kun me kaikki tiedämme tämän toimintaympäristön, missä
tänä päivänä elämme, kaikki ne murrokset, mullistukset ja kaikki ne ihmeelliset kysymys-
merkit, mitkä eri puolilla maailmaa liittyvät esimerkiksi lehdistönvapauteen, kaikkeen tä-
hän, niin siksi on tärkeää, että meillä on hyvä julkisen palvelun Yleisradio ja että sillä on
tietty vakaa käsitys omasta rahoituksestaan. Minusta on ollut hienoa ja tärkeää, että aina
aika ajoin siihen on haluttu täälläkin sitten palata, että okei, myönnetään, olemme tehneet
vähän virheitä siellä kehyksessä tai hallitusohjelmassa tai muualla, kun yritimme yksipuo-
lisesti hallituksen toimin tehdä. Mutta nyt kun tilanne on jälleen kerran tämä, että tästä ol-
laan lipeämässä, niin haluan päättää tämän puheenvuoron siihen vetoomukseen, että nyt,
viisaat poliitikot eri hallituspuolueissa, tämä asia tulee sopia ja palata normaaliin parla-
mentaariseen järjestykseen. [Ari Jalonen: Täysin samaa mieltä!]

Yleiskeskustelu päättyi.

Eduskunta hyväksyi hallituksen esitykseen HE 13/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
18


