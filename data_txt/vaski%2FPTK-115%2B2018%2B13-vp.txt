















































DEM6E93.tmp.xml


Pöytäkirjan asiakohta PTK 115/2018 vp

 Tarkistettu
4.0

Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

13. Lakialoite laiksi vaalilain 32 §:n muuttamisesta
Lakialoite LA 41/2018 vp Paavo Väyrynen kp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 13. asia. Puhemiesneuvosto ehdottaa, että asia lähetetään perustuslakiva-
liokuntaan.

Keskustelu

19.38 Paavo Väyrynen kp (esittelypuheenvuoro): Arvoisa puhemies! Tiedän, että perus-
tuslakivaliokunta on kovin työllistetty. En tiedä, olisiko ollut mahdollista, että lakivalio-
kunta olisi saattanut tämän käsitellä. Ehkä ei.

Myös tämä vaalilain 32 §:n muuttamista koskeva esitys on periaatteellisesti hyvin tär-
keä. Vaalilakihan on kirjoitettu siten, että siinä pyritään turvaamaan puolueiden jäsenten
vaikutusvalta muun muassa niin, että vaalilaissa on määrätty puolueiden sisäisistä jäsenää-
nestysmenettelyistä, kun asetetaan ehdokkaita vaaleihin.

Kuitenkin tässä vaalilaissa on huomattava puute. Kun vaaleihin käydään, oikeusminis-
teriön on toimitettava vaaliviranomaisille tieto, mitkä ovat puoluerekisteriin merkityt puo-
lueet ja ketkä ovat näiden puolueiden nimenkirjoittajat. Oikeusministeriö on omaksunut
sen tulkinnan, että sen asiana ei ole selvittää, onko rekisteriin merkityllä nimenkirjoittajal-
la oikeudellisesti kiistaton valta edustaa tätä asianomaista puoluetta. Tämä tekee mahdol-
liseksi sen, että nimenkirjoittajana puoluerekisterissä on henkilö, joka on valittu tehtävään
lakia rikkomalla ja jopa rikollisia menettelyjä käyttäen.

Olisi tärkeää, että lakia täydennettäisiin niin, että oikeusministeriö velvoitettaisiin sel-
vittämään myös, onko puoluerekisteriin merkityllä puolueella oikeustoimikelpoinen halli-
tus, joka kykenee lakien ja sääntöjen mukaisesti asettamaan vaaleihin ehdokkaat. Siihen
tämä vaalilain 32 §:n täydentämistä koskeva esitys liittyy.

Olen tehnyt kyllä tästä asiasta myös tulkintapyynnön oikeuskanslerille siltä varalta, että
tämä lakialoite ei ehtisi käsiteltäväksi ennen seuraavia valtiollisia vaaleja. Toivon kuiten-
kin, että perustuslakivaliokunta kiireittensä keskellä löytäisi aikaa tämän tärkeän asian kä-
sittelemiseen. — Kiitos.

Keskustelu päättyi.

Asia lähetettiin perustuslakivaliokuntaan.


