















































DEMD144.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

3.2. Suullinen  kysymys  turvapaikanhakijoiden  kotouttamisesta  (Olli-Poika Parviainen 
vihr)

Suullinen kysymys SKT 2/2016 vp

Suullinen kyselytunti

Puhemies Maria Lohela: Seuraava kysymys, edustaja Olli-Poika Parviainen.

Keskustelu

16.29 Olli-Poika Parviainen vihr: Arvoisa puhemies! Aiheenani on kotouttaminen. Se,
kuinka hyvin onnistumme Suomeen tulleiden ja etenkin lopulta Suomeen jäävien turvapai-
kanhakijoiden kotouttamisessa, on tämän päivän ja tulevien vuosien polttavimpia kysy-
myksiä. Hallituksesta onkin hyvin todettu, että maahanmuuttajien nopea aktivoiminen on
tärkeää, kotouttaminen ei saa jäädä vain teorian tasolle ja että kotouttamisen käytäntöjä on
uudistettava ennakkoluulottomasti.

Tämä työ alkaa jo vastaanottokeskuksista. Esimerkiksi vapaaehtoistyöhön osallistumi-
nen voisi edistää kotoutumista tarjoamalla tekemistä, ihmisiin tutustumista ja tavallisen
suomalaisen arjen näkemistä. Olemme kuitenkin joutuneet lukemaan uutisista, kuinka tur-
vapaikanhakijoiden vapaaehtoistoimintaa päiväkodeissa on vastustettu ja lumenluontikin
oli törmätä byrokratiaan. Kysyisinkin sisäministeriltä: mitä hallitus aikoo tehdä varmis-
taakseen, että vastaanottokeskuksissa tuetaan turvapaikanhakijoiden mahdollisuuksia teh-
dä vapaaehtoistyötä ja päästä osaksi suomalaista yhteisöä?

16.30 Sisäministeri Petteri Orpo (vastauspuheenvuoro): Arvoisa rouva puhemies! Tämä
kotouttaminen on aivan keskeinen asia, jotta suomalainen yhteiskunta pystyy ottamaan
vastaan ne ihmiset, jotka meiltä turvapaikan saavat, ja saamme heidät integroitua osaksi
suomalaista yhteiskuntaa, myöskin rakentamaan Suomea.

Tämän työn pitää alkaa jo vastaanottokeskusvaiheessa, ja tähän on päättäväisesti lähdet-
ty. Ensimmäinen asia, mikä tehdään, on osaamiskartoitus, ja sitä kautta jo lähdetään liik-
keelle — katsotaan, millaista osaamista löytyy, millaisia koulutustarpeita on — ja siitä pol-
ku sitten jatkuu mahdollisimman nopeasti niillä, jotka turvapaikan saavat, kohti kotoutta-
miskoulutusta ja työelämää.

Tämä on meillä maahanmuuttopoliittisessa ministerityöryhmässä aivan keskeisiä asioi-
ta, mitä tällä hetkellä käsitellään. Ministerit Lindström ja Grahn-Laasonen osaltaan tuovat
pöytään tällä hetkellä näihin kotouttamiskoulutukseen ja maahanmuuttajien koulutukseen
liittyviä asioita. Tässä on paljon nyt työn alla, ja toivottavasti saadaan myöskin paljon val-
mista hyvin nopealla aikataululla.
 Tarkistettu
4.0



Pöytäkirjan asiakohta PTK 2/2016 vp
Puhemies Maria Lohela: Ministeri Grahn-Laasonen täydentää.

16.32 Opetus-  ja  kulttuuriministeri  Sann  Grahn-Laasonen (vastauspuheenvuo-
ro): Arvoisa puhemies! Onnistunut kotouttaminen on tämän kevään yksi suurimmista
haasteista, ja tänä päivänä tämä keskustelu on ollut sikälikin ajankohtainen, että otin tänä
aamuna vastaan asiantuntijoiden ehdotukset, 56 keinoa siitä, miten me voimme edistää ko-
toutumista koulutuksen keinoin. Suomeen viime vuonna tulleista turvapaikanhakijoista 84
prosenttia on alle 34-vuotiaita, ja heistä vielä vähän vajaa 70 prosenttia on 16—34-vuoti-
aita, mikä tulee tarkoittamaan sitä, että meillä on erittäin paljon tarvetta erilaisille yksilöl-
lisille koulutuspoluille. Nykyiset, olemassa olevat rakenteet eivät toimi: ne ovat liian pit-
kiä, siellä on paljon tyhjäkäyntiä. Joustavuutta tarvitaan ja nopeampia polkuja niin koulu-
tukseen kuin työelämäänkin. Hallitus on lähtenyt tässä erittäin määrätietoisesti liikkeelle,
ja tulen itse pitämään huolen siitä, että nämä 56 ehdotusta lähtevät heti valmisteluun, osa
niistä on jo hyvin pitkällä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.33 Olli-Poika Parviainen vihr (vastauspuheenvuoro): Arvoisa puhemies! Vastaanot-
tokeskuksissa tehdään tosiaan jo nyt paljon arvokasta työtä, jolla pyritään yhteistyöhön
paikallisten toimijoiden kanssa. Tavoitteenahan on saada mielekästä tekemistä turvapai-
kanhakijoille. Miten arvioitte nykytilannetta? Eli voitaisiinko tätä työtä jollain tapaa kehit-
tää ja parantaa esimerkiksi näiden toimenpiteiden osalta, joita opetusministeri juuri mainit-
si, ja haluaisitteko hieman avata niitä toimenpiteitä? Ja voisiko akuuttiin tarpeeseen vasta-
ta myös esimerkiksi maanlaajuisella tehokkaalla kampanjalla yhdessä järjestöjen kanssa?
Voitaisiinko samalla mahdollisesti ohjata resursseja tähän kysymykseen?

16.33 Sisäministeri Petteri Orpo (vastauspuheenvuoro): Arvoisa puhemies! On harmi,
että työministeri Lindström ei ole paikalla, hänellä olisi kaikkein parhaat tiedot näistä.

On selvää siis se, että jo vastaanottokeskusvaiheessa tämä kouluttautuminen pitää aloit-
taa, ja kuten sanoin, tämä osaamiskartoitus on ensimmäinen. Mutta sen lisäksi on ylipään-
sä aktivointi, se että nämä ihmiset vastaanottokeskuksissa saavat tekemistä, saavat osallis-
tua siihen arjen tekemiseen, voisivat auttaa, tehdä työtäkin siinä lähiympäristössä. Ja kuten
täällä jo todettiinkin, me olemme törmänneet jälleen kerran suomalaiseen byrokratiaan sii-
nä, että lumitöiden tekeminenkään ei ollut mahdollista.

Näiden kaikkien asioiden kanssa me teemme tällä hetkellä töitä. Meidän täytyy miettiä
uudella tavalla, jotta me saamme ihmiset, jotka haluavat osallistua, jotka haluavat tehdä,
myöskin aktivoitua. Uskon, että sitä kautta, jos on mielekästä tekemistä ja sitä kautta kans-
sakäymistä lähiympäristön, kantasuomalaisten, kanssa, kaiken kaikkiaan integroituminen
on sujuvampaa ja parempaa.

16.34 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Kysymyksessä nousi esiin tämä vapaaehtoistyön rooli, ja se on kyl-
lä ollut aivan korvaamattoman tärkeää myöskin tässä ensimmäisessä vaiheessa. Omalla
sektorillani opetus- ja kulttuuriministeriössä reagoimme heti ja lähdimme tukemaan muun
muassa nuorisoalan järjestöjä ja urheiluseuroja ja myöskin kulttuurin keinoin vaikutta-
2



Pöytäkirjan asiakohta PTK 2/2016 vp
maan siihen, että siellä paikallistoiminnassa, eri paikkakunnilla, voitaisiin huomioida vas-
taanottokeskukset. Esimerkiksi liikuntaseurat ovat lähteneet tähän erittäin innostuneesti
mukaan, Martat ovat mukana, opiskelijajärjestöt ovat mukana, elikkä siellä on tehty erit-
täin paljon hyvää työtä, jossa hyväntahtoiset suomalaiset ovat lähteneet rakentamaan silto-
ja vastaanottokeskuksissa olevien turvapaikanhakijoiden ja kantaväestön välille.

Me tarvitsemme toimia, jotka uudistavat meidän koulutusjärjestelmää ottamaan vastaan
paremmin näitä maahanmuuttajia erilaisiin yksilöllisiin polkuihin, me tarvitsemme suoria
väyliä työelämään ja me tulemme tarvitsemaan jatkossa myöskin vapaaehtoisten roolia sii-
hen ja meidän kaikkien suomalaisten roolia siihen, että kun turvapaikanhakijat saavat tur-
vapaikan — ne turvapaikanhakijat, jotka saavat turvapaikan — heidät voidaan tähän yh-
teiskuntaan kotouttaa ja he voivat kokea olonsa tervetulleeksi.

16.36 Pekka Haavisto vihr (vastauspuheenvuoro): Arvoisa puhemies! Olemme nähneet
viimeisten kuukausien aikana valitettavasti väkivaltaongelmia, vihapuhetta, rikollista
käyttäytymistä joissakin tilanteissa, joskus turvapaikanhakijoiden puolelta, joskus meidän
kantasuomalaisten puolelta, ja kaikki tämä on yhtä tuomittavaa mielestäni. Nyt on tietysti
hyvin tiukka paikka siinä, miten tämä kotoutuminen tapahtuu, ja kaikki keinot ovat arvok-
kaita.

Yksi sellainen asia, johon Suomessa on kiinnitetty huomiota usein, on se, että meillä on
hyvin vähän maahanmuuttajataustaisia poliiseja ja viranomaisia. Olisi varmasti syytä
myöskin poliisin toiminnan uskottavuuden lisäämiseksi ja poliisin tukemiseksi miettiä,
voisiko tätä reittiä avata, että maahanmuuttajataustaiset, jotka ovat sitten Suomeen sijoit-
tuneet, pääsisivät ehkä nykyistä helpommin jollakin tavalla tämmöisen uran alkuun. Mie-
lestäni tämä olisi tärkeää.

Ja ehkä yleisenä kysymyksenä: onko hallituksella aikomus lisätä nyt poliisin ja maahan-
muuttoviranomaisten resursseja ainakin tilapäisesti, kun tilanne on tällainen?

16.37 Sisäministeri Petteri Orpo (vastauspuheenvuoro): Arvoisa rouva puhemies! Aloi-
tan tästä viimeisestä, eli me olemme lisänneet poliisin, turvallisuusviranomaisten ja maa-
hanmuuttoviranomaisten resursseja tälle vuodelle merkittävästi. Se on osin ollut aivan pak-
kokin, mutta sitten on tehty myöskin se valinta, että nimenomaan turvallisuuteen on satsat-
tu erityisesti. Huoli ehkä enemmänkin on tulevissa vuosissa, mutta niihin asioihin palaam-
me sitten. Me teemme sisäisen turvallisuuden selontekoa parhaillaan, ja siitä meillä on
mahdollisuus keskustella tässäkin salissa.

On aivan totta, että meillä on puutetta ulkomaalaistaustaisista poliiseista. Tämä on ollut
jo pidempään poliisin tiedossa, ja tässä on ollut ja on koko ajan erityinen projekti, jolla
myöskin maahanmuuttajanuoria kannustetaan hakeutumaan poliisiopintoihin. Minusta se
on erittäin kannatettavaa ja omalla tavallaan varmasti helpottaisi poliisin ja maahanmuut-
tajien välistä kanssakäymistä.

16.38 Valtiovarainministeri  Alexander Stubb  (vastauspuheenvuoro): Arvoisa rouva
puhemies! Kotouttamisessa oikeastaan yhdistyy valtiovarainministerin näkökulmasta kak-
si kokonaisuutta: Ensimmäinen on se kirjanpitoharjoitus, jonka joudumme tekemään tur-
vapaikanhakijoiden kustannusten nousun myötä. Karkeasti se on noin 0,5 miljardia vuo-
dessa, kun käsitellään, kun lisäämme sisäministeriön määrärahoja ja niin edespäin. Mutta
toinen puoli, jota meidän pitää tarkastella pitkällä aikavälillä, liittyy nimenomaan kotout-
3



Pöytäkirjan asiakohta PTK 2/2016 vp
tamiseen ja siihen, miten maahanmuuttajat, turvapaikanhakijat, saadaan töihin. He muut-
tavat, kuten ministeri Grahn-Laasonen tuossa hyvin totesi, meidän väestörakennettamme.
Jos 80 prosenttia heistä, jotka ovat tulleet maahan, ovat nyt alle 34-vuotiaita, mahdollisuu-
det työllistää ovat huikeat. Viimeinen huomio tähän: IMF:n arvion mukaan, vaikka Eu-
rooppa hoitaisi tämän turvapaikkatilanteen huonosti, talouskasvun näkökulmasta puhum-
me noin 0,2 prosentin kasvusta vuosittain.

Viimeinen huomio: Ymmärrän, että tämä on vaikea keskustelunaihe. Kannattaa kuiten-
kin pistää mittakaavaan: turvapaikanhakijoita viime vuonna oli noin 0,2 prosenttia koko
Euroopan väestöstä.

16.39 Erkki Tuomioja sd (vastauspuheenvuoro): Arvoisa puhemies! Eurooppalaiset ar-
vot ja saavutukset ovat uhanalaisia, ja yksi syy siihen on, että Eurooppa ei ole kyennyt tois-
taiseksi sopimaan ja toteuttamaan sitä yhteistä rajavalvontaa, sitä yhteistä ja yhtenäistä tur-
vapaikka- ja maahanmuuttopolitiikkaa, jota tämän säilyttäminen edellyttää. Ja kaikki tuki
ministeri Orpolle ja hallitukselle siltä osin kuin te tätä haluatte ajaa ja pyritte Euroopassa
ajamaan.

Mutta kotouttamisen kannalta näen myöskin toisen vaaran näille arvoille, ja se on se vi-
hapuhe ja suoranainen väkivalta — viimeinen polttopulloisku esimerkkinä — jota tilanne
on myöskin synnyttänyt. Kysyisin ministeri Orpolta: mitenkä näette ja kuinka suurena on-
gelmana sen, että meillä ei olla ehkä vieläkään riittävästi sekä arvojohtamisen keinoin että
tarvittaessa viranomaistoimin kyetty puuttumaan tällaiseen vastakkaisuuksia kärjistävään,
vihaa ylläpitävään ja synnyttävään ja vääriin tietoihin perustuvaan toimintaan?

16.40 Sisäministeri Petteri Orpo (vastauspuheenvuoro): Arvoisa rouva puhemies! On
niin, että yksin viranomaistoimin näitä ongelmia, joita nyt on nähty, näitä käsittämättömiä,
tuomittavia väkivallantekoja eri suuntiin, ei pystytä ratkaisemaan — niitä voidaan ennalta
ehkäistä, niitä voidaan vähentää, mutta ne eivät luo sitä kestävää ratkaisua. Kestävä ratkai-
su löytyy siitä, että me käymme arvokeskustelua Suomessa avoimesti, tosiasioihin perus-
tuen siitä, mistä on kyse, miten me tämän asian kohtaamme, miten me hoidamme tätä kan-
salaisyhteiskuntana. Meidän pitää käydä hyvää keskustelua ja ymmärtää se, että tämä muu-
tos, jonka me olemme kohdanneet, ei ole ohimenevä ilmiö vaan me olemme ilmiön edessä,
joka tulee jatkumaan. Volyymista ja lukumääristä en osaa sanoa, mutta on selvää, että pai-
ne maahanmuuttoon Eurooppaan ja myös Suomeen tulee jatkumaan. Siksi meidän täytyy
pystyä keskustelemaan tämä asia eikä yrittää vain unohtaa tätä olemassa olevaa olotilaa.

16.41 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Edustaja Tuomioja on täysin oikeassa siinä, että tähän turvapaikkakysymyk-
seen on vain ja ainoastaan yhteiseurooppalaisia ratkaisuja. Itse uskon vahvasti siihen, että
tässä tulee käymään niin, että turvapaikkapolitiikassa, ulkorajavalvonnassa, oikeus- ja si-
säasioissa ylipäätään, tulemme tiivistämään yhteistyötä Euroopan unionin sisällä. Se on se
ainoa ratkaisu, koska me näemme sen, mihinkä hallitustenvälisyys voi pahimmillaan näis-
sä kysymyksissä johtaa.

Toinen asia, jonka edustaja Tuomioja nosti esille, oli eurooppalaiset arvot. Kyllä, tällä
hetkellä käydään eurooppalaisista arvoista vilkastakin keskustelua. Mielestäni on erittäin
tärkeää, että me pidämme kiinni niistä länsimaisista perusarvoista, joihinka koko Euroo-
pan unioni pohjautuu: vapaus, vastuu, ihmisoikeudet, perusoikeudet, sananvapaus. Ja kun
4



Pöytäkirjan asiakohta PTK 2/2016 vp
kulttuurit törmäävät, syntyy keskustelu näistä. Hallituksen linja on yksiselitteisen selkeä, ja
se on määritelty meidän hallitusohjelmassamme: siellä puhutaan avoimuudesta, suvaitse-
vaisuudesta ja kansainvälisyydestä, ja tätä me edustamme myös Euroopan unionin kentillä.

16.42 Pirkko Mattila ps (vastauspuheenvuoro): Arvoisa rouva puhemies! Alkuperäinen
kysymys koski kotouttamistoimenpiteitä, ja olen iloinen, että, ministeri Grahn-Laasonen,
nostitte esiin vapaaehtoistyön esteet. Toivon, että se keskustelu, jota myös viime vuosina
on käyty eduskunnassa, nostaisi esiin myöskin vaikkapa sen suomalaisen työttömän mah-
dollisuuden osallistua vapaaehtoistyöhön.

Kunnat ovat hyvin merkittävässä asemassa tämän turvapaikkaprosessin osana, ja vaik-
ka valtio aluksi näistä kustannuksista huolehtiikin, niin kyllähän tämä pitkä prosessi pää-
tyy loppujen lopuksi kuntiin, ja niin kuin tässäkin on todettu, tämä ilmiö ei ole ohimenevä.
Haluaisin kysyä kuntaministeriltä: miten te näette nyt kuntien roolin ja resurssit, nimen-
omaan ne resurssit, kun halutaan nopeasti toimenpiteitä ja kuitenkin tiedetään rajalliset re-
surssit? 

16.43 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Ensinnäkin lasten ja nuorten osaltahan on tilanne se, että se vaatii hetimmiten
kunnilta resursseja, ja kuten täällä nyt ja aiemminkin ministeri Grahn-Laasonen on kerto-
nut, siihen ollaan pystytty varautumaan. Mutta sitten on oikea kysymys, miten jatkossa —
nyt kun arvioidaan, että tänä vuonna vähintään 10 000 turvapaikanhakijaa saa myönteisen
päätöksen — pystytään kunnissa toimimaan. Meidän pitää tietysti arvioida tätä taloudellis-
ta puolta, joka kulkee itse asiassa kotouttamisen osalta ely-keskuksien kautta, varmasti
myös tuolla kehysriihen paikkeilla. Ja kuten kysyjä tietää, niin onhan niin, että jokainen
myönteisen päätöksen saanut saa itse valita myös sen, mihinkä kuntaan menee, ja tietysti
sitä kautta varmaan suurin paine kohdistuu suuriin kaupunkeihin, mutta toivomme, että tu-
lisi tasaisemmin eri kuntiin. Tässä on monia kysymyksiä vielä ratkaistavana.

Puhemies Maria Lohela:  Vielä yksi kysymys tähän aiheeseen. 

16.44 Päivi Räsänen kd (vastauspuheenvuoro): Arvoisa puhemies! Kristillisdemokraat-
tinen eduskuntaryhmä on tuoreessa maahanmuuttopoliittisessa ohjelmassaan tehnyt ehdo-
tuksen kotouttavan työtoimintajärjestelmän luomisesta turvapaikanhakijoille, mikä mah-
dollistaisi sen, että ennen kuin turvapaikanhakijalla on tämä työlupa, eli ennen sitä karens-
siajan päättymistä, hänelle tulisi oikeus ja jopa velvollisuus vastaanottorahaa vastaan osal-
listua kotouttavaan työtoimintaan joko vastaanottokeskuksessa, järjestöissä, kunnissa tai
sitten myös yrityksissä. Silloin hänellä olisi mahdollisuus myös tutustua työelämään ja
kenties saada vaikka jonkinlainen työtodistus, niin että sitten jos hän saa myönteisen lu-
van, niin hän pääsisi nopeammin työhön kiinni. Tällä vältettäisiin myös se niihin ehdotuk-
siin, joissa on ehdotettu tämän karenssiajan lyhentämistä, liittyvä vetotekijä, (Puhemies
koputtaa) jos ikään kuin sekoitetaan nämä kaksi järjestelmää...

Puhemies Maria Lohela: Kysymys nyt!

...työperusteinen ja humanitäärinen. Mitä mieltä olette?
5



Pöytäkirjan asiakohta PTK 2/2016 vp
16.45 Sisäministeri Petteri Orpo (vastauspuheenvuoro): Arvoisa puhemies! Kaikki esi-
tykset, joilla me nyt pystymme aktivoimaan turvapaikanhakijoita, maahanmuuttajia, autta-
maan heidät nopeasti työelämään ja integroitumaan yhteiskuntaan, otetaan nyt avoimesti
vastaan ja käydään läpi, tämä teidänkin esityksenne. Lupaan sen.

Siis avainsanoja ovat nämä: "nopeasti", "aktiivitoimenpiteisiin", "työelämään" ja "inte-
groitumaan yhteiskuntaan". Sama pätee siis tietenkin myöskin suomalaisiin työttömiin.
Me tarvitsemme näitä samoja keinoja myöskin heille.

Mutta näihin karensseihin. Meillähän on nyt käytäntö, että kolmen kuukauden jälkeen
pääsee työelämään, ja käytännössä meillä menee nyt pidempään näiden papereiden selvit-
tämisessä ja turvapaikkapäätösten tekemisessä, koska tulijoita on ollut niin paljon. Jatkos-
sa tämä aika tulee lyhenemään, kun tämä mylly alkaa jauhaa ja saadaan nopeammassa tah-
dissa näitä päätöksiä tehtyä.

Meidän täytyy käydä läpi kaikki ehdotukset, mitä tähän tulee, ja saada nopeasti käytän-
töjä. Meillä ei ole paljon aikaa odottaa, koska nämä ihmiset ovat jo täällä.

Kysymyksen käsittely päättyi.
6


