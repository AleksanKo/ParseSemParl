















































DEM30AD.tmpSave.xml


Pöytäkirjan asiakohta PTK 99/2016 vp
Pöytäkirjan asiakohta 

PTK 99/2016 vp

Täysistunto

Keskiviikko 12.10.2016 klo 14.03—20.03

5. Lakialoite laiksi rikoslain 17 luvun muuttamisesta
Lakialoite LA 41/2016 vp Vesa-Matti Saarakkala ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

18.24 Vesa-Matti Saarakkala ps (esittelypuheenvuoro):  Arvoisa herra puhemies! Suo-
malaisen elämänmuodon perustana ovat yhtäläiset oikeudet, jotka mahdollistavat jokaisel-
le yksilölle itsensä toteuttamisen sukupuolesta riippumatta. Kasvot peittävien huntujen
käytöllä yleisellä paikalla on tiiviitä liittymäkohtia sukupuolten väliseen tasa-arvoon sekä
yksilön oikeuteen päättää omasta pukeutumisestaan. Suomen perustuslain 6 §:n 4 momen-
tissa säädetään sukupuolten tasa-arvosta. Perustuslain 7 § turvaa yksilön oikeuden henki-
lökohtaiseen vapauteen sekä koskemattomuuteen, johon ei ole oikeutta puuttua ilman lais-
sa säädettyä perustetta.

Suomeen kohdistuneen maahanmuuttovyöryn seurauksena perustuslain 6 ja 7 §:ien tur-
vaamat perusoikeudet ovat tulleet kiistetyiksi eräiden kolmansista maista tulleiden väestö-
ryhmien edustajien toimesta, joiden edustama uskonnollis-kulttuurinen elämänkatsomus ei
tunnusta sukupuolten välistä tasa-arvoa tavalla, jolla yhteiskuntamme tapakulttuuri ja lain-
säädäntö sen tekevät. Siksi burka- ja niqab-huivien käyttökielto yleisellä paikalla olisi sel-
keä kannanotto valtiovallan taholta sen puolesta, että universaalien ihmisoikeuksien paino-
arvo asetetaan erityisryhmien uskonnollisten traditioiden edelle.

Burkan tai niqabin käytöstä ei ole säädetty islaminuskoisten pyhissä teksteissä, joten
vaatekappaleiden käyttökiellon ei voida katsoa rikkovan uskonnonvapauden takaavaa pe-
rustuslain 11 §:ää tai Euroopan ihmisoikeussopimuksen 9 artiklaa. Burkan käyttö oli Af-
ganistanissa naisille julkisilla paikoilla pakollista Taliban-hallinnon aikana ankaran ran-
gaistuksen uhalla. Silti naiset pukeutuvat yhä koko vartalon kasvoineen peittävään bur-
kaan monin paikoin Afganistania oman turvallisuutensa tähden. Kasvot lähes kokonaan
peittävän niqabin käyttö taas on yleistä Persianlahtea ympäröivissä arabimaissa.

Arvoisa puhemies! Erityisesti jihadistijärjestö Isisin valtaamilla alueilla naisia vaadi-
taan käyttämään kaksinkertaista niqabia sekä hansikkaita. Burkan ja niqabin käytön ei näin
voida katsoa olevan muslimimaissakaan ihmisoikeuskysymys vaan uskonnollisten nor-
mien sanelema pakko naisille. On perusteltua pitää todennäköisempänä sitä näkökantaa,
etteivät musliminaiset Suomessa tai muualla Euroopassa pääsääntöisesti käytä kasvot peit-
tävää huntua vapaaehtoisesti, jolloin sen käyttökielto ei rikkoisi perustuslain 7 §:n henkeä.
 Tarkistettu
4.0



Pöytäkirjan asiakohta PTK 99/2016 vp
Arvoisa puhemies! Euroopan maista Belgiassa ja Ranskassa on voimassa kasvot peittä-
vien huntujen käyttökielto yleisillä paikoilla. Belgiassa kasvot peittävien huntujen käyttö-
kieltoa perusteltiin kansallisella turvallisuudella, sillä yksilön tunnistettavuus olisi mahdol-
listettava turvallisuusviranomaisille. Ranskassa burka- ja niqab-huivien katsottiin olevan
sopimattomia maalliseen yhteiskuntaan sekä alistavan naista ja burkan tai niqabin pitämi-
sestä yleisillä paikoilla langetaan sakkorangaistus. Vastaavan lainsäädännön valmistelu
etenee tällä hetkellä Virossa sekä Latviassa, ja myös muualla Euroopassa useissa maissa on
vireillä sääntelyä tämän asian kohdalla. Alueellisella tasolla kieltoja on säädetty Italiassa,
Saksassa, Espanjassa ja Sveitsissä. Hollannissa burkakielto on voimassa määrätyillä julki-
silla pakoilla. Asiaan liittyen myös EU-tuomioistuin on uudessa linjauksessaan todennut
työnantajan oikeudeksi kieltää pään peittävän huivin käytön työaikana, mikäli tämä on
kielletty yhtiön säännöissä esimerkiksi turvallisuus- ja hygieniavaatimuksiin perustuen.

Arvoisa puhemies! Hallitus on painottanut kiinnittävänsä erityistä huomiota maahan-
muuttajanaisten ja -nuorten kotouttamiseen sekä ilmoittanut toimenpideohjelmassaan
edellyttävänsä maahantulijoilta selkeää sitoutumista suomalaisen yhteiskunnan sääntöi-
hin. Nykyinen lainsäädäntömme ei kuitenkaan ota riittävän tarkasti huomioon massamaa-
hanmuuton aiheuttamia uhkatekijöitä ihmisoikeuksille sekä suomalaiselle tapa- ja oikeus-
kulttuurille. Kasvot peittävien huntujen käyttökiellolla suomalainen yhteiskunta antaisi
vahvan signaalin siitä, etteivät vähemmistökulttuuriset erityistavat saa olla maamme pe-
rustuslain tai muiden lakien yläpuolella. Länsimaisen ihmiskäsityksen ja sukupuolten tasa-
arvon turvaamisen näkökulmasta burka- ja niqab-huivien käytön tulisi olla kiellettyä jär-
jestyslain 2 §:n määrittelemällä yleisellä paikalla sakkorangaistuksen uhalla.

Tämän lakialoitteen on allekirjoittanut yhteensä 16 perussuomalaista kansanedustajaa.

18.29 Olli Immonen ps: Arvoisa herra puhemies! Monissa Euroopan maissa on voimassa
laki, joka kieltää kasvot peittävien burka- ja niqab-huntujen käytön julkisilla paikoilla. Li-
säksi monet Euroopan maat pohtivat parastaikaa huntujen kieltämistä. Kuten edustaja Saa-
rakkala tässä edellä ansiokkaasti toi esille, niin esimerkiksi Ranskassa nämä kyseiset hun-
nut kiellettiin jo vuonna 2011 ja niiden käyttämisestä voi saada 150 euron sakon. Vielä an-
karamman rangaistuksen saa se henkilö, joka pakottaa toisen ihmisen käyttämään jompaa-
kumpaa asustetta. Ranskassa kieltoa perusteltiin muun muassa sillä, etteivät hunnut sovi
ranskalaiseen yhteiskuntaan ja maan tasa-arvokäsitykseen.

Naisella tulee olla länsimaissa samat oikeudet kuin miehellä, myös vapaus ja oikeus
päättää siitä, mitä ylleen pukee tai jättää pukematta. Valitettavasti burkan ja niqabin käy-
töstä ei musliminainen tosiasiassa useinkaan päätä itse vaan päätöksen naisen puolesta te-
kevät hänen sukulaisensa tai puolisonsa. Nämä musliminaisille sanellut pukeutumisnormit
perustuvat vanhakantaiseen islamilais-patriarkaaliseen kulttuuriin, ja naisten hunnuttami-
nen on ennen kaikkea vahva naisen alistamisen symboli.

Arvoisa puhemies! Huntujen käyttäminen hankaloittaa monella tapaa musliminaisten
elämää. Se esimerkiksi estää musliminaisten sopeutumisen suomalaiseen yhteiskuntaan,
koska monikaan työnantaja ei ymmärrettävästi halua palkata työntekijäksi henkilöä, joka
on naamioitunut hunnun taakse. Erityisesti tämä pätee asiakaspalveluammateissa. Huntu-
kielto toimisikin parhaimmillaan maahanmuuttajien kotoutumista edistävänä tekijänä.

Lisäksi huntukielto myös osaltaan ennaltaehkäisisi kotoutumishaluttomien ja -kyvyttö-
mien yksilöiden muuttoa Suomeen, kun tulijat olisivat tietoisia siitä, ettei Suomessa sallita
naisten alistamista hunnun taakse. Suomalaisen yhteiskunnan on annettava maahanmuut-
2



Pöytäkirjan asiakohta PTK 99/2016 vp
tajille selkeä viesti: jos et sopeudu Suomeen, et ole tänne tervetullut. Jos joku kokee ensi-
sijaiseksi halukseen pakottaa naisensa pukeutumaan tämän ihmisarvon alentavaan hun-
tuun, on tämän henkilön tehtävä se jossain muussa maassa, ei meillä sekulaarissa Suomes-
sa.

Arvoisa puhemies! Suomen tulee ehdottomasti seurata muiden sivistyneiden Euroopan
maiden esimerkkiä ja kieltää musliminaisten kasvot peittävät asusteet. Kyse on ennen kaik-
kea sukupuolten välisestä tasa-arvosta ja oikeudenmukaisuudesta sekä yksilön oikeudesta
ja vapaudesta päättää itse esimerkiksi siitä, mitä pukee päälleen tai jättää pukematta. Hun-
tukiellossa on myös kyse sukupuolten tasa-arvon nimiin vannovan suomalaisen yhteiskun-
nan suojelemisesta sitä murentavilta haitallisilta vaikutteilta ja tekijöiltä. Sukupuolten tasa-
arvo on tärkeä osa pohjoismaista perintöä ja perinnettä, jota meidän tulee vaalia jatkossa-
kin.

Arvoisa puhemies! Vapauden valita on oltava myös naisten oikeus, ja tästä syystä kan-
natan tätä edustaja Saarakkalan tekemää lakialoitetta.

18.33 Jari Ronkainen ps:  Arvoisa puhemies! Suomessa on nykyaikana totuttu siihen,
että nainen saa pukeutua, miten haluaa. Kasvot peittävä naamioituminen on juurikin tietty-
jen vanhoillisten kulttuurien naisiin kohdistuva vaatimus. Se on näkyvä osoitus miehen ja
naisen tasavertaisuuden puutteesta. Suomalaiseen yhteiskuntaan kotoutumisessa kasvot
peittävä pukeutuminen ei ainakaan auta. Ihmiset kokevat tällaisen henkilön vieraaksi ja
sulkeutuneeksi, ja häntä lähestyminen on haastavaa. Tämä on tietenkin näissä kulttuureis-
sa valtaa pitävien miesten tarkoituskin. Perinteisesti kasvojen peittämisen syynä on Suo-
messa pidetty häpeää ja hämäriä tarkoitusperiä. Osoituksena tästä on oikeudenkäynneissä
nähdyt pään peittämiset takeilla ja hupuilla. Mielenosoituksissa väkivaltaisissa tarkoituk-
sissa naamioituminen on jo lainsäädännöllä kiellettykin. 

Pelkkä vapaus omaan pukeutumiseen ei riitä, vaan kasvot peittävät hunnut on kiellettä-
vä julkisilla paikoilla. Musliminaisilla ei ole todellista vapautta valita vaatteitaan, mikäli
väärää valintaa varjostaa omasta yhteisöstä sulkeminen tai jopa väkivallan uhka. Nyt esi-
tetty lakialoite on ehdottoman kannatettava, ja se heijastaa sekä suomalaista että yleistä eu-
rooppalaista arvopohjaa.

18.35 Jani Mäkelä ps: Arvoisa puhemies! Maassamme on paljon turvapaikanhakijoita ja
muita maahanmuuttajia, jotka eivät tule saamaan lupaa jäädä maahan. Niiden osalta, jotka
taas saavat jäädä, on ensiarvoisen tärkeää sopeutua suomalaiseen kulttuuriin ja yhteiskun-
taan. Kaikkein vähiten tätä sopeutumista kannustaa — sitä jopa suorastaa estää — maahan
tulleiden takertuminen ahdasmielisiin tai radikaaleihin tapoihin, jotka eivät ole vapaan ja
sekulaarin läntisen yhteiskuntamme arvojen mukaisia. Pukeutuminen naista alistaviin hun-
tuihin ja kaapuihin on ehkä räikein esimerkki tällaisista sopeutumista vaikeuttavista käy-
tännöistä, jotka ovat omiaan erottamaan harjoittajansa valtaväestöstä. Tämä on huomattu
kautta Euroopan, ja läntisen arvoyhteisön jäsenenä meillä on velvollisuus ottaa huntukiel-
to kansalliseen sääntelyymme mukaan. 

Arvoisa puhemies! On erittäin kannatettavaa, että tämä lakialoite hyväksytään ja anne-
taan viesti siitä, mikä on hyväksyttävää suomalaisessa yhteiskunnassa. Eilen vietettiin tyt-
töjen päivää. On velvollisuutemme antaa tytöille ja naisille tässä maassa mahdollisuus
tasa-arvoon tälläkin lakiesityksellä. Tämä laki suojelee heitä.
3



Pöytäkirjan asiakohta PTK 99/2016 vp
18.36 Simon Elo ps: Arvoisa puhemies! Kasvot peittävien huntujen käytön kieltämistä on
muissa maissa perusteltu muun muassa sillä, että se loukkaa naisten oikeuksia. Meillä Suo-
messa kuitenkin ilmeisesti tiedetään paremmin, että ei loukkaa, ja jos loukkaakin, niin sen
estäminen ei olisi yhteiskunnallisesti niin painava asia, että pitäisi lähteä ihan lakia säätä-
mään.

Sinänsä kulttuurisia erityispiirteitä pitää sallia, kun ne eivät loukkaa kenenkään oikeuk-
sia, mutta ei niitä pidä myöskään sallia vain siksi, että kyseisen kulttuurin edustajat itse sa-
novat, että ei tässä mitään oikeuksia loukata. Sen arvioimiseen pitäisi tietysti yhteiskunnal-
ta, meiltä kansanedustajiltakin, löytyä rohkeutta. Poliittinen ja kulttuurinen korrektius ei
tässä suhteessa palvele länsimaisen yhteiskunnan arvoja.

Valtion itsensä ilmoittamien tavoitteiden mukaan maahanmuuttajien kotouttaminen
"tarkoittaa sitä, että maahanmuuttaja sopeutuu suomalaiseen yhteiskuntaan ja omaksuu uu-
sia tietoja, taitoja ja toimintatapoja, jotka auttavat häntä osallistumaan uuden kotimaansa
elämänmenoon". Tässäkin suhteessa tällä lakialoitteella on järkevät tavoitteet. Ja vaikuttaa
siltä, kun tätä salia katsoo, että vain perussuomalaiset tässä suhteessa ovat kiinnostuneet
maahanmuuttajanaisten oikeuksista.

Lakialoitteen perusteluissa on sanottu eri perustuslain kohtia ja perusteltu sitä, onko pe-
rustuslain kannalta tämä kysymys ongelmallinen vai ei. Voin sanoa, että en ole lakialoitet-
ta allekirjoittanut pohdinnan jälkeen, ja se johtuu juuri näistä perustuslaillisista näkökoh-
dista. Perustuslakivaliokunnan jäsenenä mielelläni tätä arvioisin, sanotaanko, neutraalilta
pohjalta — juuri sitä, mikä on sen asema, että yksilöllä on vapaus pukeutua haluamallaan
tavalla, vastaan sitä asemaa, että mitkä ovat yhteiskunnan yhteiset arvot, joita halutaan
edistää. Tätä minun täytyy vielä henkilökohtaisesti punnita, (Puhemies koputtaa) mutta pi-
dän sinänsä aloitetta tavoitteiltaan kannatettavana.

18.38 Ritva Elomaa ps:  Arvoisa puhemies! Tässä lakiesityksessä esitetään burkan ja
niqab-huivien käytön kieltämistä yleisillä paikoilla. Burkan ja niqabin käyttö ei ole ihmis-
oikeuskysymys, vaan uskonnolliset normit pakottavat tähän. Vapaaehtoisesta käytöstä ei
silloin ole kyse.

Kansallisen turvallisuuden näkökohta on tässä ajassa tärkeä. Tämä on todettu monessa
Euroopan maassa. Tunnistettavuus on turvallisuusviranomaisille todella tarpeellinen apu. 

Kannatan myös sukupuolten välistä tasa-arvoa ja yksilön oikeutta, ja näin ollen kanna-
tan edustaja Saarakkalan lakiesitystä.

18.39 Teuvo Hakkarainen ps: Arvoisa puhemies! Tämä haittamaahanmuuttohan on, niin
kuin monta kertaa olen todennut, jo itsessään maapallon yksi suurimmista hulluuksista,
mitä Euroopassa on, verrattavissa holokaustiin ja johonkin kulttuurivallankumoukseen. Se
on se emäporsas, joka poikii pikkupossuja, ja nyt me otamme niitä pikkupossuja tässä kiin-
ni — yritämme ottaa.

Noin kuukausi sitten Itäkeskuksessa ilmaistiin mieltä haittamaahanmuuttoa vastaan.
Tätä tapahtumaa häiriköineet henkilöt sepittivät tarinan, jonka mediat nielaisivat koukkui-
neen päivineen. Lainaan tässä poliisin tiedotetta asiasta: "Mediassa uutisoitiin sunnuntaina
11.9.2016 Itäkeskuksen Tallinnanaukiolla mielenosoituksen yhteydessä tapahtuneesta pa-
hoinpitelystä, jossa saadun tiedon mukaan raskaana olevaa naista olisi pahoinpidelty ja te-
kijöinä rikokselle olisi ollut useita mieshenkilöitä. Poliisista vahvistetaan, että väitetystä ri-
koksesta on tehty rikosilmoitus. Poliisi on ollut yhteydessä kahteen asianosaiseen, ja tilan-
4



Pöytäkirjan asiakohta PTK 99/2016 vp
teesta on ollut käytettävissä videokuvaa. Nyt saatujen tietojen perusteella voidaan päätellä,
että mediassa olleet teonkuvaukset eivät pitäisi paikkaansa."

Tämä ulkomaalaistaustainen nainen oli kaavutettu päästä varpaisiin. Tapaus on oiva esi-
merkki siitä, että burkan suojista voi sanoa ja tehdä melkein mitä vain, niin kuin säkki pääs-
sä taikka kommandopipo päässä huudella. Siksi kannatankin Saarakkalan tekemää laki-
aloitetta.

18.42 Leena Meri ps: Arvoisa herra puhemies! Itse tarkastelen tätä siltä kannalta, että mi-
nusta on tärkeätä, että tuolla yleisillä paikoilla, uimaloissa, kirjastoissa, virastoissa, liikkuu
ihmisiä, jotka voivat olla jälkikäteen tunnistettavissa juuri tästä turvallisuussyystä. Meillä-
hän on tilanteita, että yritämme sitten jäljittää jälkikäteen, kuka siellä on liikkunut. Olen
sitä mieltä, että yleisestikään ottaen ei pitäisi pystyä sillä tavalla itseänsä suojaamaan, että
ei pysty enää tunnistautumaan.

Pidän tärkeänä sitä, että nainen tai mies, ihminen itse, voi päättää siitä, miten hän lähtö-
kohtaisesti pukeutuu. Tietysti voi olla tilanteita, että joku ihminen toivoo peittävän hunnun
käyttämistä, ja hyväksyn senkin, mutta en hyväksy sitä, että meillä yleisillä paikoilla suo-
jataan itsensä siten, että me emme turvallisuussyistä voi jälkikäteen ihmisiä tunnistaa.
Tämä lakialoitehan ei koske kotirauhan piirissä olevaa aluetta, eikä se varmasti olisi miten-
kään mahdollistakaan perustuslain kotirauhan säännösten vuoksi.

Joka tapauksessa kannatan tätä lakialoitetta.

18.43 Sami Savio ps: Arvoisa puhemies! Tämä edustaja Saarakkalan laatima lakialoite ri-
koslain muuttamiseksi siten, että yleisellä paikalla kasvot peittävään huntuun pukeutumi-
sesta tuomittaisiin sakkorangaistukseen, on erittäin kannettava, ja olen myös allekirjoitta-
nut tämän lakialoitteen henkilökohtaisesti yhtenä 16 perussuomalaisesta kansanedustajas-
ta, ja meistä hyvin moni onkin täällä tänään paikalla tästä keskustelemassa. Aihetta on jo
tässä keskustelussa käsitelty varsin kattavasti, mutta haluan vielä kerrata lyhyesti muuta-
man esiin nousseen seikan.

Tämä edustaja Saarakkalan lakialoite edistäisi toteutuessaan tasa-arvoa erityisesti maa-
hanmuuttajanaisten osalta, kuten edustaja Saarakkala avauspuheenvuorossaan jo hyvin to-
tesikin, ja edistäisi samalla heidän kotoutumistaan Suomeen. Vastaava lainsäädäntöhän on
jo voimassa tai ainakin valmisteilla lukuisissa Euroopan maissa mukaan lukien muun
muassa Belgia ja Ranska sekä Viro ja Latvia, ja kyllä meidän täällä Suomessakin tulisi seu-
rata tätä länsieurooppalaista käytäntöä. Erityisen huomionarvoista on se, että naiset eivät
useissa tapauksissa saa itse päättää pukeutumisestaan, ja tällainen menettely ei tietenkään
sovi länsimaiseen kulttuuriin ja ihmisoikeuskäsitykseen, joka korostaa vahvasti sukupuol-
ten välistä todellista tasa-arvoa. Ja lisäksi tietysti myös turvallisuuteen liittyvät seikat on
otettava huomioon. Tällä esitetyllä lakimuutoksella annettaisiinkin vahva viesti siitä, että
suomalainen yhteiskunta edellyttää kaikilta tänne muuttavilta henkilöiltä sopeutumista
maassamme vallitseviin tapoihin.

18.45 Jari Ronkainen ps: Arvoisa puhemies! Tämä hunnut kieltävä lakialoite on perus-
teltavissa myös tunnistautumisen ja turvallisuuden kautta. Kasvonsa paljastava henkilö pe-
laa avoimin kortein ja on tarvittaessa tunnistettavissa rikosoikeudellisessa tarkoituksessa,
niin uhrina kuin tekijänäkin.
5



Pöytäkirjan asiakohta PTK 99/2016 vp
Haluaisin vielä huomauttaa, että suurin osa kasvot peittävää huntua käyttävistä naisista
kuuluu islaminuskoiseen väestöryhmään. Kuitenkaan islaminuskoisten pyhissä teksteissä
ei näin velvoiteta toimimaan, joten tätä huntukäyttöä puolusteltaessa ei ainakaan voida ve-
dota uskonnollisiin periaatteisiin tai uskonvapauden puolustamiseen.

18.46 Toimi Kankaanniemi ps: Arvoisa puhemies! En ole tätä lakialoitetta näköjään al-
lekirjoittanut mutta pidän tätä kyllä ihan hyvänä avauksena. On tärkeää, että asiasta kes-
kustellaan ja sitä pohditaan nyt tässä vaiheessa, ennen kuin meillä on suuremmat ongelmat
ja kysymykset ratkottavana. Kehitys on sen näköinen, että näitä asioita, joihin tämä liittyy,
tulee varmasti meidän eteemme monin tavoin.

Tässä esityksessä on oleellista se, että tässä edellytetään, että kasvot peitettynä siitä tu-
lee rangaistava teko. Sen sijaan hiukset peitettynä ja muutoin saa pukeutua, miten haluaa.
Ja esimerkiksi islaminuskoisilla tuo hiusten peittäminen on ilmeisesti edellytys mutta kas-
vojen peittäminen ei ole. Tässä suhteessa tämä on aivan kohtuullista, ja tältä osin katson,
että tämä on aiheellinen muutos rikoslakiin.

Samantapainen asia meillä on ollut eduskunnassa aika usein keskustelussa, kasvojen
peittäminen oikeudessa. Monet, kun joutuvat käräjille, peittävät sitten kasvonsa, jotta heitä
ei voi tunnistaa. Ja siitä on käyty keskustelua, pitäisikö sekin kieltää. Ja mielestäni ehkä se
olisi vähän ennalta ehkäisevä ja harkinnan arvoinen asia, että tuomioistuimessa joutuisi
omilla kasvoillaan kantamaan sitä vastuuta, mihin teoistaan on joutunut. Rangaistus sen ei
sinänsä tarvitse olla mutta olisi kuitenkin ehkä sinänsä perusteltua.

Pidän, arvoisa puhemies, tätä lakialoitetta kannatettavana.

18.48 Rami Lehto ps: Arvoisa herra puhemies! Eurooppalaiseen kulttuuriin kuuluu kas-
votusten tapahtuva vuorovaikutus. Kun Eurooppaan on kerran muutettu ja hakeuduttu, tu-
lisi täkäläisetkin tavat omaksua. Tämä edistää myös kotoutumista ja sulautumista kantavä-
estöön. Yhtenä esimerkkinä: miten kasvonsa peittävä maahanmuuttajanainen voi luoda ys-
tävyyssuhteita kantaväestön kanssa, jos vastapuoli ei voi olla varma, onko kasvonsa peit-
tävä henkilö se oletettu kyseinen henkilö, kenen kanssa on aikaisemminkin jutellut, vai
joku muu?

18.48 Teuvo Hakkarainen ps: Arvoisa puhemies! Vasemmisto ja vihreät varsinkin ja tie-
tysti kaikki puhuvat tästä tasa-arvosta. Ihmettelen sitä, että he ovat hyväksymässä burkan
käytön ja naisen alistamisen. Yleensä siellä, missä islaminuskoa on — niin sanotuksi rau-
han uskoksihan sitä nyt sanotaan, tekivätpä nyt sitten mitä tekivät — naisia käsitellään sil-
lä tavalla, että ensimmäisenä meikkipussi pois taskusta, sitten huntu päälle, en tiedä, min-
kälaiset bikinit ovat, ja baariin ei varmasti mennä. Se loppuu kyllä siihen, kun siihen us-
koon lankeaa. Mutta kuitenkin tasa-arvosta ja vapaudesta puhutaan kovaan ääneen.

Arvoisa puhemies! Burkat ovat uhka myös turvallisuudelle. Jos minä vedän päähäni
vaikka kommandopipon, jossa ei ole kuin silmänreiät, ja menen pankkiin, niin mitä silloin
tapahtuu? Tämä on ihan sama asia kuin burka. Kyllä ihmisestä täytyy jotain muutakin nä-
kyä kuin silmät.

Sitten vielä: Nykyään kameroita on kaikkialla. Täällä Helsingin keskustassa tuskin pää-
see montaa metriä kulkemaan ilman, että joku kamera kuvaisi. Kameroiden avulla voidaan
jälkikäteen tutkia ja arvioida kiistanalaisia tapauksia tai rikostapauksia. Sellaista henkilöä,
6



Pöytäkirjan asiakohta PTK 99/2016 vp
josta ei näe kuin silmät, jos niitäkään, on mahdotonta tunnistaa, löytämisestä puhumatta-
kaan. — Kiitos.

18.50 Vesa-Matti Saarakkala ps: Arvoisa herra puhemies! Kiitoksia tuesta tälle laki-
aloitteelle, ja myös huomaan, että mukana tukemassa on niitäkin, jotka eivät ole kaikki vie-
lä ehtineet aikoinaan allekirjoittamaan. Tämä antaa uskoa siihen, että tämän asian, joka ei
nyt todennäköisesti, kun aloitteen allekirjoittajia oli 16, suoranaisesti tämän aloitteen poh-
jalta etene, voisi kuitenkin hallitus ottaa tehtäväkseen edistää.

Kyllä on silmiinpistävää se hiljaisuus, minkä huomaan näiden kulttuuristen kysymysten
kohdalla täällä, esimerkiksi salin vasemmalla puolella, olevan. Missä ovat vihreät ja va-
semmistoliitto, kun ollaan puhumassa ihmisoikeuksista, jotka ovat heille niin tärkeitä mo-
nissa muissa yhteyksissä — mutta silloin kun on kyse suomalaisesta kulttuurista, on sitten
kyse vaikkapa siitä, että me monet haluamme, että Suomessa kiellettäisiin poikalasten ym-
pärileikkaaminen ja että meillä naisten asema turvattaisiin esimerkiksi siten, että tällaiset
huntukiellot laitetaan lakiin, niin täysi hiljaisuus vallitsee. En voi kyllä uskoa, että tämä ku-
vastaa esimerkiksi vihreän ja vasemmistoliiton kenttäväen näkemystä asiasta. Onko se nyt
sitten niin, että Perussuomalaiset on ainoa puolue, joka tämänkin asian ottaa hoitaakseen?
Siltä se nyt näyttää, mutta toivottavasti hallitus ottaa kopin tästä meidän yhteisestä syötös-
tämme.

Keskustelu päättyi.

Asia lähetettiin lakivaliokuntaan.
7


