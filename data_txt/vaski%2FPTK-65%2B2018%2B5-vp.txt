















































DEM5F67.tmp.xml


Pöytäkirjan asiakohta PTK 65/2018 vp
Pöytäkirjan asiakohta 

PTK 65/2018 vp

Täysistunto

Keskiviikko 13.6.2018 klo 14.00—17.50

5. Hallituksen esitys eduskunnalle yksityistielaiksi ja eräiksi siihen liittyviksi laeiksi
Hallituksen esitys  eduskunnalle yksityistielaiksi ja eräiksi siihen liittyviksi laeiksi annetun 
hallituksen esityksen (HE 147/2017 vp) täydentämisestä

Hallituksen esitys HE 147/2017 vp
Hallituksen esitys HE 11/2018 vp
Valiokunnan mietintö LiVM 13/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on liikenne- ja viestintävaliokunnan mietintö LiVM
13/2018 vp. Nyt päätetään lakiehdotusten sisällöstä.

Keskustelu

16.25 Katja Taimela sd:  Arvoisa rouva puhemies! Esityksessä esitetään säädettäväksi
uusi yksityistielaki, joka korvaa vuonna 1963 voimaan tulleen lain yksityisistä teistä. Eli
voisi tuosta vuosiluvusta jo todeta, että varmasti päivittämiselle on tarvetta. Lain tavoittee-
na on luoda edellytykset yksityistieverkon kehittämiselle ja ylläpidolle nykyisissä olosuh-
teissa huomioiden muun muassa kaupungistumisen ja maaseudun ikärakenteen muutok-
sen sekä toisaalta luonnonvaratalouden ja elinkeinoelämän tarpeet.

Kun puhutaan yksityisteistä, on syytä muistaa, että niiden varrella on arvioitu asuvan
noin puoli miljoonaa ihmistä ja että kesämökkejä näiden teiden alueella sijaitsee lähes
200 000. Tämän lain kohdalla on tärkeää mainita myös se, että kulkeminen jokamiehenoi-
keuden nojalla ja muu kuin säännöllinen kulkeminen yksityistiellä jäävät luvanvaraisuu-
den ulkopuolelle.

Tarkoitus on tällä lainsäädännöllä selkeyttää ja modernisoida voimassa olevaa lainsää-
däntöä niin kirjoitustavaltaan kuin sisällöltäänkin. Lupamenettelyitä selkiytetään ja keven-
netään, kuntien tielautakuntia koskevista säännöksistä luovutaan, ja niille aiemmin kuulu-
neet tehtävät siirretään muille viranomaisille.

Nyt käsittelyssä olevalla lailla on tarkoitus selkiyttää eri osapuolten vastuita yksityistei-
den rakentamisen ja ylläpidon sekä niillä liikkumisen suhteen. Lailla pyritään myös kan-
nustamaan tieosakkaita järjestäytymiseen ja yksityisteitä koskevan hallinnollisen tiedon
ylläpitoon. Tiekuntien oman vastuun lisääminen on sinällään kannatettavaa, mutta seuran-
taa ja mahdollisia toimenpiteitä vaatii se, jos käytäntö osoittaa, että hallintolain mukainen
viranomaisneuvonta jää puutteelliseksi yksityistieasioissa. Neuvonnan avulla voidaan
myös osaltaan hillitä kuluriskiä yksityisteihin liittyvissä riita-asioissa.

Olen saanut käsitellä tätä kokonaisuutta niin lausunto- kuin mietintövaliokunnassa.
Kuulemisissa ja valiokuntakäsittelyissä on tullut hyvin selväksi, että yksityisteiden kohdal-
 Tarkistettu
4.1



Pöytäkirjan asiakohta PTK 65/2018 vp
la riita-asiat ovat valitettavasti kovin yleisiä. Saattaapa meillä salissa olevillakin olla koke-
muksia näistä. Kun yksityisteitä koskevat riita-asiat siirtyvät kiinteistönmuodostamistoi-
mituksiin ja moitekanteet käräjäoikeuksiin, on äärimmäisen tärkeää varmistaa jo ihan kus-
tannussyistäkin se, että mahdollisimman suuri osa riidoista saadaan ratkaistua sovittelume-
nettelyissä tieyhdistysten tuella. Valtiolla pitää — huom. pitää — olla iso rooli neuvonnan
ja tuen järjestämisessä tämän lain muuttuessa ja voimaantulon yhteydessä.

Laki tulee voimaan 2019 alusta. Tätä on käsitelty liikenne- ja viestintävaliokunnassa
asiasisällöllisesti yksimielisesti, ja asiasisältö on kaikella tavalla hyvin kannatettava, var-
sinkin sen jälkeen kun hallitus itse toi siihen täydennysesityksen, joka poisti kaikki viit-
taukset maakuntauudistukseen.

16.29 Mirja Vehkaperä kesk: Arvoisa rouva puhemies! Yksityisteiden merkitys on Suo-
messa erittäin iso, suuri. Oikeastaan yksityistiemenettelyä ja tällaista merkitystä ei naapu-
rimaissakaan ole olemassa. Yksityisteiden varrella todellakin asuu, kuten edellinen puhu-
jakin totesi, lähes puoli miljoonaa pysyvää asukasta, ja sen lisäksi yksityisteiden varsilla on
paljon mökkejä, vapaa-ajan asutuksia. Sen lisäksi siellä kulkee biotalous kaikkinensa: me
saamme metsästä puuta ja muuta raaka-ainetta, jotka kulkevat hyvin paljon yksityisteitten
varsilla. Samoin pohjoisen ja erityisesti Itä-Suomen matkailu kulkee yksityisteiden var-
sien kautta. Se on siis kansantaloudellisesti ja myöskin ihmisten liikkuvuuden kannalta
merkittävää.

Yksityisteitä Suomessa on noin 360 000 kilometriä. Se on erittäin paljon, ja jos ajattelee
sitä, mitä eduskunta taloudellisesti satsaa niihin, niin suhde on aika vääristynyt. Meillä val-
tion budjetissa yksityisteiden avustuksiin on yhteensä noin 15 miljoonaa euroa kuluvankin
vuoden aikana, joista 2 miljoonaa menee losseihin suoraan, lossien ylläpitoon ja niiden
korjauksiin. Tämä määrärahataso vaihtelee vuosittain ja hallituskausittain aivan kyseisen
poliittisen mieltymyksen mukaan, mikä on omasta mielestäni todella hankalaa, jos ja kun
me haluamme pitää yksityistiet kunnossa, niin että myöskin meidän kasvava biotaloutem-
me pystyy käyttämään näitä yksityisteitä tulevaisuudessa. Vaikka meidän yksityistielais-
samme ei sinänsä puhuta rahoitustasosta, rohkenen sanoa sen ääneen, että tulevat eduskun-
nat pitäkööt huolen siitä, että yksityisteiden rahoitukseen saadaan rahaa ja myöskin tuntu-
via korotuksia, koska semmoinen 30 miljoonan euron avustustaso on esimerkiksi koettu
tarpeelliseksi, niin että voimme pitää yllä hyvää yksityistieverkostoa koko Suomen alueel-
la.

Arvoisa puhemies! Yksityistielain käsittelyssä teimme todella hartaasti töitä uudistaen
tätä vanhaa lainsäädäntöä nykyaikaiseksi, esimerkiksi sitä, miten tiekunnat tulevaisuudes-
sa tulevat kokoontumaan, miten sähköisiä, digitaalisia, välineitä voidaan käyttää hyödyksi
hallintoa ajatellen, miten avustusjärjestelmät tulevaisuudessa tulevat muuttumaan niin, että
kun me saamme Suomeen maakuntahallinnon, niin maakunnat tulevat periaatteessa sitten
viranomaisina käyttämään tätä yksityistieavustuksen jakamista tulevaisuudessa maakun-
nissa. Mutta tietysti nämä maakuntaviittaukset tässä laissa on jouduttu riisumaan, koska
me odotamme maakuntalain käsittelyä toisten valiokuntien toimesta tänne isoon saliin. Sit-
ten voimme täydentää tätä yksityistielain menettelyä maakuntienkin osalta.

Suurimpina uudistuksina laissa on kunnallisten tielautakuntien lakkauttaminen osana
hallitusohjelman kuntien tehtävien vähentämistavoitteita. Hallituksen esityksen mukaan
käräjäoikeuksien tehtävät lisääntyvät hieman, kun aiemmin tielautakunnissa ratkaistut tie-
kunnan päätöksiä koskevat moiteasiat siirtyisivät käräjäoikeuksien ratkaistaviksi. Tiekun-
2



Pöytäkirjan asiakohta PTK 65/2018 vp
nan sisäinen oikeusmenettelyn käyttöön ottaminen, mahdollinen viranomaisten antama
neuvonta sekä kustannusrasitteen kasvu pitäisivät hallituksen esityksen mukaan tehtävien
määrän kohtuullisena. Näiden tielautakuntien sijaan siis tiekunnat tulevaisuudessa hallin-
noisivat tiekunnan osakkaiden toimintaa, ja kokonaisuudessaan valitusmenettelyt tulevat
muuttumaan. Siinä määrin valiokunnassa, voi sanoa, kuitenkin hieman ristiriitaisesti mie-
tittiin sitä, että oikeuden kuitenkin pitää olla mukana siinä, miten valitukset tulevaisuudes-
sa menevät, kun ne menevät hieman kauemmas kuin vain kunnallisiin tielautakuntiin, mis-
sä niitä on tällä hetkellä hyvin paljon ratkaistu.

Sopimusteiden osalta entinen käytäntö jatkuu. Niiden hallinnointia ei alisteta tähän yk-
sityistielainsäädännön tulkintaan, ja niitä voidaan edelleen avustaa, niin kuin myöskin yk-
sityisteitä, tulevaisuudessa kuntien omasta kukkarosta, jos poliittinen tahto siellä kunnissa
on sellainen. Ja niin sopimusteiden kuin yksityisteiden valtioapukelpoisuuttahan tulevai-
suudessa hieman tässä laissa tarkennettiin, eli niiden pitää olla järjestäytyneitä ja siinä mie-
lessä oikeuskelpoisia saamaan valtionavustusta, siis järjestäytyneitä tiekuntia, jos valtion-
avustusta näiden teiden kunnostamiseen tulevaisuudessa haetaan.

Näemme tärkeäksi, että kun on kyseessä vanha laki, jota uudistetaan, ja hyvin paljon uu-
sia käytäntöjä tulee myöskin sinne kuntiin ja tiekuntiin tulevaisuudessa, niin tiedotuksen ja
neuvonnan pitää olla sellainen, että sitä on saatavilla. Olemme hyvässä yhteistyössä teh-
neet esimerkiksi Tieyhdistyksen kanssa tätä keskustelua ja myöskin ymmärtäneet, että yh-
distys esimerkiksi voisi olla tiedottamisen ja neuvonnan yksikkö, josta kansalaiset, tiekun-
nan osakkaat ja hallinnon edustajat saisivat tulevaisuudessa tietoa, että mikä muuttuu, mi-
ten muuttuu ja miten toimitaan sitten uuden lain myötä tulevaisuudessa.

16.36 Hannu Hoskonen kesk: Arvoisa rouva puhemies! Todellakin yksityistielain uudis-
tamiselle on todella huutava tarve. Yli puoli vuosisataa vanha laki on kieltämättä jo van-
hentunut ja ajasta pahasti jäänyt jälkeen, mutta nythän tämäkin virhe tulee korjattua — tai
paremminkin puute. Vuosikymmeniä toiminut laki ei ole enää tämän päivän, tämän ajan
mukainen.

Yksityisteiden merkitys Suomessa on äärimmäisen tärkeä. Kun on se reilu 300 000 ki-
lometriä yksityisiä teitä Suomessa ja ne noin puoli miljoonaa asukasta ja, veikkaan, vähin-
tään saman verran kesäasukkaita, jotka näitä teitä käyttävät, plus sitten jokamiehenoikeu-
den mukaan liikkuvat — siellähän saa liikkua vapaasti — niin tämä joukko kun liikkuu näi-
tä teitä pitkin, niin ymmärtää jo hieman, saa pienen, vaisun, kuvan siitä, mikä on tämän tie-
verkon tärkeys. Ja sitten kun siihen vielä lisätään se, että kaikki se puutavara, mikä Suo-
men metsistä hakataan, tai energiapuu tai marjat ja sienet, mitä myydään sitten markkinoil-
le, kaikki tämä kuljetus, lähtee aina liikkeelle yksityisteiltä, muutamaa poikkeusta lukuun
ottamatta. Voi sanoa, että yksityistiet ovat tämän yhteiskunnan kannalta se käyntiin pane-
va voima.

Ja ajatelkaa tätä tilannetta. Suomessa on puhuttu pitkään siitä, pitäisikö meillä yksityis-
teiden rahoitusta parantaa. Aikanaanhan, silloin Esko Ahon hallituksen aikaan, se oli vielä
jollakin tasolla, mutta sen jälkeen se on ajettu alas, niin että tänä päivänä se muutama mil-
joona euroa, mikä sieltä tulee, käytännössä menee pariin kohteeseen ja tienhoitoon ei ol-
lenkaan jää rahaa. Elikkä tieosakkaat maksavat käytännöllisesti katsoen koko tämän ra-
han, minkä yksityisteiden ylläpito maksaa.

Oikeastaan jos tarkastellaan asiaa ihan kansantalouden ja rahojen kannalta, niin valtio-
han ei rahoita yksityisteitä, vaan se on juuri päinvastoin. Joka ainoassa laskussa, minkä yk-
3



Pöytäkirjan asiakohta PTK 65/2018 vp
sityisteiden hoito aiheuttaa — olkoon se sitten sorastusta, lanausta, aurausta tai mitä muuta
tahansa — on arvonlisävero, ja arvonlisävero kertyy valtion kassaan, ja tämä arvonlisäve-
ro on monin, monin verroin suurempi, mitä valtio yksityisteille rahaa antaa. Kun me pu-
humme jokamiehenoikeudesta suurena oikeutenamme, niin kannattaisi joskus pysähtyä
miettimään niitä tieosakkaita, jotka loppujen lopuksi sen lystin maksavat niille yksityisteil-
le.

Meidän perhe on osakkaina kahdessa yksityistiessä. Kesämökkitien tieosakkaita taitaa
olla suuruusluokassaan kaikkinensa noin 12 kappaletta, jotka maksavat tieyksikkömaksua
vuosittain, ja näiden osakkaiden käyttö tähän tiehen on noin 1 promille. 99,99 prosenttia on
kesälomiaan siellä järvialueella viettäviä turisteja, jotka eivät pennin pyörylää maksa tie-
hoidosta, mutta tielain mukaan meidän on pidettävä se kunnossa. Toki me sen pidämme,
mutta kysymys on siitä, onko tämä oikeudenmukaista.

Tielautakuntien poisjääminen on mielestäni hieman arveluttava seikka, se valtava asian-
tuntemus, joka kuitenkin pienissäkin kunnissa näissä asioissa on ollut. Ymmärrän sen, että
aika kun kehittyy ja maakuntauudistus tulee, niin sitä taustaa vasten tämä on ihan hyväk-
syttävissä oleva ja toimiva ratkaisu, mutta paikallinen tuntemus kun jää pois, niin se mie-
lestäni hieman heikentää tilannetta. Mutta uskon kyllä vakaasti siihen, että uuden maakun-
tahallinnon myötä saamme tähän asiaan toimivan ratkaisun, sellaisen neuvottelukunnan tai
riitojenratkaisuelimen, joka toimii samalla myös neuvoa-antavana elimenä, niin että tällai-
set riidat voidaan ratkaista mahdollisimman lähellä sitä tiealuetta, ettei tarvitsisi mennä oi-
keuskäsittelyihin. On syytä muistaa tiekuntien — kaikki tiekuntien asiamiehethän sen tie-
tävät — että yksi oikeuskäsittely, jos mennään oikeutta käymään, helposti maksaa kahden
kolmen vuoden tienhoitomaksujen määrän. Että siinä taas osakkaat kaivavat sitten kuvet-
ta, eivät ne jokamiehenoikeuden perusteella liikkuvat ihmiset, vaan tiekunnan osakkaat.

Se aivan erinomaisen hyvä muutos, mikä tähän yksityistielakiin tulee, on se, että jos yh-
teiskunnan tarvitsemille rakenteille, kuten kaapeloinnit ja tällaiset rakenteet, esimerkiksi
valokuitutekniikan rakentaminen seutukunnalle, tarvitaan luvat, niin tiekunta voi antaa sen
luvan vetää tiealueelle ne kaapelit. Lain mukaanhan se yksityistiellä oleva maa on maan-
omistajan maata, ja tähän asti on tarvittu maanomistajan lupa, mutta tämän jälkeen tiekun-
ta voi vapaasti päättää, haluaako se niitä rakenteita sinne vai ei. Tässä on menty valtavasti
eteenpäin, ja toivon, että tämä asia nyt hyväksytään tässä suurten aplodien kera, koska tämä
on todellinen edistysaskel ja parantaa yhteiskuntarakenteiden rakentamista.

Ja lopuksi, arvoisa puhemies, jokamiehenoikeudesta vielä sen verran, pari sanaa, että jo-
kamiehenoikeus on Suomessa erittäin hyvä asia, ja sitä lämpimästi kannatan. Mutta yhteis-
kunnassa on ymmärretty niin, että se on ikään kuin ilmainen palvelus, mitä saa käyttää
marjareissuilla, sienireissuilla ja niin edelleen. Olen samaa mieltä, että sen pitää edelleen
olla ilmainen ja kaikille kansalaisille saavutettavissa — marjareissut ovat kaikkein hie-
noimpia muistoja itsellenikin jo pikkupojasta lähtien — mutta tässä yhteiskunnan pitää ot-
taa myös vastuuta niin, että näille tiekunnille annetaan sitä pientä avustusta. Aikanaan, ku-
ten sanoin, Esko Ahon hallituksen aikaan, tässä maassa oli vielä aidosti tieavustuksia, jot-
ka riittivät myös tiekunnan hoitorahoihin. Tänä päivänä katastrofipaikkaukseen, jonkun
sillan särkymiseen tai johonkin tämmöiseen, voi sitä rahaa saada vähän, lopun maksavat
tiekunnan osakkaat, ellei sitten alueen kotikunnan kassasta löydy rahaa. Mutta kuntien ta-
louden tuntien ei sitä rahaa sielläkään hirveän paljon ole.

Toivon, että jonain päivänä tässä talossa ymmärretään yksityistieverkon tärkeys tälle
maalle ja annetaan sitä tieavustusta tälle alemmalle tieverkolle, jotta saadaan ne tiet pidet-
4



Pöytäkirjan asiakohta PTK 65/2018 vp
tyä kunnossa. Esimerkiksi tämän päivän puurekat eivät kulje enää sillä vanhalla tiellä, se
tarvitsee rungon vahvistuksen ja siltojen vahvistuksen kestääkseen kymmenien tonnien li-
säykset kokonaispainoihin, kun vielä voimassa olevan yksityistielain aikana kuorma-auto-
jen paino on kasvanut kymmenillä tonneilla. On helppo ymmärtää, että kyllä tarvitaan uusi
laki välittömästi ja tarvitaan myös yhteiskunnan rahaa, että yksityistiet pysyvät kunnossa ja
ennen kaikkea yhteiskunta toimivana.

16.43 Juha Pylväs kesk: Arvoisa rouva puhemies! Hallituksen esitys yksityistielaiksi on
eduskunnan käsittelyssä ilokseni parantunut edelleen.

Esityksessä maakuntauudistuksen tultua voimaan valtionavustukset siirtyvät maakun-
tien päätettäviksi. Maakunnat jakavat rahat huomioiden oman alueensa tarpeet ja vaati-
mukset. Avustuskriteereinä yksityisteillä on jatkossa tiekunnan perustaminen ja yksityis-
tietä koskevan tiedon olemassaolo, ajantasaisuus ja avoimuus. Eli tiedot merkitään yksi-
tyistierekisteriin. Tämä on yksityisteiden hallinnon kannalta varsin hyvä vaatimus.

Jatkossakin kunnat voivat edelleen avustaa yksityisteitä. Tielautakuntien lakkauttami-
sen jälkeen olisi valiokunnankin mielestä tärkeää, että kunnissa on vähintään yksi virka-
mies, jonka tehtävä on käsitellä yksityisteitä koskevia asioita. Erittäin hyvä ja tärkeä asia-
nosto.

Uudistusta koskevassa kansalaiskeskustelussa on noussut esiin sopimusteiden asema.
Sopimustielle ei lainsäädännössä ole tälläkään hetkellä määritelmää. Puhuttaessa niillä tar-
koitetaan yleensä teitä, joiden käytöstä on sovittu henkilöiden kesken, tai teitä, joille ei ole
perustettu tiekuntaa mutta joiden osakkaat ovat sopineet tienpidosta keskenään. Yksityis-
tielain avustuksia ei sovelleta sopimusteihin eikä siten myöskään avustuskriteereitä. Tämä
vastaa hyvin nykyistä käytäntöä. Kunnat voivat siis edelleen avustaa sopimusteitä, jos ovat
näin aiemminkin toimineet.

Arvoisa puhemies! Avustuskriteerien tarkentumisen myötä tiekunnan perustamista ja
lakkauttamista helpotetaan. Sen voi jatkossa tehdä ilman yksityistietoimitusta pelkällä
osakkaiden omalla sopimuksella. Jatkossa valtio, kunnat ja maakunnat voivat olla tiekun-
tien osakkaita. Valtio voidaan myös velvoittaa osakkaaksi. Hyötyjä maksaa -periaatteella
mahdollistetaan tienpidon kustannusten jakaminen laajemmalle yksityistietä käyttävälle
joukolle. Valtion ei olisi enää mahdollista käyttää yksityisteitä yleensä ilman lupaa ja kor-
vauksia. Samaan kastiin kuuluisi jatkossa vaikkapa monia yksityisteitä ja niiden osakkaita
korpeava Liikennevirasto. Nyt sekin joutuisi osakkaaksi tai selkeästi tienkäyttäjänä kor-
vausvelvolliseksi.

Arvoisa puhemies! Posti vapautettaisiin tiemaksuista ja erillisistä käyttöluvista laajan
yleispalveluvelvoitteensa vuoksi aivan oikeutetusti. Muille käyttömaksuja voitaisiin mää-
rätä takautuvasti enintään kolmen vuoden ajalta. Käyttömaksuun velvoitetut antavat selvi-
tyksen tienkäytöstään tiekunnalle tai osakkaille, minkä perusteella maksun suuruus määri-
tetään.

Uudistuksen myötä kunnalliset tielautakunnat siis lakkaisivat. Tämän vuoksi on tär-
keää, että nivelvaiheessa panostetaan yksityistieasioita koskevaan neuvontaan, kuten tääl-
lä on jo aika useassa puheenvuorossa otettu esille. Tielautakuntia vastaavat neuvonta- ja
sovittelupalvelut toteutetaan jatkossa maakunnissa.

Valiokunta on myös kantanut huolensa lain muutosten seurannasta. Laajan yksityistie-
verkoston toimivuuden kannalta onkin varsin välttämätöntä, että mahdolliset epäkohdat
laissa korjataan ripeästi.
5



Pöytäkirjan asiakohta PTK 65/2018 vp
16.47 Matti Semi vas: Arvoisa rouva puhemies! On erittäin hyvä, että yksityistielakia ru-
vetaan päivittämään. Tämä on niin vanha laki, että on aika muotoilla sitä uuteen muotoon.

On joitakin asioita, mitkä tässä painavat mieltä, ennen kaikkea näiden tieriitojen osalta.
Kun itsekin olen joskus ollut niissä mukana selvittämässä, mitenkä niistä pääsisi sovinnol-
la hyvään ratkaisuun, niin olisin kaivannut sitä, että jollakin tavalla tähän olisi saatu mu-
kaan jonkun kuntien tielautakuntia vastaavan olemassaolo. Sitä kaipailin.

Tämä siirtäminen käräjäoikeuteen. Saattaa tulla erittäin kalliiksi käydä käräjiä. Epävar-
massa tapauksessa saattaa käydä niin, että vähävarainen kaveri ja osakas saattaa jättää
asian riitauttamatta ja hänen oikeusturvansa ei toteudu, kun ei ole tämmöistä sovittelulau-
takuntaa sovittelemassa.

Minä toivon, että nimenomaan panostetaan sitten jatkossa tämän muutoksen yhteydessä
tiedottamiseen ja neuvontaan. Sitä tarvitaan erittäin paljon, jotta tämä asia tulee hyvin hoi-
dettua eteenpäin. Mutta muutos on joka tapauksessa tarpeen tehdä tässä vaiheessa.

16.48 Jyrki Kasvi vihr: Arvoisa puhemies! Kuten edeltävät puhujat ovat jo moneen ker-
taan todenneet, yksityistielain uudistamiselle on tosiaan korkea aika. Vanha laki on 60-lu-
vulta eikä vastaa nykyajan tarpeisiin. Jopa lain kieli on niin vanhaa, etteivät kaikki sitä enää
ymmärrä. 

Yksityistielaki on niin kutsuttu kansalaislaki, jota tavalliset kansalaiset joutuvat luke-
maan ja soveltamaan arjessaan, eivät vain juristit. Suuri osa suomalaisista on yhden tai
useamman yksityistien osakas. Siksi on ensiarvoisen tärkeää, että laki on selkeä ja yksise-
litteinen, ja tätä korostaa se, että monen yksityistien varrella asuu iäkästä väkeä. 

Uudesta yksityistielaista tiedottaminen ja neuvonta onkin ensiarvoisen tärkeää. Selkeät,
jopa selkokieliset ohjeet lain tulkinnasta on saatava julki jo ennen lain voimaantuloa, ja oh-
jeita on täydennettävä sitä mukaa, kun kentältä saadaan kokemuksia lain kipupisteistä. Ku-
ten hyvin tiedämme, tieriidat ovat osa suomalaista tapakulttuuria. Tienkäyttöoikeuksista,
tielinjauksista ja tienpidon kustannuksista riidellään paljon. Kaikissa tiekunnissa ei olla pu-
heväleissä, vaikka tonttinaapureita ollaankin.

Siinä on myös yksi tämän uuden yksityistielain suuri riski. Vanhasta yksityistielaista on
paljon vanhaa oikeuskäytäntöä, jonka avulla on voitu ilman käräjille menoa päätellä, mi-
ten eri tilanteissa kannattaa toimia: Kuka kustantaa puuliiterin katolta yksityistielle putoa-
van lumen auraamisen? Milloin tieosakkaan tontilta tielle kaatuneen puun saa kaataa, ja
kenelle kaadettu puu ja sen oksat kuuluvat? Miten yksityistien varrella asuvien ammatin-
harjoittajien tienkäyttö pisteytetään?

Nyt kun laki uudistuu, moni vanhakin riita voi päätyä käräjäoikeuteen, etenkin kun ris-
tiriitoja aiemmin ratkoneet kuntien tielautakunnat samalla lakkautetaan. Näiden ristiriito-
jen helpottamiseksi valiokunta muutti lain 42 §:ää siten, että jos käyttömaksusta ollaan eri-
mielisiä, se on käsiteltävä tiekunnan kokouksessa ja maksu on vasta sen jälkeen ulosotto-
kelpoinen. Suuri osa tieriidoista kun koskee nimenomaan maksuja. 

Tämän lain vaikutuksia tieosakkaiden oikeusturvan toteutumiseen on joka tapauksessa
seurattava tarkoin. Harva uskaltaa viedä riitaa muutaman sadan euron tiemaksusta käräjä-
oikeuteen, jossa kulut nousevat helposti kymmeniintuhansiin euroihin. Ja kuten eräs tuttu
lakimies totesi, ”tämähän on täysin selvä tapaus, voitat jutun 70 prosentin todennäköisyy-
dellä”: varakas tieosakas voi pelotella oikeudenkäyntikuluilla uhkaamalla köyhemmät
osakkaat tahtoonsa, vaikka tapaus olisikin täysin selvä. 
6



Pöytäkirjan asiakohta PTK 65/2018 vp
Viimeistään maakuntauudistuksen yhteydessä, jos se nyt tulee, tulisikin ehdottomasti
luoda maakuntatasolle riittävästi resursoidut yksityistieasioiden neuvonta- ja sovittelupal-
velut tai velvoittaa maakunnat rahoittamaan esimerkiksi tieyhdistysten tuottamia vastaa-
via palveluita. Tielautakuntien lakkauttamiselle on sinänsä hyvät perusteet. Pienissä kun-
nissa kaikki tuntevat kaikki ja henkilösuhteet ovat saattaneet vaikuttaa tielautakuntien toi-
mintaan. Kaikkien kuntien tielautakuntien valmistelijoilla ei ole myöskään ollut riittävää
osaamista harvinaisempien tieriitojen ratkaisemiseen. Esimerkiksi valiokunnan mietinnös-
sä esiin nostetun sopimustien on tulkittu eri kunnissa tarkoittavan eri asioita, ja tästä syystä
valiokunta katsoi tarpeelliseksi määritellä sopimustien vielä mietinnössään, jotta edes uu-
den lain tulkinta olisi tältä osin yksiselitteistä. 

Arvoisa puhemies! Valiokunta teki yksimielisesti hallituksen esitykseen useita muutok-
sia, joiden tarve kävi kuulemisissa ilmeiseksi. Monet näistä muutoksista perustuvat käy-
tännön kokemuksiin yksityisteiden varrelta. Esimerkiksi: valiokunta pidensi yksityistien
käytöstä perittävän korvauksen vanhenemisaikaa vuodesta kolmeen vuoteen, eli korvaus
voidaan periä takautuvasti kolmen vuoden ajalta. Syynä tähän ovat olleet kokemukset sii-
tä, että tien käyttäjää on ollut joissain tapauksissa vaikea jäljittää eikä käytön kestosta tai
laajuudesta ole aina ollut tietoa. Tieosakkaiden ei voida edellyttää olevan yksityisetsiviä,
jotka juoksevat kuvaamassa tielläkulkijoiden rekisterikilpiä ja osaavat selvittää esimerkik-
si tien käyttäjän salaiseksi merkitsemiä yhteystietoja. 

Valiokunta lisäsi yksityistien käyttäjille velvollisuuden antaa selvitys tienkäytöstään,
jos käyttö velvoittaa käyttömaksun suorittamiseen. Alun perinhän tämä perustui lähinnä
tien käyttäjän hyvään tahtoon. Vastaavasti tiekunnille annetaan oikeus määrätä käyttömak-
su arvion perusteella, jos selvitystä ei saada. Tämä selkeyttää tilannetta huomattavasti ja
vähentää verenpainelääkkeiden kysyntää tiekunnissa. 

Valiokunta lisäsi tieosakkaille myös velvollisuuden antaa itsestään tiekunnalle tarpeel-
liset tiedot osakasluetteloa ja maksuunpanoluetteloa varten. Nykyäänhän tiekunnat eivät
aina edes tiedä, ketkä kaikki ovat tieosakkaita, joilla on oikeus tienkäyttöön, tai sitä, miten
ihmeessä heihin saa yhteyden, kun tiedot on julistettu salaisiksi.

Arvoisa puhemies! Uusi yksityistielaki selkeyttää yksityisteiden hallintoa, mutta var-
masti syntyy myös ristiriitoja. Siksi lain käytännön vaikutuksia etenkin tieosakkaiden oi-
keusturvaan on seurattava tarkoin ja korjattava mahdolliset ongelmat ripeästi. Ja on laissa
yksi iso kysymysmerkkikin, joka voi tuottaa kiperiä riitoja: 5 §:ssä säädetään tiealueen
sekä näkemäalueen ja suoja-alueen määräämisestä, ja se mahdollistaa purkaa tiealueelta
sekä 12 metrin etäisyydelle ajoradan keskilinjasta ulottuvalta näkemä- ja suoja-alueelta
muu kuin asuinkäytössä oleva rakennus, rakennelma tai kasvillisuus, jos liikenneturvalli-
suus sitä välttämättä vaatii. Myös tälle alueelle rakentaminen voidaan estää, jos liikenne-
turvallisuus sitä välttämättä vaatii. Purkamisen edellytykset ovat tiukat, eikä purkumahdol-
lisuuden uskota johtavan tiekunnan mielivaltaan, mutta en ihmettelisi, jos tämä pykälä oli-
si yksi ensimmäisistä, joita tästä laista puidaan oikeudessa.

16.54 Markku Pakkanen kesk:  Arvoisa rouva puhemies! Ollessani 3-vuotias vuonna
1963 Suomessa astui voimaan yksityistielaki, jota nyt ollaan muuttamassa. Ei sitä 3-vuoti-
aana oikein tiennytkään kuinka hyvä laki oli, että se on näinkin kauan voimassa. Mutta toi-
saalta kultaisella 60-luvulla — silloin tehtiin monia hyviä päätöksiä ja hyviä ratkaisuja —
sillä vuosikymmenellä syntyi tietenkin hyvä vuosikerta.
7



Pöytäkirjan asiakohta PTK 65/2018 vp
Yksityistie ja sen merkitys suomalaiselle yhteiskunnalle, suomalaiselle ihmiselle on
korvaamaton — näin voisi sanoa. Se, että niiden ympärillä asuu puolimiljoonaa suomalais-
ta, on tietenkin merkittävä asia, mutta erityisen merkittävää se on suomalaisen yhteiskun-
nan, elinkeinojen ja vapaa-ajan kannalta. Moni mökkiläinen ajelee yksityisteitä pitkin,
suurten metsäyhtiöiden puutavara liikkuu yksityisteitä pitkin, marjastajat käyttävät joka-
miehen oikeuttaan ja liikkuvat yksityisteillä, samoin matkailijat. 360 000 kilometriä on ar-
violta se määrä, mitä Suomessa on yksityisteitä, ja tietämättämme ajelemme niillä — jo-
kainen kansalainen — vuoden aikana.

Yksityistielakiin kuuluu myös lossiliikenteestä oma osionsa. Se on saaristolaisille tär-
keä osio.

Yksityistierahoitus on sellainen asia, mikä puhuttaa aina. Kunnat tänä päivänä, ja onnek-
si myös tulevaisuudessa, voivat rahoittaa yksityisteitä. Tänä päivänä myös valtio osallis-
tuu sen rahoitukseen. Maakuntauudistuksen astuessa voimaan yksityisteiden rahoitus siir-
tyy maakuntien vastuulle, ja toivottavasti siellä ymmärtäväiset maakuntavaltuutetut tietä-
vät myös, mikä on yksityisteiden merkitys. Täällä on puheenvuoroissa jo käytetty arvioita,
että aina eri hallitukset ratkaisevat merkittävällä tavalla rahoituksen. Se pitää paikkansa. Ja
tällä hetkellä muistamme jokainen edustaja täällä salissa, kuinka aina ennen joulua käym-
me budjettikeskusteluja ja kuinka ison keskustelun yksityistierahoitus silloin saa. Sen mer-
kitys tulevaisuudessa ehkä hieman vähenee, koska maakuntien vastuulle rahoitus pääsään-
töisesti tulee siirtymään. Mutta onneksi myös kunnilla tämä rahoitus- ja avustusmahdolli-
suus säilyy.

Kunnallinen tielautakunta lakkautuu tämän lain myötä, ja vastaava tiekunta ja sen hal-
linnointi siirtyy sitten maakuntien alle. Teiden täytyy järjestäytyä, jotta ne ovat avustuskel-
poisia. Ja tämä on tämän lain yksi tärkeimpiä asioita, mistä pitää muistaa informoida ja tie-
dottaa tiekunnille ja yksityisteiden varrella asuville suomalaisille, jotta järjestäytyminen
tapahtuisi riittävän ajoissa ja tiet täyttäisivät tämän avustuskelpoisuuden.

Neuvonta- ja sovittelupalvelut: Täällä on nostettu monissa osissa esiin mahdollinen rii-
tatapaus. Riitely on — niin kuin tuossa edellisessä puheenvuorossa ansiokkaasti kuvattiin
— valitettavan usein suomalaisissa yksityisteiden tiekunnissa, voisiko sanoa, aika sellai-
nen tavanomainen asia. Valmistelujen jälkeen tämä siirtyy järjestäytyneille tiekunnille. Ja
sitä kautta, mikäli siellä ei sopua synny, tulevat käräjäoikeudet sitten ratkaisemaan nämä
riitatapaukset, ja kenties muutama lisätapahtuma sitten käräjäoikeuksillekin tulee.

Tärkeä asia tässä yksityistielaissa on myös se, miten maksut tieosakkaille määräytyvät.
Nämä tiekunnat määrittelevät maksut ja maksuja voidaan siten periä. Mutta on hienoa huo-
mata, että nämä yleispalveluvelvoitteet, niin kuin esimerkiksi postiliikenne, turvataan ja
niille tätä maksua ei voida osoittaa,  mutta muille tienkäyttäjille perusteetta, jos se poik-
keuksellisen kovasti rasittaa teitä, voidaan maksuja neuvottelun kautta osoittaa. Mutta käy-
tännössähän tiekuntien osakkaat nämä yksityistiet rahoittavat, ja sillä lailla tämä on merki-
tyksellinen asia suomalaisille.

Tärkeää on myös muistaa, että tässä isossa asiassa valiokunta teki yksimielisen mietin-
nön.

17.00 Eeva-Maria Maijala kesk: Arvoisa puhemies! Yksityistiet ovat todella tärkeitä, ja
sen tulin huomaamaan myöskin tämän valiokuntakäsittelyn aikana, sillä saimme yhteyden-
ottoja tästä todella paljon. Kenttää oli kuultu tästä todella laajasti, ja kiinnostus asiaa koh-
taan tuntui olevan todella kovaa.
8



Pöytäkirjan asiakohta PTK 65/2018 vp
Kaupungeissa ja taajamissahan tiestöstä huolehditaan etupäässä verovaroin, mutta yksi-
tyisteistä huolehtii jokainen niiden omistaja. Elikkä niihin on valtava määrä käytetty rahaa.
Yksityisteitten ansiosta me annamme mahdollisuuden siihen, että koko maa pysyy asuttu-
na ja elävänä ja me pystymme käyttämään Suomen kaikkia voimavaroja hyväksi. Yksityis-
tiet siis maksavat lähes kaiken itse, niiden omistajat maksavat lähes kaiken itse. Se on hin-
ta sille, että jokainen saa asua siellä, missä todellakin haluaa asua. Valtiontuki on ollut vuo-
si sitten vain suurin piirtein 12 miljoonaa, joka on todella vähän siihen nähden, mitä kaik-
kea rahaa niiden ylläpitämiseen todellisuudessa kuluu. 

Näitten teitten merkitys Suomen elinkeinotoiminnalle on todella suuri. Suomi on met-
sien maa. Suomelle on äärettömän tärkeää maaseutu, luonnontuotteet ja myöskin jokamie-
henoikeudet ja se, että ihmiset pystyvät kulkemaan, ja se on todellakin yksityisteitten an-
siota. 

Olin käsittelemässä tätä liikenne- ja viestintävaliokunnassa mutta myöskin ympäristö-
valiokunnassa, joka antoi tästä lausunnon. Ympäristövaliokunnassa otettiin esille vahvasti
kalatalousasiat. Silloin kun aikoinaan yksityisteitä on alettu rakentamaan, ei ole otettu huo-
mioon sitä, että kalojenkin pitäisi pystyä kulkemaan ja vaeltamaan vesistöissä. Meillä on
olemassa tuhansia, jopa kymmeniätuhansia, esteitä kalojen liikkumiselle yksityisteillä eli
ojat on laitettu lukkoon sillä tavalla, että kalat eivät pääse vaeltamaan. Tämän vuoksi oli-
sikin todella tärkeää, mikä ympäristövaliokunnan lausunnossa otettiin esille, että jatkossa
kun yksityisteitä korjataan tai sitten rakennetaan uusia siltoja ja uusia rumpuja, ne raken-
netaan sillä tavalla, että kalat pystyvät niissä myöskin kulkemaan. 

Kuntien tukiasiat keskusteluttivat todella paljon, ja nyt sitten tuotiinkin tässä meidän va-
liokunnan mietinnössä selkeämmin esille, mitä tämä tarkoittaa. Elikkä näitä yksityisteitä
voi todellakin tukea jatkossakin, ja olennaista on se, että on sopimusteitä ja sopimusteitä
voi myöskin tukea. Ja mitä tarkoittaa käsite sopimustiet? Sopimustiet ovat todellakin sel-
laisia teitä, jotka eivät ole järjestäytyneet, mutta on osakkaitten keskenään tekemä sopimus
siitä, miten tietä hoidetaan. Kunta saa tukea tällaisia niin kuin kunta itse parhaaksensa kat-
soo. 

Tiekuntien järjestäytymisasia on todella tärkeä, ja tämän lain tavoitteena onkin se, että
lähiaikoina, mahdollisimman pian, semmoisista tiekunnista, jotka eivät ole vielä järjestäy-
tyneet, mahdollisimman moni järjestäytyisi. Todennäköistä onkin, että tielautakunnat, kun
ne vielä ovat voimassa kunnissa, saavat työksensä auttaa siinä, että yhä useampi tiekunta
hoitaa järjestäytymisasiat kuntoon, ja toivottavasti hoitaakin, jotta jatkossa näitten asioit-
ten virallinen hoitaminen olisi helpompaa, sillä jatkossa tiekuntien järjestäytyminen on to-
dennäköisesti kalliimpaa kuin se on tällä hetkellä.

Kuntien tielautakunnat todellakin lopettavat olemassaolonsa, ja sen jälkeen apu siirtyy
kauemmas. Tielautakuntien lopettamisessa on omat hyvät ja huonot puolensa. Hyviä puo-
lia on se, että kun meillä on paljon kuntia, joissa on hyvin vähän tapauksia, niin silloin
asiantuntemus ei välttämättä aina ole kohdallaan, ja kun tämä menee isommalle taholle
hoidettavaksi, niin toivon mukaan siellä sitten on tiekuntia auttamassa sellaisia henkilöitä,
jotka tietävät asioita ja osaavat näitä vähän paremmin. Huonoja puolia on sitten se, että täs-
tä saattaa muodostua tiekunnille ylimääräisiä kustannuksia, ja se, että on yleensäkin isom-
pi se kynnys lähteä hakemaan apua.

Tärkeää on se, että riidat pitää saada sovittua. Tällä hetkellä paikallinen tielautakunta on
pystynyt auttamaan tiekuntia hyvinkin paljon. Jatkossa on hieman pelättävissä, miten
nämä riita-asiat sovitaan. Toivon mukaan jatkossa elyissä ja sittemmin maakunnissa voi-
9



Pöytäkirjan asiakohta PTK 65/2018 vp
daan hoitaa näitä asioita ja auttaa sitten tiekuntia mahdollisimman paljon. Maanmittauslai-
tokselle tulee myöskin tässä omat tehtävänsä ja roolinsa, ja katsomme sitten, miten siellä
alkavat asiat pyörimään. Toivon mukaan ne saadaan hoitumaan. Resursseja tarvitaan näi-
hin kaikkiin. 

Lopuksi vielä sitten tästä vastuusta yksityistiellä kulkemisesta ja siellä tapahtuneista va-
hingoista: Tätä ei saatu myöskään mietintöön matkaan, mutta lähtökohtana pitäisi olla se,
että jo tällä hetkellä voimassa olevien oikeustapauksien mukaan toimitaan, koska tälle puo-
lelle ei tullut isoa muutosta lainsäädäntöön. Elikkä jos siellä tiellä tapahtuu autolle vahin-
koja, lähtökohtahan on se, että joka sinne huonommalle tielle menee ajamaan, tietää jo sen,
että se on huonompi tie ja että siellä pitää olla varovainen. Ja ajajien pitää aina muistaa oma
varovaisuutensa, mutta tietyissä tapauksissa vastuu voisi jäädä myöskin tiekunnan makset-
tavaksi. Elikkä tästä asiasta toivon mukaan saisimme vielä jostakin pikkusen parempaa oh-
jeistusta ja neuvoa.

17.06 Mirja Vehkaperä kesk:  Arvoisa rouva puhemies! Kunnallisten tielautakuntien
lakkauttaminen on todellakin herättänyt sekä meidän valiokunnassa että myöskin yleisesti
tiekuntien osalta hämmennystä ja ehkä huolta siitä, mistä saa apua, tukea asioissa, ja myös-
kin siitä, missä tulevaisuudessa esimerkiksi avustusten jakamiseen tulevat asiat päätetään. 

Me mietinnössä kirjasimme sellaisen huolen ja näkemyksen, että tulevaisuudessakin
kunnilla tulisi olla tämmöisistä sopimusteistä tai/ja myöskin yksityisteistä vastaava virka-
mies, joka osaa ja tietää sen paikallisen kokemuksen ja tuntemuksen yksityisteiden tarpeis-
ta tai siis kunnossapidosta ja vaikka nyt aurauksesta tai hiekoittamisesta ja niin edelleen ja
joka osaisi neuvoa ja tukea näitä tulevia tiekuntia näissä asioissa. Samalla valiokunnan tah-
totila on myöskin se, että tulevissa maakunnissa, jokaisessa, olisi mahdollisesti toimielin,
joka käsittelisi sitten virkamiehen valmistelun kautta yksityisteiden avustuksia ja myöskin
kunnossapitoasioita ja niin edelleen. Mutta tietysti näiden valitusten ja näiden ristiriitojen
ratkaisemisen kohdalla en tiedä, olisiko tämmöinen maakunnallinen elin mahdollistakaan
edes, mutta tulevassa maakuntauudistuksessa voitaisiin pohtia sitä, että ainakin annetaan
mahdollisuus siihen, että maakunnat halutessaan voisivat perustaa maakunnallisia tielau-
takuntia.

17.08 Juha Pylväs kesk:  Arvoisa rouva puhemies! Itse olen toiminut tielautakunnassa
useamman vuoden aikaisemmin ja varsin monessa tiehoitokunnassa olen osakkaana, jois-
sakin jopa puheenjohtajana, eli varsin hyvin tunnen tämän yksityisteitä koskevan proble-
matiikan liittyen vaikkapa näihin ristiriitatilanteisiin ja muihin vastaaviin, joita sitten tie-
lautakunnassa on aiemmin käsitelty. Yleensähän nämä riita-asiat kohdentuvat varsin pie-
niin erimielisyyksiin koskien vaikkapa ojankaivuuta tai tierumpujen sijaintipaikkaa tai
muuta vastaavaa kohtuupientä asiaa. Oleellista tässä tämän uudistuksen myötä on se, että
näille pienille riita-asioille löytyisi kevyempi väylä kuin se käräjäoikeus. Nämä riita-asiat
ovat varsin pieniä, ne eivät ole rahallisesti mitenkään merkittäviä, ja nyt jos ne menevät kä-
räjäoikeusjärjestelmään automaattisesti ilman minkäännäköistä välimallia, niin tämä saat-
taa tulla hyvinkin kalliiksi tien osakkaille ja myös tiekunnalle.

On se maakunnallinen tai kunnallinen, niin itse näkisin myös, että tieyhdistyksen rooli
voisi olla tässä varsin suuri. Varsin monta toimijaa on erikoistunut tien hoitamiseen, ja
heillä on varsin hyvä asiantuntemus ja osaaminen jo nyt näihin yksityisteiden hoitoasioi-
10



Pöytäkirjan asiakohta PTK 65/2018 vp
hin. Tällaisilla toimijoilla on varsin iso rooli myös tulevaisuudessa, kunhan tämä laki tulee
voimaan.

17.10 Hannu Hoskonen kesk: Arvoisa rouva puhemies! Pari asiaa jäi sanomatta. 
Ensinnäkin tuo tiehoitokunnan velvoite hoitaa yksityistietä on ihan rikkumaton. Siihen

sisältyy myös vaaran vastuu. Kerron esimerkin oman kesämökkitieni tilanteesta, kun yhte-
nä keväänä kävi niin, että voimakas tulva vei siitä rumpuputken mennessään ja tie oli käy-
tännössä poikki. Jos joku olisi ajanut siihen vauhdilla, niin syntynyt vahinko olisi ollut tie-
kunnan vastuulla. Mutta onneksi siinä kävi niin, että huolellinen paikalla asuva ihminen
soitti sillä hetkellä asiamiehenä toimineelle henkilölle, joka välittömästi hoiti sinne kuor-
ma-autolla kaivinkoneen, ja tie saatiin kuntoon. Sen kuntoon laittaminen maksoi vain muu-
taman tuhannen euroa, ja osakkaat sen maksoivat. Kuten äskeisessä puheenvuorossani sa-
noin, tieosakkaiden osuus tien käytöstä on noin promillen luokkaa. Siitä voidaan sitten kes-
kustella, onko se oikein, koska se on erittäin merkittävä puunajotie, kesämökkitie ja se on
myös sitten jokamiehenoikeuden käyttäjien oikein semmoinen, voi sanoa, Ilomantsin ehkä
eniten käytettyjä teitä.

Mutta vielä lisäksi sen verran, että kun nytten tieavustuksia tulevaisuudessa jaetaan, niin
kyllä valtiovallan pitää huomioida tämä. Jos me biotaloudesta puhumme tässä maassa suu-
rella suulla ja me käytämme siitä valtavasti puheenvuoroja, niin toivoisin, että puheenvuo-
roja käytettäisiin vaikka vähän vähemmän mutta sitten saataisiin niitä pieniä määrärahoja
sinne, vaikka nyt se 30 miljoonaa euroa vuodessa, josta kanavoitaisiin vaikka 5 miljoonaa
sellaisiin korjauksiin, jotka ovat välttämättömiä, kuten äsken kertomani esimerkin mukai-
nen siltaremontti taikka joku vastaava. Silloin oltaisiin oikealla tasolla ja se loppu käytet-
täisiin tienhoitoon, sorastukseen, talvihoitoon ja niin edelleen.

Mitä tulee näihin vaaratilanteisiin yksityisteillä, niin ihan oikeasti ihmisten on ymmär-
rettävä se, että tiehoitokunta on vastuussa. Se on tienpitäjän vastuu aivan kuten yleisilläkin
teillä. Valtion teillä jos syntyy paha routamonttu ja joku ajaa siihen, niin valtio joutuu kor-
vaamaan sen syntyneen vahingon.

Vielä yksi asia, siitä, mitä edustaja Kasvi puheenvuorossaan sanoi näkemäalueiden puh-
taanapidosta tai siitä, ettei vaarantuisi se tieturvallisuus sen takia, että joku rakennus, ei-py-
syvä asutus, on liian lähellä maantietä: Kyllähän maankäyttö- ja rakennuslaissa on ollut jo
pitkään pykälä, että mihinkään rakenteisiin — taitaa olla niin, jos oikein muistan, että 50
metriä on tällä hetkellä laissa — ei sen lähemmäksi minkäännäköistä rakennuslupaa saa.
Tietysti joku voi rakentaa vaikka linnunpelättimen siihen tienvarteen, mutta en nyt jaksa
uskoa, että kukaan sellaista kiusallaan tekee. Varmaan on teoriassa mahdollista tuo, mutta
pidän sitä hyvin hypoteettisena, täysin teoreettisena, ongelmana. Jos se jonnekin kohdalle
sattuu, niin minä luulen, että siinä kyllä järki löytyy ilman käräjöintiä, koska ei kannata jos-
takin harakanpelättimestä käräjiä käydä.

17.12 Markku Pakkanen kesk:  Arvoisa rouva puhemies! Valiokuntakäsittelyn aikana
kannettiin suurta huolta todellakin kuntien tielautakuntien lakkauttamisesta ja siitä käytiin
laajaa ja hyvää keskustelua. Nyt tulevaisuudessa, kun maakuntauudistus tulee, lautakunta-
järjestelmä siirtyy maakuntien vastuulle ja maakunnat sitten perustavat omat hoitokuntan-
sa näille yksityisteille. 

Tärkeää on, että kuntiin jää yksityistieammattilainen, tai millä nimikkeellä kunnat sitten
siihen haluavatkin viranhaltijan nimittää. On hyvä, että jokaisella kuntalaisella on tiedossa
11



Pöytäkirjan asiakohta PTK 65/2018 vp
joku kotikuntansa henkilö, johon voi ottaa yhteyttä, kun tarvitsee jotain neuvontaa ja on jo-
tain kysymystä yksityistieasioista.

Mutta erityisen tärkeää tulevaisuutta silmällä pitäen on, että tämä laki mahdollistaa
myös sellaisten erilaisten ammattilaisten syntymisen, jotka alkavat ylläpitämään tiekuntia.
Tällaisia tieammattilaisia, hoitokunta-ammattilaisia, varmaan on jo syntynytkin, ja tulevai-
suudessa, uskon niin, heitä tulee olemaan paljon. On yksittäisiä ihmisiä, jotka hoitavat täl-
laisia tiekuntien asioita. Silloin heidän ammattitaitonsa kehittyy ja heillä on hyvin tiedossa
eri lainsäädäntöasiat, ja sitten mahdolliset riitatapauksetkin pystytään useimmiten neuvot-
teluteitse osakkaiden kesken ratkaisemaan eikä kaikkia asioita tarvitse, toivottavasti ei mi-
tään tarvitse, viedä käräjäoikeuksiin. Tämä käräjöintimahdollisuus, niin kuin tässä on to-
dettu, on kallis tapa ratkoa näitä tieriitoja, ja uskon, että mahdollisten ammattilaisten tulo
tähän helpottaa paljon. On totta, että tänä päivänä pienten kuntien hoitokunnissa ne, jotka
niitä mahdollisia ongelmakysymyksiä siellä selvittelevät, ovat liian tuttuja kavereita kes-
kenään. Asiat mutkistuvat aika usein näin.

Tärkeää tässä uudessa laissa on tiedotustoiminta. Nyt tosiaankin tiedotetaan ihmisille,
jotka asuvat yksityisteiden varsilla, että nämä tiekunnat sitten järjestäytyisivät ja tulisivat
sitten aikanaan avustuskelpoisiksi ja kykenisivät näitä avustuksia hakemaan.

Toinen tärkeä asia tässä on tämä seuranta: kun jo 50 vuotta toiminut laki nyt muutetaan,
niin millaiset tämän uuden lain vaikutukset tulevaisuudessa ovat? Niin sanottu vaikutusten
arviointi täytyy tietysti lähivuosina tehdä ja tarpeelliset muutokset sitten lakiin tehdä, mi-
käli siinä havaitaan selviä puutteita. 

Sinällänsä yksityisteistä pitää pitää huolta Suomessa, koska se on suomalainen verisuo-
ni suomalaiselle liikenteelle ja yksityisille ihmisille ja harrastajille.

17.15 Matti Semi vas:  Arvoisa rouva puhemies! Vielä näihin riita-asioihin sen verran
ajattelin ottaa kantaa, kun on näitä tieriita-asioita nähty jonkin verran tässä elämän aikana,
että vaikka ne useimmiten ovat pieniä asioita, niin ne ovat periaatteellisia asioita. Siellä se
on usein kiinni semmoisista tilanteista, että asianomaisten keskeiset välit ovat niin heikot,
että periaatteesta riidellään, vaikka ei olisi kovin isoista, kummoisista asioista kysymys, eli
siitä, saako räjäyttää jonkun kiven tienlaidasta poikkeen vai eikö sitä oteta poikkeen, hait-
taako se liikennettä. Kaikkia tämmöisiä mitä ihmeellisimpiä asioita siellä on tullut vastaan. 

Sen takia minä pidän hirmu tärkeänä, että tämmöinen rakennelma saataisiin tehtyä, sit-
ten kun maakuntauudistusta viedään eteenpäin, että otettaisiin jokin neuvotteleva virka-
mies tai sovinnonrakentaja siihen väliin, joka pystyisi virkamiespäätöksellä hoitamaan
asiat kuntoon, niin että saataisiin jokin ratkaisu aikaan, kun tämmöisellä vähempiosaisella,
millä on vähemmän varaa, ei varmaan ole käräjäoikeuteen mahdollisuuksia lähteä riitele-
mään näitten pikkuasioitten takia, eivät raha riitä. Sitä tarvitaan tämmöisten riita-asioitten
selvittämiseen. 

Mutta joka tapauksessa tämä lakimuutos on nyt ihan tarpeen tehdä. Siinä ollaan ihan oi-
kealla asialla tässä.

17.17 Jani Mäkelä ps: Arvoisa puhemies! Tätä itsekin valiokunnassa käsitelleenä sanoi-
sin muutaman kommentin vielä tähän loppuun liittyen tähän hyvinkin laajaan ja monimut-
kaisen ja monipuolisen käsittelyn saaneeseen asiaan. 

Elikkä tässähän ovat monetkin edustajat ottaneet esille kysymyksiä siitä, että kun nyt
mennään käräjäoikeuksiin, niin minkälaisia oikeudenkäyntikuluja ja vaikutuksia sillä on.
12



Pöytäkirjan asiakohta PTK 65/2018 vp
Toteutuuko nyt sitten ihmisten oikeusturva näissä riidoissa? Jos pieniä asioita käydään rat-
komaan isoilla oikeudenkäyntikuluilla, niin mihin se johtaa? 

Toinen, mikä itseäni askarrutti tämän lain käsittelyssä, oli se, että siellä oli tämä pykälä,
jolla mahdollistettiin liikenneturvallisuutta vaarantavien rakennusten lunastaminen — siis
ei asuinkäytössä olevien mutta rakennusten kuitenkin — pois sen tien tieltä. Herätti epäi-
lyksiä, voisiko tämä johtaa jonkinnäköisiin mielivaltaisiin ratkaisuihin, joskin siinä oli sel-
lainen lainopillinen termi kuin että se on ”välttämätöntä” liikenneturvallisuudelle. Se il-
meisesti on varsin voimakas ilmaisu ja tarkoittaa, että kaikki muut keinot täytyy käyttää en-
nen rakennuksen poistamista, ja tämä poistaisi myös tätä mielivallan mahdollisuutta siitä
tulkinnasta. 

Mutta koska tämä on laaja muutos, joka tapauksessa omasta mielestäni tämän lain vai-
kutuksia täytyy seurata ja tehdä sitten tarvittavia muutoksia lakiin myöhempinä vuosina
havaittujen epäkohtien pohjalta.

Yleiskeskustelu päättyi.

Eduskunta hyväksyi hallituksen esityksiin HE 147/2017 vp ja HE 11/2018 vp sisältyvän 1.
lakiehdotuksen ja hallituksen esitykseen HE 147/2017 vp sisältyvien 2.—10. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
13


	5
	16.25
	16.29
	16.36
	16.43
	16.47
	16.48
	16.54
	17.00
	17.06
	17.08
	17.10
	17.12
	17.15
	17.17


