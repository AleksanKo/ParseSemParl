















































DEMBA0B.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

7. Hallituksen esitys eduskunnalle laeiksi  aluevalvontalain ja rikoslain 17  luvun 7 b §:n 
muuttamisesta

Hallituksen esitys HE 56/2017 vp
Valiokunnan mietintö PuVM 5/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on puolustusvaliokunnan mietintö PuVM 5/2017 vp. Nyt
päätetään lakiehdotusten sisällöstä.

Keskustelu

21.24 Timo Heinonen kok: Arvoisa puhemies! Hyvät edustajakollegat! Ajattelin puhua
tästä asiasta, joka nyt on käsittelyssä, eli hallituksen esityksestä, joka on osa sarjaa, jolla
maamme hallitus haluaa vastata nopeasti muuttuneeseen ja kiristyneeseen turvallisuusti-
lanteeseen ja uudenlaisiin uhkiin. Meillä on kansainvälisen avunannon lainsäädäntöä ja
vastaanottamista uudistettu. Paraikaa ollaan tekemässä tiedustelulainsäädäntöä, josta tä-
nään olemme myös keskustelleet. Puolustusvoimia on uudistettu niin materiaalin kuin toi-
mintakyvyn mutta myös toimintanopeuden näkökulmasta. Tässä esityksessä nyt vastataan
meidän aluevalvontalaissamme olevaan niin sanottuun hybridin mentävään aukkoon eli
vihreiden miesten mentävään aukkoon.

Tällä uudistuksella aluevalvontalakia muutetaan niin, että meillä on mahdollisuus puo-
lustautua myös tunnuksettomia sotilaita vastaan, joista ryhdyttiin käyttämään Ukrainan so-
dan myötä "vihreä mies" -nimitystä. Vihreät miehethän tulivat ensin Ukrainan maaperälle
Krimille, ja sen kautta alue vallattiin. Tämä on osoittautunut venäläisten tekemäksi alue-
valtaukseksi, missä siis käytettiin tunnuksettomia sotilaita, jotka toimivat ilman valtiolli-
sia tunnuksia. Vihreiden miesten ilmestyminen esimerkiksi meidän valtiomme alueelle
luokitellaan tämän lainsäädännön jälkeen ulkovallan Suomeen kohdistamaksi loukkauk-
seksi.

Tällä esityksellä siis saatetaan meidän lainsäädäntömme vastaamaan kattavammin
muuttunutta turvallisuustilannetta ja uudenlaisia uhkia. Tunnuksettomalla sotilaallisella
ryhmällä tarkoitetaan aluevalvontalain näkökulmasta sotilasosastoon rinnastettavaa vie-
raan valtion lukuun, puolesta tai suostumuksella toimivaa joukkoa, joka on sotilaallisesti
järjestäytynyt, varustettu tai aseistettu ja jonka valtiollista alkuperää ei kuitenkaan voida
tunnistaa. Laissa säädetään tällaisille ryhmille ehdoton kielto tulla Suomeen ja olla Suo-
messa, jonka rikkominen on jatkossa rikoslaissa kriminalisoitua. Aluevalvontalain toimi-
valtuuksia voitaisiin kohdistaa siis myös tunnuksettomaan sotilaalliseen ryhmään koko
Suomen alueella viranomaisten vastuiden ja tehtävien pysyessä ennallaan.
 Tarkistettu
4.1



Pöytäkirjan asiakohta PTK 74/2017 vp
Arvoisa puhemies! Kun kävimme tämän esityksen lähetekeskustelua, esitys sai varsin
laajan ja yhtenevän kannatuksen tässä salissa. Silloin itse toivoin, että laki käsiteltäisiin ri-
peällä tahdilla ja saatettaisiin voimaan. Täytyy todeta, että on hieno asia, että tämä laki on
tällä tahdilla nyt tulossa voimaan. Tämä on käynyt perustuslakivaliokunnassa, joka on an-
tanut asiaan lausunnon, ja sen jälkeen olemme puolustusvaliokunnassa käyneet perusteel-
lisen asian läpikäynnin. Tällä pystymme nyt sitten tilkitsemään tuon vihreiden miesten
mentävän aukon eli tämän hybridin mentävän aukon meidän lainsäädännöstämme.

Tämähän on tietyllä tavalla samaa sukua sille, että enää tänä päivänä ei ole välttämättä
selkeää alkua tämmöisellä konfliktilla, mikä esimerkiksi Ukrainassa alkoi. Harva pystyy
sanomaan, missä vaiheessa siellä alkoi niin sanotusti sota tai sotatoimet, vaan se oli tällai-
nen pikkuhiljaa hivuttaen liikkeelle lähtenyt tapahtumasarja, jossa Venäjä käytti tunnuk-
settomia sotilaita ainakin alkuvaiheessa ja myös myöhemmässä vaiheessa. Eli sodalla ei
välttämättä enää ole selkeää alkupistettä, sodanjulistusta, eikä sen jälkeen myöskään vält-
tämättä selkeää päätepistettä, vaan se on enempikin tällainen konfliktien sarja, josta Ukrai-
nassakin voidaan puhua.

Arvoisa puhemies! Pidän myönteisenä sitä, että näitä uudistuksia nyt Suomessa teh-
dään. Samaan aikaan on tehty muutoksia myös maanhankintalainsäädäntöön ja myös val-
mistellaan kaksoiskansalaisuuslainsäädäntöä näiden sotilasvirkojen osalta, jotka eivät siis
kuulu tuohon eilen meillä keskustelussa olleeseen kokonaisuuteen, missä laajennettiin tur-
vallisuusarviointien tekoa, vaan jatkossa sisäministeriön ja puolustusministeriön toimesta
pohditaan ja valmistellaan esitystä, jossa voitaisiin myös tällaisia keskeisiä tehtäviä rajata
niin, että niissä voisi toimia vain ja ainoastaan Suomen kansalaisia.

21.30 Hannu Hoskonen kesk: Arvoisa herra puhemies! Puolustusvaliokunnan mietintö
aluevalvontalain ja rikoslain 17 luvun muuttamisesta on äärimmäisen ajankohtainen. Maa-
ilmalla on levinnyt ilmiö, jossa toisen maan alueelle tunkeutuu sotilaita tai sotilasmaisesti
pukeutuneita henkilöitä, näitä vihreitä miehiä, ja näistä ilmiöistä olemme viime päivien uu-
tisten aikana saaneet lisää tietoa muun muassa Ukrainasta. Ilmiö sinänsä on äärimmäisen
vaarallinen, ja se on näitä nykyajan hybridiuhkia, joihin valtion tulee reagoida niin, että
lainsäädäntö on ajan tasalla.

Moni varmaan ihmettelee tämän talon ulkopuolella, mihin tällaista lakia tarvitaan. Pe-
rustotuushan siinä on vain se, että julkisessa toiminnassa kaiken on perustuttava lakiin ja
lakia on tarkoin noudatettava, eli viranomaiset, tässä tapauksessa sotilashenkilöt ja soti-
laat, eivät voi tehdä mitään, ellei heillä ole lain suomaa mahdollisuutta toimia tilanteessa,
kun toimintahetki on. Tämä aluevalvontalain muutos varmistaa nyt sen, että meidän soti-
laillamme, Puolustusvoimilla ja rajavartijoilla, tarvittaessa on mahdollisuus toimia välittö-
mästi, koska laki antaa siihen mahdollisuuden.

On aivan oikein, että tämä puuttuva pieni aukko Suomen puolustusvoimien ja yleensä
viranomaisten toiminnan kannalta täytetään nyt ja tällä keinoin pystytään torjumaan viha-
mielistä toimintaa, joka Suomeen suuntautuisi rajojemme ulkopuolelta, ja nimenomaan
niin, että nämä tunnuksettomat sotilaat pystytään näin ollen sitten torjumaan laillisin kei-
noin tässä maassa, jos sellaiseen tilanteeseen joudutaan. Siihen on hyvin tarkat määräykset
olemassa tietenkin lain perusteluissa. Sitten myös on käyty varmasti valmistelun aikana
Puolustusvoimien kanssa huolellista keskustelua, millaiset pykälät tulisi olla, että ne täyt-
tävät sen tarpeen, mitä varten ne on laadittu.
2



Pöytäkirjan asiakohta PTK 74/2017 vp
Valiokunta toteaa, että Suomen ulko- ja turvallisuuspoliittinen toimintaympäristö on
muuttunut ja tähän toimintaympäristön muutokseen on vastattava heti ja nämä epävakaut-
ta luovat erilaiset toimenpiteet on pystyttävä myös torjumaan tehokkaasti ja nopeasti. On
syytä muistaa se, että jos tällaiseen tilanteeseen joskus ajaudutaan, niin siinä on silloin ai-
dosti kiire. Ei voida jäädä enää miettimään, mitä tehdään.

Perustuslakivaliokunta on asiasta keskustellut, keskusteli nimenomaan näiden voima-
keinojen käytöstä ja siitä, miten ne sijoittuvat Suomen perustuslakiin ja sen pykäliin ja kir-
jaimeen. Perustuslakivaliokunta totesi, että tässä ei ole mitään säätämisjärjestykseen liitty-
viä ongelmia.

Tämä määritelmä, miten tunnukseton sotilas voidaan määritellä, on kirjattuna tänne
mietintöön. Tässä sanotaan, että tunnuksettomalla sotilaallisella ryhmällä tarkoitetaan esi-
tyksen 1. lakiehdotuksen 2 §:n 5 a kohdan mukaan sotilasosastoon rinnastettavaa, vieraan
valtion lukuun, puolesta tai suostumuksella toimivaa joukkoa, joka on sotilaallisesti järjes-
täytynyt, varustettu tai aseistettu ja jonka valtiollista alkuperää ei voida tunnistaa. Niissä
maissa, missä tämä on jo tapahtunut, tiedetään, että se on silloin vakava tilanne, kun tällai-
nen tilanne tulee eteen, mutta Suomessa tämä tilanne tämän lain muutoksella saadaan kun-
toon ja lainsäädäntö ajan tasalle.

Arvoisa puhemies! Lopuksi toivon, kun parhaillaan lausuntokierroksella oleva tieduste-
lulaki on nyt tuolla eri tahojen lausuttavana, että kun se laki saadaan lausuntokierrokselta,
se tulisi tähän taloon mahdollisimman nopeasti. Jotta tällaisia hybridiuhkia voidaan torjua,
niin se tarkoittaa sitä, että Suomessa pitää olla tiedustelulainsäädäntö ajan tasalla, ja Suomi
on ainoa Länsi-Euroopan maa tällä hetkellä, jolla tätä ajantasaista tiedustelulakia ei vielä
ole. Elikkä tämä laki on äärimmäisen tärkeä, ja nyt se on saatava meidän hyväksyttyä en-
nen juhannusta. Tämä tiedustelulaki pitää saada ensi tilassa tähän taloon ja hyväksytyksi
myös, koska mihinkään tällaiseen hybridiuhkaan varautuminen ei ole riittävän tehokasta,
elleivät tiedustelulait ole ajan tasalla. [Peter Östman: Näin on!]

21.35 Sirpa Paatero sd: Arvoisa herra puhemies! Tämä lakiesitys aluevalvontalain muu-
toksesta kuulostaa sillä lailla kummalliselta, koska itse ainakin mietin, miten määritellään
semmoinen joukko, joka ei ole sotilaallisesti tunnuksin osoitettavissa, mutta valiokunta on
tyytynyt tähän lausuntoon ja todennut, että se on suhtkoht hyvä määritelmä, mikä tänne yk-
sityiskohtaisiin perusteluihin on kirjoitettu, että sotilaallisen ryhmän tunnuspiirteitä voi-
daan katsoa olevan esimerkiksi sellaiset seikat, että joukko on kahden tai useamman hen-
kilön muodostama, tietyn ajan koossa pysyvä, rakenteeltaan selvästi organisoitunut ja yh-
teisen johdon alainen tai komentosuhteessa vieraan valtion asevoimiin tai muutoin vieraan
valtion ohjauksessa. Siis kyseessä ei ole mikä tahansa jengi, mikä tahansa porukka, jota
yhtäkkiä voitaisiin tämän lain puitteissa ruveta paimentamaan johonkin suuntaan. 

Tarve tälle laille on tullut niin sanotusta hybridisodankäynnistä — elikkä sodankäynnis-
tä, joka ei välttämättä tule julistuksella eikä päivämäärällä ja kellonajalla, että nyt alkaa so-
ta, vaan pikkuhiljaa erilaisia keinoja käyttäen — jossa on tietenkin ihmisten ja joukkojen li-
säksi myöskin mahdollista käyttää yhteiskunnan lamauttamista vaikkapa sähköverkkojen,
energianjakelun tai liikenneinfran tai jonkin muun tuhoamisen tai heikentämisen osalta,
mutta tässä yritetään puuttua nyt siihen kohtaan, että olisi kuitenkin tämmöinen jonkin ver-
ran organisoitunut joukko, joka sitten tulisi Suomen rajojen sisäpuolelle ja rupeaisi operoi-
maan. 
3



Pöytäkirjan asiakohta PTK 74/2017 vp
Lähetekeskustelussa oli hieman hämmentävää, että siellä keskusteltiin paljon siitä, että
kun meillä on tämä terrorismin uhka, niin se olisi sitten perusteena tälle aluevalvontalain
muutokselle. Kuitenkin meillä poliisien rooli on yhä edelleenkin tulevaisuudessa huoleh-
tia järjestäytyneestä rikollisuudesta, terrorismin torjunnasta ja laittomasta maahantulosta,
ja näihin kaikkiin poliisi voi pyytää Puolustusvoimilta virka-apua — voi pyytää, ja sitten
Puolustusvoimat harkitsee, voiko se antaa. Tähän mietintöön on kirjattu se yhteistyö, elik-
kä kun meillä tilanne on, että poliisi hoitaa siis äsken mainittuja tehtäviä ja meidän rajaval-
vontamme hoitaa kaikkien ulkorajojen valvontaa niin, että he ovat varmaan ne ensimmäi-
set, jotka kohtaavat ne tilanteet, jos tänne Suomeen yritetään jonkunlaisella joukkiolla tul-
la sisään, mitenkä tämä yhteistyö Puolustusvoimien, poliisin ja rajavalvonnan osalta toimii
niin, että kaikkien toimivaltuudet ja kaikkien päätöksentekokyky toimivat mahdollisim-
man hyvin yhteen. Tilanne, että tämmöinen joukko tulisi, löytyy tietenkin tästä alueval-
vontalaista, jossa nyt sitten on päätetty tai määrätty, että näistä pitää tehdä ilmoitus, jos on
edes epäilys siitä alueloukkauksesta. Se ilmoitus tulee tehdä sekä Puolustusvoimille että
Rajalle, ja toisaalta rikoslakiin lisättiin kohta, missä on myöskin huomioitu nämä tunnuk-
settomat joukot. 

Mutta siitä huolimatta tämä yhteistyön tekeminen ei ole välttämättä aivan selkeää, kuka
kohtaa tämmöisen joukkion ensimmäisenä tai kuka päättää, että nyt kyseessä on juuri tällä
määritelmällä oleva porukka ja toiminta, ja sen takia mietintöön on tarkasti haluttu kirjata
tämä harjoittelu, koska kyse on toimivalloista ja kyse on päätöksentekojärjestelmästä, että
meille ei jää tyhjiä aukkoja niin, että meillä olisi tilanteita, jossa yhtäkkiä huomattaisiin,
että tässä ei kenenkään näiden viranomaisten toimivalta riitä, ja että ei ole tilannetta, että
jossain kohtaa todetaan, että nyt ei ole ketään, kuka johtaa ja kuka tekee päätöksiä, ja epä-
selvyyttä siitä, minkä lain mukaan tässä ja tässä tilanteessa edetään. Siitä syystä tämä laki
tarvitaan, mutta sen lisäksi tarvitaan paljon yhteistyötä siinä, että tämä harjoitusten jälkeen
onnistuu.

21.40 Hanna Kosonen kesk: Arvoisa herra puhemies! Kuten todettua, Suomessa ja maa-
ilmalla ulko- ja turvallisuuspoliittinen toimintaympäristö on muuttunut, ja on todella tär-
keää varmistaa, että meidän viranomaisten toimintavaltuudet ovat ajan tasalla. Tästä tuo
tiedustelulaki, joka on tuloillaan, on hyvä esimerkki. Nyt ollaan tällä lailla paikkaamassa
aukkoja, jotka estävät tehokkaan varautumisen ja kriisitilanteessa toimimisen, ja puutu-
taan aluevalvontalain toimintavaltuuksiin ja tunnuksettomaan sotilaalliseen ryhmään, joka
rikkoo aluevalvontalakia. Tässähän ei todella muuteta mitään päätöksentekomekanismeja
eikä viranomaisten välisiä toimivaltasuhteita eikä luoda mitään ylimääräistä toimivaltaa,
vaan toimitaan ihan aikaisempien lakien puitteissa. 

Tuossa käytiin juuri läpi edellisessä puheenvuorossa tunnuksettoman sotilaallisen ryh-
män tunnuspiirteitä, ja näitä onkin hyvä esimerkein avata, jotta sitten todella tiedetään,
minkälaisesta joukosta on kysymys. Tämä on todella tärkeää, kuten valiokuntakin tässä to-
teaa, että käytännön soveltamistilanteessa sen määritelmän tulee todella olla riittävän sel-
keä.

21.42 Sofia Vikman kok: Arvoisa puhemies! Hallitus ansaitsee kiitoksen siitä, että se on
lähtenyt saattamaan useita Suomen puolustuksen ja turvallisuuden kannalta äärimmäisen
tärkeitä lakihankkeita ripeästi eteenpäin. Yksi esimerkki niistä on tämä lakimuutos, joka
meillä on täällä tänään käsittelyssä. Hallituksen esityksen pääasiallisena tavoitteena on
4



Pöytäkirjan asiakohta PTK 74/2017 vp
saattaa Suomen alueellisen koskemattomuuden turvaamista ja valvontaa koskeva lainsää-
däntö vastaamaan kattavammin muuttunutta turvallisuustilannetta ja uudenlaisia uhkia.

On hyvin tarpeellista, että aluevalvontalakia muutetaan siten, että lain soveltamisalan
piiriin kuuluu myös sellainen sotilaallinen uhka, jonka valtiollista alkuperää ei voida suo-
raan tunnistaa ulkoisten tunnusmerkkien perusteella. Lakiin saadaan säännökset, joiden
perusteella alueloukkaustilanteessa voidaan käyttää voimakeinoja myös alkuperältään tun-
nistamattomaan sotilaalliseen valtiolliseen toimintaan. Tämä muutos on erittäin kannatet-
tava. 

Liittyen näihin Suomen turvallisuuden kannalta oleellisiin isoihin lakihankkeisiin yh-
dyn tässä keskustelussa aiemmin esitettyihin toivomuksiin siitä, että tiedustelulait nyt to-
della etenisivät ripeästi ja saataisiin voimaan.

21.43 Kauko Juhantalo kesk: Arvoisa herra puhemies! Tämä on todella mielenkiintoi-
nen ja oikeastaan vähän hauskakin, kun puhutaan vihreistä miehistä vakavan lainsäädäntö-
kysymyksen yhteydessä. 

Se on aivan oikein, miten edustaja Paatero sanoi, ettei se voi olla vain joku jengi tai ryh-
mä vaan sen täytyy olla tarkoilla tunnusmerkistöillä varustettu, jotta siihen syntyy rikosoi-
keudellinen asiasisältö, joka muodostaa rangaistavuuden edellytykset. Se on välttämätön-
tä, että tämä alusta loppuun toimii. Mielenkiintoinen oli juuri tapaus, että kun kolme neljä
saksalaista meni neljäksi minuutiksi olutta juomaan vieraan vallan alueelle, niin he eivät
täyttäneet tunnusmerkistöä. He saavat rangaistuksen varmasti, mutta eri lainkohdan nojal-
la. 

Tämä on tervetullut ja vastaa täysin sitä, mitä maailmassa nyt on nähty ja mikä saattaa
olla uhkana nykyajan tiedustelumenetelmille.

21.45 Marisanna Jarva kesk: Arvoisa puhemies! Käsillä on esitys, jolla vastataan näihin
uhkiin, mitä on näinä vuosina ilmennyt tässä Suomen lähialueilla ja joista voidaan ajatella,
että olisivat tietynlainen uhka myös meidän maassamme. On tärkeää, että lainsäädäntö ete-
nee myös sillä tavalla, että pystytään näihin uhkiin vastaamaan. On tärkeää, että jatkossa
lainsäädäntömme tunnistaa tämmöisen tunnuksettoman sotilaallisen ryhmän, vaikka heillä
ei ole sotilaspukuja päällä. Tarkemmin ryhmällä tarkoitetaan sotilasosastoon rinnastetta-
vaa, vieraan valtion lukuun, puolesta tai suostumuksella toimivaa joukkoa, joka on soti-
laallisesti järjestäytynyt, varustettu tai aseistettu ja jonka valtiollista alkuperää ei voida tun-
nistaa. On tärkeää myös, että tällä lainsäädännöllä ei lisätä erityistä toimivaltaa viranomai-
sille, mutta kuitenkin tämä joukko pystytään niin sanotusti toimenpiteiden kohteena tun-
nistamaan, niin että viranomaiset pystyvät kuitenkin toimimaan lainsäädännön puitteissa.

On myös hyvä huomioida, että jos ajatellaan, että valtion rajojen yli tulee joukkoja, jot-
ka eivät tänne kuulu ja ovat niin sanotusti ikävin tarkoituksin lähestymässä maatamme,
niin käytännössä kuitenkin ne ovat monesti paikallisia ihmisiä siellä alueella, jotka nämä
huomiot ensimmäisenä tekevät. On tärkeää, että tämä toimivalta on myöskin selkeää sit-
ten, kun saadaan tietoa viranomaisilta, kuinka tässä tilanteessa tulee tehdä. On hyvä muis-
taa, että silloin jo yli 70 vuotta sitten, kun viimeksi sotia olemme käyneet, ne ovat olleet esi-
merkiksi Suomussalmella rajan pinnassa siviili-ihmiset, jotka ovat ensimmäiset huomiot
tehneet sotilaista. Tässä myöskin pitää tätä tiettyä informaatiota [Puhemies koputtaa] ja
toimintatapaa myös informoida siviiliväestölle, kuinka näissä toimitaan.
5



Pöytäkirjan asiakohta PTK 74/2017 vp
21.47 Timo Heinonen kok: Arvoisa puhemies! Tässä on käyty hyvää keskustelua näistä
nopeista uudistuksista, jotka siis ovat syntyneet muuttuneesta tilanteesta turvallisuusympä-
ristössä, ja myös siitä, että sodankäynti taikka sota on monessa mielessä muuttunut. On tul-
lut uusia turvallisuusuhkia, jotka ovat juuri tämäntyyppisiä, mihin pyritään tällä lainsää-
dännöllä, jossa niin sanottujen vihreiden miehien mentävä aukko estetään.

Toisaalta samaa sukua tälle on maanhankintalainsäädäntö, mitä myös on selvitelty, ja on
tehty toimenpiteitä puolustusministeri Niinistön toimesta ansiokkaasti, niin että me varau-
dumme siihen, että meidän maa-alueitamme ei esimerkiksi myydä sellaisilta alueilta, ei
suomalaisille mutta ei myöskään ennen muuta ulkomaalaisille, että voisi syntyä tilanteita,
missä tällaista kiinteistöä voitaisiin käyttää esimerkiksi meriteiden sulkemiseen, radioyh-
teyksien taikka tietoliikenneyhteyksien häiritsemiseen tai sähköverkon lamaannuttami-
seen. Näissä meidän pitää nyt vain olla huomattavasti enempi hereillä kuin olemme pit-
kään tottuneet, sillä maailma ympärillämme on muuttunut nopeammin kuin olemme huo-
manneetkaan.

Yleiskeskustelu päättyi.

Eduskunta hyväksyi hallituksen esitykseen HE 56/2017 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


	7
	21.24
	21.30
	21.35
	21.40
	21.42
	21.43
	21.45
	21.47


