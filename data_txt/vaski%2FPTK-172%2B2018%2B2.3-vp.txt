















































DEMB785.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.3. Suullinen kysymys Isis-taistelijoiden ja heidän perheidensä paluusta Suomeen (Päivi 
Räsänen kd)

Suullinen kysymys SKT 284/2018 vp

Suullinen kyselytunti

Puhemies Paula Risikko: Tähän Isis-taistelija-teemaan on kaksi kysymystä eri ryhmillä.
Otetaan ne tässä vaiheessa. — Kristillisdemokraattinen eduskuntaryhmä, edustaja Räsä-
nen.

Keskustelu

16.24 Päivi Räsänen kd: Arvoisa puhemies! Todellakin Suomen turvallisuuden kannalta
on tärkeää, että pystymme estämään näiden vierastaistelijoiden paluun Suomeen, ja täytyy
huomioida myös nämä perheenjäsenet. Tiedetään, että terroristisen ideologian omaksu-
neet naiset ovat myös uhka ympäristölle ja ovat syyllistyneet terroritekoihin.

Lisäksi on tiedossa, että taistelualueelta on jo palannut Suomeen henkilöitä, jotka ovat
voineet tulla väärillä henkilötiedoilla ja turvapaikanhakijoina. Tänään käsittelyssä oleva
tiedustelulaki tuo yhden työkalun poliisille, mutta tiedustelen: miten edistätte nyt vielä jäl-
jellä olevalla toimikaudellanne sitä, että lainsäädäntö saataisiin sekä tämän paluun estämi-
seksi kansalaisuuslain kannalta että myös tämän oleskelulupalainsäädännön kannalta riit-
tävän tiukaksi [Puhemies koputtaa] ja viranomaisille riittävät resurssit?

16.25 Sisäministeri Kai Mykkänen (vastauspuheenvuoro): Arvoisa puhemies! Tähän on
sinänsä tartuttu ajoissa, ja meillä poliisi on suojelupoliisin johdolla hyvin tarkkaan valvo-
nut jokaisen niin sanotun varhaisen palaajan, joita jo aiempina vuosina on tullut.

No, nyt ollaan siinä tilanteessa, että kalifaatti on viimein kukistumassa, ja on erittäin tär-
keää tässä tilanteessa, myös yhdessä meidän pohjoismaisten kollegoidemme kanssa, var-
mistaa, että kukaan ei huomaamatta palaa, ja täällä kohdistetaan toimia, kuten sanoin.

Viittasitte kysymykseen kansalaisuuksista. Täällä on tällä viikolla käsittelyssä hallituk-
sen esitys, että kansalaisuus voitaisiin kaksoiskansalaiselta poistaa, jos hän syyllistyy ter-
roritekoon Suomen elintärkeitä etuja vastaan Suomessa. Me olemme nyt käynnistäneet tar-
kastelun siitä, voidaanko Suomen perustuslain ja kansainvälisten sopimusten puitteissa
laajentaa tulevaisuudessa tällaista mahdollisuutta myös sellaisiin terrorijärjestön toimin-
taan osallistumisiin, jotka tapahtuvat ulkomailla, [Välihuutoja oikealta] taistelualueilla.

Lainsäädäntö tässä on haasteellista, esimerkiksi Ruotsista on liikkunut toisiakin huhuja,
mutta Ruotsin sisä- ja oikeusministerit vahvistivat minulle tänään, että Ruotsin perustusla-
ki estää kansalaisuuden poistamisen kaikissa tilanteissa. Tanskassa taas on toisenlainen ti-
 Tarkistettu
4.1



Pöytäkirjan asiakohta PTK 172/2018 vp
lanne. Me katsomme nyt, mikä on kansallisen turvallisuuden kannalta Suomelle paras rat-
kaisu.
2


