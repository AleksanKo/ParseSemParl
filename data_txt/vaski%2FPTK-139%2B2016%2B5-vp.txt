















































DEM7CAC.tmp.xml


Pöytäkirjan asiakohta PTK 139/2016 vp
Pöytäkirjan asiakohta 

PTK 139/2016 vp

Täysistunto

Keskiviikko 21.12.2016 klo 9.59—16.33

5. Valtioneuvoston ulko- ja turvallisuuspoliittinen selonteko 
Valtioneuvoston selonteko VNS 6/2016 vp
Valiokunnan mietintö UaVM 9/2016 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 5.
asia. Nyt päätetään ulkoasiainvaliokunnan mietinnön UaVM 9/2016 vp pohjalta kannan-
otosta selonteon johdosta.

Ulkoasiainvaliokunnan puheenjohtajan Matti Vanhasen esittelypuheenvuoron jälkeen
keskustelu käydään etukäteen pyydettyjen puheenvuorojen osalta nopeatahtisena. Keskus-
telussa on yksi ryhmäpuheenvuorokierros enintään 5 minuutin puheenvuoroin. Tämän jäl-
keen seuraa valtioneuvoston puheenvuoro.

Muiden etukäteen varattujen puheenvuorojen pituus on enintään 5 minuuttia.
Puhemiesneuvosto suosittaa, että myös nopeatahtisen keskusteluosuuden jälkeen pidet-

tävät puheenvuorot kestävät enintään 5 minuuttia.
Keskustelu asiasta alkaa, ulkoasiainvaliokunnan puheenjohtaja, edustaja Vanhanen.

(Hälinää — Puhemies koputtaa) — Pyydän salia rauhoittumaan kuuntelemaan edustajan
puheenvuoroa.

Keskustelu

11.54 Matti Vanhanen kesk (esittelypuheenvuoro): Arvoisa puhemies! Turvallisuus- ja
puolustuspoliittisella selontekomenettelyllä on vakiintunut asema Suomen ulko-, turvalli-
suus- ja puolustuspolitiikan keskeisenä poliittisen ohjauksen välineenä. Selonteolla on ta-
voiteltu myös mahdollisimman laajan parlamentaarisen tuen varmistamista turvallisuus- ja
puolustuspolitiikan linjauksille. (Eero Heinäluoma: Tärkeä asia!) Tälläkin kertaa ulko-
asiainvaliokunnan lähtökohtana oli pyrkimys yksimielisen mietinnön laatimiseen, missä
valiokunta ei aivan onnistunut, mutta käsitykseni mukaan ulko- ja turvallisuuspolitiikan
suurista linjoista valiokunnan piirissä vallitsi pitkälle menevä yksimielisyys. Vasemmisto-
liiton edustaja Arhinmäki jätti eriävän mielipiteen, jossa on kolme erillistä pontta. (Eero
Heinäluoma: Kauneusvirhe!)

Hallitus on ohjelmansa mukaisesti antanut eduskunnalle tämän ulko- ja turvallisuuspo-
liittisen selonteon lisäksi sisäisen turvallisuuden selonteon ja selonteon kehityspolitiikas-
ta. Viimeisteltävänä on puolustuspoliittinen selonteko. Kokonaisuus on rakennettu siis ai-
kaisemmista turvallisuus- ja puolustuspoliittisista selonteoista poikkeavalla tavalla, mutta
olennaista on, että analyysi turvallisuusympäristöstä ja sen muutoksista on kaikille selon-
teoille yhteinen.
 Tarkistettu
4.3



Pöytäkirjan asiakohta PTK 139/2016 vp
Arvoisa puhemies! Euroopan turvallisuustilanne on ollut viime vuosina nopean muutok-
sen kourissa. Ulkoisten muutostekijöiden ohella Euroopan unionin sisäinen koheesio on
ollut jatkuvasti koetuksella. Muutos jatkuu. Yhdysvaltojen hallinnon vaihtuminen ja lähes-
tyvät vaalit suurissa EU-maissa synnyttävät epävarmuutta. Tämän johdosta valiokunta kir-
jasi mietintöön, että eduskunnan jatkuvan tiedonsaannin turvaamiseksi pääministerin tuli-
si palata teemalla ensi kevään aikana eduskuntaan.

Valiokunta piti hyvänä, että selonteko on aikaisempiin turvallisuus- ja puolustuspoliit-
tisiin selontekoihin verrattuna eduskunnan edellyttämällä tavalla otteeltaan tiiviimpi ja
strategisempi painottaen valtioneuvoston ulko- ja turvallisuuspoliittisia tavoitteita. Tämä
on perusteltua, sillä Suomen ulko- ja turvallisuuspoliittisella toiminnalla on selkeä ja kes-
tävä arvopohja, joka muodostaa Suomen ulko- ja turvallisuuspolitiikan yli vaalikausien
ulottuvan perustan. Suomen toimintalinja ei ole altis suhdannevaihteluille. Erityisen tär-
keää tämä on havaita ja tiedostaa tällaisena levottomana aikana. Suomi päättää itse turval-
lisuuspoliittisista ratkaisuistaan.

Valiokunta toteaa mietinnössään, että Suomen ulko- ja turvallisuuspolitiikan selkeänä
päämääränä on ehkäistä Suomen joutuminen sotilaallisen konfliktin osapuoleksi. (Eero
Heinäluoma: Hyvin sanottu!) Valiokunta yhtyy selonteon valmistelua seuraamaan asete-
tun parlamentaarisen seurantaryhmän arvioon, jonka mukaan mahdollinen konflikti lä-
hiympäristössämme vaikuttaisi suoraan Suomen turvallisuuteen. Puolustusvoimien uskot-
tava suorituskyky tukee osaltaan Suomen mahdollisuutta pysyä sotilaallisten konfliktien
ulkopuolella. Toimintaympäristön nykytilassa Suomen tulee harjoittaa aktiivista vakaus-
politiikkaa sotilaallisten uhkien ennalta ehkäisemiseksi ja torjumiseksi sekä ylläpitää tur-
vallisuusympäristöön suhteutettu kansallinen puolustuskyky ja jatkaa sitä tukevaa puolus-
tusyhteistyötä.

Arvoisa puhemies! Valiokunnan arvion mukaan kansainvälisen tilanteen kiristymisestä
huolimatta Suomen asema on vakaa. Yksinomaan Suomeen kohdistuvan erillisen hyök-
käyksellisen toiminnan todennäköisyys on edelleen hyvin pieni. Kansakunnan eheys ja yh-
teenkuuluvuus ovat sisäisen turvallisuuden tärkein tekijä ja edellytys sille, että pystymme
vastaamaan alkuperältään maarajojen ulkopuolelta mahdollisesti tuleviin uhkiin.

Mietinnössä tarkastellaan Suomen harjoittamaa turvallisuuspoliittista yhteistyötä EU:n
yhteisen turvallisuus- ja puolustuspolitiikan, pohjoismaisen yhteistyön, Nato-kumppanuu-
den ja kahdenvälisen yhteistyön kannalta. Eri puitteissa tehtävä yhteistyö on luonteeltaan
täydentävää, ei poissulkevaa. Politiikkaan vaikuttaaksemme Suomen on toimittava yhte-
näisen ja toimintakykyisen unionin puolesta. Ruotsin kanssa tehtävällä yhteistyöllä on eri-
tyinen asema. Valiokunta pitää kannatettavana, että Ruotsin kanssa tavoitellaan mahdolli-
simman pitkälle menevää puolustusyhteistyötä sulkematta pois kriisiajan sopimuspohjais-
ta yhteistyötä. Nato-yhteistyön osalta mietinnössä todetaan, että Suomi on sotilasliittoon
kuulumaton maa, joka toteuttaa käytännönläheistä kumppanuutta Naton kanssa ja ylläpi-
tää mahdollisuutta hakea Nato-jäsenyyttä.

Arvoisa puhemies! Ulkoasiainvaliokunta korostaa selontekojen valmistelussa parla-
mentaarisen seurannan merkitystä ja edellyttää mietinnössään, että parlamentaarinen seu-
ranta järjestetään myös tulevien selontekojen valmistelun yhteydessä tavalla, joka antaa
eduskuntapuolueille mahdollisuuden käydä suoraa ja luottamuksellista vuoropuhelua val-
tioneuvoston kanssa jo valmisteluvaiheessa. Valiokunta katsoo, että ulko- ja turvallisuus-
politiikassa tarvitaan jatkossakin pitkäjänteisiä, yli hallituskausien ulottuvia linjauksia.
(Eero Heinäluoma: Loivat liikkeet!)
2



Pöytäkirjan asiakohta PTK 139/2016 vp
Arvoisa puhemies! Selonteon jättämisen jälkeen, myös ulkoasiainvaliokunnan mietin-
nön jälkeen, kehitys turvallisuusympäristössämme jatkuu ja elää koko ajan. Viime viikolla
Eurooppa-neuvosto piti äärimmäisen tärkeän kokouksen, jossa se linjasi EU:n yhteisen
puolustusulottuvuuden kehittämistä eteenpäin. Vaikka päätökset tapahtuivat viime viikol-
la ja siitä unionin puitteissa käynnistyi valmistelu, niin sinällään se, mitä viime viikolla on
päätetty, on linjassa myös ulkoasiainvaliokunnan mietintöön kirjaaman kanssa. Valiokun-
ta ennakoi pitkälle niitä päätöksiä, jotka viime viikolla tehtiin. Haluan kiinnittää huomiota,
että ehkä juuri tähän EU:n puolustusulottuvuuden kehittämiseen liittyen vasemmistoliiton
eriävässä mielipiteessä kolmas ponsi on ehkä se, joka kaikkein eniten poikkeaa valiokun-
nan mietinnön linjauksista.

Arvoisa puhemies! Tämän mietinnön valmistamisen ohessa valiokunta luonnollisesti
kävi laajaa keskustelua asiantuntijoiden kanssa koko syyskauden ajan, ja tietysti tässä kes-
kustelussa nousi paljon esille sellaistakin, jota ei ehkä mietintöön kirjattu mutta josta ha-
luan joitakin luonnehdintoja nostaa esille ikään kuin kuvatakseni sitä, mistä Suomen ulko-
ja turvallisuuspolitiikassa on hyvä keskustelua käydä.

Ensimmäinen näistä on kansallisen ja kansainvälisen välillä käynnissä oleva aatteelli-
seksikin luonnehdittava väittely. Asetelma on ollut eri muodoissa taustalla useissa viime
aikojen eri puolilla maailmaa käydyissä vaaleissa, ja se selkeästi jakaa sekä kansalaisia että
poliitikkoja ympäri maailmaa. Tähän liittyy ajatus kahdenvälisyydestä, jossa etuja kyettäi-
siin optimoimaan nykyistä paremmin, ja tähän liittyy samalla vieroksuntaa kansainvälisiä
järjestöjä ja yhteisiä sääntöjä kohtaan. Suomen kaltainen maa on luonnostaan samaan ai-
kaan sekä kansallinen että kansainvälinen. Tarvitsemme yhteisiä vahvoja pelisääntöjä pär-
jätäksemme itse.

Toinen tämmöinen jakolinja, ja oikeastaan tapa asemoida Suomen asemaa, liittyy täm-
möiseen kolmijakoon, jossa jokaisella opilla on omat  kannattajansa: olemmeko pienval-
tiorealisteja, olemmeko transatlantisteja vai globalisteja. Monet keskustelijat haluavat pai-
nottaa yhtä näistä ikään kuin kuvatakseen meidän suuntautumistamme. Tässä olen mieles-
täni tylsä ja sanon, että Suomen pitää toimia kaikilla näillä kolmella tasolla ja suunnalla. Ne
eivät ole toisiaan poissulkevia vaan täydentävät toisiaan.

Kolmas aihealue, jonka haluan nostaa esille, on se, josta eräs valiokunnan kuulemista
asiantuntijoista käytti termiä "demokratian ristiretki, ja onko se päättynyt". Meillä itselläm-
me on hyvin vahvat arvot, jotka jaamme Euroopan unionissa muiden jäsenten kesken. Ha-
luaisimme, että myös muut maat noudattavat näitä arvoja. Tosiasia kuitenkin on nykymaa-
ilmassa, että maailmassa vallitsee tälläkin hetkellä vahvoja arvojen ristiriitoja ja ainainen
ongelma on se, kuinka paljon ja kuinka syvää yhteistyötä olemme valmiita tekemään tois-
ten maiden kanssa, jotka eivät jaa kanssamme samoja arvoja. Joudumme tekemään yhteis-
työtä ja meidän kannattaa tehdä yhteistyötä ja yhteistyöllä pitkäjänteisesti ja kärsivällisesti
edistää myös arvojemme leviämistä. Eli selkää ei pidä täysin kääntää edes demokratian pa-
hiksille.

Tämä arvokysymys koskee myös Euroopan unionia. Myös Euroopan sisällä joudutaan
käymään nyt jatkuvaa keskustelua siitä, kuinka aidosti EU:n eri jäsenmaat ovat näihin yh-
teisiin arvoihin sitoutuneet.

Arvoisa puhemies! Neljäs huomioni liittyy siihen, että osittain olosuhteista johtuen ul-
kopolitiikkamme näkyy tällä hetkellä maailmalla erityisesti Pohjois-Eurooppaa koskevas-
sa keskustelussa. Emme saisi kuitenkaan rajautua vain Itämeren ranta-aallokkoon, vaan ul-
kopolitiikan skaalan on jatkuvasti oltava laaja-alainen, levottomanakin aikana. Sellaiset
3



Pöytäkirjan asiakohta PTK 139/2016 vp
teemat kuin kehityskysymykset, terrorismi, YK-järjestöjen työ, asevalvonta, rauhantyö,
kauppapolitiikka EU:n kautta, arktinen alue ja niin edelleen ovat esimerkkejä aihealueista,
joissa työtä on tehtävä koko ajan. Eikä tarvitse olla kummoinen ennustaja, kun laskee väes-
tökehitystä ja ilmastonmuutosta yhteen, päätelläkseen, että Afrikka tulee hallitsemaan tä-
män vuosisadan ulkopoliittista agendaa myös.

Arvoisa puhemies! Eduskunnan vastauksen jälkeen hallitus tuo puolustuspoliittisen se-
lonteon, ja valiokunta odottaa, että tässä selonteossa ja antamassaan eduskunnan vastauk-
sessa esitetty analyysi turvallisuuspoliittisesta toimintaympäristöstä toimii vahvana työn
pohjana myös puolustuspoliittista selontekoa laadittaessa.

Toinen varapuhemies Arto Satonen: Sitten käymme eduskuntaryhmien puheenvuorot,
jotka ovat siis maksimissaan 5 minuutin mittaisia.

12.06 Aila Paloniemi kesk (ryhmäpuheenvuoro): Arvoisa puhemies! Elämme kansainvä-
lispoliittisesti jännitteistä aikaa. Syyrian sota on tuonut jälleen esiin kansainvälisen yhtei-
sön heikkoudet. Voima- ja suurvaltapolitiikka nostavat päätään. Myös Euroopan ja Itäme-
ren alueen turvallisuustilanne on heikentynyt, joskin Suomen asemaa voidaan pitää edel-
leen vakaana. Levottomana aikana on erityisen tärkeää, että niin presidentti, hallitus kuin
eduskunta tukevat samaa ulkopolitiikan linjaa. Myös parlamentaarisen seurantaryhmän pe-
rustaminen ja sen osallistuminen selontekojen valmisteluun vuoropuhelussa hallituksen
kanssa palvelee konsensuksen tavoitetta. Kun yhteinen ulko- ja turvallisuuspoliittinen lin-
ja rakentuu yksimielisyydelle, on Suomen ulkopuolelle lähtevä viesti selkeä ja yksiselittei-
nen.

Arvoisa puhemies! Selonteon keskeisin sisältö vastaa keskustan ulko- ja turvallisuuspo-
liittista linjaa pitkältä ajalta. Keskustan mielestä Suomen on omilla ulko- ja turvallisuuspo-
liittisilla toimillaan edistettävä vakautta Itämerellä ja arktisella alueella. Suomen ja Ruot-
sin sotilaallinen liittoutumattomuus on vaikuttanut osaltaan koko pohjoisen Euroopan va-
kauteen ja turvallisuuteen. Sotilasliittoon kuulumattomuus on mielestämme kestävä linja
myös lähivuosille. Kannatamme samalla mahdollisuutta arvioida tilannetta tarvittaessa uu-
delleen.

Maanpuolustustiedotuksen suunnittelukunnan tuoreesta julkaisusta käy ilmi, että myös
kansalaiset kokevat vahvaa luottamusta Suomen ulkopolitiikan hoitoon ja linjaan. 70 pro-
senttia suomalaisista pitää Suomen ulkopolitiikkaa hyvin hoidettuna. Vastaavasti ulkopo-
litiikan perusprinsiipit, yleinen asevelvollisuus ja sotilasliittoon kuulumattomuus, kerää-
vät kansalaisilta vahvan tuen: neljä viidestä tukee asevelvollisuusjärjestelmän säilyttämis-
tä, ja Nato-jäsenyyteen kielteisesti suhtautuu 61 prosenttia, kun 25 prosentin mielestä Suo-
men tulisi pyrkiä Natoon. Vakauspolitiikka on linja, jolla on kansan keskuudessa laaja kan-
natus. (Eero Heinäluoma: Hyvin sanottu!)

Arvoisa puhemies! Suomi vastaanottaa Arktisen neuvoston puheenjohtajuuden Yhdys-
valloilta ensi vuonna. Keskustan eduskuntaryhmä korostaa, että arktisella politiikalla on
tuotettava vakautta ja turvallisuutta. Puheenjohtajuuskauden tavoitteena tulee olla osal-
taan jännitteiden lieventäminen Venäjän ja lännen välillä. Suomen kannattaa edistää konk-
reettisia yhteistyöhankkeita, joista on hyötyä ympäristön ja ilmaston kannalta tai taloudel-
lisessa mielessä, ja samalla edistetään myös maiden kanssakäymistä.
4



Pöytäkirjan asiakohta PTK 139/2016 vp
On erinomaista, että hallitus on ryhtynyt ajamaan eteenpäin koilliskaapelihanketta, jon-
ka tarkoitus on nopeuttaa merkittävästi Euroopan ja Aasian välistä tiedon perillemenoai-
kaa.

Arvoisa puhemies! Suomi ei hyväksy Venäjän toimia Ukrainassa ja Krimin liittämistä
Venäjään. (Eero Heinäluoma: Ei todellakaan!) Tuomitsemme myös sotilaalliset toimet
Syyriassa siviileitä vastaan, joista Venäjä osaltaan kantaa vastuuta. Mutta vuoropuhelua
Venäjän kanssa on kuitenkin välttämätöntä edistää niin EU:ssa kuin kahdenvälisesti. Mi-
kään erimielisyys tai konflikti ei ole ratkaistavissa järkevällä tavalla eristämisen, saati pu-
humattomuuden kautta.

Keskustan eduskuntaryhmä pitää hyvänä, että presidentti Niinistö on pitänyt aktiivisesti
yhteyttä suoraan Venäjään, ja hallituskin on lisännyt vuoropuhelua Venäjän kanssa. Niin
pääministeri Sipilä kuin ulkoministeri Soini pitävät yhteyttä Venäjän kollegoihinsa. Lisäk-
si muun muassa ulkomaankauppa- ja kehitysministeri Mykkänen sekä maatalous- ja ym-
päristöministeri Tiilikainen ovat omilla sektoreillaan olleet tiivistämässä yhteistyötä itäi-
seen naapuriin.

Arvoisa puhemies! Euroopan unionissa ja läntisissä demokratioissa käydään parhail-
laan läpi murrosta, joka oireilee järjestelmävastaisuutena sekä populismin ja nationalismin
nousuna. Moni näkee kansallisen ja kansainvälisen vastakohtina, vaikka asia on globaali-
en keskinäisriippuvuuksien maailmassa aivan päinvastoin.

Keskustan eduskuntaryhmän mielestä Euroopan maat ja Euroopan unioni tarvitsevat nyt
enemmän rakentajia kuin repijöitä. Suomen on viisasta toimia toimintakykyisen ja olennai-
seen keskittyvän EU:n puolesta. Vaihtoehto unionille olisi palata suurvaltojen Euroop-
paan, jossa pienet valtiot joutuisivat hakemaan vaikutusvaltaa suurvaltojen ja niiden ryh-
mittymien välissä.

Ulkopolitiikka ei ole vain omien intressien ajamista, vaan sitä pitää tehdä myös arvope-
rustaisesti. Meille luonteva tapa kantaa kansainvälistä vastuuta on kehitysyhteistyön lisäk-
si rauhanvälitys, konfliktinehkäisy ja siviilikriisinhallinta.

YK:n vuosituhattavoitteet olivat menestys. Agenda 2030:n tavoitteilla pyritään vielä pa-
rempiin tuloksiin. Kriiseistä huolimatta elämme myös uudenlaisten mahdollisuuksien ai-
kakautta. Keskinäisriippuvuus ei ole vain negatiivinen asia, vaan globaali kasvu, (Puhe-
mies koputtaa) liikkuvuus ja teknologian edistyminen avaavat menestymisen mahdolli-
suuksia yhä useammalle.

12.12 Tiina Elovaara ps (ryhmäpuheenvuoro): Arvoisa puhemies! Maailmanpolitiikka
on kovassa myllerryksessä. Suomen ulko- ja turvallisuuspoliittinen linja on kuitenkin py-
synyt vakaana vaikeissakin tilanteissa. Ulkopolitiikkamme on ollut pragmaattista, pitkä-
jänteistä, ja olemme kyenneet sovittamaan yhteen eri näkökulmia. Suomen ulkopolitiikan
viimeaikainen kehityskulku onkin ollut läntisen ulko- ja turvallisuuspoliittisen yhteistyön
syventäminen. Yhdysvaltojen ja Britannian kanssa solmitut puolustusyhteistyön aiesopi-
mukset, nyt neuvoteltavissa oleva aiesopimus Saksan kanssa, Pohjoismaiden solidaari-
suusjulistus sekä EU:n avunanto- ja vastuulausekkeet osoittavat kaikki osaltaan Suomen
viimeaikaista ulko- ja turvallisuuspolitiikan suuntaa. Idänsuhteiden merkityksellisyys ei
ole poistunut, sen vuoksi dialogi ja eri yhteistyömahdollisuuksien kehittäminen Venäjän
kanssa jatkuvat.

Tuore maanpuolustustiedotuksen suunnittelukunnan tutkimus kertoo, että kansan luot-
tamus Suomen ulko- ja puolustuspolitiikan hoitoon on perussuomalaisten ministereiden ai-
5



Pöytäkirjan asiakohta PTK 139/2016 vp
kana kasvanut. Nyt lähes 80 prosenttia suomalaisista pitää puolustuspolitiikkaa hyvin hoi-
dettuna.

Arvoisa puhemies! Ulkoasiainvaliokunnan mietintö tukee valtioneuvoston selontekoa
ulko- ja turvallisuuspolitiikasta. (Eero Heinäluoma: Ollaan tyytyväisiä!) Selonteko valmis-
teltiin yhdessä parlamentaarisen seurantaryhmän kanssa. Siinä todetaan kaksi pääasiaa:
Suomen turvallisuusympäristön viimeaikainen heikentyminen ja ulkopoliittisen yhteis-
työn syventäminen kumppanimaiden kanssa. Puolustusvaliokunnan mietintöön antamassa
lausunnossa Suomen ulkopoliittista nykytilannetta kuvataan näin: "EU-jäsenyyden toteu-
tumisen jälkeen Suomi on ollut poliittisesti liittoutunut maa." Selonteossa todetaan, ettem-
me voi, tai halua, eristäytyä. Pääsanoma onkin, että kansainvälinen turvallisuuspoliittinen
yhteistyö on Suomen edun mukaista politiikkaa. Tähän ulkoasiainvaliokunnan mietintö
yhtyy.

Arvoisa puhemies! Selonteossa ja mietinnössä esitetään näkemys, että Suomen tulisi
vahvistaa Venäjä-osaamistaan. Ministeri Jaakko lloniemi on kirjassaan esittänyt näkemyk-
sen, että Ukrainan kriisi on Neuvostoliiton hajoamisesta johtuvaa jälkiseurausta. Neuvos-
toliitto ei ole purkautunut verta vuodattamatta. Tämän näkemyksen mukaan elämme siis
post- tai jälki- kylmän sodan aikaa, jossa naapurustossamme vaikuttavat neuvostotasaval-
lan hajoamiseen liittyvät konfliktit. (Eero Heinäluoma: Imperiumin purku!) Toisaalta Ve-
näjän katsotaan tätä nykyä noudattavan niin sanottua uusimperialistista politiikkaa, jonka
pyrkimyksenä on saavuttaa suurvalta-asema ja moninapainen maailmanjärjestys.

Arvoisa puhemies! Arktisella alueella Venäjä on perinteisesti toiminut käytännönlähei-
sesti, ja sen painopisteitä ovat energiaresurssien hyödyntäminen ja Koillisväylän avaami-
nen kaupallisille kuljetuksille. Voimapolitiikkaa alueella on tähän asti harjoitettu vähem-
män. Tältä pohjalta Suomen on hyvä lähteä luotsaamaan kaksivuotista Arktisen neuvoston
puheenjohtajuutta ensi keväänä.

Suomelle tärkeitä painopistealueita arktisessa politiikassa ovat ympäristönsuojelu ja
alueen kestävä taloudellinen kehitys. Näitä perussuomalaiset tukevat. (Ville Niinistö: No
hyvä!) Arktinen ympäristö on ekologisesti erittäin herkkä, ja ilmastonmuutoksella on mo-
nia kauaskantoisia vaikutuksia alueella. Ikiroudan sulaminen voi johtaa maan vajoamiseen
ja elinympäristöjen tuhoutumiseen. Siksi on tärkeää, että teemme korkeatasoista tutkimus-
ta ilmastonmuutoksen vaikutuksista arktisissa maissa.

Maailmanpolitiikassa näemme globalisaatiosta seuranneita muutoksia, jotka eivät ja-
kaudu tasaisesti tai ole kaikille yhtä myönteisiä. Oleellista on rauhanturvatyö ja siviilikrii-
sinhallinta, ihmisoikeuksien turvaaminen, koulutuksen ja naisten oikeuksien vahvistami-
nen sekä ympäristön kestävä käyttö. Näissä asioissa Suomella on erittäin paljon vahvuuk-
sia. (Eero Heinäluoma: Uusi linja!)

Arvoisa puhemies! Brexitin ja Trumpin voiton kaltaiset ilmiöt ja kehityskulut kertovat
osaltaan tavallisten kansalaisten tyytymättömyydestä elitistiseen päätöksentekoon. Käyn-
nissä on jonkinlainen demokratian murros. Tähän on myös Suomen osaltaan vastattava.
Syrjäytymisen ehkäiseminen on turvallisuuspolitiikkaa parhaimmillaan. Se ei vain vahvis-
ta sisäistä turvallisuuttamme vaan myös edistää kansakunnan eheyttä (Puhemies koputtaa)
ja yhtenäisyyttä, jota ulkoasiainvaliokuntakin korostaa edellytyksenä maamme kriisinsie-
tokyvylle. Tällaista politiikkaa me perussuomalaiset lämpimästi kannatamme.

12.17 Pertti Salolainen kok (ryhmäpuheenvuoro): Arvoisa puhemies! Vain viitisen kuu-
kautta sitten eduskunta vastaanotti hallituksen ulko- ja turvallisuuspoliittisen selonteon. Se
6



Pöytäkirjan asiakohta PTK 139/2016 vp
on lyhyt aika maailmanmenossa. Se on kuitenkin aika, jossa turvallisuusympäristömme on
muuttunut merkittävästi. Selonteon antamisen jälkeen Iso-Britannia päätti brexit-kansa-
näänestyksessä jättää Euroopan unionin. Yhdysvalloissa puolestaan presidentiksi nousi
Donald Trump, jonka tulevasta politiikasta eivät parhaimmatkaan asiantuntijat kykene vie-
lä antamaan minkäänlaista ennustetta. (Eero Heinäluoma: Kyllä pystyy!) Näiden lisäksi
Eurooppa painii edelleen vakavien, niin sisäisten kuin ulkoistenkin, haasteiden kanssa.
Kaikki tämä vaikuttaa Suomeen. Olemme siirtyneet uuden epävarmuuden aikaan.

Itämerta ympäröivät maat nostavat yksi toisensa jälkeen puolustusbudjettejaan ja harkit-
sevat asevelvollisuuden palauttamista. Tämä kertoo siitä, valitettavasti, että voimapolitiik-
ka on syrjäyttämässä keskinäisriippuvuuden. Suomi on ollut kaukaa viisas ja pitänyt kai-
ken aikaa huolta omasta uskottavasta puolustuksestaan. Heikentyvä turvallisuustilanne tar-
koittaa kuitenkin sitä, että jatkossa meidänkin on panostettava puolustukseen enemmän.
Meidän on myös viimein vietävä loppuun kansallinen tiedustelulainsäädäntömme sekä
kansainvälisen avun antamista ja vastaanottamista koskeva lainsäädäntö.

Arvoisa puhemies! Yksin emme tässä maailmassa pärjää. Viime vuosina on otettu isoja
askelia puolustuspoliittisessa yhteistyössä Ruotsin kanssa. Tälle junalle ei ole syytä aset-
taa ennakkoon pääteasemaa. Meillä on myös tuoreet yhteistyösopimukset sekä Yhdysval-
tain että Britannian kanssa. Nämä kahdenväliset sopimukset sekä Naton tiivistetyn kump-
panuuden ohjelma ovat tärkeitä osia ulko- ja turvallisuuspolitiikassamme ja siinä koko-
naiskuvassa. Suomen osallistumista yhteisharjoituksiin ei ole myöskään syytä vähentää.

Naton ovet ovat edelleen auki, ja toivomme, ettei presidentti Trump tule tätä muutta-
maan. Kokoomuksen mielestä Nato-jäsenyys vahvistaisi Suomen turvallisuutta ja Itäme-
ren vakautta. Aikataulu on avoin kysymys. Tämähän ei ole mikään suuri uutinen, että mei-
dän kantamme on tämä. (Eero Heinäluoman välihuuto) Suomen on joka tapauksessa vält-
tämätöntä huolehtia transatlanttisten suhteiden toimivuudesta. Emme missään olosuhteis-
sa voi hyväksyä minkäänlaista etupiirijakoa Euroopassa.

Suomi on EU:n jäsen, Pohjoismaa ja erottamaton osa länttä. Tämä on arvoyhteisömme
ja viiteryhmämme. Selonteon mukaan Euroopan unioni on Suomelle tärkeä turvallisuus-
yhteisö. Siksi on äärimmäisen huolestuttavaa seurata, miten EU:ta revitään ulkopuolelta ja
sen perustuksia nakerretaan sisältä. Nationalismi ja protektionismi nostavat päätään. Ko-
koomuksen eduskuntaryhmä tuomitsee kaikki pyrkimykset kyseenalaistaa EU:n yhtenäi-
syys ja perusarvot. Suomi työskentelee EU:n toimintakyvyn vahvistamiseksi. Pakolaiskrii-
si on ehdottomasti saatava nopeasti ja kestävästi hallintaan, jotta unioni ja sen jäsenmaat
voivat tuottaa sitä turvaa ja vaurautta, jota kansalaiset oikeutetusti odottavat. Marraskuus-
sa komissio teki aloitteen puolustusyhteistyön lisäämiseksi EU:n jäsenmaiden kesken eri-
tyisesti tutkimuksessa ja puolustushankinnoissa. Puolustusyhteistyön lisääminen EU:ssa
on Suomen pitkän linjan etujen mukaista.

Suomen ulko- ja turvallisuuspolitiikkaa pitää tehdä muuttuvassa ajassa. Siksi on tär-
keää, että Suomi on aktiivinen ja näkyvä toimija maailmalla. Panoksemme kehitysyhteis-
työhön ja rauhanvälitykseen ovat merkittäviä. Kestävän kehityksen tulee olla ohjenuorana
niin kauppapolitiikassa kuin kehitysyhteistyössäkin.

Arvoisa puhemies! Ei ulko- ja turvallisuuspolitiikkaa ilman Venäjää. Venäjä oli, on ja
tulee aina olemaan naapurimme. Naapurin kanssa on oltava hyvät, toimivat naapuruussuh-
teet. Suhteiden ylläpitäminen ei kuitenkaan tarkoita eikä edellytä sitä, että suomalaisessa
keskustelussa pidättäydytään rehellisistä arvioista niin suhteessa Venäjään kuin maail-
maan laajemminkin. Käynnissä on jännityksen kierre, mutta on muistettava, että Venäjä on
7



Pöytäkirjan asiakohta PTK 139/2016 vp
kiistatta aloittanut sen kansainvälisiä sopimuksia rikkovilla voimatoimillaan erityisesti
Ukrainassa. Ulospääsy on Minskin sopimuksen (Puhemies koputtaa) täysimittainen toi-
meenpano.

12.23 Erkki Tuomioja sd (ryhmäpuheenvuoro): Herra puhemies! Euroopassa käytetty
voimapolitiikka, kansainvälisen oikeuden rikkomukset ja lähiympäristössämmekin näky-
vä uhmakas voimannäyttö ovat nostaneet perinteiset sotilaalliset turvakysymykset etualal-
le. Tämä näkyy myös selonteossa ja sen eduskuntakäsittelyssä. Vaikka Suomi ei ole uhan-
alainen maa, on tärkeätä, että sotilaallinen turvallisuus otetaan myös Suomen ulko- ja tur-
vallisuuspolitiikassa asianmukaisesti huomioon.

Monet kansalaiset kuitenkin kysyvät, olemmeko varustautumassa tai valmistautumassa
sotaan. Näin ei ole. Sota ei ole koskaan mikään normaalitila eikä edes uusi sellainen, ja se
mediassa näkyvä kielenkäyttö, joka sitä arkipäiväistää, on sekä perusteetonta että vaaral-
lista. Maailman tilasta on kuitenkin kannettava huolta, eikä vain välittömästä sotilaallises-
ta näkökulmasta. Sen haasteita ei voi tarkastella vain muutaman vuoden tai vaalikauden
jaksoissa. Silloin ymmärrämme, miten myös Suomen turvallisuuden suurimmat haasteet
liittyvät maailmanlaajuiseen kestämättömään kehitykseen.

Meillä on parhaimmassakin tapauksessa enintään muutama vuosikymmen aikaa sopeut-
taa kaikki ihmisen toiminnot ekologisesti, sosiaalisesti ja taloudellisesti kestävän kehityk-
sen vaatimuksiin. Siksi turvallisuuspolitiikka ei voi olla vain sisäänpäin käpertyvää varau-
tumista, vaan sen tulee olla kriisien ja konfliktien ratkaisuun ja ennaltaehkäisyyn suuntau-
tuvaa aktiivista vaikuttamista. Siksi esimerkiksi kehitysyhteistyön rajut leikkaukset ovat
heikentämässä mahdollisuuksiamme harjoittaa tätä, ja sen tarve kuitenkin on koko ajan
vain lisääntynyt.

Kasvavan ja jakamattoman keskinäisriippuvuuden maailmassa kestävyyttä ja turvalli-
suutta ei synny voimapolitiikalla, rajojen sulkemisyrityksillä tai vastakkainasetteluilla
vaan ainoastaan mahdollisimman laajalla monenkeskisellä yhteistyöllä. Venäjä on tämän
osaltaan kyseenalaistanut, ja nähtäväksi jää, miten Yhdysvallat tulee lähivuosina toimi-
maan. Tällöin on sitäkin tärkeämpää, mitä Suomi yhdessä muiden Pohjoismaiden kanssa
tekee yhteistyövaraisen turvallisuuden eteen ja kykeneekö EU vaikeutensa voittaen otta-
maan sille tarjolla olevan avoimen maailmanpolitiikan johtajan roolin. Eurooppa tarvitsee
sekä harkinta- että toimintakykyä, mukaan lukien sen oman turvallisuus- ja puolustuspoli-
tiikkansa vahvistamiseen. Edellytämme, että tästä eduskunta pidetään ajan tasalla.

Turvallisuuspolitiikassa on keskeistä, miten osallistumme kansainväliseen yhteistyö-
hön ja olemme valmiita antamaan apua muille, jos ne sitä tarvitsevat. Puolustuksemme pe-
rustuu jatkossakin omaan kansalliseen ratkaisuun. Sille tärkeä tuki on jäsenyytemme
EU:ssa, kehittyvä pohjoismainen yhteistyö ja kumppanuus Naton kanssa. Saamme sellais-
ta tietoa ja harjoittelumahdollisuuksia, jotka palvelevat oman puolustuksemme taitojen ja
tehokkuuden lisäämistä. Kuten mietinnössä todetaan, osallistumme avoimeen harjoittelu-
toimintaan vain tässä tarkoituksessa. Valitsemme omista lähtökohdistamme poliittisen har-
kinnan perusteella harjoitukset, joihin osallistumme silloin, kun ne eivät aiheuta kansain-
välisen jännitteen kasvua.

Yhteistyöllä on ennalta ehkäisevä vaikutus. Meillä ei ole sotilasliiton tarjoamaa avunan-
toa mutta ei myöskään velvoitetta osallistua operaatioihin tai yhteiseen puolustukseen. Us-
kottava puolustus sekä mahdollisuus ottaa vastaan apua ovat tarpeen, yhtä lailla kuin se,
että pidämme huolen siitä, ettei kenelläkään ole aihetta epäillä kykyämme ja haluamme es-
8



Pöytäkirjan asiakohta PTK 139/2016 vp
tää alueemme käyttö minkäänlaisiin muille sotilaallisesti vihamielisiin tarkoituksiin. Näin
torjumme myös sen aseellisen hyökkäyksen kohteeksi joutumisen mahdollisuuden, jota se-
lonteossa ei ole katsottu kokonaan poissuljetuksi.

Tärkeässä asemassa on tiivistyvä puolustusyhteistyö Ruotsin kanssa. Se ei tähtää kah-
denväliseen puolustusliittoon, vaikka sitäkään ei tulevaisuudessa tule sulkea pois. Liittou-
tumattomuutemme palvelee hyvin vakautta Itämeren piirissä. Liennytykseen pyrkivän po-
litiikan pitää ensi sijassa tähdätä vakavien konfliktien (Puhemies koputtaa) ja aseiden käy-
tön tilanteiden välttämiseen.

Peruslinjauksemme on aina tehty laajalla parlamentaarisella konsensuksella, ja sillä on
kansalaisten tuki. Olemme tyytyväisiä siihen, että valiokunta on valmistanut vastauksen
selontekoon hyvässä ja laajassa yhteisymmärryksessä. Peruslinjaamme toki kuuluu sen to-
teaminen, että sotilaallisen liittoutumisen mahdollisuus on Suomen suvereeni oikeus.
Oman yhdessä valitun ja laajaa tukea nauttivan sotilaallisen liittoutumattomuuden linjan
jatkuva kyseenalaistaminen ei palvele Suomen etuja eikä Pohjolan ja Itämeren vakautta.
Toivomme tämän näkyvän myös tässä keskustelussa. — Kiitos.

12.29 Pekka Haavisto vihr (ryhmäpuheenvuoro): Arvoisa puhemies! Ulko- ja turvalli-
suuspoliittista keskustelua käydään nyt nopeasti muuttuvassa tilanteessa. Viimeaikaiset
terrori-iskut — Pariisi, Bryssel, Nizza, nyt Berliini — osoittavat äärijärjestöjen pyrkimyk-
siä siirtää Lähi-idän sotanäyttämöä myös Eurooppaan. Me suomalaiset haluamme ilmaista
syvän osanottomme Berliinin iskun uhreille. Terrorismin ja sen juurisyiden kitkeminen on
yhteinen tavoitteemme. Tuomitsemme jyrkästi myös attentaatin Venäjän suurlähettilästä
Andrei Karlovia kohtaan Ankarassa. Väkivalta synnyttää vain väkivaltaa.

Me vihreät katsomme, että Suomen ulko- ja turvallisuuspolitiikassa näinä aikoina kaksi
asiaa on ylitse muiden: aktiivinen tuki konfliktialueiden rauhanpyrkimyksille muun muas-
sa rauhanvälityksen, siviilikriisinhallinnan ja rauhanturvan keinoin sekä kansallisen krii-
sinsietokyvyn kasvattaminen muun muassa syrjäytymistä ehkäisemällä, vihapuheen torju-
misella, huoltovarmuuden lisäämisellä sekä oman puolustuksen pitämisellä ajanmukaise-
na.

Arvoisa puhemies! Liityimme 15-jäseniseen Euroopan unioniin vuonna 95. Nyt jäseniä
on 28, kohta 27. Laajenevalle EU:lle on tehty paljon käsikirjoja mutta supistuvalle ei yh-
tään. Tulossa olevat brexit-neuvottelut ovat vaikeat. Vaikka Iso-Britannia jättää EU:n, se
tulee säilymään keskeisenä ja tärkeänä turvallisuus- ja kauppapoliittisena toimijana Euroo-
passa. Myös Suomelle Ison-Britannian merkitys säilyy. Balkanilla, kuten Serbiassa ja Ma-
kedoniassa, mahdollisella EU-jäsenyydellä on vielä positiivinen arvolataus. Se nähdään
vakautta ja korruptionvastaisuutta lisäävänä tekijänä.

Viime päivinä on puhuttu paljon EU-sopimusten mahdollistamasta rakenteellisesta yh-
teistyöstä puolustuksen alalla siitä kiinnostuneiden maiden kesken. Suomen turvallisuudel-
le tällä yhteistyöllä voi olla suurta merkitystä, ja sen kehittämiselle on annettava täysi tuki.
Vihreät suhtautuvat myönteisesti EU:n puolustusyhteistyön kehittämiseen esimerkiksi
kriisinhallinnan, materiaaliyhteistyön, kyberuhkien tai meriturvallisuuden alueilla.

Lähi-idän ja Pohjois-Afrikan kriiseissä EU on ollut pakolaisten vastaanottaja, humani-
täärisen avun antaja ja jälleenrakennuksen tukija. On tärkeää, että tulevaisuudessa EU on
myös kriisien ratkaisija, neuvottelija ja rauhanvälittäjä. EU:n globaalistrategian myötä me
vihreät odotamme aktiivisempaa poliittista roolia Euroopan unionilta.
9



Pöytäkirjan asiakohta PTK 139/2016 vp
Ärade talman! Under de senaste åren har finsk-svenskt samarbete och det nordiska samar-
betet varit mycket aktivt. I dessa turbulenta tider har det varit lätt att hitta värdegemenskap
bland de nordiska länderna. Samarbetet inom säkerhet och försvar mellan Finland och Sve-
rige är nu närmare än någonsin och kan vidare utvecklas.

Kun jännitteet maailmalla kasvavat, pienen maan kannattaa pitää kiinni sovitusta ja nojata
vahvasti kansainväliseen oikeuteen. Meidän etumme on, että niin ihmisoikeuksia, siviilien
kohtelua sodassa kuin pakolaisia koskevat kansainväliset sopimukset pysyvät voimassa
kriisin keskellä. Suomelle tarjoutuu hyvä mahdollisuus lisätä suurvaltojen välistä yhteis-
työtä arktisen toiminnan kautta, Arktisen neuvoston puheenjohtajana. Tänään presidentti
Obaman tekemä ilmoitus arktisesta suojelusta on erittäin tärkeä, ja Suomenkin on hyvä
muistaa Ottawan julistuksen periaatteet, lähtökohdat alkuperäiskansojen suojelusta, ilmas-
tonmuutoksen torjunnasta, kestävästä kehityksestä.

USA:n äskeiset presidentinvaalit vihapuheineen olivat repivä tapahtuma. Transatlantti-
nen yhteistyö on kuitenkin jatkossa Suomelle tärkeää. Yhdysvallat on meille Venäjää suu-
rempi vientimaa. Meidän etumme on, että USA:n ja Euroopan yhteistyö edelleen kehittyy,
ja odotamme myös USA:n pitävän kiinni antamistaan ilmastositoumuksista.

Suomi on ollut mukana tuomitsemassa Krimin laitonta miehitystä ja Itä-Ukrainassa ai-
heutettua kriisiä. Minskin sopimus on tie ulos tästä kriisistä. On tärkeää, että EU ja Suomi
tekevät voitavansa Minskin sopimuksen toteuttamiseksi, ja Etyj voi tässä olla tärkeässä
roolissa.

Arvoisa puhemies! Oli vaikea keksiä, mitä myönteistä, positiivista, tänä päivänä voisi
ulkopoliittisen puheen lopuksi sanoa. On kuitenkin yksi asia, joka on ehkä ylitse muiden, ja
se on jo edustaja Paloniemenkin mainitsema YK:n uusi kestävän kehityksen agenda vuo-
deksi 2030, voisi sanoa, eräänlainen maailman hallituksen ohjelma. Siellä on ympäristö,
siellä on ihmisoikeudet, siellä on kansainvälisen yhteistyön lisääminen, siellä on rauhan-
välitys. Suomen tulee tehdä kaikkensa, että tämä ohjelma toteutuisi. (Ilkka Kanerva: Ja
Suomen uusi johtajanpaikka YK:ssa!)

12.34 Paavo Arhinmäki vas (ryhmäpuheenvuoro): Arvoisa puhemies! Suomi on jo kuu-
detta vuotta peräkkäin rankattu maailman vakaimmaksi valtioksi. Fund for Peacen listauk-
sessa Suomi muodostaa yksin oman, korkeimman kategoriansa. (Eero Heinäluoma: Ja suu-
rin lehdistönvapaus!) Poikkeuksellinen vakaus ei ole syntynyt itsestään vaan vuosikymme-
nien työllä. Vakautta tukevat luottamus demokratiaan ja yhdessä sopimiseen, turvaa tuova
hyvinvointivaltio, aktiivinen kansalaisyhteiskunta sekä vapaa ja luotettava tiedonvälitys.
Ulkoista vakautta edistävät hyvät suhteet naapurimaihin ja kuva Suomesta luotettavana ja
vastuunsa kantavana maana, maana, joka tekee osansa mutta ei uhkaa ketään. Näitä saavu-
tuksia on vaalittava, ja niistä on meidän kaikkien syytä olla ylpeitä.

Arvoisa puhemies! Toisen maailmansodan jälkeisessä maailmassa rauhaa, vakautta ja
kehitystä taannut YK-järjestelmä on nyt koetuksella. Monenkeskisyyden sijaan isot toimi-
jat pyrkivät sopimaan asioita keskenään. Monenkeskisyyttä vastaan käy puhuri Vladimir
Putinin Venäjällä. Samaa tuulta on virittänyt myös Donald Trumpin USA, Erdogan Tur-
kissa, Iso-Britannia, Unkari, Puola, Ranska, Italia — kaikissa näissä maissa käydään kes-
kustelua, joka menee toiseen suuntaan kuin aikaisemmin. Myös EU:n tulevaisuus näyttää
epävarmalta. Eurooppaa ja Suomea jäytää synkeä nationalismi. Kansankiihotusta harjoite-
10



Pöytäkirjan asiakohta PTK 139/2016 vp
taan verkon valemedioissa, ja syyttävä sormi käännetään pakolaisiin. EU:n hajanaisuudes-
ta hyötyvät itsevaltaiset epädemokratiat Turkki ja Venäjä.

Arvoisa puhemies! Venäjä rikkoi kansainvälistä oikeutta liittämällä Krimin itseensä ja
kiihdyttämällä sotatoimia Ukrainassa. Venäjä hakee sotilaallisen suurvallan asemaa sota-
voiman avulla myös Syyriassa. Ulkoiseen uhoon peitellään maan sisäiset talous- ja sosiaa-
lipolitiikan epäonnistumiset. Tästä huolimatta keskusteluyhteyden ylläpitäminen naapu-
riin on joka tapauksessa järkevää ja välttämätöntä. Vaikka se näyttäisi kaukaiselta, on Suo-
men etu saada Venäjä lopulta takaisin mukaan normaaliin eurooppalaiseen kanssakäymi-
seen. 

Itämeren alue on suhteellisen rauhallinen maailmankolkka. Venäjän toimet ja Naton
vastaaminen niihin ovat kuitenkin lisänneet jännitteitä lähialueillamme. Pysyminen Naton
ulkopuolella on Suomelle kestävä ratkaisu, josta on syytä pitää kiinni. Suomen ei omilla
toimillaan tule lisätä jännitteitä vaan vähentää konfliktien todennäköisyyttä. Olkaamme
siis hullussa maailmassa maltillinen järjen ääni. Puolustusyhteistyössä Suomelle luontevin
yhteistyön suunta on Ruotsi ja muut Pohjoismaat. Tällä on myös kansalaisten tuki, toisin
kuin Nato-jäsenyydellä. Sotilasliittoa Ruotsin kanssa ei kuitenkaan kannata haikailla, eikä
sillä myöskään ole Ruotsissa minkäänlaista kannatusta.

Arvoisa puhemies! Ulkoasiainvaliokunnan mietintöön voi pääosin olla tyytyväinen. Se
on huomattavasti parempi ja tasapainoisempi kuin hallituksen selonteko. Kirjaus sotilaal-
lisesta liittoutumattomuudesta jää kuitenkin mietinnössä epämääräiseksi ja lieventää Suo-
men aikaisempia kantoja. Olenkin vastalauseessani esittänyt kolmea lausumaa, jotka sel-
keyttävät Suomen ulko- ja turvallisuuspoliittista asemaa:

"1. Suomi on sotilaallisesti liittoutumaton maa. Tämä tarkoittaa, että Suomea ei missään
tilanteessa viedä mukaan sellaisiin konflikteihin, joissa emme ole osapuoli.

2. Itämeren vakautta edistävää tai hankinnoissa kustannussäästöä tuovaa pohjoismaista
puolustusyhteistyötä tulee lisätä. Sitä ei kuitenkaan tule käyttää Suomen liittoutumatto-
man aseman kyseenalaistamiseen.

3. EU:n puolustusyhteistyön pitää perustua lähinnä kustannussäästöjen hakemiseen han-
kinnoissa. Materiaaliyhteistyö tai muut yhteistyömuodot eivät saa johtaa puolustusmeno-
jen kokonaistason nousuun eivätkä kansallisen harkintavallan kaventumiseen ulko- ja tur-
vallisuuspolitiikassa. Suunnitelmiin EU:n yhteisestä puolustustutkimuksesta ja muuhun
syvempään puolustusyhteistyöhön on suhtauduttava varauksellisesti."

Arvoisa puhemies! Teen nämä kolme vastalauseen mukaista lausumaehdotusta.

12.40 Stefan Wallin r (ryhmäpuheenvuoro): Värderade talman! Sällan har regeringens
utrikes- och säkerhetspolitiska redogörelse skrivits och behandlats i en så utmanande inter-
nationell terräng som detta år. Världens gång är direktsändning. Att  fånga in den snabbt
föränderliga verkligheten på papper har alltså varit nästan omöjligt.

Sedan redogörelsen gavs till riksdagen på sommaren har Europa skakats av nya terror-
dåd, brexitomröstningen och ett eskalerande krig i Syrien. Dessutom har presidentval för-
rättats i USA. Vilka konsekvenser valresultatet har för USA:s roll i Europa eller världen i
övrigt är ännu en gåta, liksom den nyvalde presidentens utrikespolitik överlag.

En tidens trend är också då man med hybridverksamhet, medvetet riktad desinformation
och direkta lögner i det virtuella rummet försöker skapa oreda och missnöje med politiskt
ledarskap och politiska processer eller rent av påverka valresultat. 
11



Pöytäkirjan asiakohta PTK 139/2016 vp
Det här i kombination med populism, nationalism och extremism utgör i dag en stor ut-
maning för flera av de demokratiska värderingar vi länge trott är okränkbara, rent av oho-
tade, i det efterkrigstida Europa. Till problembilden hör också vissa EU-länders sätt att in-
ternt utmana centrala rättsstatsprinciper — liksom tonfallet i den ryska retoriken och lan-
dets bristande respekt för internationell och humanitär rätt. 

Konsekvensen av dessa händelser och trender, skilt för sig och tillsammans, är en iskall
vind som sveper fram i den allmänna atmosfären i Europa.

Arvoisa puhemies! Vaikka huolenaiheiden luettelosta voitaisiin tehdä vieläkin pitempi, on
kuitenkin mielekkäämpää pyrkiä löytämään ratkaisuja ongelmiin. Yksi on varmaa: tiiviin
yhteistyön tarve nykyisissä valtioiden välissä elimissä, kansainvälissä järjestöissä samoin
kuin kahdenvälisestikin on lisääntynyt. Ei voi olla muita tapoja konfliktien ja luottamus-
kriisien ratkaisemiseksi ja maiden välisten säröytyneiden suhteiden korjaamiseksi kuin
keskinäisen riippuvuuden, siis integraation ja yhteistyön, syventäminen ja lisääminen.
Tämä ei kuitenkaan ole vastakkaista maiden luonnolliselle tarpeelle oman turvallisuutensa
vahvistamiseen, mikä sekin onnistuu usein parhaiten järjestäytyneellä yhteistyöllä toisten
samanmielisten kanssa.

Muut pohjoismaat ovat edelleen Suomelle myös turvallisuuspoliittisessa mielessä vah-
va ja luonnollinen viiteryhmä. Pohjoismainen puolustusyhteistyö, joka tapahtuu käytän-
nöllisesti ja sisältöä korostaen Nordefcon puitteissa, toimii hyvin.

Ruotsalaisen eduskuntaryhmän mielestä on syytä lukea Stoltenbergin raportti uudelleen
nykyisessä valossa. Mitä voisimme vielä tehdä merialueiden ja ilmatilan yhteisessä val-
vonnassa, arktisessa yhteistyössä ja kyber- ja hybriditoiminnan yhdessä torjumiseksi, josta
valitettavasti on tullut valtapolitiikan väline?

Myös kahdenvälisesti Ruotsin kanssa yhteistyömahdollisuuksia ei ole läheskään lop-
puun käytetty. Puolustusvoimiemme yhteensopivuus on jo nykyisellään suuri, mikä osit-
tain johtuu pitkälle kehittyneestä kumppanuusyhteistyöstä Naton puitteissa.

Arvoisa puhemies! Yksi Suomen tärkeimmistä turvallisuuspoliittista liittolaisista on
edelleen Nato. Ulkoasiainvaliokunta ei tee uutta arviota todetessaan sotilaallisesti liittou-
tumattoman Suomen ylläpitävän mahdollisuutta jäsenyyden hakemiseen. Hallituksen vii-
mekeväisessä Nato-arviossa todetaan puolestaan Natolla olevan vakauttava vaikutus Itä-
meren alueella.

Ruotsalainen eduskuntaryhmä on samaa mieltä. Ruotsalaisen kansanpuolueen tuorees-
sa puolueohjelmassa viime kesäkuulta esitämme puolestamme oman visiomme: että Suo-
mi on vuonna 2025 Naton jäsen. Kansan tuki on RKP:n mukaan kuitenkin edellytyksenä
jäsenyydelle, mitä myös Nato itse edellyttää.

Värderade talman! Diskussionen om EU:s försvarsdimension har tagit ny fart i och med
kommissionens förslag att grunda en försvarsfond i EU. Den kunde stöda forskning och
samordning av materielanskaffningar, där det enligt kommissionen finns stora pengar att
spara. 

Själva grundfrågan hur långt EU:s säkerhets- och försvarspolitik kan och bör drivas ska i
dag också bedömas i skenet av brexit liksom den franska hjälpbegäran med stöd av Lissa-
bonfördraget efter terrorattacken i Paris i november 2015. Toppmötet förra veckan gav
mycket riktigt ny belysning — och fortsättning följer nästa år. Klart är ändå att det inte be-
hövs några ytterligare dubblerande EU-strukturer ovanpå Nato.
12



Pöytäkirjan asiakohta PTK 139/2016 vp
  Arvoisa puhemies! Pakolaiskriisi on sekin korostanut kansainvälisen yhteistyön lisäämi-
sen merkitystä myös silloin, kun kyse on ennalta ehkäisevistä toimista potentiaalisissa krii-
sipesäkkeissä. Globaalit toimet ilmastonmuutoksen torjumiseksi, humanitäärinen työ ja
kehitysyhteistyön painottaminen erityisesti naisten ja lasten asemaa korostaen (Puhemies
koputtaa) on erittäin tärkeää. Ruotsalainen eduskuntaryhmä nostaa esiin YK:n päätöslau-
selman 1325 yhä tärkeämmäksi välineeksi tässä toiminnassa.

12.46 Antero Laukkanen kd (ryhmäpuheenvuoro): Arvoisa herra puhemies! Suomen
vakaa yhteiskunnallinen tila on antanut meille mahdollisuuden harjoittaa itsenäistä turval-
lisuuspolitiikkaa. Mennyt ei kuitenkaan ole tae tulevaisuudesta. Selonteossa todetaan, että
ulko- ja turvallisuuspoliittinen toimintaympäristömme on keskellä voimakasta muutosta.
Tämä varovainen ja diplomaattinen ilmaisu pitää paikkansa mutta kuvaa huonosti niitä uh-
kia, joiden keskellä tosiasiassa elämme. Parhaillaan maailmalla ja lähialueillamme on me-
neillään vakavia konflikteja, joihin ei näytä löytyvän ratkaisuja. Samalla uusia uhkakuvia
piirtyy taivaanrantaan: Turkin kehitys herättää huolta, Isisin edessä oleva tappio Lähi-idäs-
sä voi johtaa kiihtyvään terrorismiin Euroopassa, eikä edes EU:n kehitys näytä tällä hetkel-
lä vakaalta.

Kristillisdemokraattinen eduskuntaryhmä yhtyy monilta osin selonteon sisältöön liit-
tyen kansainväliseen puolustus- ja turvallisuusyhteistyöhön. Pohjoismaat, etenkin Ruotsi,
ovat meille tärkeitä kumppaneita. Nykyistä hyvää puolustusyhteistyötä tulee jatkaa ja sy-
ventää niiltä osin kuin se on järkevää ja mahdollista. Yhteistyön jatkaminen puolustusliitto
Naton kanssa on samoin luontevaa. Samalla on selvää, että mahdollinen jäsenyys puolus-
tusliitossa vaatisi laajaa kansallista keskustelua ja yhteisymmärrystä. On todettava, että lä-
hes koko puolustusjärjestelmämme on Nato-yhteensopiva ja meillä on Naton kanssa myös
voimassa oleva isäntämaasopimus, joka mahdollistaa Naton joukkojen läsnäolon Suomen
maaperällä.

Euroopan unioni esitetään selonteossa Suomen ulko- ja turvallisuuspolitiikan keskei-
simpänä toimijana. Olemme samaa mieltä. EU:n tulevaisuus ei kuitenkaan näytä tällä het-
kellä niin vakaalta kuin voisi toivoa. Brexitin lisäksi EU-vastaisuus on nostanut päätään
myös muissa jäsenmaissa. Eurokriisin ja pakolaiskriisin hoito osoittavat, kuinka vaikeaa
käytännön yhteistyö on kriisitilanteessa. Suomen tulee omalta osaltaan pyrkiä paranta-
maan yhteistyön edellytyksiä unionin sisällä, mutta samalla meidän ei pidä sinisilmäisesti
luottaa EU:n tuomaan turvaan kaikissa tilanteissa.

Kiirehdimme ajantasaisen tiedustelulainsäädännön valmistelua hybridiuhkien torjumi-
seksi, jotta muiden muassa suojelupoliisi saisi riittävät työkalut tehtävänsä toteuttamiseksi.

Selonteossa todetaan, että hallitsematon maahanmuutto Eurooppaan saattaa tulevina
vuosina kasvaa entisestään. Tämä on äärimmäisen varovaisesti ilmaistu. Niin Afrikan kuin
Lähi-idän väestöt ovat kasvaneet merkittävästi viime vuosikymmeninä ja tulevat lähitule-
vaisuudessa kasvamaan kiihtyvällä vauhdilla. Väestönkasvu ja siihen liittyvät konfliktit tu-
levat johtamaan yhä suurempaan ja hallitsemattomampaan muuttoliikkeeseen Eurooppaan
ja myös Suomeen.

Suomen tulee omilla toimillaan ja erityisesti EU:n jäsenenä pyrkiä estämään kielteisiä
kehityskulkuja. Vaikuttava ja oikein kohdennettu kehitysyhteistyö on avainasemassa kon-
fliktien ja muuttoliikkeen ehkäisyssä. Selonteossa todetaankin, että kehityspolitiikka on
tärkeä osa Suomen ulko- ja turvallisuuspolitiikkaa. Ikävä kyllä valtioneuvoston sanat ja
teot eivät tässä asiassa kohtaa: hallitus on leikannut rajusti kehitysyhteistyövaroista ja
13



Pöytäkirjan asiakohta PTK 139/2016 vp
muuttanut hyväksi todetun kehitysyhteistyön painopistettä kohti kaupallista yhteistyötä.
Kristillisdemokraatit eivät pidä järkevänä hallituksen suuntaa vaan peräänkuuluttavat laa-
jaa keskustelua ja lisää tukea kansalaisjärjestöjen tekemälle kehitysyhteistyölle. Agenda
2030:n toimeenpanolle on oltava riittävät resurssit myös Suomessa.

Arvoisa puhemies! Muutoksen keskellä on entistä tärkeämpää huolehtia kansallisesta
turvallisuudesta. Se vaatii päättäväisyyttä, kansallista yhteisymmärrystä ja rehellisyyttä.
Suomen ulko- ja turvallisuuspolitiikan tulee perustua rehelliseen arvioon omasta asemas-
ta, toimintakyvystä sekä kansainvälisen yhteistyön tuomasta lisäarvosta turvallisuudellem-
me.

Toinen varapuhemies Arto Satonen: Sitten hallituksen puheenvuoro.

12.51 Ulkoasiainministeri Timo Soini: Arvoisa herra puhemies! Valtioneuvoston ulko-
ja turvallisuuspoliittinen selonteko on saanut eduskunnalta arvonsa mukaisen ja perusteel-
lisen käsittelyn. Haluan kiittää ulkoasiainvaliokuntaa asiantuntevasta mietinnöstä ja valio-
kuntia niiden perehtyneisyydestä. Haluan myös erikseen kiittää parlamentaarista seuranta-
ryhmää; seurantaryhmä on ollut hallitukselle korvaamaton kumppani selonteon valmiste-
lussa.

Arvoisa puhemies! Ulko- ja turvallisuuspolitiikka on Suomessa perinteisesti yhteinen
asia, joka ylittää puoluepoliittiset intohimot. Tämä yhtenäisyys on meille merkittävä voi-
mavara, josta on arvokasta pitää kiinni. Voimme tyytyväisinä todeta, että selonteon linja-
uksista vallitsee laaja yhteisymmärrys.

Kansallinen yhtenäisyys on entistä tärkeämpää, kun olemme suurten ulkopoliittisten
haasteiden ja epävarmojen aikojen edessä. Euroopan piti olla rauhan manner ja vakauden
ympäröimä. Maailma kulki kohti kehitystä ja parempaa elämää. Elämme nyt kuitenkin uut-
ta aikaa, jota leimaavat epävakaus, jopa sota, inhimillinen hätä ja kansainvälisten sääntö-
jen haastaminen niin Euroopassa kuin sen lähialueilla. Vallitsevassa tilanteessa on entistä-
kin tärkeämpää, että Suomella on selkeä ulko- ja turvallisuuspoliittinen linja, oma näke-
mys. Sen keskeiset jäsentäjät ovat kansainvälisen oikeuden kunnioittaminen ja sääntöpoh-
jaisen kansainvälisen järjestelmän vahvistaminen. Kukaan ei rakenna parempaa maailmaa
yksin eikä toisista piittaamatta.

Arvoisa puhemies! Selonteon viimeistelyn jälkeen on jo ehtinyt tapahtua paljon, mutta
sen sisältö on kestävä. Euroopan unioni on Suomelle olennainen turvallisuusyhteisö. Sen
toimintakyvyn vahvistaminen on tärkeää. Euroopan unioni onkin päättäväisesti lähtenyt
kehittämään turvallisuus- ja puolustuspolitiikkaansa. Tässä kehityksessä haluamme olla
mukana. On järkevää ja kohtuullista, että Eurooppa kantaa suuremman vastuun omasta tur-
vallisuudestaan ja pyrkii vakauttamaan lähialueitaan. Tämä työ ja valmiuksien rakentami-
nen on hyvässä vauhdissa.

Selonteon valmisteluvaiheessa pohdittiin Britannian EU-ratkaisun merkitystä. Myös
Yhdysvaltojen presidentinvaalit vaikuttavat ulko- ja turvallisuuspolitiikan maastoon. Eu-
rooppalaisten toimintakykyjen vahvistaminen ja vastuunkanto on oikea ratkaisu sekä bre-
xitin toteutuessa että vallan vaihtuessa Yhdysvalloissa.

Arvoisa puhemies! Selonteon keskeiset linjaukset koskevat Suomen kumppanuuksia.
Painotamme erityisesti syvenevää yhteistyötä Ruotsin ja Yhdysvaltojen kanssa sekä vah-
vistuvaa kumppanuutta Naton kanssa. Nämä ovat tärkeitä kumppaneita siinä läntisessä yh-
teisössä, johon kuulumme. Nato-jäsenyyden hakeminen on Suomelle mahdollista, ja tästä
14



Pöytäkirjan asiakohta PTK 139/2016 vp
mahdollisuudesta on syytä pitää kiinni. Yhteistyön syventäminen Ruotsin kanssa, niin so-
dan kuin rauhan kysymyksissä, on meille luonteva ja tärkeä painopiste. Yhdysvaltojen
merkitys Euroopan turvallisuudelle on keskeinen. Se ei muutu, vaikka isännyys Valkoises-
sa talossa vaihtuu.

Arvoisa puhemies! Venäjä on Suomelle aina merkittävä ulko- ja turvallisuuspolitiikan
kysymys. Moneen asiaan voimme vaikuttaa, mutta emme maantieteeseen. Hyvät suhteet
Venäjään on Suomelle luonteva tavoite. Mutta on olennaista pitää kiinni niistä keskeisistä
periaatteista, joille eurooppalainen turvallisuusjärjestelmä on rakennettu. Väkivallalla ei
ole sijaa, eikä sen käyttöä voida hyväksyä. Venäjä on rikkonut keskeisiä turvallisuusperi-
aatteita anastamalla Krimin ja horjuttamalla Ukrainaa. Tätä ei voida hyväksyä, etupiirien
Eurooppa kuuluu historiaan. Venäjän toiminta on Euroopan jännittyneen turvallisuusil-
maston aiheuttaja, ja tämä jännite heijastuu tunnetusti myös Itämeren alueelle.

Ulkoasiainvaliokunta on osuvasti ja hyvin todennut, että jännite Itämeren alueella ei ole
alueen omista tekijöistä kiinni. Mutta tämä kehitys vaikuttaa meihin kaikkiin, ja me emme
siitä pääse irti, olimme siihen syyllisiä tai emme. On täysin selvää, että monet pienet maat
ovat olleet levottomia Venäjän toiminnan johdosta ja aprikoineet, onko Ukraina ainoa maa,
joka voi joutua tällaiseen tilanteeseen. Toivottavasti on — siitä tällä hetkellä ei ole mitään
objektiivisia merkkejä.

Arvoisa puhemies! Ulkopoliittinen linja on tärkeä perusta, mutta sen pitää näkyä myös
teoissa. Olennaista on se, että tartumme asioihin aktiivisella otteella. Se koskee niin Euroo-
pan turvallisuuden vahvistamista kuin maailman vakauttamista. Erityisen tärkeä ja ajan-
kohtainen asia on suhteiden vahvistaminen Yhdysvaltoihin ja yhteyksien luominen uuteen
hallintoon. Yhdyn ulkoasiainvaliokunnan kannanottoon eduskunnan jatkuvan tiedonsaan-
nin tärkeydestä. Kevätistuntokaudella 2017 annettava ulko- ja turvallisuuspoliittinen tiedo-
nanto on kannatettava ajatus, jolle annan täyden tukeni.

Arvoisa puhemies! Eurooppa on kulkenut pitkän matkan maailmansodan raunioista kyl-
män sodan jähmeään kahtiajakoon. Kylmän sodan jälkeen mantereemme alkoi nopeasti
eheytyä ja entinen kahtiajako jäi historiaan. Myös Venäjä oli osa tätä myönteistä kehitystä.
Nyt historian kulku uhkaa kääntyä ja vastakkainasettelu varjostaa jälleen yhteistyötä. Suo-
men ulko- ja turvallisuuspolitiikan keskeinen tehtävä on suomalaisten turvallisuus ja hy-
vinvointi. Parhaiten toteutamme tätä päämäärää pitämällä periaatteistamme kiinni. Rauha
voittaa sodan, oikeus väkivallan, yhteistyö vastakkainasettelun. — Kiitos.

Toinen varapuhemies Arto Satonen: Seuraavaksi pääministeri Sipilä, 5 minuuttia.

12.59 Pääministeri Juha Sipilä: Arvoisa puhemies! Ulko- ja turvallisuuspoliittinen se-
lonteko valmistui kesäkuussa, Nato-arvio jo sitä ennen huhtikuussa, ja puolustusselonteon
valmistelu on nyt loppusuoralla. Selontekojen valmisteluprosessit on hoidettu erittäin hy-
vin, mistä haluan lausua kiitokset asianomaisille. Ulkoministerin tapaan haluan esittää par-
haat kiitokset myös parlamentaariselle seurantaryhmälle sen suuresta kiinnostuksesta ja
perehtymisestä asiaan. Esitän myös erityiskiitokset ulkoasiainvaliokunnalle, joka on laati-
nut selonteosta kattavan mietinnön. Mietinnöstä käy ilmi, että selonteon päälinjoista vallit-
see meillä laaja yhteisymmärrys. Puoluerajat ylittävä keskustelu ja analyysi ulko-, turval-
lisuus- ja puolustuspolitiikasta on Suomelle äärimmäisen tärkeää.

Ulko- ja turvallisuuspoliittisen selonteon toimintaympäristön kuvaus alkaa lauseella
"voimakas muutos ulko- ja turvallisuuspolitiikan toimintaympäristössä jatkuu niin Suo-
15



Pöytäkirjan asiakohta PTK 139/2016 vp
men lähialueilla kuin maailmanlaajuisesti". Syyrian vakava kriisi on haastanut koko kan-
sainvälisen yhteisön. Eurooppa-neuvostossa tuomitsimme Syyrian hallinnon ja sen liitto-
laisten, erityisesti Venäjän ja Iranin, jatkuvat hyökkäykset Aleppoon. Korostimme Syy-
rian ja sen liittolaisten vastuuta laittaa toimeen kiireellisesti asukkaiden evakuoiminen ja
siviilien suojelu. EU työskentelee päättäväisesti yhdessä YK:n kanssa poliittisen ratkaisun
saavuttamiseksi.

Ulkoisilla muutoksilla on monenlaisia vaikutuksia Suomen sisäiseen kehitykseen, sisäi-
seen turvallisuuteen ja yhteiskunnan kriisinsietokykyyn. Näitä teemojahan käsiteltiin myös
toukokuussa julkistetussa sisäisen turvallisuuden selonteossa. Tämän lisäksi olemme teh-
neet viime vuosina erittäin tärkeää hallinnonalarajat ylittävää työtä yhteiskunnan koko-
naisturvallisuuden hahmottamisessa. Kyber- ja hybridiuhkien kaltaiset ilmiöt haastavat
meitä jatkamaan tätä työtä edelleen.

Arvoisa puhemies! Joulukuun Eurooppa-neuvoston keskeinen aihe oli turvallisuus ja
puolustus. Kokouksen päätelmissä vahvistettiin eurooppalaisten tarve ottaa suurempaa
vastuuta turvallisuudestaan. Suomi on johdonmukaisesti tuonut esiin tarvetta vahvistaa
EU:ta turvallisuusyhteisönä ja turvallisuuden tuottajana. Kanta on kirjattu useaan turvalli-
suuspoliittiseen selontekoomme vuoden 2009 selonteosta lähtien.

EU:n yhteisen turvallisuus- ja puolustuspolitiikan kehittäminen on edennyt viime vuo-
sina. Eurooppa-neuvosto asetti joulukuussa 2013 tavoitteita yhteisen turvallisuus- ja puo-
lustuspolitiikan kehittämiseksi, ja tavoitteita tarkennettiin edelleen kesäkuussa 2015. Kor-
kea edustaja Mogherini esitteli tämän vuoden kesäkuussa EU:n globaalistrategian ja myö-
hemmin tarkennetun toimeenpanosuunnitelman turvallisuuden ja puolustuksen alalla. Jou-
lukuun kokouksen päätelmissä todettiin, että Euroopan turvallisuuden ja puolustuksen
vahvistaminen haasteellisessa ympäristössä ja kansalaisten parempi suojelu edellyttävät
mittavampia toimia. Tämä edellyttää riittäviä lisäresursseja ottaen huomioon kansalliset
olosuhteet ja oikeudelliset sitoumukset. Puolustusyhteistyön kehittämisessä on ollut useita
eri asiakokonaisuuksia esillä, kuten puolustusmarkkinoiden kehittäminen, puolustusyh-
teistyön systematisointi, pysyvä rakenteellinen yhteistyö, kriisinhallinnan suunnittelu- ja
johtokyky, rahoituskysymykset, sotilaallisen huoltojärjestelmän kehittäminen, hybridiuh-
kiin vastaaminen sekä EU:n ja Naton yhteistyön tiivistäminen. Eurooppa-neuvosto pyysi
korkeaa edustajaa ja komissiota tekemään ehdotuksia ensi vuoden alkupuolella tulevan
päätöksenteon pohjaksi, ja Eurooppa-neuvosto arvioi edistymistä säännöllisesti, seuraa-
van kerran sekä maaliskuun että kesäkuun kokouksissa.

Arvoisa puhemies! Ulkoasiainvaliokunta piti mietinnössään tärkeänä, että annan kevä-
tistuntokaudella 2017 tiedonannon ulko- ja turvallisuuspoliittisen toimintaympäristön
muutoksista. Tämä sopii erinomaisesti. Tiedonannon sopiva ajankohta on hyvä määritellä
sen jälkeen, kun Yhdistynyt kuningaskunta on jättänyt EU-eroanomuksensa, minkä odo-
tamme tapahtuvan maaliskuun loppuun mennessä. Siinä vaiheessa tiedossamme lienevät
myös Yhdysvaltain uuden presidentin ensimmäiset ulko- ja turvallisuuspoliittiset linjauk-
set.

Toinen varapuhemies Arto Satonen: Nyt on mahdollisuus pyytää minuutin mittaisia
vastauspuheenvuoroja V-painiketta käyttäen. Ensimmäisen vastauspuheenvuoron myön-
nän ulkoasiainvaliokunnan puheenjohtajalle, edustaja Vanhaselle.
16



Pöytäkirjan asiakohta PTK 139/2016 vp
13.05 Matti Vanhanen kesk (vastauspuheenvuoro): Arvoisa puhemies! Minusta tämä
ryhmäpuheenvuorokierros osoitti sen, että vaikka tiettyjä painotuseroja on, niin tämä iso
kuva on kaikille yhteinen. Minä luulen, että kun tätä hetkeä katsotaan muutama vuosi taak-
sepäin, muutama vuosi eteenpäin, niin havaitaan, että tiettyjä käänteen merkkejä tässä on:
voimapolitiikan paluu, terrorismin uudet muodot, erityisesti huoli siitä, että kansainväli-
nen sääntöperäinen järjestelmä ei toimi, kansainvälisten sopimusten kunnioitus on heik-
koa. Myös omassa valmistautumisessa alkaen valmiuslainsäädännön ja tiedustelulainsää-
dännön vaikeista uudistuksista ne ovat nousseet esille ja myös se, minkä edustaja Tuomi-
oja nosti esille, maailmanlaajuinen kestämätön kehitys ikään kuin kaiken taustalla ja poh-
jalla olevana ongelma-asetteluna, joka ei ole suinkaan helpottamassa näköpiirissä olevia
ongelmia vaan lisäämässä niitä.

13.06 Erkki Tuomioja sd (vastauspuheenvuoro): Herra puhemies! Minusta on todella ar-
vokasta, että näitä ulko- ja turvallisuuspolitiikan peruskysymyksiä on käsitelty ja nytkin
laajassa yhteisymmärryksen hengessä, enkä halua olla sitä suinkaan rikkomassa, mutta to-
teaisin kuitenkin kaksi seikkaa.

Meillä on jonkin verran painotuseroja, niin kuin edustaja Vanhanen ihan oikein totesi.
Yksi koskee myöskin tätä liittoutumattomuusperspektiiviä. Minä haluan itse korostaa sitä,
että me pidämme tätä mahdollisuuden säilyttämistä oikeana ja se on meidän peruslinjauk-
semme, mutta yhtä selvänä pidän sitä, että meillä ei ole sellaista tilannetta, jolloin tästä nyt
puhuminen tai tälle joidenkin aikataulujen esittäminen millään tavoin parantaisi ainakaan
Suomen turvallisuutta. Tämä on ensimmäinen asia. Toinen, johonka kiinnitän huomiota,
on se, että kyllä toivoisin enemmän myöskin aktiivista vaikuttamispyrkimystä ulko- ja tur-
vallisuuspolitiikassa, että emme vain passiivisesti varaudu siihen, mitä maailmalla menee
huonosti, vaan toimisimme (Puhemies koputtaa) niin kuin presidentti Niinistö tällä lento-
turvallisuusaloitteellamme ja etsimme niitä kohteita, joissa Suomen kaltaiset maat voivat
myönteisesti vaikuttaa.

13.08 Tiina Elovaara ps (vastauspuheenvuoro): Arvoisa puhemies! Arvoisat ministerit!
Yli puolet maailman väestöstä on alle 25-vuotiaita. Itse kun olen seurannut ulkopolitiikkaa
muun muassa ulkoasiainvaliokunnan matkojen mukana, niin olen huomannut, että maail-
manpolitiikka kaipaisi sukupolvenvaihdosta. Politiikka on edelleen hyvin maskuliinista,
keskustellaan paljon öljystä, aseista, konflikteista, mutta naisten ja lasten oikeuksia ei kat-
sota muutosta tuovina supervoimina. Itse ajattelen näin ja näen, että Suomella on paljon
vahvuuksia juuri näissä asioissa. Miten voisimme hyödyntää paremmin näitä Suomen vah-
vuuksia ulkopolitiikassa?

13.08 Pekka Haavisto vihr (vastauspuheenvuoro): Arvoisa puhemies! Ulkoasiainvalio-
kunnan puheenjohtaja Vanhanen omassa puheenvuorossaan toi esiin kysymyksen demo-
kratian ristiretkestä: onko se tavallaan päättynyt, ollaanko epäonnistuttu viemään niitä ar-
voja, joihin itse uskomme — ihmisoikeudet, yksilönvapaus, demokratia — maailmalle?
On paljon autoritäärisiä maita, se on totta. Olisin kuitenkin kiinnittänyt huomiota siihen,
että näissä autoritäärisissä maissa siellä pinnan alla, niiden johtajien alapuolella, saattaa
olla hyvin paljon demokraattisia liikkeitä. Katsomme Kiinaa tänä päivänä, siellä kuhisee,
katsomme Venäjää, siellä toimii kansalaisyhteiskunta. Varmasti Turkissakin on ihmisiä,
jotka eivät ajattele täysin samoin kuin Erdogan. Minusta on hyvin tärkeää, että katsomme
17



Pöytäkirjan asiakohta PTK 139/2016 vp
myös tätä kansalaisyhteiskunnan tasoa emmekä luokittele valtioita vain siltä pohjalta, että
ne ovat autoritäärisiä, ja sitten toimimme niiden kanssa kuin autoritäärisen maan kanssa,
vaan meidän tehtävämme on myöskin vahvistaa sitä kansalaisyhteiskuntaa ja toimia demo-
kratian puolesta, ihmisoikeuksien puolesta, silloin kun voimme.

13.10 Pertti Salolainen kok (vastauspuheenvuoro): Arvoisa puhemies! Ulkoministeri,
toitte esille erittäin tärkeän näkökohdan, kun totesitte, että meidän pitää jatkaa samoja lä-
hestymiskeinoja Yhdysvaltojen suuntaan kuin nyt presidentti Obaman aikana. Siis meillä-
hän oli tämä upea pohjoismainen kokous siellä Obaman kaudella. Voisitteko hieman va-
lottaa sitä, millä tavalla aiotte tämäntyyppistä toimintaa jatkaa, koska meidän imagon kan-
nalta on erittäin arvokasta olla samassa joukossa muiden Pohjoismaiden kanssa.

Pääministeriltä kysyisin lyhyesti sitä, että kun tämä Arktisen neuvoston puheenjohta-
juus nyt tulee meille, niin miten te näette tämän ainutlaatuisen mahdollisuuden saada Yh-
dysvaltain ja Venäjän johto Suomen puheenjohtajakaudella keskustelemaan, vaikka Suo-
meen, arktisista kysymyksistä. Samalla se olisi mahtavan hieno projekti Suomen ulkopo-
litiikan kannalta.

13.11 Paavo Arhinmäki vas (vastauspuheenvuoro): Arvoisa herra puhemies! RKP:n ryh-
mäpuhuja, edustaja Wallin, totesi, että vuoteen 2025 mennessä olisi hyvä päästä Nato-jä-
seneksi, mutta se vaatii taakseen kansan tukea. Hyvä, että tekin sen myönnätte ja samalla
toteatte, että näinhän ei tule käymään. Itse asiassa Suomen Nato-jäsenyyden kannatus kan-
san keskuudessa on pikemminkin vähentynyt kuin voimistunut.

Puheenvuorossani totesin, että valiokunnan mietintö on suhteellisen tasapainoinen, mut-
ta samaa ei voi kaikilta osin valitettavasti sanoa hallituksen politiikasta, joka herättää kriit-
tisiä kysymyksiä. Kehitysyhteistyömäärärahoja leikataan samaan aikaan, kun sodat ja pa-
kolaisuus nähdään keskeisenä turvallisuusriskinä kaikkialla maailmassa. Suomi myy asei-
ta Saudi-Arabiaan, Arabiemiraatteihin, jotka osallistuvat Jemenissä sisällissotaan, aseita
viedään myöskin Keski-Aasian diktatuureihin. (Puhemies koputtaa) Nämä ovat kysymyk-
siä, jotka eivät sovi suomalaiseen ulko- ja turvallisuuspolitiikkaan.

13.12 Stefan Wallin r (vastauspuheenvuoro): Arvoisa puhemies! Aivan totta, edustaja
Arhinmäki, että kansan tuki puuttuu edelleen, mutta sen jälkeen, jos ja kun ulkopoliittinen
johto ottaa tästä asiasta kunnon otteen ja alkaa ajamaan asiaa, saattaa tilanne muuttua, niin
kuin kävi myöskin EU-jäsenyyden suhteen.

Arvoisa hallitus, USA:n presidentinvaalien jälkeen on kuultu sanottavan myöskin täällä
Suomessa, että vaalitulos saattaisi vaikuttaa Naton halukkuuteen tai mahdollisuuksiin laa-
jentua, näin ollen myös Suomen mahdollisuuksiin halutessaan liittyä Natoon. Suomen int-
ressissä on luonnollisesti se, aivan kuten ulkoministeri äsken totesi, että ovi Natoon pysyy
raollaan. Arvoisa ulkoministeri, ovathan Suomen puolesta suhteet Natoon ja Yhdysvaltoi-
hin kunnossa.

13.13 Antero Laukkanen kd (vastauspuheenvuoro): Arvoisa herra puhemies! Meillä on
tällä hetkellä kiistatta hyvin Nato-myönteinen hallitus. Lähes koko puolustusjärjestelmäm-
me on laitettu Nato-asentoon. Meillä on Naton kanssa isäntämaasopimus, joka määrittää
sen, miten Naton sekä sen jäsen- tai muiden valtioiden joukot voivat perustaa tukikohtia
18



Pöytäkirjan asiakohta PTK 139/2016 vp
alueellemme. Tämän lisäksi meillä on erityissopimus yhteistyöstä Yhdysvaltojen kanssa.
Toisin sanoen ei ole liioiteltua sanoa, että olemme aika Nato-valmiita.

Kysyisinkin, mikä on nyt todellinen tilanne hallituksen sisällä. Ollaanko siellä valmis-
telemassa vieläkin syvempää yhteistyötä Naton kanssa? Tosiasiahan on se, niin kuin täällä
puolustusministeri budjettineuvottelujen aikana sanoi, että näillä resursseilla puolustuk-
semme ei ole uskottava. Resursseja sinne on nyt tulossa lisää, mikä on hyvä asia, mutta
myöskään tämä Euroopan hyvin hajanainen puolustusmekanismi ei tuo meille riittävää tu-
kea. Onko Nato ainoa toivomme?

13.14 Aila Paloniemi kesk (vastauspuheenvuoro): Arvoisa puhemies! Haluan edustaja
Haaviston tavoin nostaa esiin terrorismin ja ekstremismin ehkäisyn. Isis ilmoittautui Ber-
liinin iskun tekijäksi. Viime viikolla huippukokous linjasi askelmerkeistä Euroopan puo-
lustusulottuvuuden kehittämiseksi. Erittäin tärkeitä asioita. Mutta haluaisin tietää, mitä
EU:ssa tehdään enemmän nimenomaan terrorismin ja ekstremismin juurisyihin puuttumi-
seksi.

Ja toinen asia, jonka haluan nostaa esille, on Itämeren lentoturvallisuus ja Suomen aloite
isännöidä lentoturvallisuuskokousta ensi vuonna. Ne ovat mielestäni erittäin positiivisia
esimerkkejä siitä, kuinka diplomatialla voidaan lieventää jännitettä tässä turbulentissa ti-
lanteessa, jossa sotaretoriikka ja kilpavarustelu lisääntyvät. Aloitehan on herättänyt erit-
täin positiivista huomiota jo eri puolilla, myös Naton ja Venäjän neuvostossa. Tästä minä
haluan esittää kyllä kiitokset presidentille ja hallitukselle, että tätä vuoropuhelua ja yhteis-
työtä tälläkin tavalla edistetään.

13.15 Antti Rinne sd (vastauspuheenvuoro): Arvoisa puhemies! Ulkoministeri Soini nos-
ti esille EU:n puolustusyhteistyön omassa puheenvuorossaan, ja tämä sama keskustelu
nousi esille myöskin pääministerin haastattelussa Eurooppa-neuvoston jälkeen. Haluaisin
nyt kysyä sitä, että kun on kuvattu, että ikään kuin iso harppaus tapahtui viime neuvoston
kokouksessa tämän puolustusyhteistyön etenemiseksi, niin mitä siellä käytännössä päätet-
tiin puolustusyhteistyön sisällön osalta. Onko tulossa esimerkiksi Kauppalehdessä mainit-
tua puolustusyhteistyöhön valmistautumista nyt eurooppalaisissa puitteissa?

Sitten haluaisin toisen asian kysyä tai nostaa esille tässä. Minusta olisi nyt tärkeää, ku-
ten edustaja Tuomioja totesi, että oltaisiin aktiivisia ulospäin, aktiivisia puuttumaan juuri-
syihin. Kysynkin: onko hallitus jossain vaiheessa linjaamassa uudelleen kehitysapupoli-
tiikkaansa sillä tavalla, että järjestöjen vaikutusvalta (Puhemies koputtaa) ja mahdollisuu-
det lisääntyvät?

13.16 Sampo Terho ps (vastauspuheenvuoro): Arvoisa puhemies! Kiitokset valiokunnan
puheenjohtajalle ja ministereille alustuksista. On erittäin tärkeää, että jälleen tälle selon-
teolle on haettu laaja parlamentaarinen tuki, koska kuten ulkoministeri totesi, Suomessa ul-
kopolitiikka, turvallisuuspolitiikka ja tämänkaltaiset selonteot, jotka niihin liittyvät, ovat
yhteinen asia, mikä on merkittävä voimavara aivan kautta aikojen mutta erityisesti vielä
tällaisena konfliktien kärjistymisen aikana.

Tässä tuotiin hyvin esiin niitä Suomen prioriteetteja kansainvälisessä politiikassa: siis
kansainvälisen oikeuden kunnioitus ja sääntöpohjaisen kansainvälisen järjestelmän vah-
vistaminen ja konfliktien ehkäisy, niin omien kuin tietysti lähiympäristön ja koko maail-
man. Haluaisinkin ulkoministeriltä vielä kysyä: miten Suomi pienenä mutta toisaalta tun-
19



Pöytäkirjan asiakohta PTK 139/2016 vp
nettuna kansainvälisenä toimijana pystyy edistämään näitä asioita, ja miten hallitus niitä
edistää?

13.17 Ville Niinistö vihr (vastauspuheenvuoro): Arvoisa puhemies! Vaikeina aikoina on
rohkaisevaa, että tämä keskustelu on näinkin laaja-alaisesti yhdensuuntaista ja yhteisiä nä-
kemyksiä löytyy. Mutta uskon, että ne haasteet löytyvätkin sitten ulkopolitiikan yksittäi-
sistä tilanteista, ja tuon pari esimerkkiä näistä haasteista esille.

Yksi on se, että Venäjän ja Saksan väliset Nord Stream 2 -kaasuputkivalmistelut ovat
etenemässä ja Ruotsi otti viikko sitten aivan uuden kannan siinä — siellä on tätä turvalli-
suuspoliittista ulottuvuutta ennenkin pohdittu. Ruotsin kunnat hallituksen suosituksesta
kieltäytyivät luovuttamasta ruotsalaisia satamia tämän kaasuputken rakentamisen edistä-
miseksi näille yhtiöille puolustuspoliittisiin syihin vedoten. Vaikuttaako tämä Ruotsin ke-
hitys Suomen näkemyksiin siitä, onko tällä kaasuputkihankkeella turvallisuuspoliittisia
ulottuvuuksia Itämerelle tai puolustusulottuvuuksia? Sen me tiedämme, että se vaikuttaa
kyllä Venäjän intresseihin ohittaa Ukraina ja Puola, (Puhemies koputtaa) ja siellä heidän
asemansa heikkenee, koska heidän kaasuputkensa merkitys vähenee.

13.18 Ilkka Kanerva kok (vastauspuheenvuoro): Puhemies! Kaksi eri näkemystä.
Muistamme sanat, joiden mukaan "me tuomme teidän juhliinne surun, ja me teemme tei-

dän öistänne veriset". Nämä sanat lausuttiin Nizzan hirveän terrori-iskun jälkeen viime ke-
sänä, ja niissä haastetaan koko läntistä kulttuuria ja meidän olemassaolomme perustaa.

Toinen asia, joka ääriasiana meidän täytyy ottaa vakavasti huomioon ajattelussamme ja
toiminnoissamme, on se, joutuuko tämä maa itse sotaan. Minä en näe sitä. En usko, että tu-
lee erillissotaa Suomea vastaan, mutta kuten selonteossa todetaan, me emme voi sulkea
pois sotilaallista uhkaa Suomeakaan kohtaan esitettynä. Sen vuoksi kokonaisturvallisuus-
ajattelu, joka on Suomen erityispiirre turvallisuudessa, on tärkeä, ja sanon, että konsensus
on tänä päivänä Suomessa tosiasiassa syvempi kuin koskaan aikaisemmin. Se on sitä hal-
lituksen ja parlamentin välillä, mutta se on myöskin parlamentin ja tasavallan presidentin
välillä, ja ne ovat erinomaisia vahvuustekijöitä.

13.19 Li Andersson vas (vastauspuheenvuoro): Arvoisa puhemies! Tässä on nyt monesti
viitattu tähän yhteen keskeiseen toimintaympäristön muutokseen, joka on tapahtunut se-
lonteon antamisen jälkeen, eli pyrkimyksiin syventää ja tiivistää Euroopan unionin jäsen-
maiden välistä turvallisuus- ja puolustusyhteistyötä. Tämä vaikuttaa nyt olevan se tapa, jol-
la EU:ssa halutaan vastata unionin sisäisiin ongelmiin. Eli sen sijaan, että kansalaisten sy-
vää luottamuspulaa unionia kohtaan pyrittäisiin korjaamaan vähentämällä työttömyyttä,
puuttumalla palkkakilpailuun tai taloudelliseen eriarvoisuuteen, aiotaan nyt ilmeisesti mi-
litarisoida eurooppalaista yhteistyötä ja rakentaa yhtenäisyyttä turvattomuuden ja ulkois-
ten uhkakuvien perusteella. Haluaisin kysyä ministereiltä: miksi Suomi jo nyt on ilmoitta-
nut kannattavansa tätä kehitystä, vaikka tarkempaa tietoa tämän puolustus- ja turvallisuus-
yhteistyön konkreettisista muodoista ja malleista ollaan saamassa vasta ensi vuoden alku-
vaiheessa?

13.21 Anna-Maja Henriksson r (vastauspuheenvuoro): Värderade talman, arvoisa puhe-
mies! Jag tror att det är viktigt att vi kan diskutera säkerhetspolitiken öppet och fördoms-
20



Pöytäkirjan asiakohta PTK 139/2016 vp
fritt. Jag tror också att det är viktigt att vi kan diskutera den nordiska dimensionen och ett
ännu mera utvecklat nordiskt samarbete också inom säkerhetspolitiken.

Arvoisa puhemies! Olen vakuuttunut siitä, että pohjoismainen puolustusyhteistyö ei olisi
syntynyt ilman meidän pitkää yhteistä historiaamme, ja olen vakuuttunut myös siitä, että
meidän puolustusyhteistyötämme voidaan edelleen syventää Pohjoismaitten välillä. Mutta
se edellyttää myös sitä, että me vaalimme ja kehitämme yhteistyötä kaikilla yhteiskunta-
alueilla.

Arvoisa puhemies! Turvallisuuspoliittinen tilanne Itämeren alueella on kiistattomasti ki-
ristynyt. Eikö olisi nyt syytä myös nostaa esiin Norjan entisen ulkoministerin Thorvald
Stoltenbergin raportti helmikuulta 2009 (Puhemies koputtaa) ja miettiä myös niitä ehdo-
tuksia, jotka olivat tässä raportissa?

13.22 Sari Essayah kd (vastauspuheenvuoro): Arvoisa puhemies! Suomen ulko- ja tur-
vallisuuspoliittista linjaa kuvataan sanoilla "aktiivinen vakauspolitiikka", ja tämä koskee
tietysti erityisesti omaa lähialuettamme, Itämeren ympäristöä, niin kuin myöskin kansain-
välistä yhteistyötä ja vastuunkantoa muun muassa rauhanturvaamisessa ja kehityspolitii-
kassa. Kristillisdemokraatit ovat jo pitkään olleet huolissaan erityisesti tästä kehityspolitii-
kan vastuunkannosta, koska kyllähän kriisejä ja pakolaisuutta parhaiten ehkäistään ennalta
ja hoidetaan olemalla läsnä ja tukemalla paikan päällä.

Aktiivista otetta tarvitaan myöskin lähialueilla, ja yksi sellainen Suomen hanke on
hybridiuhkien torjuntaan tuleva osaamiskeskus. Olisinkin kysynyt siitä sekä ulko- että pää-
ministeriltä, miten tämä hanke etenee — Saksa, Ranska, Espanja, ilmeisesti Itämeren ym-
pärysmaita on tukemassa hanketta — ja minkälaista sisältöä se on saamassa.

13.23 Antti Kaikkonen kesk (vastauspuheenvuoro): Arvoisa puhemies! Vaikka täällä
eduskunnassa on monesta asiasta vääntöä, niin on kyllä arvokasta, että ulko- ja turvalli-
suuspolitiikassa vallitsee hyvä konsensus. Se on arvokas asia varsinkin tämmöisinä jännit-
teisinä aikoina. Valitettavasti Eurooppa on liukunut kohti kylmän sodan tunnelmia. Tämä
liuku pitää kyllä pysäyttää ja saattaa Eurooppa takaisin rauhan, yhteistyön ja vakauden tiel-
le. Suomellakin voi joku pieni rooli siinä olla. Mielestäni siinä hallitus ja tasavallan presi-
dentti ovat tehneet hyvää työtä.

Ehkä ensi vuonna voimme hyödyntää vielä tämän Arktisen neuvoston puheenjohtajuu-
den. Ajatus siitä, että meillä olisi Suomessa huippukokous, jossa olisivat myös Venäjän ja
Yhdysvaltojen presidentit Putin ja Trump mukana, on mielenkiintoinen ja kannatettava.
Kysyn hallitukselta: kuinka realistisena pidätte tätä ajatusta, ja kuinka kovasti hallitus ai-
koo ponnistella tämmöisen kokouksen järjestämiseksi?

13.24 Eero Heinäluoma sd (vastauspuheenvuoro): Arvoisa puhemies! Yhdyn niihin, jot-
ka ovat tyytyväisiä siihen, että tästä isosta linjasta vallitsee tässä salissa suuri yhteisymmär-
rys. Huolehdimme omasta puolustuksesta, olemme mukana erilaisissa kumppanuusyhteis-
töissä mutta pysymme sotilasliittojen ulkopuolella. Tämä presidentin linja, jolle myös hal-
litus on selvästi asettunut, nauttii eduskunnan suuren enemmistön tukea, ja hyvä niin.

Muuttuva osa näyttää olevan sitten tämä eurooppalainen yhteistyö. Euroopan unionin
puitteissa on nyt lähdetty ottamaan puolustus seuraavaksi aiheeksi, jolla mennään eteen-
päin yhteistyössä, ja siinä ilmeisesti on aika kunnianhimoisia suunnitelmia. Tärkeätä on,
21



Pöytäkirjan asiakohta PTK 139/2016 vp
että se, mitä eurooppalaisessa yhteistyössä tehdään ja mitä hallitus suunnittelee, kerrotaan
avoimesti. Kansalaisten pitää voida tietää, mihin olemme menossa mukaan, miksi olemme
menossa mukaan, ja näillä suunnitelmilla pitää olla myös eduskunnalta täysi tuki hallituk-
selle. Yhdyn niihin, jotka toivovat, että hallitus avoimesti tuo esille nämä Euroopan puo-
lustusyhteistyön tiivistämiseen tähtäävät ajatuksensa.

13.25 Lenita Toivakka kok (vastauspuheenvuoro): Arvoisa puhemies! Kuten olemme
kuulleet ja kaikki todenneet, ympärillämme on paljon epävakautta ja tämä vauhti on kiih-
tynyt siitäkin, kun tätä selontekoa valmisteltiin viime keväänä.

Kokoomuksen ryhmäpuheenvuorossa edustaja Salolainen totesi, että on äärimmäisen
huolestuttavaa, miten EU:ta revitään sisältä ja ulkoa tällä hetkellä. Yksi syy siihen, että
EU:ta revitään, on hydribivaikuttaminen. Se todetaan selonteossakin, että tämä on keskei-
nen uusi haaste Suomelle, sen muotoja on monia: käytetään uutta teknologiaa, disinfor-
maatiota, sosiaalista mediaa. Ihmisten on ehkä vaikea ymmärtää, mikä kaikki on hybridi-
vaikuttamista. Kuitenkin varmasti paras keino vastata siihen on se, että meillä on eheä, luo-
tettava hallinto Suomessa ja ihmiset voivat luottaa poliittisiin päättäjiin, virkamiehiin,
meillä on vapaa media, tietoturva kunnossa. Mutta kuten edustaja Vanhanen tässä sanoi,
valmiuslainsäädäntö on ajanmukaistettava ja tarkistettava sen sisältö.

Kysyisin ministereiltä tästä hybridikeskuksesta: (Puhemies koputtaa) miten se etenee?
Sehän on myös erinomainen EU:n ja Naton yhteishanke. Toinen kysymys vielä: miten suo-
malaiset voivat varautua hybridiuhkiin?

13.26 Jyrki Kasvi vihr (vastauspuheenvuoro): Arvoisa puhemies! Teknisesti edistynee-
nä maana me olemme täysin riippuvaisia tietokoneiden avulla ohjatuista järjestelmistä:
sähköverkko, ruokajakelu, vesihuolto, media. Kaikki ovat tietokoneiden ohjauksessa, ja ne
koneet ovat yhteydessä toisiinsa internetin välityksellä. Kyberturvallisuus onkin kriittinen
osa kansallista turvallisuutta. Tästä saatiin pelottava varoitus tasan vuosi sitten Ukrainas-
sa, kun joulun alla tehty kyberhyökkäys katkaisi sähköt 230 000 ukrainalaiselta taloudelta
juuri joulun alla.

Moni ajattelee, ettei vastaava olisi mahdollista Suomessa. Todellisuudessa suomalais-
ten internetiin kytkettyjen automaatiojärjestelmien tietoturva on havaittu kartoituksessa
heikoksi ellei jopa olemattomaksi. Kysynkin: miten hallitus aikoo nostaa kansallisen
kyberturvallisuuden näiden nykymaailman uhkakuvien tasolle ja turvata huoltovarmuu-
den myös tilanteissa, joissa tietojärjestelmiin ei syystä tai toisesta voikaan luottaa?

13.27 Veera Ruoho ps (vastauspuheenvuoro): Arvoisa puhemies! Suomi jatkaa arvostet-
tua aktiivista osallistumistaan kansainväliseen kriisinhallintaan. Konfliktinhallinnalla py-
rimme vaikuttavuuteen ja kestäviin tuloksiin. Ei ole mitään mieltä osallistua johonkin krii-
sinhallintaoperaatioon, jos pian kansainvälisten toimijoiden lähdettyä pois maasta tilanne
palautuu ennalleen. Siksi koulutustoiminta, jossa koulutetaan myös paikallisia kouluttajik-
si, on tärkeää, kuten yleisesti koko turvallisuussektorin kapasiteetin rakentaminen, mistä
hyötyvät niin ihmiset kuin paikallinen elinkeinoelämä. Kysyn pääministeriltä: miten EU
on kehittämässä EU:n yhteisen kriisinhallinnan koordinoimista?

13.28 Markus Mustajärvi vas (vastauspuheenvuoro): Arvoisa puhemies! Ulkoasiainva-
liokunnan puheenjohtaja, edustaja Vanhanen viittasi vasemmistoliiton vastalauseeseen ja
22



Pöytäkirjan asiakohta PTK 139/2016 vp
erityisesti näihin kolmeen lausumaesitykseen ja niistä tähän viimeiseen. Mutta jos me
olemme kirjoittaneet auki keskeisen kohdan näin, että "materiaaliyhteistyö tai muut yhteis-
työmuodot eivät saa johtaa puolustusmenojen kokonaistason nousuun eivätkä kansallisen
harkintavallan kaventumiseen ulko- ja turvallisuuspolitiikassa", niin kyllä tuo lause on sel-
lainen, jota kehtaa ihan julkisesti puolustaa. Jos ajatellaan, mitkä ongelmat meillä on Eu-
roopan unionissa — valtava massatyöttömyys, pakolaisongelma, talouskriisi, jonka perus-
syitä ei suinkaan ole ratkaistu vaan enemmänkin ongelmat on lakaistu maton alle — niin
kyllä pitää näinpäin esittää kysymys: juuriko sotateollisen kompleksin rakentaminen Eu-
roopan unionissa on se liima, joka pitää yhteisön kasassa?

13.29 Peter Östman kd (vastauspuheenvuoro): Arvoisa puhemies! Aivan niin kuin edus-
tajat Kanerva ja Kaikkonen ovat todenneet, tämä selonteko osoittaa, että presidentin, hal-
lituksen ja eduskunnan välillä vallitsee konsensus.

Euroopan kannalta huolestuttavia ovat Isiksen johtohahmojen kannanotot, joissa he pyr-
kivät inspiroimaan länsimaissa asuvia kannattajia toteuttamaan terrori-iskuja ja tuhoa-
maan läntisen yhteiskuntajärjestelmän. Lähi-idässä, monien terroristijärjestöjen mekassa,
esimerkiksi pieni Israelin valtio on tottunut toimimaan jatkuvan terrorismin uhan alla. Isis
toimii aivan Israelin rajoilla ja on vannonut tuhoavansa Israelin valtion, mutta silti Isis ei
ole suorittanut yhtäkään terrori-iskua siellä tai yrittänyt tunkeutua Israeliin. Israel on val-
mis jakamaan ystäviensä kanssa niitä kokemuksia ja keinoja, joiden he ovat todenneet ole-
van avuksi terrorismiuhan voittamisessa, (Puhemies koputtaa) ja kysyn: miten hallitus suh-
tautuu tällaiseen yhteistyöhön Israelin kanssa?

Toinen varapuhemies Arto Satonen: Myönnän vielä seuraavat vastauspuheenvuorot:
edustajille Kääriäinen, Lindtman ja Zyskowicz. Sen jälkeen ministerien vastaukset, ja sit-
ten jatkamme debattia.

13.31 Seppo Kääriäinen kesk (vastauspuheenvuoro): Arvoisa puhemies! Selonteko on
semmoinen 8,5:n arvoinen, ja mietintö on siinä nippa nappa kiitettävän puolella. (Naurua)
Hyviä suorituksia kyllä molemmat.

Minusta olennaista on seurantaryhmän näkökulmasta katsottuna se, että nämä kaikki
linjaukset ovat kutakuinkin yksimielisiä — Arhinmäki tässä siitä irtautuu hiukan mutta
vain hiukan. Korostan sitä, että tämä yksimielisyys koskee jo aika syvällä olevia asioita, ei
pelkästään vain tämmöistä yleistä isoa linjaa, mikä on hieno asia sinänsä, vaan pikkuisen
syvemmälläkin olevia asioita, ja semmoinenhan voi syntyä vain sitä kautta, että käydään
paljon selventäviä, luottamukseen perustuvia, hyvän informaation pohjalta käytäviä kes-
kusteluja. Se on se ydin, joka mahdollistaa yhteisymmärryksen löytymisen, ja tätä metodia
tässä on käytetty. Yhteisymmärrystä vielä vahvistaa se, että presidentti on näillä samoilla
linjoilla, taikka toisinpäin, miten asian haluaa sanoa.

Jatkoa silmällä pitäen ajantasaisen tiedon saaminen seurantaryhmänkin käyttöön halli-
tuksen puolelta on ihan a ja o, varsinkin puolustuksen isoja hankintoja silmällä pitäen. (Ee-
ro Heinäluoma: Puheenvuoro oli 9+!)

13.32 Antti Lindtman sd (vastauspuheenvuoro): Arvoisa puhemies! On syytä yhtyä tä-
hän edustaja Kääriäisen esittämään joulutodistukseen. Sinne voisi vielä laittaa Kääriäisen
oman puheenvuoron reippaasti kiitettävän puolelle. On syytä antaa arvo sille työlle, jota ul-
23



Pöytäkirjan asiakohta PTK 139/2016 vp
koasiainvaliokunnassa on tehty. On erittäin hyvä, että eduskunta voi hyvin laajalla rinta-
malla tukea Suomen linjaa, joka tietysti perustuu jatkuvuuteen, siihen, että pysymme soti-
lasliittojen ulkopuolella, on oma uskottava puolustus ja monenkeskinen yhteistyö — siis
niin, että Suomi toimii niin itse, että vähennetään jännitettä kaikin keinoin omalla alueella.
Ja tässä presidentti Niinistön johtamalle ulkopoliittiselle linjalle ja myöskin tälle transpon-
derialoitteelle on syytä antaa arvo ja sitä on syytä täysin tukea.

Mutta, arvoisa puhemies, tähän kokonaisuuteen kuuluu myös se, että ne askeleet, mitä
otamme, me pyrimme ottamaan mahdollisimman laajalla yhteisymmärryksellä, yhteisrin-
tamalla. Ja haluan kyllä yhtyä niihin toiveisiin, että hallitus nyt mahdollisimman nopeasti
toisi oman näkemyksensä (Puhemies koputtaa) tähän EU:n puolustusyhteistyön kehittämi-
seen, niin että sille haettaisiin tuki täältä eduskunnasta.

13.33 Ben Zyskowicz kok (vastauspuheenvuoro): Arvoisa herra puhemies! Minun suku-
polveni sukupolvikokemus oli suomettuminen, jolla en tarkoita Suomen 1970-luvun ulko-
politiikkaa vaan maamme sisäisiä tapahtumia. Siihen aikaan kuului se, että poliitikot, me-
dia, kulttuuri ja niin sanottu kansalaisyhteiskunta valehtelivat tai vähintään vaikenivat
Neuvostoliiton ja sen ulkopolitiikan todellisuudesta. Vaikka Venäjä päivä päivältä muis-
tuttaa valitettavasti yhä enemmän Neuvostoliittoa, emme saa koskaan suomettua uudel-
leen. Diplomatian ymmärrän, mutta varsinkin julkisessa keskustelussa ja tutkimuksessa on
pyrittävä asioiden totuudelliseen esittämiseen. Krimin laitonta liittämistä ja miehittämistä
on sanottava laittomaksi liittämiseksi, Venäjän johdon ja median valehtelua omalle kansal-
le ja maailmalle on sanottava valehteluksi, siviilien häikäilemätöntä ja summittaista pom-
mittamista Aleppossa on sanottava sotarikokseksi ja niin edelleen.

Toinen varapuhemies Arto Satonen: Ulkoministeri Soini, 3 minuuttia.

13.34 Ulkoasiainministeri Timo Soini: Arvoisa herra puhemies! Kiitos hyvistä puheen-
vuoroista, ja yhdyn täydestä sydämestäni niihin kiitoksiin, jotka ulkoasiainvaliokunta on
työstään saanut. Tosin rima oli kyllä korkea sitten edellisenkin valiokunnan, historian tun-
tien. (Naurua)

Yhdysvaltojen-suhde on äärimmäisen tärkeä, ja siinä on pystyttävä luomaan henkilöyh-
teyksiä. Tässä on muutos tulossa, esimerkiksi otan arktisen suurlähettilään, amiraali Pap-
pin. Tapasin hänet puolen tusinaa kertaa, ja hän olisi ollut erinomainen jatkamaan tätä työ-
tä, mutta nyt hallinto vaihtuu, ja Papp erosi pari viikkoa sitten. Eli on tärkeätä, että yhteyk-
siä pidetään, ja henkilökohtaisesti ensimmäisen kerran matkustan Yhdysvaltoihin tammi—
helmikuun vaihteessa, ja tarkoitus on siellä tavata laajasti think tankeja, ulkopolitiikan toi-
mijoita.

Sitten minä haluan mainita yhden semmoisen konkreettisen asian, kun kysyttiin, mitä
aloitteita tehdään ja mitä omia toimenpiteitä on: minä haluan mainita Turkin. Minä pidän
erittäin tärkeänä, että meillä on sinne yhteyksiä ja vaikutamme siihen. Me olemme järjes-
täneet perinteisesti rauhanvälitysaamiaisen, jo edellisen hallituksen aikana, ja näin teem-
me myös nyt. Minua on pyydetty Turkin suurlähettiläspäiville puhumaan tammikuussa —
aion mennä. (Eero Heinäluoma: Hyvä!) Minä en oikein ymmärrä, että meillä on, nimiä
mainitsematta, jossakin puolueessa ollut suurta halua jäädyttää Turkki-neuvottelut. Minä
en ymmärrä, minkälaista yhteistyötä tämä on.
24



Pöytäkirjan asiakohta PTK 139/2016 vp
Sitten aloitteellisuudesta: Haluan kiittää kahta kansanedustajaa, jotka tekevät tärkeää
työtä aloitteellisesti. Toinen on Etyj-valtuuskunnan vetäjämme ja sielu ja sydän Ilkka Ka-
nerva, joka on tehnyt pitkään erinomaista työtä. Ja toinen on ulkopoliittinen erityisavusta-
jani Pekka Haavisto — niin se voi olla, että perussuomalaisenkin asialla ja meidän kaik-
kien asialla kulkee vihreä lähettiläs, ja hyvin on kulkenutkin. On hyvin tärkeätä, että meillä
on näitä henkilöitä. (Eduskunnasta: Pyhä allianssi!)

Sitten vielä muutamia asioita, joita haluan sanoa. Otan tämän arktisen tähän lyhyesti,
kun aika painaa päälle. Eli totta kai, jos me vain saamme mahdollisimman korkeatasoisen
tapaamisen, vaikka valtionpäämiestapaamisen, niin totta kai sen otamme. Mutta toivon,
että ensin saisimme kaikki ulkoministerit tänne, koska esimerkiksi viime kaudella, USA:n
kaudella, Venäjä ei osallistunut ja kaikilta osin Kanadakaan ei osallistunut. Olisi hyvin tär-
keätä, on hyvin tärkeätä, että arktista aluetta ei militarisoida. Se on äärimmäisen tärkeätä.

Toinen varapuhemies Arto Satonen: Pääministeri Sipilä, 3 minuuttia.

13.38 Pääministeri Juha Sipilä: Arvoisa puhemies! Vastaan useammassa puheenvuoros-
sa tulleeseen EU:n puolustusyhteistyökysymykseen. Tämä on ollut tosiaan Suomen kanta
puolustuspoliittisessa selonteossa vuodesta 2009 saakka, ja nyt näillä otsikoilla se asia on
lähtenyt sitten etenemään. Tähän on ollut tuki tähän saakka, ja myöskin tälle kokoukselle
on haettu tuki valiokunnista, ja kaikille jatkoaskelille haetaan parlamentaarinen tuki Suo-
men kantaan, ennen kuin mitään jatkoaskelia otettiin.

No, mitä sitten päätettiin? Minusta tärkeä päätös on se, että tämä on nyt noussut agen-
dalle; se, että näistä asian sisällöistä, mitkä esittelin tuossa otsikkotasolla, tehdään jatko-
valmistelua; se, että esimerkiksi tutkimusyhteistyölle osoitetaan nyt ensimmäisiä varoja; ja
esimerkiksi Suomelle on tärkeää, että rahoituksen puolella kriisinhallinnan rahoituksessa
nyt pyritään siihen, että se ei olisi pelkästään kriisinhallintaan osallistuvien maiden omalla
kontolla vaan siinä olisi tasaisempaa taakanjakoa. Suomi on tässä kantanut esimerkillistä
vastuuta, ja tätä kriisinhallintaoperaatioiden rahoitusmekanismia päivitetään ensi vuoden
aikana.

Edustaja Ruoho kysyi tähän liittyen kysymyksen johtokeskuksesta. Tämä on yksi esi-
merkki agendalla olevista aiheista, tämmöinen esikuntakeskus kuuluisi tähän. Jotta tästä ei
tulisi väärää mielikuvaa kenellekään, niin yhteistä armeijaa EU ei ole rakentamassa eikä
Suomikaan ole sellaista missään tapauksessa vaatimassa. Euroopan unionin maista valta-
osa on Nato-maita, ja tuossa keskustelussa, mikä käytiin joulukuun Eurooppa-neuvostos-
sa, tuli hyvin selväksi se, että mitään päällekkäistä Euroopan unioni ei tule rakentamaan
Nato-operaatioiden kanssa vaan sitä yhteistyötä haetaan Naton ulkopuolella olevista
asioista. Esimerkiksi tutkimusyhteistyö on sellainen, puolustusmarkkinan kehittäminen,
erityisesti pienten ja keskisuurten yritysten rooli kuuluu tähän rooteliin, ja tällä alueella
meillä on paljon syventämismahdollisuuksia. Nämä hybridiuhkat ja kyberturvallisuus, jot-
ka täällä ovat nousseet moneen kertaan esille, ovat hyviä esimerkkejä siitä, missä myöskin
Suomen edun mukaista on päästä eteenpäin.

Toinen varapuhemies Arto Satonen: No niin, ja nyt on mahdollisuus jälleen pyytää vas-
tauspuheenvuoroja, ja ne aloittaa edustaja Elo.
25



Pöytäkirjan asiakohta PTK 139/2016 vp
13.41 Simon Elo ps (vastauspuheenvuoro): Arvoisa puhemies! Suomi on osa länttä, ja
Venäjä tietää sen. Suomi on myös valmis rakentavaan keskusteluyhteyteen. Muistamme,
kun Bill Clinton ja Boris Jeltsin kävivät Helsingissä korkean tason tapaamisessa vuonna
1997, siitä on kulunut lähes 20 vuotta. Suomi on edelleen EU:n jäsen, kuten silloinkin, ja
niin kuin täällä on tullut esille, ensi vuonna Arktisen neuvoston puheenjohtajamaa ja siten
tärkeä keskustelukumppani Yhdysvalloille ja Venäjälle. Kysynkin arvoisalta ministeriltä
vielä viitaten edustajien Salolainen ja Kaikkonen puheenvuoroihin: onko Suomi valmis
isännöimään Donald Trumpin ja Vladimir Putinin samassa liennytyksen hengessä kuin 20
vuotta sitten Clintonin ja Jeltsinin? Haluan tarkennuksen nimenomaan tähän ajatukseen
merkittävästä päämiestason tapaamisesta.

13.42 Tytti Tuppurainen sd (vastauspuheenvuoro): Arvoisa puhemies! On varmaan syy-
tä tunnustaa, että tässä epävarmuuden ajassa ei ole aika uusille Nato-linjauksille. Se omak-
suttu Nato-yhteistyön politiikka on Suomelle paras vaihtoehto, ja sillä tiellä on syytä jat-
kaa. Mutta sen sijaan Euroopan unionin kanssa tehtävään yhteistyöhön on perusteltua ja
syytä ottaa nyt aktiivisempi ote. Euroopan unionin ulko- ja turvallisuuspolitiikan rinnalle
tarvittavaa puolustusyhteistyötä viedään nyt voimalla eteenpäin, ja moni seikka puoltaa si-
tä, että Suomi on tässä nyt vahvasti mukana kehittämässä. Muun muassa puolustushankin-
noilla EU-tasolla on Suomelle ihan valtiontaloudenkin kannalta monia etuja.

Arvoisa puhemies! Tässä on syytä kuitenkin muistaa se, että kun toimimme EU:n puit-
teissa, niin turvallisuuskäsite on laaja. Ei voi olla niin, että kehitämme vain esimerkiksi
puolustusyhteistyötä, vaan Euroopan unionissa kun ollaan, niin silloin pitää olla aktiivinen
myös muussa eurooppalaisessa yhteistyössä, muun muassa raha- ja talousliiton kehittämi-
sessä, sisärajojen pitämisessä vapaana ja niin edelleen.

13.43 Sirkka-Liisa Anttila kesk (vastauspuheenvuoro): Arvoisa puhemies! Kriisien kes-
kellä on äärimmäisen tärkeää, että ulko- ja turvallisuuspolitiikasta vallitsee mahdollisim-
man suuri yksimielisyys ja sen tavoitteet ovat selkeät. Tässä mielessä nyt käsittelyssä ole-
va selonteko on ehyt kokonaisuus ja siinä on oikeat painopisteet. Painopisteistä pidän eri-
tyisen tärkeänä EU:n vahvistamista turvallisuusyhteisönä, toimivia Venäjä-suhteita ja
muuttoliikkeen perussyihin vaikuttamista. Myös kahdenväliset suhteet niin Pohjoismaihin
kuin Yhdysvaltoihinkin ovat tärkeitä ja osa vakaata ulkopoliittista linjaamme. Kriisien ja
konfliktien ennalta ehkäiseviä toimia, kuten kestävää kehitystä, tasa-arvoa ja hauraiden
valtioiden oikeusvaltiokehityksen tukemista, me tarvitsemme jatkossakin. Näiden paino-
pisteiden varaan rakentuu hyvä, kestävä ja vakaa ulkopoliittinen kivijalkamme.

13.44 Krista Mikkonen vihr (vastauspuheenvuoro): Arvoisa puhemies! Meillä vallitsee
laaja, yhteinen iso kuva ulko- ja turvallisuuspolitiikasta, ja se on hyvä. Hyvää on myös se,
että käymme keskustelua, ja toivottavasti myös kansalaiset ovat aktiivisesti siinä mukana,
niin myös ulkopolitiikan tutkijat ja muut toimijat. Aktiivisella ulkopolitiikalla voidaan niin
vaikuttaa turvallisuustilanteeseen lähialueilla kuin ehkäistä jännitteitä ja konflikteja myös
maailmalla. Suomi voi ja Suomen tuleekin olla aktiivinen myös kansainvälisesti. Hyvä esi-
merkki, missä olemme onnistuneet, on Suomen toiminta kansainvälisesti naisten mukaan
ottamiseksi rauhan rakentamiseen YK:n päätöslauselman 1325 "Naiset, rauha ja turvalli-
suus" mukaisesti. Se on jopa semmoinen brändi, josta Suomi tunnetaan.
26



Pöytäkirjan asiakohta PTK 139/2016 vp
Edustaja Elomaa nosti esille nuoret. Tämä oli erittäin tärkeä huomio. Kysynkin: miten
Suomi voisi olla aktiivisesti edistämässä YK:n päätöslauselmaa 2250 "Nuoret, rauha ja tur-
vallisuus" — yhtä aktiivisesti kuin päätöslauselmaa "Naiset, rauha ja turvallisuus"?

13.45 Jaana Pelkonen kok (vastauspuheenvuoro): Arvoisa puhemies! Maanantain jär-
kyttävät iskut ovat jälleen yksi ikävä esimerkki siitä, että terrorismi iskee aina yllättäen ja
odottamattomasta suunnasta. Myöskään me emme voi tuudittautua siihen ajatukseen, että
Suomi olisi lintukoto, johon ei kohdistu sisäisiä uhkia.

Kaikki hyvin tiedämme, että Suomesta on lähtenyt Isilin riveihin erilaisten arvioiden
mukaan noin 80 vierastaistelijaa, joista parikymmentä on palannut takaisin Suomeen. Sa-
maan aikaan poliittisten ääriliikkeiden toiminta on lisääntynyt ja kyberuhkien määrä kas-
vanut. Näihin uhkiin täytyy vastata, ja yksi tärkeä asia on tiedustelulainsäädännön pikai-
nen aikaansaaminen ja voimaan saattaminen, mutta myös henkilöstöresursseilla on merki-
tystä.

Supon henkilöstöön kuuluu meillä noin 300 henkilöä. Muihin pohjoismaisiin turvalli-
suusviranomaisiin verrattuna tämä määrä on selkeästi pienin. Kysyisinkin: onko hallituk-
sella suunnitelmia suunnata supolle vielä enemmän resursseja?

13.46 Kari Uotila vas (vastauspuheenvuoro): Arvoisa puhemies! Kyllä turvallisuutta pi-
tää hakea ensisijaisesti muilla keinoilla kuin aseilla niin kansallisella tasolla kuin Euroo-
pankin tasolla. Mikäli aseiden määrällä turvallisuus olisi pystytty takaamaan, niin esimer-
kiksi Lähi-idässä tuskin olisi menneinä vuosikymmeninä ollut yhtään sotaa tai konfliktia.
Elikkä muihin keinoihin pitää ensisijaisesti satsata, ja sen vuoksi on huoli siitä, että myös-
kään Eurooppa-tasolla asemäärärahat eivät voi yhteisesti kasvaa enempää kuin on välttä-
mätöntä.

On oikeastaan aika surullista, arvoisa puhemies, se, että jotkut hakevat eurooppalaista
yhtenäistä liimaa, yhtenäisyyttä, yhteistä polkua nimenomaan nyt yhteisen puolustuksen
kautta ja EU:n militarisoinnin kautta. Missä ovat muut eurooppalaiset arvot ja niihin tukeu-
tuminen eurooppalaisen tulevaisuuden rakentamisessa?

13.47 Lea Mäkipää ps (vastauspuheenvuoro): Arvoisa puhemies! Selonteossa maini-
taan, että Suomen turvallisuuspoliittinen ympäristö on muuttunut, ja puolustusvaliokunta
edelleen toteaa, että se vaikuttaa myös Suomen sisäiseen kehitykseen. Syntyy epävarmuus-
tekijöitä, yleinen kriisinsietokyky jatkuu ja joutuu koetukselle. Myös on pidetty tärkeänä
huoltovarmuusnäkökohtia, ja Suomihan on hoitanut EU-tasolla sitä hyvin.

Mutta sitten korostaisin, että Pariisin terrori-iskujen jälkeen on ollut merkittävä tuo
42.7-lauseke, joka tarkoittaa avun antamista. Se on tullut merkittävästi, ja eduskunnassa-
han on nyt käsittely kansainvälisen avun antamisesta ja ottamisesta, että ne ovat kesken,
että tämä on semmoinen merkittävä lakiesitys.

Vielä lopuksi haluan sanoa, että kun jatkossa näitä selontekoja käsitellään useampia,
niin puolustusvaliokunta on myös pitänyt välttämättömänä, että näitä asioita käsiteltäisiin
hyvin poikkihallinnollisesti.

13.48 Mika Kari sd (vastauspuheenvuoro): Arvoisa herra puhemies! Itsekin yhdyn nii-
hin puheenvuoroihin, joissa korostettiin tätä yhtenäisen kuvan tärkeyttä, parlamentarismin
hienoutta ja sen tärkeyttä ulko- ja turvallisuuspoliittisissa keskeisissä kysymyksissä. Se,
27



Pöytäkirjan asiakohta PTK 139/2016 vp
että keskeisenä tavoitteena on Suomen pitäminen kriisien ulkopuolella ja että tavoitteena
on sotilaallinen suorituskyky suhteutettuna ulkoisiin uhkiin, on hyvä perusta ulko- ja tur-
vallisuuspoliittiselle ajattelulle.

Mutta varjojakin tässä paratiisissa on. Maanpuolustustiedotuksen suunnittelukunnan
mukaan maanpuolustustahto on laskenut tämän hallituksen aikana seitsemisen prosenttia.
Mihin toimiin maan hallitus aikoo ryhtyä maanpuolustustahdon nostamiseksi, ja minkä-
tyyppisiä ajatuksia tämä tutkimus hallituksessa herätti? Tietenkin tässä pitää olla toivo-
muksena se, että Suomen paras puolustaja jatkossakin on suomalainen itse.

13.49 Katri Kulmuni kesk (vastauspuheenvuoro): Arvoisa puhemies! Eurooppa ja EU
on hieman uudenlaisessa kansainvälisen politiikan tilanteessa. Yksi huolestuttava piirre,
jota emme ole vielä ehkä ihan täysin sisäistäneet, liittyy uusiin vaikuttamisen muotoihin,
mitä tapahtuu tietotekniikan kautta. Kysymys on hybridivaikuttamisesta, kyberturvallisuu-
desta. Onkin ollut äärimmäisen tärkeää, että Suomi on ollut aktiivinen EU:ssa tämän yh-
teisen hybridiuhkien torjuntakeskuksen kanssa, ja on hienoa, että se saadaan Suomeen.
Kun siihen ei vielä vastattu, niin olisin toistanut kysymyksen: mitä siltä keskukselta odo-
tetaan, ja toisaalta miten saadaan myös kansalaisten tasolle se ymmärrys, että miten tärkei-
tä ovat myös tällaiset pehmeät turvallisuuden näkökulmat liittyen laajaan sivistykseen, tie-
totasoon ja siihen, että vaikuttamisen keinot ovat aika moninaisia tänä päivänä?

13.50 Sofia Vikman kok (vastauspuheenvuoro): Arvoisa puhemies! Aikanaan tämän se-
lonteon parlamentaarisessa valmistelussa mukana olleena pidän sitä menettelyä parlamen-
taarisesta yhteistyöstä oikein hyvänä ja parlamentaarisen yhtenäisyyden tavoittelua toivot-
tavana.

Aiemmin jotkut ovat kritisoineet selonteon suorapuheista tyyliä käsitellä Venäjää sekä
mahdollisia uhkia. Herääkin kysymys, katoaako uhka, jos siltä ummistaa silmänsä. Nyky-
tilanteen realistinen kuvaus ja tosiasioiden tunnustaminen eivät ole uhkakuvien lietsontaa.
Asioista on oikein puhua niiden oikeilla nimillä, myös Venäjästä, jotta Suomen turvalli-
suudesta voidaan huolehtia kokonaisvaltaisesti ja uhkiin varautua.

Selonteko määrittelee Suomen ulko- ja turvallisuuspolitiikan toimintaympäristöä lei-
maavan muutoksen erinomaisella tavalla, ja muutoshan on nyt vain entisestään kiihtynyt
selonteon laatimisen jälkeen. Toivon hallitukselta tällaista tosiasiat tunnustavaa ja asioista
(Puhemies koputtaa) niiden oikeilla nimillä puhuvaa analyysiä muutoksesta myös jatkossa.

13.51 Maria Guzenina sd (vastauspuheenvuoro): Arvoisa puhemies! On tärkeää, että
asioista puhutaan niiden oikeilla nimillä.

Suomen maine luotettavana ja johdonmukaisena kansainvälisenä toimijana on perustu-
nut paitsi selkeään ulkopoliittiseen linjaamme myös siihen, että meillä on harjoitettu va-
kaata sisäpolitiikkaa, jossa oikeusvaltioperiaate, demokratia ja ihmisoikeuksien kunnioi-
tus ovat muodostaneet peruspolitiikkamme ytimen. Yhteiskuntamme vakautta on heijasta-
nut myös monivuotinen asemamme lehdistönvapauden ykkösmaana.

Kaikki edellä mainitut sivistysvaltion tunnusmerkit ovat luoneet hyvän perustan kan-
sainvälisille toimijoillemme. Kun olemme olleet nostamassa kansainvälisillä foorumeilla
muiden maiden epäkohtia esille, olemme olleet uskottavia toimijoita. Näitä epäkohtia ovat
olleet muun muassa demokratiavaje, oikeusvaltioperiaatteen sivuttaminen ja ihmisoikeuk-
sien loukkaaminen. Meitä on pidetty monessa esimerkillisenä maana.
28



Pöytäkirjan asiakohta PTK 139/2016 vp
Puola, Unkari ja Turkki eivät ole olleet maita, joihin meitä on verrattu, mutta (Puhemies
koputtaa) nyt maineemme on saanut kansainvälisen lehdistön perusteella kylläkin kolauk-
sen, ja kysynkin, miten hallitus näkee meidän maineemme tällä hetkellä.

13.53 Laura Huhtasaari ps (vastauspuheenvuoro): Arvoisa puhemies! Paras sota on sel-
lainen, jota ei koskaan käydä. On tärkeää tulla toimeen Venäjän kanssa, tehdä yhteistyötä
Ruotsin kanssa, Ison-Britannian kanssa ja Yhdysvaltojen kanssa. EU-puolustusyhteistyön
hyöty on se, että tukkuostajat saavat materiaalia vähän halvemmalla.

Kysyisin kolme kysymystä. Ensimmäinen on tämä: miten Suomi näkee, miten Syyrian
tilanne pitäisi ratkaista? Joku ratkaisu siihen pitää saada. Toinen: jos Isis saadaan kukistet-
tua, mitä tulee sen tilalle? Näitä radikaaliryhmiä siellä on aika monta. Ja kolmas kysymys:
miten estetään se, että Suomi ei joudu terrorismihyökkäyksen kohteeksi, ja miten tähän on
varauduttu?

13.53 Pauli Kiuru kok (vastauspuheenvuoro): Arvoisa puhemies! Ilmastonmuutos on
yksi suurimmista turvallisuusuhista, johon myös selonteko ottaa kantaa ja tuo sen esille. Il-
mastonmuutos aiheuttaa muutoksia ruuantuotannossa, se aiheuttaa paineita muuttoliik-
keelle, ja nämä väestönmuutokset ovat yksi, voisiko sanoa, juurisyy sellaiseen turvatto-
muuteen, jota valitettavasti nyt Euroopassakin on nähty.

Toinen juurisyy on väestönkasvu. Maailman väkiluku kasvaa joka vuorokausi yli
200 000 ihmisellä. Kysyn ministeriltä: voisiko kehitysyhteistyörahoissamme ajatella sel-
laista sidontaa, että tukea osoitettaisiin niille maille, jotka sitoutuvat asialliseen perhesuun-
nitteluun, naisten aseman parantamiseen ja nimenomaan siihen, että väkiluku ei näissä
maissa eikä missään maassa kasvaisi?

13.55 Jari Leppä kesk (vastauspuheenvuoro): Herra puhemies! Kun täällä kouluarvosa-
noja on annettu, niin kyllä myöskin meidän kansallinen yhteisymmärrys ansaitsee vahvan
kiitettävän ulko- ja turvallisuuspolitiikassa ja siihen liittyvissä asioissa. Se on äärimmäisen
tärkeä asia.

Puhemies! Myös minä haluan ottaa tämän Arktiksen asian vielä esille. Meillähän on
maailmanlaajuisesti tilanne niin, että pohjoinen pallonpuolisko uhkaa jäädä ja aika mones-
tikin jää keskusteluissa aika lailla lapsipuolen alemaan, ja siksi on erittäin tärkeää, mitä
täällä sekä ulkoministeri että pääministeri ja monet kollegatkin olette sanoneet. Jotta tämä
nousee esille, niin tässä toivon erityistä aktiivisuutta Suomelta nyt, kun Arktisen neuvos-
ton puheenjohtajuus meille tulee.

Yksi osatekijä siitä on huoltovarmuus, joka on meidän ulko- ja turvallisuuspolitiikan ja
kokonaismaanpuolustuksen kannalta äärimmäisen tärkeä asia, se, että me pidämme huo-
len omasta ruuantuotannostamme, omasta energiantuotannostamme ja niistä välttämättö-
myyshyödykkeistä, jotta meillä niitä varmasti riittää kaikkiin tilanteisiin.

13.56 Erkki Tuomioja sd (vastauspuheenvuoro): Herra puhemies! Kansainvälinen yh-
teistyö on saanut ihan keskeisen merkityksen tässä keskustelussa, ja nyt eurooppalainen
yhteistyö on etenemässä, se on hyvä asia, mutta se ei todellakaan ole mitään yhteistä puo-
lustusta. Sen sijaan kaikki, mitä voidaan tehdä eurooppalaisen kriisinhallintayhteistyön ke-
hittämiseksi, hybridiuhkien torjumiseksi ja sellaiseksi, jossa resurssien käyttöön ja hankin-
29



Pöytäkirjan asiakohta PTK 139/2016 vp
taan saadaan kustannustehokkuutta, on tervetullutta. Samaten pohjoismaisella yhteistyöllä
ja erityisesti kahdenvälisellä yhteistyöllä Ruotsin kanssa ei ole rajoja.

Nato-yhteistyö on tärkeätä, mutta sillä on tietenkin se raja, että me emme ole menossa
emmekä pyrkimässä artikla 5:n mukaisiin velvoitteisiin mukaan. Ja kaikella tällä kansain-
välisellä yhteistyöllä on kuitenkin se rajoitus, että me emme ole ulkoistamassa emmekä
luovuttamassa omaa vastuutamme omien kansalaistemme turvallisuudesta, alueemme kos-
kemattomuudesta ja siitä, että sitä ei käytetä kenellekään vihamielisiin tarkoituksiin.

13.57 Li Andersson vas (vastauspuheenvuoro): Arvoisa puhemies! Kyllä minä suuresti
hämmästelin tätä ulkoministerin Turkki-lausuntoa, jossa ei sanallakaan mainittu maan erit-
täin huolestuttavaa ihmisoikeustilannetta ja Suomen linjaa ja kantaa siihen. Vierailin itse
Turkissa noin kaksi viikkoa sitten ja tapasin siellä paikallisia kansanedustajia. Siellä on
parhaillaan kymmenen laillisen oppositiopuolueen kansanedustajaa vangittuna. Siellä on
toimittajia ja tutkijoita irtisanottu ja vangittu, ja 55:tä kansanedustajaa uhkaavat syytteet
sen lisäksi, että Turkin hallinto on syyllistynyt ihmisoikeusloukkauksiin Kaakkois-Aasias-
sa. Millä tavalla Suomi aikoo tähän kehitykseen ottaa kantaa ja ihmisoikeuksien kunnioit-
tamista edistää Suomen ja Turkin välisissä suhteissa tai EU:n ja Turkin välisissä suhteissa?
Ja miten ulkoministeri puolustaa sitä, että Suomi myöskin myy aseita Turkkiin? Niin vuon-
na 2015 kuin tänä vuonna on myönnetty vientilupia patruunoille, (Puhemies koputtaa) joi-
ta ainakin viime vuonna ovat käyttäneet Turkin erikoisjoukot.

13.58 Pekka Haavisto vihr (vastauspuheenvuoro): Arvoisa puhemies! Eurooppa maksaa
tänä päivänä hyvin kovaa hintaa lähialueidensa levottomuudesta. Ajattelen Lähi-itää, ajat-
telen Pohjois-Afrikkaa, muita alueita, jotka tuottavat levottomuutta, terrorismia ja myös-
kin pakolaisuutta kohti Eurooppaa. Ennalta näemme, mitkä ne tekijät ovat, mitkä tällaista
synnyttävät. Marginalisaatio, ympäristön suuret muutokset, joihin täällä on viitattu, myös-
kin nuorten täydellinen näköalattomuus. Voimme ennustaa, kuten edustaja Vanhanen ja
edustaja Tuomioja viittasivat, väestökehityksenkin pohjalta, missä elinolosuhteet muuttu-
vat sellaisiksi, että konflikteja väkisin syntyy.

Näihin voimme vaikuttaa, totta kai, kehitysyhteistyöllä, YK-järjestöjen toiminnan kaut-
ta ja niin poispäin. Mutta yhtä tärkeää olisi, että nämä kansainväliset mekanismit konflik-
teihin vastaamiseksi toimisivat niin YK:ssa kuin Etyjissä. Nyt on ollut viime aikoina näh-
tävissä, että suurvallat eivät käytä näitä kanavia, eivät luota näihin kanaviin. Olisiko jota-
kin tehtävissä, että Suomi, Pohjoismaat voisivat vahvistaa YK:ta ja Etyjiä?

13.59 Markku Pakkanen kesk (vastauspuheenvuoro): Arvoisa herra puhemies! On hie-
noa, että tässä salissa iso kuva on meille kaikille yhteisesti kirkastunut. Turvattomuus Eu-
roopassa ja ympäri maailmaa on tällä hetkellä lisääntynyt. Suomi on tunnettu rauhantur-
vaaja- ja kriisinhallintamaana. Kysyisinkin ministeri Soinilta, mitkä valmiudet Suomella
on lähettää tällä hetkellä kriisinhallintajoukkoja tai rauhanturvaajia tämmöisille konflikti-
alueille, mikäli sellainen pyyntö YK:lta tulisi.

Sitten täällä on mielipidemittaukseen viitattu. Itse en ole Nato-jäsenyyden kannattaja,
mutta tehdyssä mielipidemittauksessa vasemmistoliiton kannattajien keskuudessa Nato-jä-
senyyden kannatus on noussut merkittävästi. Se on minusta vähän huolestuttava piirre.
(Hälinää)
30



Pöytäkirjan asiakohta PTK 139/2016 vp
14.00 Kalle Jokinen kok (vastauspuheenvuoro): Arvoisa herra puhemies! Selonteko on
aiempaa tiiviimpi ja selkeämpi, ja se on hyvä. (Hälinää — Puhemies koputtaa) Sisäisen ja
ulkoisen turvallisuuden raja on nyt hämärtynyt. Se johtuu muun muassa terrorismin uhas-
ta, kyberuhkien esiintymisestä, ja sen takia täytyy olla uudenlaisia keinoja varautua näihin
uhkiin. Myös Euroopan turvallisuustilanne on heikentynyt lähialueiden vuoksi, ja siksi yh-
teistyötä kumppanien kanssa on tiivistettävä ja jatkuvaa vuoropuhelua pidettävä yllä.

Suomen rooliin on aiemminkin kuulunut se, mikä tänne on kirjattu, että Suomi harjoit-
taa aktiivista vakauspolitiikkaa sotilaallisten uhkien ennalta ehkäisemiseksi. Se on tärkeä
linjaus, myös se, että tietoa toimintaympäristön muuttujista ja niihin liittyvistä uhista jat-
kuvasti seurataan ja muodostetaan tilannekuva ja ollaan tarvittaessa valmiita muuttamaan
myös omaa arviotamme muuttuvien olosuhteiden vuoksi. Siinä pitää olla reagointikykyä ja
nopea tässä muuttuvassa toimintaympäristössä.

Toinen varapuhemies Arto Satonen: Myönnän vielä tähän debattiin seuraavat vastaus-
puheenvuorot edustajille Arhinmäki, Heinäluoma, Vanhanen ja Salolainen. (Ilkka Kaner-
va: Ja Etyjistä puheen ollen tietenkin, eikö niin, herra puhemies? — Naurua) — No, se oli
kerta kiellon päälle.

14.02 Paavo Arhinmäki vas (vastauspuheenvuoro): Arvoisa puhemies! Ensin korjaan
edustaja Anderssonin pyynnöstä, että Kaakkois-Aasia oli tietenkin Kaakkois-Turkki hä-
nen puheenvuorossaan.

Arvoisa puhemies! Täällä on esitetty aivan oikein jokaisen puolueen puheenvuorossa
kriittisiä arvioita Venäjästä, mutta myös ovat kokoomuksen edustajat Zyskowicz ja Vik-
man kriittisesti arvioineet sitä, että täällä yritettäisiin jotenkin Venäjän ongelmia ja toimin-
taa hyssytellä. Kuka sitä yrittää hyssytellä? Viittaatteko te mahdollisesti esimerkiksi tasa-
vallan presidentti Niinistöön, joka on sanonut, että jos Venäjän kritiikissä lähtee kilpaile-
maan, niin siinä ei enää kyllä voita, että kaikki on sanottu?

Arvoisa puhemies! On tärkeää nähdä, että Suomen turvallisuuden pitää tukeutua laajaan
ulkopolitiikkaan, taloussuhteisiin, muuhun yhteistyöhön, ilmasto- ja kehityspolitiikkaan,
kansainvälisen oikeuden vahvistamiseen, rauhanturvaamiseen, siviilikriisinhallintaan, pi-
dättyväiseen asevientipolitiikkaan. Nämä ovat niitä keinoja, joilla me todella luomme rau-
haa, ja tässä keskustelussa nämä ovat jääneet ehkä vähän liian pienille osapuille, (Puhe-
mies koputtaa) enemmän puhutaan tästä sotilaallisesta puolesta.

14.03 Eero Heinäluoma sd (vastauspuheenvuoro): Arvoisa puhemies! Palaisin siihen
osaan tätä meidän turvallisuusajatteluamme, jossa nyt näitä muutoksia selvästi kaikkein
eniten on tapahtumassa suhteessa omiin toimintamahdollisuuksiin, ja se on tämä euroop-
palainen yhteistyö. Tämä muu osa on aika lailla raiteillaan. Me tiedämme, mitä siellä ta-
pahtuu: pohjoismainen asia, Nato-rauhankumppanuus, myös oma puolustus. Mutta tämä
eurooppalainen yhteistyö on se, joka tässä nyt elää, ja siinä selvästikin suuria askeleita ol-
laan ottamassa. Pääministeri Sipilä ei tuossa oikeastaan avannut ollenkaan sitä olennaisin-
ta asiaa, joka on nyt otettu esille eli mahdollisuus siihen, että EU:n sisällä halukkaat maat
lähtisivät tähän rakenneyhteistyöhön eli keskenänsä kehittämään yhteistyötä. Mitä tämä
tarkoittaa Suomen kannalta, ja mikä tulee olemaan Suomen hallituksen linja tässä yhteis-
työssä? Olen huomannut, että ulkopolitiikkaa erinomaisesti hoitanut ministeri Soini on ol-
lut kovin vaitonainen tässä Eurooppa-yhteistyökeskustelussa, ja rohkenen toivoa, että te
31



Pöytäkirjan asiakohta PTK 139/2016 vp
antaisitte vähän katsausta vaikkapa henkilökohtaisesta ajattelustanne tämän eurooppalai-
sen (Puhemies koputtaa) puolustusyhteistyön tiivistämisessä.

14.04 Matti Vanhanen kesk (vastauspuheenvuoro): Arvoisa puhemies! Me tiedämme,
että myös kansalaisten piirissä on hyvin paljon ihmisiä, jotka jopa vastustavat myös eu-
rooppalaista yhteistyötä tai ovat erittäin kriittisiä sille tällä hetkellä. Senkin takia, jos ha-
luamme puolustusulottuvuudessa edetä, yhdyn kyllä niihin puheenvuoroihin, muun muas-
sa Heinäluoman puheenvuoroon, että olisimme mahdollisimman avoimia sekä Suomen
omien tavoitteiden että EU:ssa tapahtuvan valmistelun osalta. Tästä tullaan käymään pit-
kä, perusteellinen keskustelu.

Arktisen neuvoston osalta suuria kaloja meidän kannattaa kalastaa mutta tiedostaa se,
että onnistuminen ei ole vain meistä kiinni. Ennen muuta se on maailmanpolitiikan tilan-
teesta kiinni. Luotan tässä ulkoministeri Soinin, voi sanoa, kokemukseen, että emme myös-
kään väärällä tavalla tuo suurvaltojen ristiriitoja tähän arktiseen kehykseen. On tärkeää,
että Arktisen neuvoston toimintakyky säilyy sellaisena, että se pystyy käsittelemään Ark-
tiksen erityisongelmia riippumatta siitä, mitä maailmanpolitiikassa muutoin tapahtuu.

14.05 Pertti Salolainen kok (vastauspuheenvuoro): Arvoisa puhemies! Tässä Euroopan
epävakauskeskustelussa on jäänyt liian vähälle huomiolle se, että itse asiassa eräs tämän
epävakauden ydin on pakolaiskysymys. Se sotketaan usein siihen, että on tämä inhimilli-
sen turvan antaminen niille, jotka ovat sota-alueelta paenneet ja muuta, mutta sitten toinen
asia on se, että eurooppalainen nationalismi on saanut nimenomaisesti kasvuvoimansa sii-
tä, että tätä pakolaiskysymystä ei ole pystytty ratkaisemaan riittävän hyvin. Juuri sen takia
meillä on tätä äärinationalismia eri maissa. Euroopan unionissa pitäisi enemmän nyt kes-
kittyä tämän pakolaisasian ratkaisevaan hoitamiseen sillä tavalla, että se ei pahene koko
ajan. Me tiedämme, että satoja ihmisiä tulee koko ajan Välimeren yli, esimerkiksi Italiaan.
Jotain tälle on tehtävä, me emme voi jatkaa tällä tavalla, sillä tämä merkitsee sitä, että tyy-
tymättömyys ja nationalismi, äärinationalismikin, kasvavat Euroopassa, ja se ei ole hyvä
asia. Tämä ei ole puheenvuoro (Puhemies koputtaa) sen puolesta, että pakolaisiin pitäisi
suhtautua erittäin kielteisesti, vaan sen vuoksi, että otettaisiin järki käteen tässä, mistä
nämä vaikeudet johtuvat.

Toinen varapuhemies Arto Satonen: Vielä edustaja Kanerva, ja sen jälkeen ministerin
vastaus.

14.06 Ilkka Kanerva kok (vastauspuheenvuoro): Herra puhemies! Haasteeseen siitä,
mitä Etyj, YK voivat tehdä, kaksi positiivista seikkaa: On hyvin mahdollista, että Euroo-
pan kytevissä, pitkittyneissä kriiseissä löytyy lähiaikoinakin eteenpäin meneviä mahdolli-
suuksia sekä Kyproksen kriisin ratkaisemiseen että Moldova—Transnistria-kysymyksen
hoitamiseen myönteisellä tavalla. Ne ovat asioita, joissa löytyy rauhanvälityksen keinoin
mahdollisuuksia nähdä positiivista tulevaisuutta, ja niitä tehdään ilman isompaa julkisuut-
ta tällä hetkellä, jotta lopputulos voisi olla onnistunut. Nyt kummankin näiden kriisien rat-
kaisulla voi olla merkittävä vaikutus. Sen lisäksi korostan sitä, että ainakin osaltani olen
yrittänyt jo avata sekä YK:n että Etyjin keskinäisen rauhanvälitystoiminnan tehostamista,
jossa kumpikin katsomme toistemme mahdollisuuksia operoida tehokkaasti yhdessä.
32



Pöytäkirjan asiakohta PTK 139/2016 vp
Toinen varapuhemies Arto Satonen: Ministeri Soini, 5 minuuttia. (Eero Heinäluoma:
Riittääkö?)

14.07 Ulkoasiainministeri Timo Soini: Arvoisa herra puhemies! Kysymyksiä on viljalti,
mutta aloitetaan veteraaniedustaja Eero Heinäluoman kysymyksestä, tästä EU-puolustuk-
sesta ja siitä, mitä kaikkea se merkitsee ja mitä se ei merkitse.

Aloitetaan tästä Pariisin terrori-iskusta ja sen seurauksista. Mielestäni Ranska teki pal-
veluksen koko Euroopalle aktivoidessaan 42.7 artiklan. Silloin ensimmäistä kertaa käytän-
nössä nähtiin, onko Lissabonin sopimuksesta käytännössä mihinkään, ja olihan siitä. Ja
tämä tapahtui nimenomaan niin, että Ranskan lähettiläät ottivat pääkaupunkeihin yhteyttä.
Tämä johti neuvottelujen jälkeen siihen, että Suomi korvasi UNIFILissä ranskalaisia rau-
hanturvaajia, joita sitten vapautui mahdollisesti Maliin, Keski-Afrikkaan, minne menivät-
kään.

On hyvä aina muistaa, että toimintakyvyt ovat jäsenmailla, eivät EU-instituutioilla, kun
puhutaan näistä asioista. Ja silloin kun sotilaallista avunantovelvoitetta toteutetaan, niin
päätöksiä tehdään Helsingissä, Berliinissä, Pariisissa, ei Brysselissä. On tärkeää huomata,
että tämä on hallitusten välistä toimintaa, ja toki siinä myös EU-instituutiot ovat mukana.

Sitten jos ajatellaan sitä, voisiko asioita tehdä fiksummin, minä olen tätä paljon mietti-
nyt näitten puolustusmäärärahojen kautta, koska nyt lienee ilmeistä, että Yhdysvalloista tu-
lee Eurooppaan varsinkin Nato-jäsenille viesti, että puolustusmäärärahoja on korotettava.
Se on varmaan yksi asia, mutta toinen voisi olla, että meillä on varmaan aika lailla eri puo-
lilla, ehkä myös Natossa, suorituskykyjen päällekkäisyyksiä. Niitten tehokkaampi koordi-
nointi, yhteinen suunnittelu, ehkä yhteiset materiaalihankinnat voivat johtaa siihen, että
käytettävän rahan määrä voi jopa laskea, ei tarvitse ainakaan nousta, jos näitä asioita teh-
dään paremmin, perusteellisemmin eikä niin paljon päällekkäin.

Sitten se on hyvä sanoa, että eurooppalaisesta armeijasta ei ole kysymys eikä sitä ku-
kaan aja eikä päällekkäisiä rakenteita, niissä ei olisi mitään järkeä. Mutta yksi semmoinen
kysymys, mistä meidän passaa keskustella, on, että mitä Britannia tekee sen jälkeen, kun se
Euroopan unionista eroaa. Ja minun mielestäni meillä on selvä intressi pitää Britannia lä-
hellä yhteistä ulko- ja turvallisuuspolitiikkaa. Se on suorituskyvyltään kuitenkin Euroopan
suorituskykyisin sotilasmahti.

No, jottei mene ihan... Edustaja Heinäluomaan meni jo 3,5 minuuttia, mutta kaikki oli
ansaittua.

Sitten muutama tärkeä asia Arktiksesta. Esimerkiksi tällainen: Olen moneen kertaan sa-
nonut, aina kun kuljen maailmalla, että Suomessa tehdään 60 prosenttia maapallon jään-
murtajista ja kaikki hyvät. Tämä on tärkeää. Esimerkiksi meillä pidetään kaikki satamat
auki ympäri vuoden. Meillä on paljon annettavaa tutkimukseen, ympäristötoimintaan ja
muuhun tällaiseen. Ja se on äärimmäisen tärkeää myöskin sen kannalta, että se on meille
iso mahdollisuus, että Venäjä ja USA ovat tällaisessa yhteistyössä mukana Pohjoismaiden
ja Kanadan kanssa. Eipä sen parempaa matkalippua puheille voi juuri kuvitella. Nyt on
vain kysymys siitä, että kaikki osallistuvat.

Tästä hybridikeskuksesta muutaman asian totean. Siinä nyt vielä katsotaan, onko se kan-
sainvälinen sopimus vai niin sanottu memorandum of understanding, mikä siitä tehdään.
Muoto ei ole mielestäni se olennainen asia. Valtioneuvoston kansliasta Matti Saarelainen
jo hoitaa tätä asiaa, niin että tämä etenee konkreettisella tavalla.
33



Pöytäkirjan asiakohta PTK 139/2016 vp
Sitten jos puhemies vielä sallii tähän Turkki-asiaan vastaamisen, niin totta kai Suomi on,
ja olen henkilökohtaisesti, huolestunut Turkin ihmisoikeustilanteesta. En hyväksy lehdis-
tönvapauden rajoittamista, en hyväksy väkivaltaa enkä opposition vainoamista. Mutta aja-
tellaanpa hetki: Jos meidän eduskuntaa olisi ammuttu, jos meidän Yleisradio olisi sotilas-
vallankaappauksella vallattu ja 300 ihmistä kuollut, niin kyllä nämä pitää tutkia. Mutta se
ei saa tietenkään johtaa siihen, että näitä käytetään kylttinä ihmisoikeuksien loukkaami-
seen. Se on tietenkin täysin selvää.

Ja mitä tulee sitten siihen perusajatukseen, niin minä en ymmärrä sitä, miten me vaiku-
tamme, jos me vetäydymme kanssakäymisestä. (Li Andersson: Asemyynti!) Minä en ym-
märrä, miten me vetäytymällä vaikutamme. Me emme vetäytymällä vaikuta. Me vaikutam-
me sillä, että me osallistumme... (Paavo Arhinmäen välihuuto) — Edustaja Arhinmäki,
koettakaa kuunnella. — Meidän pitää osallistua, ei vetäytyä. Minä uskon, että vasemmis-
toliitto on tässä samaa mieltä. Ette te ole vaatineet suuressa valiokunnassa näitten neuvot-
telujen lakkauttamista ettekä ilmeisesti täälläkään. (Paavo Arhinmäki: Miten se asemyyn-
ti?)

Toinen varapuhemies Arto Satonen: Otamme vielä yhden vastauspuheenvuorokierrok-
sen, ja sen aloittaa edustaja Paloniemi.

14.14 Aila Paloniemi kesk (vastauspuheenvuoro): Arvoisa puhemies! Keskusta on teh-
nyt ulko- ja turvallisuuspoliittisessa kannanotossaan avauksen EU:n yhteisestä, kunnianhi-
moisesta Afrikka-strategiasta. Suomelle osana Eurooppaa Afrikan, erityisesti Pohjois-Af-
rikan, kehitys on aivan ratkaisevan tärkeää. Kansainvaelluksen kaltaisen muuttoliikkeen
vaihtoehtona on perinteisen kehitysavun lisäksi EU:n laaja ja kunnianhimoinen yhteistyö
kaupan, elinkeinoelämän kehittämisen, maatalouden, koulutuksen ja muiden kestävää ke-
hitystä kokonaisuutena synnyttävien toimien osalta.

EU:ssa on nyt tällä hetkellä kehitteillä investointiohjelma, jolla on tarkoitus puuttua
muuttoliikkeen perimmäisiin syihin esimerkiksi Afrikassa. Minä haluaisin tietää, mitä mi-
nisteri tästä avauksesta ajattelee — nimenomaan tästä investointiohjelmasta. Se ei ole saa-
nut varauksetonta kannatusta, mutta voisiko tämä toimia, vai hajottaako se EU:n yhteistä
kehityspolitiikkaa? Vähän sen tyyppisiäkin arvioita on esitetty, että kannattaisi koota tässä
mielessä munat yhteen koriin ja tehostaa kehityspolitiikkaa EU:ssa yhteisesti.

14.15 Pia Viitanen sd (vastauspuheenvuoro): Arvoisa herra puhemies! Arvostan toki si-
tä, että ministeri Soini soi vastauksestaan 3,5 minuuttia edustaja Heinäluoman hyvälle ky-
symykselle. Mutta jotenkin minulle jäi vielä vähän sellainen ontto olo tuon vastauksen suh-
teen, eli taisi vielä jäädä vähän hämärän peittoon se, miten näette, ministeri Soini, ja miten
Suomi näkee sen, mikä on meidän tuleva toimintamme suhteessa tähän rakenneyhteistyön
tiivistämiseen ja siihen ajatukseen, että jotkut maat voivat tätä nyt halutessaan lähteä teke-
mään, koska se on aivan olennainen, iso kysymys. Tietenkin juuri siksi on hyvin tärkeää,
että hallitus nyt selkeyttää, mikä on hallituksen linja, mikä on Suomen linja, ja tämä täytyy
tuoda nimenomaisesti koko eduskunnan keskusteltavaksi. Minä uskon, että sen lisäksi, että
koko eduskunta haluaa tämän keskustelun käydä, haluaa tietoa, haluaa selkeyden Suomen
linjoista ja suhtautumisesta tähän isoon muutokseen, myös kansalaiset haluavat sen tietää.
Kansalla on oikeus tietää näistä asioista, ja siksi toivon, (Puhemies koputtaa) että hallitus
mahdollisimman avoimesti nyt jatkaa työtään.
34



Pöytäkirjan asiakohta PTK 139/2016 vp
14.16 Leena Meri ps (vastauspuheenvuoro): Arvoisa puhemies! Tässä elämäni aikana
olen huomannut, kuinka ulko- ja turvallisuuspolitiikka on enenevässä määrin myös ilmas-
to- ja ympäristöpolitiikkaa, mistä edustaja Haavisto puhui hyvin, joten en lähde sitä toista-
maan. Meidän on hyvä huomata, kuinka se vaikuttaa ihmisten elinolosuhteisiin ja siihen,
miten he liikkuvat. Samoin myös täällä edustaja Kiuru toi hyvin esille näitä juurisyitä, ku-
ten väkiluvun räjähdysmäisen kasvun.

Mutta olisin oikeastaan kysynyt kansalaiskeskusteluun liittyen meidän viisaalta, koke-
neelta ulkoministeri Soinilta, mitä te itse vastaisitte, kun kansalaiset keskustelevat hyvin
paljon siitä, kuinka me olemme kääntäneet Venäjälle selkämme ja olemme mukana tässä
EU:n pakotepolitiikassa, joka on hyvin tuhoisaa meidän taloudelle. Itse koen, että me
emme voi sivuuttaa tämäntyyppisiä toisen itsenäisen valtion loukkaamisia. Mitä vastaisit
näille kansalaisille, jotka kuuntelevat tätä: miksi Suomi on mukana näissä pakotteissa?

14.17 Juhana Vartiainen kok (vastauspuheenvuoro): Arvoisa puhemies! Talouspolitiik-
kaa ja turvallisuuspolitiikkaa on vanhastaan politiikassa käsitelty aivan eri asioina, mutta
on hyvä muistaa myös se, että turvallisuuspoliittinen voima ja toimintavapaus riippuvat
myös siitä, miten vahva julkistalous ja kansantalous meillä on. Tätähän koko Suomen so-
danjälkeinen historia osoittaa. Ja jos julkistaloutta hoidetaan leväperäisesti, niin se muut-
tuu ajan mittaan myös turvallisuuspoliittiseksi ongelmaksi. Sen takia on myös turvallisuus-
poliittisesti ensiarvoisen tärkeää, että me hankkiudumme eroon kestävyysvajeestamme ja
pääsemme taas parhaaseen luottokelpoisuusluokkaan. Silloin me voimme aina tarvittaessa
huolehtia puolustusmenoista, vaikka niitä pitäisi kasvattaakin, voimme solmia liittoja ja al-
liansseja haluttuna jäsenenä, yhteistyökumppanina, ja olla edullisin ehdoin luottokelpoi-
nen kaikenlaisissa kansainvälispoliittisissa kriisitilanteissakin. Siksi vetoan voimakkaasti
hallitukseen ja tähänkin saliin, että tästäkin näkökulmasta otetaan julkistalouden edelleen
ammottava kestävyysvaje ensiarvoisen tärkeänä ongelmana, josta hankkiudutaan eroon.

14.19 Hanna Kosonen kesk (vastauspuheenvuoro): Arvoisa herra puhemies! Ulkoasiain-
valiokunnan puheenjohtaja Matti Vanhanen mainitsi puheessaan, ettei tarvitse olla ennus-
taja, kun laskee väestönkehityksen ja ilmastonmuutoksen vaikutukset yhteen ja päättelee,
että Afrikka tulee hallitsemaan tämän vuosisadan ulkopoliittista agendaa. Pakolaisuuden-
kin juurisyiden näkökulmasta haluan nostaa esiin ilmastotyön ja Pariisin sopimuksen toi-
meenpanon tärkeyttä. Olin marraskuussa paikalla Marrakechin ilmastokokouksessa, ja
siellä ihan konkreettisesti rakennettiin luottamusta kehittyvien ja kehittyneiden maiden vä-
lillä. Hyvin konkreettisia hankesopimuksiakin syntyi. Olen todella tyytyväinen siihen, että
hallitus on ottanut yritysten osallistamisen ja kehitysyhteistyön ulkopolitiikan agendalle.
Ilmastonmuutoksen torjunta on ekologinen ja inhimillinen välttämättömyys, mutta myös
valtava taloudellinen mahdollisuus. Tässä on valtavia mahdollisuuksia — ei hukata tätä
nyt.

Joulurauhaa.

14.20 Katja Hänninen vas (vastauspuheenvuoro): Arvoisa herra puhemies! Rauhan ra-
kentamisen ja sen vaalimisen pitää olla Suomen ulko- ja turvallisuuspolitiikan ydin. Tä-
män vuoksi Suomen on syytä pysyä sotilasliitto Naton ulkopuolella myös tulevaisuudessa.
Mutta sen sijaan YK:n roolia rauhanturvaamisessa ja konfliktien ehkäisyssä pitää vahvis-
taa ja selkeyttää. Tässä prosessissa Suomen on luonnollista olla mukana.
35



Pöytäkirjan asiakohta PTK 139/2016 vp
Uskon, että turvallisuus ja rauha ovat meille kaikille niitä äärimmäisen tärkeitä asioita.
Sen vuoksi konfliktien ennaltaehkäisyssä eriarvoistumisen ja köyhyyden torjumisen pitää
olla meidän kaikkien yhteinen tahtotila niin täällä kotimaassa kuin kansainvälisestikin. Sil-
ti tässä salissa on tehty tänäänkin hallituksen esityksestä sellaisia päätöksiä, jotka vievät
Suomea ihan päinvastaiseen suuntaan, valitettavasti. Kysyisinkin teiltä, ministeri Soini:
mitkä ovat ne konkreettiset toimet, joilla aiotte edistää Suomen kansainvälistä asemaa rau-
hanrakentajana, ja ettekö todellakaan näe mitään moraalista tai eettistä ongelmaa Suomen
aseviennissä maihin, jotka ovat syyllistyneet viattomien siviilien, kuten lasten ja naisten,
pommittamiseen?

14.21 Ville Skinnari sd (vastauspuheenvuoro): Arvoisa puhemies! Pienen maan, kuten
Suomen, ulko- ja turvallisuuspolitiikassa osaaminen on keskeisessä merkityksessä. Rajal-
liset resurssit on osattava kohdistaa oikein. Suomi on aivan oikein 1995 EU:hun liittymi-
sen jälkeen panostanut Eurooppa-osaamiseen mutta samalla ehkä joutunut tinkimään siitä
kansainvälisestä osaamisesta, mitä tapahtuu EU:n ulkopuolella globaalisti ja miten ulko-
asiainhallinto on pystynyt resursoimaan toimintaansa esimerkiksi Kauko-Aasiassa.

Eniten olen kuitenkin oman sukupolveni näkökulmasta huolissani Venäjä-osaamisesta,
mikä sen tämänhetkinen tilanne on, miten me sitä kehitämme ja miten saamme osaajia jat-
kossa ei pelkästään ulkoasioidenhallintoon mutta myös akateemiseen maailmaan, työelä-
mään ja niin edelleen. Ministeri Soini, oletteko samaa mieltä?

14.22 Timo V. Korhonen kesk (vastauspuheenvuoro):  Arvoisa puhemies! Barentsin
alueneuvoston puheenjohtajana olen tässä hiukan hämmästellyt sitä, kuinka kevyesti lop-
pujen lopuksi arktinen yhteistyö tässä selonteossa on huomioitu, mutta on hyvä, että tässä
keskustelussa kuitenkin arktisuus on noussut voimakkaastikin esille. Ulkoasiainvaliokun-
ta on mietinnössään hyvin todennut sen, että arktisella alueella tehdään edelleen erimuo-
toista yhteistyötä eikä jännitteisen tilanteen pitäisi antaa jatkossakaan häiritä sitä. Juuri
näin, ja tähän myös perustuu Barentsin alueella mittava yhteistyö Ruotsin, Norjan, Suo-
men ja Luoteis-Venäjän kolmentoista alueen kesken. Teemme siellä hyvin käytännönlä-
heistä yhteistyötä ja olemme hyvin yksimielisesti todenneet sen, että tuolla alueella ei ole
syytä antaa tilaa kansainvälisille jännitteille vaan on pyrittävä tekemään alueitten kesken
tarpeellista yhteistyötä mahdollisuuksien mukaan. (Eero Heinäluoma: Painava puheenvuo-
ro!)

14.23 Ritva Elomaa ps (vastauspuheenvuoro): Arvoisa puhemies! Aivan kuten ulkomi-
nisteri Soini sanoi, on todella tärkeää pitää keskusteluyhteys, neuvotteluyhteys Venäjään,
Yhdysvaltoihin, joka maahan, ja myös Turkkiin. Jos tämä keskusteluyhteys, neuvotteluyh-
teys loppuisi, niin ongelmat olisivat vielä suurempia. Kysyisinkin, kun tämä mietityttää,
mikä on Yhdysvaltojen ja Venäjän suhde sitten tulevaisuudessa. Voisiko olla mahdollista.
että Suomi on se, joka lisäisi tätä vuoropuhelua näiden maiden välillä? Voisiko ajatella
niin, että tuleva presidentti Trump ja Putin kohtaisivat Suomen kamaralla, ja mitkä olisivat
vaikutukset sitten Suomelle siitä? Suomi on kuuluisa rauhanvälittäjämaana, rauhanturvaa-
jat ovat tehneet loistavaa työtä myös sen suhteen.

14.24 Li Andersson vas (vastauspuheenvuoro): Arvoisa puhemies! Tässä ministeri Soini
sanoi, että me vaikutamme Turkin ihmisoikeustilanteeseen kanssakäymisen kautta. Kyllä-
36



Pöytäkirjan asiakohta PTK 139/2016 vp
hän asekauppa on aivan erilaista kanssakäymistä kuin esimeriksi diplomaattisten suhtei-
den ylläpitäminen. Sen takia asekaupalle on asetettu aika tiukat kriteerit niin kansallisesti
kuin YK:n ja EU:nkin tasolla, koska se on sen luontoista kanssakäyntiä, jonka kautta maat
tahtomattaan voivat olla myötävaikuttamassa tilanteen pahentumiseen maissa, joissa ih-
misoikeustilanne on heikko tai joissa muuten on paljon epävakautta.

Suomen virallisen linjan mukaan Suomi ei vie puolustusmateriaalia sotaa käyviin ja ih-
misoikeuksia polkeviin maihin. Tämä linjaus ei näytä toteutuvan Turkin osalta. Kyllä me
vaadimme vasemmistoliitossa sitä, että Suomi lakkaa käymästä asekauppaa Turkin ja mui-
den ihmisoikeuksia polkevien maiden kanssa. Olemme myöskin johdonmukaisesti vastus-
taneet EU:n ja (Puhemies koputtaa) Turkin välistä pakolaissopimusta, joka ei myöskään
ihmisoikeuksien näkökulmasta ole perusteltu.

14.25 Tytti Tuppurainen sd (vastauspuheenvuoro): Arvoisa puhemies! Tähän Turkki-
kantaan: On erittäin tärkeätä, että Eurooppa ja Turkki kykenevät tekemään yhteistyötä. Se
on tänä päivänä täysin selvää, ja yhtä selvää on se, että Turkki tulee ankkuroida Euroop-
paan. Se on ollut aina, pitkään, Suomen vakiintunut linja, ja se on meidän pitkän tähtäyk-
sen tavoitteemme myös jatkossa.

Mutta samaan aikaan, ministeri Soini, emme me voi ummistaa silmiämme siltä, mitä
Turkissa tänä päivänä Erdoganin hallinnon alla tapahtuu. Maassa tapahtuu ihmisoikeus-
loukkauksia, merkittäviä oppositiopoliitikkoja on vangittu, puolueitten puheenjohtajia on
vangittu, tiedemiehiä, tutkijoita, journalisteja — tämä kaikki tapahtuu Euroopan silmien
alla tilanteessa, jossa me jatkamme toimintaamme ikään kuin mitään ei olisi tapahtunut.

Euroopan parlamentti äänesti lähes yksimielisesti EU-jäsenyysneuvottelujen jäädyttä-
misen puolesta, ja tätä kyllä pitää meidänkin vakavasti nyt pohtia. Tavoite ei ole katkaista
neuvotteluja — tässä on semantiikka erittäin tärkeätä — vaan jäädyttää neuvottelut ja
hankkia joku tapa, jolla me voimme vaikuttaa tilanteeseen. Mikä on, ministeri Soini, tei-
dän vipuvoimanne vaikuttaa Turkin tilanteeseen?

14.27 Olavi Ala-Nissilä kesk (vastauspuheenvuoro): Arvoisa herra puhemies! Keskuste-
lua on käyty aivan aiheellisesti eurooppalaisesta yhteistyöstä, sen lisääntymisestä, taval-
laan eletään momentumia turvallisuuspoliittisessa mielessä. Silloin tietysti kysytään, mikä
on Euroopan unionin kyky lisätä tätä yhteistyötä tilanteessa, jolloin brexit toteutuu, ja var-
maan brexit-neuvotteluissa on myöskin joku turvallisuuspoliittinen ulottuvuus läsnä, ja
tämä on vaativa tehtävä. Toivon, että Euroopan unioni todella pystyy nyt etenemään tur-
vallisuuspoliittisessa yhteistyössä konkreettisesti.

Totta kai tällä taloudellisella ulottuvuudella on myöskin merkitystä, mistä edustaja Var-
tiainen puhui. Näemme Ukrainan tilanteen, jossa valtio joutuu kerjäämään sekä energiaa
että rahaa muualta, ja silloin on ulkopuolelta helppo tulla vaikuttamaan tähän tilanteeseen.
Eli kyllä pienen maan, joka elää suuren maan naapurissa, on aina tärkeätä pitää taloudelli-
nen itsenäisyys mielessään, niin kuin esimerkiksi Baltian maat ovat sen hyvin tiedostaneet.
Tietenkin meidänkin Suomessa pitää laittaa omat asiamme kuntoon, niin kuin parhaillaan
erittäin hyvin teemmekin.

14.28 Pauli Kiuru kok (vastauspuheenvuoro): Arvoisa puhemies! Helsinkiin on jo muu-
taman vuoden ajan, ainakin lehtitietojen mukaan, suunniteltu suurmoskeijaa. Se on noin
sadan miljoonan euron hanke, ja rahoitus tiettävästi tulisi aika pitkälti ulkomailta. Helsin-
37



Pöytäkirjan asiakohta PTK 139/2016 vp
gin Sanomat uutisoi viime vuonna, että tämä hanke on Suomen muslimiyhteisössä aiheut-
tanut kovia jännitteitä, šiiat ja sunnit näkevät asiat hieman eri tavalla. Kysyn ministeri Soi-
nilta: miten näette ensinnäkin muslimiyhteisön näkökulmasta tämän hankkeen? Ja sitten
toisaalta: miten näette, kuinka suomalainen yhteiskunta on henkisesti valmis tällaiseen
hankkeeseen, joka sinänsä on aivan perustuslain mukainen? Uskonnonvapaushan meillä
on yksi perustuslain kirjauksista, mutta varmasti herättää intohimoja moneen suuntaan.

Toinen varapuhemies Arto Satonen: Myönnän vielä seuraavat vastauspuheenvuorot:
Arhinmäki, Heinäluoma ja Kaikkonen. Sen jälkeen ministerin vastauspuheenvuoro, ja sen
jälkeen puhujalistaan.

14.29 Paavo Arhinmäki vas (vastauspuheenvuoro): Arvoisa herra puhemies! Keskuste-
luyhteys Turkin kanssa on tärkeä, mutta keskustelu ei voi olla patruunoita, joita Suomi täl-
lä hetkellä vie Turkkiin. Samalla tavalla Helsingissä kaikki puolueet tarkastelevat kriitti-
sesti suurmoskeijan rahoitusta, mutta ne rahoittajat tämän moskeijan takana ovat samoja
maita, joihin Suomi vie aseita. Tässä me näemme aika suurta ristiriitaa.

Arvoisa puhemies! Tässä ulkoasiainvaliokunnan mietinnössä nostetaan EU:n suurim-
miksi haasteiksi työttömyys, syrjäyttäminen, äärinationalismi, rasismin nousu. Näihin on-
gelmiin ei vastata aseilla, näihin ongelmiin ei vastata puolustusyhteistyöllä, vaan yhteis-
kuntaa vahvistamalla, pitämällä huolta kaikista. Nyt kysymys kuuluukin, kun perussuoma-
laiset ovat olleet aina EU-kriittisiä ja sanoneet, että "missä EU, siellä ongelma": Millä ih-
meellä te nyt olettekin sitä mieltä, että EU (Puhemies koputtaa) on se, joka ratkaisee Eu-
roopan puolustusongelmat? Eikö tämä ole liittovaltiokehitystä ja sen kannattamista, jos
mikä?

14.30 Eero Heinäluoma sd (vastauspuheenvuoro): Arvoisa puhemies! Hyvä keskustelu-
han on monipuolinen, ja siinä tulee eri näkökohtia. Tulee kuitenkin mieleen, että siitä kun
Turkilla on ollut olennainen merkitys meidän turvallisuusajattelussa, taitaa olla toista sa-
taa vuotta, siitä, kun Suomen kaarti kävi sotaa ja Suomen ja Turkin turvallisuusintressit
kohtasivat toisensa. Ehkä tänä päivänä kuitenkin meille tämä Eurooppa-kysymys on lähei-
sempi, ja sinällänsä olen hyvin iloinen ulkoministeri Soinin vastauksesta tähän Eurooppa-
yhteistyöasiaan. Täytyy sanoa, että oli musiikkia korvilleni kuulla teidän käsityksenne sii-
tä, mikä on eurooppalaisen yhteistyön merkitys Suomen turvallisuudelle.

Mutta edelleenkin jäi tämä rakenneyhteistyöasia käsittelemättä. Sehän on se varsinai-
nen juttu, joka on tässä se suurin, merkittävin uusi asia. Jos Euroopan unionin sisällä osa jä-
senmaista lähtee tekemään tiiviimpää keskinäistä yhteistyötä EU-sopimusten mukaisesti
tällä rakenneyhteistyökonseptilla, niin mitä Suomen hallitus tulee tekemään? Onko Suo-
men hallitus tässä mukana, ja jos on, niin millä tavoitteilla?

14.31 Antti Kaikkonen kesk (vastauspuheenvuoro): Arvoisa puhemies! Maailman krii-
sejä pitäisi ratkoa itse asiassa ensisijaisesti YK:n johdolla. Niin tietysti yritetäänkin, mutta
liian usein nähdään tilanne, jossa YK on käytännössä kyvytön tai halvaantunut ratkomaan
ongelmia. Suurvaltapolitiikan jännitteet näkyvät sielläkin. YK tarvitsee ehdottomasti re-
formin, jotta sen toimintakyky voidaan palauttaa sille tasolle kuin tarvitaan. Samaan ai-
kaan yhä useammin Yhdysvallat ja Venäjä käyvät keskenään keskustelua erilaisista maa-
ilmanpolitiikan kriiseistä. Se on enimmäkseen hyvä asia, mutta huono asia se on silloin, jos
38



Pöytäkirjan asiakohta PTK 139/2016 vp
kansainvälinen yhteisö ei ole riittävästi mukana näissä neuvotteluissa. Tarkoitan ennen
muuta YK:ta, mutta myös yhä useammin EU näyttää olevan sivussa. Esimerkiksi Syyrian
kriisin ratkaisussa EU:n rooli on ollut aika vähäinen. Tilanne samaan aikaan Syyriassa on
traaginen varsinkin Aleppon kaupungissa. Miten voitaisiin vaikuttaa siihen — tai voidaan-
ko vaikuttaa siihen — että EU:n ja YK:n roolit olisivat nykyistä vahvempia maailman krii-
sien ratkaisuissa?

Puhemies Maria Lohela: Sitten ministeri Soini, 5 minuuttia.

14.33 Ulkoasiainministeri Timo Soini: Arvoisa rouva puhemies! Yritän niin hyvin ja tii-
visti kuin ikinä, mutta nämä haastamiset on kuitenkin pistettävä nyt etusijalle.

Eli haluan nyt tarkistaa: sanoitteko te, edustaja Andersson, että te vastustatte EU:n ja
Turkin välistä pakolaissopimusta? (Vasemmistoliiton ryhmästä: Kyllä!) — Uskomatonta.
Siellä on 3,1 miljoonaa pakolaista. Minnekä he sieltä lähtevät? Tämä on minun mielestäni
täysin vastuuton ja käsittämätön kanta. Me tarvitsemme yhteistyötä, nimenomaan sitä, jol-
la me lievitämme sitä tuskaa. Jos Turkki ei heitä olisi ottanut vastaan, olisivatko he Syyri-
assa? En voi ymmärtää tätä.

Sitten toinen asia. Haluan nyt kysyä: Mikä on SDP:n linja? Onko linja se, että neuvotte-
lut jatkuvat, vai onko linja se, että neuvottelut jäädytetään? Kumpi on SDP:n linja? Toi-
von, että se on se, mikä on Suomen pitkä linja.

Sitten: Missä EU, siellä ongelma. Totta kai kun katsoo, missä tilanteessa Euroopan unio-
ni on, niin ongelmista ei ole pulaa. Mutta ongelmia pitää lievittää, ja sen takia pitää toimia
aktiivisesti. (Vasemmistoliiton ryhmästä: Rautaa rajalle!)

Mitä tulee sitten suurmoskeijaan: On tietysti selvä, että ulkomainen rahoitus ja tämä
šiia—sunni-puoli on sellainen, jota on syytä tarkastella. Ja ihan todella tarkasti. Uskonnon-
vapaus on tietysti asia, jota pitää kunnioittaa myös sillä tavalla, että uskontoa pitää voida
harjoittaa.

Sitten tähän edustaja Heinäluoman hyvään pohdintaan sanoisin näin vielä tästä raken-
neyhteistyöstä tai muusta, että nämä eivät ole mitään esikuntakysymyksiä eikä niitä pidä
mystifioida. Mikä on tärkeätä, on rakentaa tehokkaammat ja yhtenäisemmät suunnittelu- ja
johtamiskyvyt kriisinhallintaa varten, ei alueelliseen puolustukseen. Minun mielestäni
tämä on hyvin tärkeä asia, kun mennään yhteistyössä, että mihin mennään: kriisinhallin-
taan — ei mitään tuplajärjestystä Naton kanssa, ja Suomi ei ole Naton jäsen. Tämä on mi-
nun mielestäni erittäin tärkeää.

Afrikasta haluan sanoa vielä, että se on meille kohtalon manner monella tavalla. Meillä
on kaksi mahdollisuutta: Jos Afrikkaa vakautetaan ja siellä on työllisyyttä ja siellä on tule-
vaisuuden näkymää, silloin me joudumme Afrikasta ottamaan vastaan afrikkalaisia tuot-
teita reilun pelin hengessä, tai muuten sitten otamme vastaan afrikkalaisia ihmisiä suuren
siirtolaisuuden kautta. Nämä ovat ne vaihtoehdot. Minun mielestäni reilu kauppa, reilut pe-
lisäännöt — ensimmäinen vaihtoehto — on parempi.

Sitten, pehmeä mies kun olen, tämä 1325, naiset ja tytöt: Pidän sitä aika hyvänä, että jos-
kus karutkin kaverit maailmalla puhuvat naisten ja tyttöjen puolesta. Olin Afganistanissa
käymässä tässä runsas kuukausi sitten, ja kyllä se, että tytöt pääsevät kouluun, kyllä se, että
naiset osallistuvat yhteiskuntaan, on ainoa pohjatapa, jolla tämänkaltaiset maat pystyvät
nousemaan. Ja yksi syy, miksi Suomi on siellä Resolute Supportissa vielä mukana: me ha-
luamme osoittaa sitoutumista siihen, että Afganistan jonakin päivänä pääsee sellaiseen ti-
39



Pöytäkirjan asiakohta PTK 139/2016 vp
lanteeseen, jota me esimerkiksi täällä omassa maassamme nautimme. Minun mielestäni on
täysin käsittämätöntä asettaa tytöt ja pojat eri asemaan. Jos me ajattelemme rauhan ja kon-
fliktien ratkaisuja, naiset ovat avainasemassa tässä. Meillä kaikilla on äiti, ja ainakin mi-
nun täytyy sanoa, että kun äiti puhuu, niin kyllä poika kuuntelee. Minä olen aivan varma,
että tämä pätee myös monissa muissa maissa. Äidit ovat tärkeitä.

Aivan lopuksi, arvoisa puhemies, haluan kiittää tästä keskustelusta. Minun mielestäni
tämä osoittaa eduskunnalta erinomaista arvostelukykyä, ja minulla ei ole mikään kiire —
joudun muutaman asian hoitamaan, mutta tulen sen jälkeen kuuntelemaan puheenvuoroja
tänne takaisin. Kiitos tästä debattivaiheesta, ja jos tulee tarvetta, niin debatoidaan lisää.

Puhemies Maria Lohela: Käydään sitten tuota puhujalistaa eteenpäin.

14.38 Simon Elo ps: Arvoisa puhemies! Eurooppa on sodassa ääri-islamismia vastaan.
Joka tämän kiistää, elää sellaisessa haavemaailmassa, johon ei kerta kaikkiaan ole varaa.
Euroopan päätöksentekijöiltä odotetaan nyt määrätietoisia tekoja. Päätöksentekijöiden
odotetaan tunnustavan tosiasiat.

Yhteistyö on avain voittoon. Yhdysvaltain ja Israelin kaltaiset maat ovat luonnollisia
liittolaisiamme taistelussa ääri-islamismia vastaan. Kuten olen aiemmin Siirtolaiskriisi-
kirjassa kirjoittanut, tarvitaan mahdollisimman laaja liittouma tuhoamaan Isis. Tavoitteen
toteuttamiseksi on tehtävä yhteistyötä myös Venäjän, eri arabimaiden ja jopa Syyrian hal-
linnon kanssa. Tätä taustaa vasten on aivan oikein, että Suomi vahvistaa kurdien peshmer-
ga-joukkojen koulutusta.

Länsimaat vastustavat Syyriassa lähes kaikkia konfliktin osapuolia, mikä näyttää mo-
raalisesti selkärankaiselta, mutta strategisesti se on katastrofi. Tulokset puhuvat puoles-
taan. Syyria-strategian on muututtava. Jos haluaa pelata isoa peliä Lähi-idässä, täytyy olla
valmis likaamaan kätensä.

Euroopan unionin ulkorajavalvonta on saatava kuntoon, tai muuten sisäinen vapaa liik-
kuvuus on lopetettava. Euroopassa on seurattava tarkemmin, mitkä toimijat rahoittavat
moskeijoita ja muita islamilaisia yhteisöjä, sillä sen lauluja laulat, jonka leipää syöt. Ny-
kyisin kärsijänä ovat myös vaikutuksille alttiit musliminuoret, jotka joutuvat radikaalisaar-
naajien pauloihin. Jatketaanko itsepetosta jälleen seuraavaan Berliinin kaltaiseen terroristi-
iskuun asti vai myönnetäänkö, että terrorismin vastainen taistelu on maailmankatsomuk-
sien sotaa, jossa ääri-islamistit haluavat tuhota koko länsimaisen elämänmuodon? Kantaa-
ko muslimiyhteisö sen vastuun, joka sille kuuluu?

Arvoisa puhemies! Venäjän kanssa on pidettävä rakentava keskusteluyhteys. EU:n pa-
kotteet ovat sidotut Minskin sopimuksessa saavutettaviin edistysaskeliin, joissa etenemi-
nen helpottaisi Venäjän kanssa käytävän keskustelun edellytyksiä. Eristetty Venäjä ei ole
kenenkään etujen mukaista. Ulkopoliittisen instituutin hallituksen jäsenenä katson, että
Suomen Venäjä-tuntemusta on monipuolistettava ja syvennettävä. Selonteossa Suomi vah-
vistaa asemaansa osana läntistä yhteisöä. Suhde Ruotsiin ja Yhdysvaltoihin korostuu. Us-
kon, että presidentti Donald Trumpin johdolla Yhdysvaltain läsnäolo Euroopassa säilyy
vakaana. Yhdysvaltojen ja Suomen suhteet säilyvät hyvinä ja kehittyvät entistäkin parem-
miksi, mikäli se on minusta kiinni.

Perussuomalaisilla on viralliset suhteet republikaanipuolueeseen, perussuomalainen ul-
koministeri ja republikaaneilla presidentti sekä enemmistö edustajainhuoneissa ja senaatis-
40



Pöytäkirjan asiakohta PTK 139/2016 vp
sa. Suomella on erinomaiset mahdollisuudet edistää suhteita Yhdysvaltoihin. Tartutaan ti-
laisuuteen, sillä hyvät suhteet Yhdysvaltoihin ovat Suomen kansallinen etu.

Arvoisa puhemies! Yli 17 miljoonan britin valinta jättää EU on mandaatti vaiheittaiselle
kansallisen itsemääräämisoikeuden palauttamiselle. Kuten europarlamentaarikko ja yksi
tunnetuimmista Leave-kampanjan keulakuvista Daniel Hannan asian kiteyttää: "Iso-Bri-
tannia on valinnut tien kauemmas EU:n poliittisesta unionista ja kevyemmän järjestelyn,
joka perustuu kaupankäyntiin."

Suomi ei saa olla EU:n ajopuu, vaan Suomen on oltava rakentavan kriittinen. Brexit-
neuvottelut kestävät vähintään kaksi vuotta, ja se antaa meille arvokasta aikaa käydä kes-
kustelua siitä, millaisessa unionissa haluamme olla jäsenenä. Toivon, että Suomi antaa Bri-
tannialle täyden tukensa neuvotteluissa EU-erosta. Uskon, että Britannian tuleva suhde
EU:hun tulee perustumaan vapaakauppasopimukseen, jonka osana määritellään EU-kan-
salaisten asema Britanniassa.

Suomen vahvuus on aina ollut yhtenäinen ulko- ja turvallisuuspolitiikka. Vapaassa yh-
teiskunnassa on tervetullutta esittää erilaisia näkemyksiä, mutta yhteinen isänmaan etu on
puoluepolitikoinnin yläpuolella. Presidentti Kyösti Kallion sanoin "toivon sydämestäni,
että se yhteistunto, joka koettelemuksissamme on meitä pystyssä pitänyt, yhä lujittuisi, sil-
lä siitä riippuu kansamme menestys ja tulevaisuus".

14.43 Li Andersson vas: Arvoisa puhemies! Ulko- ja turvallisuuspoliittisen selonteon
julkaisusta on noin puoli vuotta. Siinä ajassa ulko- ja turvallisuuspoliittinen toimintaympä-
ristö on ehtinyt muuttua melko lailla. Yksi muutos on EU:n tasolla tehdyt linjaukset unio-
nin turvallisuuspoliittisen yhteistyön syventämisestä. Se on nähtävä reaktiona sekä siihen
poliittiseen kriisiin, johon Ison-Britannian brexit-päätös asetti eurooppalaisen yhteistyön,
että siihen poliittiseen kriisiin, johon Donald Trumpin vaalivoitto asetti transatlanttisen yh-
teistyön.

EU:n palkkakilpailuun, taloudelliseen eriarvoisuuteen, työttömyyteen ja demokratiava-
jeeseen liittyvät ongelmat eivät kuitenkaan ratkea militarisoimalla unionia tai muuttamalla
unionin yhteistyön perustaa rauhan ja vakauden edistämisestä rauhan puutteeseen ja epä-
vakauteen valmistautumiseen. Sen sijaan, että puolustusyhteistyölle annetaan yhä enem-
män painoarvoa, olisi toivonut EU:n reagoivan unionin sisäiseen hajaannukseen panosta-
malla nykyistä huomattavasti enemmän eriarvoisuuden ja työttömyyden vähentämiseen
sekä talousjärjestelmän vakauteen.

Vaikuttaa siltä, että eurooppalaiset johtajat nyt yrittävät vakuuttaa syvää epäluottamusta
EU:ta kohtaan tuntevat kansalaiset yhteistyön tärkeydestä käyttämällä poliittisesti todella
vanhaa temppua: huomio keskitetään ulkoisiin ja sisäisiin turvallisuuspoliittisiin uhkiin ja
puolustuspoliittisen ja sotilaallisen yhteistyön tärkeyttä painotetaan.

Syvenevän puolustusyhteistyön tarkemmista suuntaviivoista olisi todella tärkeää saada
tarkempaa tietoa eduskunnalle mahdollisimman pian. En jaa näkemystä puolustusyhteis-
työn syventämisen tarpeellisuudesta vaan näen, että niin kansainvälisen yhteistyön, EU:n
arvopohjan kuin sisäisen turvallisuudenkin näkökulmasta tarpeellisempaa on keskittyä eri-
arvoisuuden vähentämiseen ja kansalaisten hyvinvoinnin edistämiseen. Suunnitelmiin
EU:n yhteisestä puolustustutkimuksesta ja muuhun syvempään puolustusyhteistyöhön on
siis suhtauduttava varauksellisesti.

Arvoisa puhemies! Ulkoasiainvaliokunta esittää omassa mietinnössään myös tervetul-
leita moitteita siitä, että selonteossa ei riittävästi käsitellä Suomen harjoittamaa asevientiä
41



Pöytäkirjan asiakohta PTK 139/2016 vp
ja asekauppaa ja sen suhdetta maan ulkopolitiikan tavoitteisiin ja linjaan. Virallisen kan-
nan mukaan Suomi ei vie puolustusmateriaalia sotaa käyviin tai ihmisoikeuksia polkeviin
maihin. Tämän periaatteen toteutuminen on tällä hetkellä lievästi sanottuna kyseenalaista.

Suomen asekauppa painottuu yhä vahvemmin Lähi-itään. Suomi on tällä hallituskaudel-
la myöntänyt asevientilupia Turkmenistaniin maan heikosta ihmisoikeustilanteesta huoli-
matta. Aseteollinen yhteistyö Israelin kanssa jatkuu, ja Suomesta on myös viety patruunoi-
ta Turkkiin siitä huolimatta, että maan yhä autoritaarisempi hallinto on syyllistynyt usei-
siin vakaviin ihmisoikeusloukkauksiin. Tämän lisäksi Suomi on syventänyt asekauppaa
Jemenissä sotarikoksista syytetyn Saudi-Arabian kanssa sekä vienyt aseita Arabiemiiri-
kuntiin.

YK:n yleiskokouksen äänestyksessä ydinaseiden kieltämisestä kansainvälisellä sopi-
muksella Suomi äänesti tyhjää. Ulkoasiainministeri Soinin mukaan Suomen pidättäytymi-
nen äänestyksessä perustui ulko- ja turvallisuuspolitiikan jatkuvuuteen ja käytännönlähei-
syyteen. Ministerin kirjalliseen kysymykseen antaman vastauksen mukaan "emme olleet
vakuuttuneita siitä, että tämä aloite edistää ydinaseiden vähentämistä". Kysymys kuuluu:
mikä muu tapa olisi hallituksen mielestä sitten parempi kuin YK:n tasolla tehtävä ydinase-
kieltosopimus?

Uskottavan ulko- ja turvallisuuspolitiikan perusta on johdonmukaisuus eli ulkopoliittis-
ten tavoitteiden ja käytännön politiikan yhteensopivuus. Asekaupan harjoittaminen ihmis-
oikeuksien loukkauksiin syyllistyneiden tai aseelliseen konfliktiin osallistuvien maiden
kanssa ei ole linjassa Suomen ulkopoliittisten tavoitteiden kanssa, eli tarve asekauppaa
koskevan linjan tarkistamiseen aseviennin osalta on selkeä.

Lopuksi haluan ilmoittaa kannatukseni edustaja Arhinmäen tekemille lausumaehdotuk-
sille.

14.48 Tytti Tuppurainen sd: Arvoisa rouva puhemies! Demokratia, oikeusvaltioperiaa-
te ja universaalit ihmisoikeudet ovat olleet yhteiskuntien kehittämisen maailmanlaajuinen
arvoperusta. Periaatteet olivat viime maailmansodan jälkeen niin kutsutusti läntisten de-
mokratioiden arvoja, mutta 1980-luvulta lähtien niistä tuli entistä selkeämmin ja aidom-
min yleismaailmallisia, kulttuurista ja maantieteestä riippumattomia. Näitä yhteiskunnalli-
sia arvoja vastasi kansainvälisessä politiikassa yhteinen näkemys pyrkimisestä rauhan-
omaisiin ratkaisuihin, yhteistyöhön ja keskinäisriippuvuuden tunnustamiseen.

Maailma ei ole enää entisensä. Sen periaatteet on haastettu. Vapaaseen kilpailuun perus-
tuvan demokratian tilalle ollaan tuomassa ohjattua yhteiskuntaa, jossa valta oikeutetaan
näennäisvaaleilla. Ihmisoikeudet eivät enää olekaan universaaleja, uskonto tai etninen
tausta voivat joidenkin mielestä määritellä ihmisen oikeudet. Tässä maailmassa eivät enää
päde aikaisemmat kansainvälisen politiikan säännöt. Yhteistyörakenteiden tilalle on palaa-
massa suurvaltojen ja etupiirien maailma ja avoin väkivalta, alueiden valtaaminen ja pa-
kolla liittäminen. Uusi vuosisata on tuonut takaisin 1900-luvun alun periaatteet. Se maail-
ma on Suomen kaltaiselle maalle turvattomampi.

Arvoisa puhemies! Ulko- ja turvallisuuspoliittisten selontekojen maailma on muuttunut
jyrkästi niiden 20 vuoden kuluessa, jolloin eduskunta on niitä saanut käsiteltäväkseen.
Muutos on otettu huomioon hallituksen selonteossa. Se on yksimielisesti kirjattu myös ul-
koasiainvaliokunnan kantaan. Olemme yksimielisiä myös ulko- ja turvallisuuspolitiikan
tavoitteista. Meidän on huolehdittava siitä, ettei Suomi joudu hyökkäyksen kohteeksi. Mei-
dän on huolehdittava siitä, että Suomella on aina toimintavapaus, oikeus päättää omista
42



Pöytäkirjan asiakohta PTK 139/2016 vp
asioistaan itse. Tältä osin ulkoasiainvaliokunnan eriävä mielipide oikeastaan ennemmin-
kin toistaa enemmistön kannan kuin sen kiistää.

Suomen tavoitteleman toimintavapauden turvaa parhaiten se, että tuemme kansainväli-
siä yhteistyörakenteita ja osallistumme aktiivisesti niiden toimintaan. Me emme ole itse-
näisiä silloin, kun eristymme. Meidän itsenäisyytemme ja vapautemme turva on omaan
päätökseemme perustuva sitoutuminen yhteistyöhön. Meidän on tuettava kaikin tavoin
kansainvälisen kaupan vapautta. Käytännössä tämä merkitsee sovinnollista, vaikkakin jä-
mäkkää asennetta Britannian EU-eron selvittelyssä. Tämä merkitsee kauppasopimusten,
Kanadan ja Japanin sopimusten, toteuttamista. Se merkitsee EU:n ja Yhdysvaltain TTIP-
neuvotteluiden pitämistä hengissä vaikeinakin aikoina.

Meidän on myös nykyistä aktiivisemmin tuettava YK:n tavoitteita. YK ei ole vain so-
tien jälkeisen yhteistyön maailman symboli, se on myös yhteistyön todellinen tekijä. Suo-
men edun mukaista on tukea YK:n rauhanpyrkimyksiä ja ihmisoikeuksia. Meidän velvol-
lisuutemme on osallistua kansainväliseen kehitysyhteistyöhön nykyistä isommalla panok-
sella.

Arvoisa puhemies! Ulko- ja turvallisuuspolitiikan kestoaihe on ollut suhteemme Poh-
jois-Atlantin puolustusliitto Natoon. Tällä hetkellä, tänä päivänä on erityisen painavasti sa-
nottava, että omaksuttu Nato-yhteistyön politiikka on paras vaihtoehto. Nato on vakauden
ja rauhan turvaaja Euroopassa, ja on oman etumme mukaista tehdä sen puitteissa yhteis-
työtä. Naton kehitykselle on avainasemassa tietysti sen tärkein jäsenmaa Yhdysvallat. Jo
Barack Obaman aikana Yhdysvallat alkoi kääntää ulkopolitiikkansa suuntaa Euroopasta
Aasiaan ja korostamaan Euroopan Nato-maiden velvollisuutta itse huolehtia turvallisuu-
destaan. Samalla toki Obaman Amerikka ilmoitti jatkavansa sitoutumista Euroopan turval-
lisuuteen. Lähivuodet ovat epävarmuuden aikaa. Onko Yhdysvallat kääntymässä sisään-
päin, eristäytymässä maailmasta? Tässä epävarmuuden ajassa ei Suomi voi ottaa uusia lin-
jauksia suhteessaan Natoon.

Uuden, aktiivisemman asenteen ottaminen on sen sijaan ajankohtaista suhteessa Euroo-
pan unioniin. Eurooppalainen yhteistyö ei ole hyväksi vain hyvinä aikoina, se on erityisen
tarpeen nyt, haasteiden ja vaikeuksien edessä. Euroopan yhdentyminen on rauhanliike ai-
van samassa mitassa kuin se oli rauhanliike 1950-luvun alussa. Yhteisen ulko- ja turvalli-
suuspolitiikan tueksi tarvittavan puolustusyhteistyön kehittämisessä voidaan ottaa pitkä
askel. Suomen edun mukaista on olla ensimmäisenä tukemassa tätä kehitystä. Konkreetti-
set toimet puolustushankintojen yhteistyössä ovat jo valtiontalouden kannalta järkevä rat-
kaisu. Vielä tärkeämpää on, että pitkälle menevälle yhteistyölle luodaan vahvoja, kriisin
kestäviä rakenteita.

Eurooppalainen yhteistyö ei ole pakkovaltaa. Se ei kavenna päätösvaltaa, se vahvistaa
kykyä päättää omista asioistamme. EU-yhteistyössä on ymmärrettävä, että turvallisuus on
laaja käsite. Se vaatii paitsi yhteistä turvallisuus- ja puolustuspolitiikkaa myös yhteistä ta-
louspolitiikkaa, rahaliittoyhteistyön kehittämistä ja Euroopan sisärajojen avoimuutta.

Kansallinen yhteisymmärrys on tärkeää monella yhteiskuntapolitiikan alueella. Kaik-
kein tärkeintä se on ulko- ja turvallisuuspolitiikassa. Olkaamme nyt yksimielisiä, välttä-
käämme ääriajattelua. Karttakaamme ääriliikkeitä, joita voidaan käyttää välineinä kansal-
lisen yksimielisyytemme, vapautemme ja itsenäisyytemme rajoittamiseen. Pitäkäämme
kiinni siitä yksimielisyydestä, jolla ulko- ja turvallisuuspoliittista linjaa on vuosikymmeni-
en ajan rakennettu.
43



Pöytäkirjan asiakohta PTK 139/2016 vp
14.53 Katri Kulmuni kesk: Arvoisa puhemies! Suomessa on pitkään vallinnut sekä po-
liittisten instituutioiden että kansalaisten keskuudessa laaja yksimielisyys ulkopolitiikan
peruslinjasta, jota ohjaavat yhteiset arvot: ihmisoikeudet, oikeusvaltio, demokratia, va-
paus, tasa-arvo. Kuten ulkoasiainvaliokunta toteaa, arvojen merkitys korostuu epävakaas-
sa, epävarmassa maailmassa. Arvojen esiin tuominen ei ole itsestäänselvyyksien hokemis-
ta, sillä valitettavasti niitä arvoja koetetaan horjuttaa tällä hetkellä monelta suunnalta. Maa-
ilman myllerryksessä Suomen ulko- ja turvallisuuspolitiikkaa ohjaava aktiivinen vakaus-
politiikka on osoittautunut vuosikymmenten saatossa aika toimivaksi ja vahvaksikin perus-
taksi. On tärkeää, että selonteon valmistelussa on ollut mukana kaikki eduskuntapuolueet
kattava parlamentaarinen seurantaryhmä. Konsensushengestä on ollut Suomelle hyötyä.

Arvoisa puhemies! Selonteossa käydään läpi toimintaympäristössä tapahtuneita muu-
toksia ja tuodaan esiin, miten ne vaikuttavat Suomen painopisteisiin. Esimerkiksi erilaisia
vaikuttamisen keinoja yhdistelevä, sekä valtiollisten että ei-valtiollisten toimijoiden har-
joittama hybridivaikuttaminen on tullut osaksi ulkopolitiikan toimintaympäristöä. Tämä
näkyy painopisteissä, joissa korostetaan muun muassa ulkoisen ja sisäisen turvallisuuden
yhteyttä. Painopisteissä on kattavasti kuvattu tahot, jotka ovat Suomen ulko- ja turvalli-
suuspolitiikan kannalta keskeisimpiä. Suomi ylläpitää hyviä suhteita kaikkiin ilmansuun-
tiin, mikä vahvistaa Itämeren ja arktisen alueen vakautta. Suomi haluaa tukea keskeisim-
män arvoyhteisömme ja ulkopolitiikan kontekstimme Euroopan unionin luonnetta turval-
lisuusyhteisönä sekä unionin kykyä ratkaista yhteisiä ulko- ja turvallisuuspolitiikan kysy-
myksiä.

EU hakee muuttuneessa kansainvälisen politiikan tilanteessa brexitin jälkimainingeissa
uutta suuntaa, ja Suomen tulee olla tässä keskustelussa mukana. Pääministeri ja muu val-
tionjohto ovat viime aikoina korostaneet sitä, että EU:n tulee keskittyä nyt ydintehtäviinsä
rauhan, vakauden, hyvinvoinnin ylläpitoon ja välttää turhaa sääntelyä. EU:n lisäksi on tie-
tenkin tärkeää, että Suomi on aktiivinen toimija kansainvälisillä areenoilla Euroopan neu-
vostossa, Etyjissä, YK:ssa, ja tietenkin meille on aina pohjoisessa tärkeää, että me olemme
aktiivinen toimija myös pohjoismaisessa kanssakäymisessä. Niinpä yhteistyö Ruotsin
kanssa on myös kirjattu ulkoasiainvaliokunnan mietintöön erittäin vahvasti, ja Suomen ja
Ruotsin puolustusyhteistyö tähtää ennen kaikkea turvallisuusmielessä Itämeren alueen tur-
vallisuuteen ja maiden yhteisen puolustuksen vahvistamiseen. Tälle laajemmalle yhteis-
työn tiivistämiselle on mahdollisuuksia ensi vuonna, kun Suomesta tulee esimerkiksi Nor-
defcon puheenjohtajamaa. Kaikki Pohjoismaat ovat ilmaisseet tahtotilan yhteistyön tiivis-
tämiseen myös muilla politiikan aloilla, ja siinä on kyllä vielä kovasti tehtävää. Pääminis-
terit hiljattain itse asiassa lausuivatkin, että Pohjoismaista pitäisi tehdä maailman integroi-
duin alue.

Sitten suhteemme toiseen naapuriin Venäjään on meille yhtä lailla tärkeä. Suomi ei hy-
väksy Venäjän kansainvälisen oikeuden vastaisia toimia Krimillä tai Syyriassa, mutta pi-
dämme silti tärkeänä, että meillä on dialogia, että meillä on kansainvälistäkin kanssakäy-
mistä, että me pystymme hoitamaan ajankohtaiset asiat kaikkien naapureiden kanssa. Ve-
näjä on myös merkittävä tekijä siinä, miten Itämeri ja miten arktinen alue kehittyy, siksi
sen täytyy olla mukana niissä keskusteluissa. On tärkeää, että tasavallan presidentti, val-
tionjohto, ministerit ovat pitäneet dialogia yllä, tavanneet kollegoitaan. Ensiarvoista on
myös se, että Venäjä-osaamista olisi Suomessa olemassa, ja siitä on varmasti myös kan-
sainvälisessä kontekstissa laajempaa hyötyä.
44



Pöytäkirjan asiakohta PTK 139/2016 vp
Arvoisa puhemies! Ensi toukokuussa Suomesta tulee Arktisen neuvoston puheenjohta-
jamaa, ja on hienoa, että täällä keskustelussa se nousi niin vahvasti esille. Meillä on siinä
paitsi johtovastuurooli ensi vuonna Arktisessa neuvostossa myös suuret mahdollisuudet
EU:n arktisen politiikan johdossa alkuperäiskansakysymyksissä, ympäristöasioissa, logis-
tiikassa, turismissa.

Vielä loppuun haluan todeta, että on hienoa, että on myös Agenda 2030 otettu vahvasti
asialistalle. On tärkeää, että eri politiikkaohjelmia tai politiikan ohjausasiakirjoja ei lueta
eri saarekkeina vaan toisiaan täydentävinä dokumentteina.

14.59 Lea Mäkipää ps: Arvoisa puhemies! Hallituksen edellinen turvallisuus- ja puolus-
tuspoliittinen selonteko annettiin eduskunnalle vuonna 2012. Nyt keskusteltava selonteko
kulkee nimellä "ulko- ja turvallisuuspoliittinen selonteko", puolustuspoliittinen selonteko
annetaan erikseen. Kuitenkin tässäkin selonteossa käsitellään laajasti useita puolustuspoli-
tiikkaan liittyviä kysymyksiä. Puolustuspoliittisessa selonteossa tullaan linjaamaan ja poh-
justamaan Puolustusvoimien materiaalihankintoja. Näiden lisäksi hallitus antoi touko-
kuussa sisäisen turvallisuuden selonteon. Kaikki nämä selonteot liittyvät toisiinsa, ja niitä
on valmisteltu osin poikkihallinnollisesti.

Selonteossa korostetaan ulkoisen ja sisäisen turvallisuuden yhteyttä. Suomen kansalli-
sen kokonaisturvallisuuden on oltava meille ykkösasia. Lähialueen toimintaympäristö on
muuttunut nopeasti. Kansainvälistä yhteistyötä on syvennettävä, ja erityisesti Ruotsin
kanssa käytävää kahdenvälistä puolustusyhteistyötä on edistettävä yhteisten etujen pohjal-
ta ilman rajoitteita, kuten nyt ollaan tekemässäkin. Itämeren alueen turvallisuustilanteen
kiristyminen on huolestuttavaa.

Puolustusvoimien kannalta turvallisuusympäristön muutos edellyttää kokonaisvaltai-
sempaa tilannetietoisuutta, kykyä havainnoida ja muodostaa ymmärrys toimintaympäris-
töstä ja tietoverkoissa syntyvistä uhreista. Näihin haasteisiin hallitus pyrkii vastaamaan
valmisteilla olevalla tiedustelulainsäädännön muutoksella ja esimerkiksi suunnitelmissa
olevalla Pohjoismaiden välisellä ilmatilannekuvan vaihdolla ja turvatuilla viestiyhteyksil-
lä.

Pohjoismaiden suuntaan on muutenkin tiivistetty puolustuspoliittista yhteistyötä. Selon-
teossa mainitaan muun muassa, että Suomen ja Ruotsin välinen puolustusyhteistyö ulote-
taan kattamaan operatiivinen suunnittelu niin kriisin kuin rauhankin aikana.

Suomi toimii pohjoismaisen puolustusyhteistyön Nordefcon puheenjohtajamaana ensi
vuoden alusta. Poliittista tahtoa puolustusyhteistyön syventämiselle löytyy Pohjoismaista
laajalti, ja siinä ollaankin viime vuosina edistytty Stoltenbergin raportin pohjalta. Haluk-
kuutta yhteistyön kehittämiseen lisää se, että Itämeren alueen jännitteiden kasvun myötä
Pohjoismaiden puolustuspoliittinen painopiste on siirtynyt takaisin maanpuolustuksiin.
Ongelmaksi yhteistyön syventämisessä on nähty Pohjoismaiden toisistaan poikkeavat puo-
lustusratkaisut. Poliittiset edellytykset puolustusyhteistyön syventämiselle ovat kuitenkin
olemassa.

Suomen on oltava aktiivisena toimijana EU:n yhteisen turvallisuuspolitiikan kehittäjä-
nä. Asemamme Venäjän naapurina ja Euroopan ulkorajavaltiona on haasteellinen nykyti-
lanteessa. EU:n ja Venäjän yhteistyön paraneminen on erityisesti Suomen etu ja vahvistai-
si koko Euroopan turvallisuutta ja taloutta. EU:n vahvistaminen turvallisuusyhteisönä on-
kin kirjattu selontekoon yhdeksi tavoitteistamme.
45



Pöytäkirjan asiakohta PTK 139/2016 vp
Sekä komissio että EU:n ulkosuhdehallinto ovat antaneet toimenpidealoitteita puolus-
tusyhteistyön syventämiseksi. Näistä tärkeimpiä ovat ehdotus yhteisestä operaatiokeskuk-
sesta, yhteisen puolustuspolitiikan kehittäminen, yhteisen puolustustutkimusrahaston pe-
rustaminen, puolustusteollisuuden sisämarkkinoiden kehittäminen, kriisinhallintakapasi-
teetin kehittäminen ja EU:n nopean toiminnan joukkojen käytettävyyden parantaminen.
Näistä tehtiin Eurooppa-neuvoston kokouksessa periaatepäätös.

Arvoisa puhemies! Hallitusohjelman visio vuodelle 2025 peräänkuuluttaa, että Suomi
vuonna 2025 on uudistuva, välittävä ja turvallinen maa, jossa jokainen meistä voi kokea
olevansa tärkeä. Yhteiskunnassamme vallitsee luottamus. Tämä visio korostaa tasa-arvon
ja ihmisoikeuksien kunnioittamisen merkitystä, sillä turvallinen ja luottamukseen perustu-
va yhteiskunta on uskottava.

Arvoisa puhemies! Lopuksi haluan myös vielä todeta, että Suomen vahvaan puolustus-
ratkaisuun kuuluu koko maan puolustaminen, yleinen asevelvollisuus ja sotilaallinen liit-
toutumattomuus.

15.04 Mikko Savola kesk: Arvoisa rouva puhemies! On hyvä huomata, että näistä suuris-
ta kysymyksistä, jotka meidän ulko- ja turvallisuuspolitiikkaan liittyvät, hyvä konsensus
tässä salissa vallitsee. Joka kerta, kun me puhumme ulkopolitiikasta, turvallisuuteen liitty-
vistä tekijöistä ja puhumme maanpuolustuksesta, näissä kysymyksissä se on löydettävissä,
ja se on pienen maan, kuten Suomen, kannalta kyllä hyvin tärkeä tekijä. Yksi esimerkki
muun muassa siitä, mitä me voimme saada tällä yhtenäisyydellä aikaan, oli, kun asedirek-
tiivineuvottelut saatiin Suomen kannan mukaisesti menemään EU:ssa läpi. Koko eduskun-
ta oli tästä yksimielinen, ja siitä edelleenkin suuri kiitos kaikille puolueille.

Rouva puhemies! Tämä on selontekojen vuosi. Keväällä saimme Nato-selvityksen, si-
säisen turvallisuuden selonteko on käsittelyssä, ulko- ja turvallisuuspoliittinen selonteko
on nyt tässä keskustelussa, ja puolustuspoliittinen selonteko on niin ikään vielä tulossa.
Kaikki suuria kokonaisuuksia, turvallisuuteen liittyviä sellaisia.

Puolustusselontekoon tämä ulko- ja turvallisuuspoliittinen selonteko antaa vahvan sel-
känojan ja pohjan, ja tätähän me pääsemme sitten helmikuussa käsittelemään. Siinä tietysti
keskitytään puolustukseen vielä tiukemmin ja siellä käsitellään muun muassa resurssiky-
symyksiä, näitä suuria ratkaisuja, kuinka esimerkiksi meillä Hornetien seuraajahankkeet
ynnä muut tullaan toteuttamaan ja ylipäätään rahoittamaan se turvallisuusympäristö ja se
Puolustusvoimat, mitä me haluamme.

Joka tapauksessa meillä on oman perustan oltava vahvasti kunnossa. Ulkopolitiikassa se
tarkoittaa sitä, että suhteiden on oltava joka suuntaan kunnossa. Meillä on käytännön yh-
teys, erittäin toimiva sellainen, länsimaiden kanssa, Euroopan unionin kanssa. Meillä on
Nato-kumppanuus, mistä me saamme harjoittelutoimintaan ja huoltovarmuuteen liittyvää
tukea, ja kyllä näistä kumppanuuksista on hyvä pitää kiinni ja olla niiden kanssa keskiössä,
aivan kuten myöskin Ruotsin kanssa olevasta kumppanuudesta ja Pohjoismaiden kanssa
olevasta kumppanuudesta.

Ruotsi on se maa, jonka kanssa meillä yhteistyötä tulee jatkossakin tiivistää. Siinä on
otettu aimo harppauksia eteenpäin viime vuosina ja nyt aletaan pikku hiljaa saamaan konk-
retiaa. Tähänhän muun muassa Nato-selvitys viittasi monelta osin: niitten ratkaisujen osal-
ta, mitä teemmekään, on hyvä niitä miettiä yhdessä.

Sitten tietysti meidän itänaapurimme Venäjä: Kyllä keskusteluyhteys meillä on oltava
Venäjän kanssa. Suomi on monelta osin sillanrakentajana ollut ja on varmasti jatkossakin
46



Pöytäkirjan asiakohta PTK 139/2016 vp
Euroopan unionin ja Venäjän välillä, ja se, mitä tasavallan presidentin johdolla tehtävä ul-
kopolitiikka ja keskustelu Venäjän suhteen on, on meidän maallemme tärkeää.

Rouva puhemies! Neljä vuotta sitten maailma oli aika erilainen, kun sitä vertaa tähän
päivään. Se, mitä on tapahtunut Ukrainassa, Krimin valtaukset, Itä-Ukrainan vakava tilan-
ne, täysi sota siellä, mitä on tapahtunut Irakissa ja Syyriassa, Isisin nousu, tämän vakavan
terroristijärjestön nousu siellä ja ne julmat teot, mitä siellä tapahtuu, ja tietysti heijastukset
Eurooppaan niin turvapaikanhakijatulvan myötä inhimillisenä kriisinä kuin terrori-iskujen
myötä, mitä tässä nyt on kuluneellakin viikolla valitettavasti ollut, ja tietysti se kaikki pai-
neliikenne, mitä tämän sapelinkalistelun myötä Itämeren alueella tapahtuu — ne ovat
asioita, jotka meidän pitää ottaa meidän omassa turvallisuuspoliittisessa ajattelussamme
huomioon.

No, mikä on sitten meidän ydintehtävämme ja ajattelussa se keskiö? Se on se, että meil-
lä on oma perusta kunnossa. Sen oman perustan kuntoon saattaminen on tietysti näitten
kaikkien selontekojen lähtökohta, mutta kyllä se lähtee siitä meidän perusratkaisustamme,
meidän maanpuolustusratkaisustamme, yleisestä asevelvollisuudesta ja reserviläisiin poh-
jautuvista sodanajan joukoista — reserviläisiä muuten on 96 prosenttia näistä sodanajan
joukosta — ja siitä, että me haluamme pitää koko Suomesta huolta ja puolustaa koko Suo-
mea. Meillä on korkea maanpuolustustahto täällä ollut, ja se on varmasti sitä tulevaisuu-
dessakin, kun me pidämme näistä perustekijöistä kiinni.

Aivan loppuun pari sanaa. EU:n yhteisen puolustuksen kehittämisessä on varmasti vil-
loja enemmänkin, ja Suomen on hyvä olla keskiössä tässä keskustelussa ja sitä suunnitte-
lemassa niin huoltovarmuuden, tiedustelutiedon kuin nopean toiminnan osalta. — Kiitos.

15.10 Markus Mustajärvi vas: Arvoisa puhemies! Ulko- ja turvallisuuspoliittisten asia-
kirjojen käsittelyaikataulu eduskunnassa on ollut mielenkiintoista: Nato-selvitys annettiin
eduskunnalle juuri ennen vappua, tämä selonteko juhannusviikolla, ja lopullinen käsittely
on nyt viimeisenä asiana ennen joulutaukoa.

Paljon on ehtinyt tapahtua selonteon antamisen jälkeen: Ison-Britannian eropäätös Eu-
roopan unionista, Naton Varsovan-huippukokous ja Yhdysvaltain presidentinvaalit. Sekä
Ison-Britannian että Yhdysvaltain kanssa tehtyä kahdenkeskistä aiejulistusta oli valmistel-
tu jo kuukausia samanaikaisesti selonteon työstämisen kanssa, mutta niitä ei tuoda selon-
teossa konkreettisesti millään tavalla esille.

Selonteossa nostetaan Suomen ulko- ja turvallisuuspolitiikan keskeiseksi tavoitteeksi
välttää joutumasta sotilaalliseen konfliktiin. Tavoite on totta kai oikea, mutta Suomen pi-
tää antaa myös selkeä viesti siitä, ettei aluettamme käytetä vihollisuuksiin mitään muuta
valtiota vastaan. Selonteon toimintaympäristön kuvaus on muotopuoli ja valikoiva. On-
neksi mietinnössä tasapainotetaan kuvaa paljon asiallisemmaksi.

Neuvostoliiton hajoaminen, Naton laajeneminen itään ja ohjuskilpihanke ovat jo sinäl-
lään vaikuttaneet Suomen toimintaympäristöön. Venäjän sotilaallinen varustautuminen,
aktiivisuus maalla, merellä ja ilmassa sekä sotilaallinen harjoitustoiminta muodostavat toi-
sen kokonaisuuden.

Suomen tulee harjoittaa Itämeren alueella aktiivista vakauspolitiikkaa. Se on selonteos-
sakin mainittu, mutta samalla kritiikittömästi todetaan Nato-selvityksen hengessä, että Na-
ton läsnäolo ja toiminta vakauttavat alueen turvallisuustilannetta. Sotilaallisten voimien
keskittäminen Itämeren alueelle ja kiihtyvä varustelukierre lisäävät kaikin tavoin jännittei-
47



Pöytäkirjan asiakohta PTK 139/2016 vp
tä ja kiristävät kansainvälistä ilmapiiriä. Toisen osapuolen voimanlisäykseen vastataan
vastavoimalla.

Myös uusia avauksia on nähty. Venäjä siirsi uusinta ohjuskalustoaan Kaliningradiin,
Norja sijoittaa käytännössä pysyviä Nato-joukkoja pohjoisille alueille vastoin aiempia pää-
töksiä, ja samankaltainen Nato-joukkojen kierrätys on aloitettu Baltiassa ja Puolassa. Huo-
mionarvoista on, että edes kylmän sodan aikana Norja ei sijoittanut Nato-joukkoja pohjoi-
sille alueilleen. Varustelukierteen ruokkiminen ei ole yhdenkään Itämeren alueen valtion
etu, ei etenkään Suomen.

Kylmän sodan jälkeen asetelma Itämeren alueella on muuttunut paljon. Kun Venäjän
Itämeren-laivastolla oli 40 sukellusvenettä, 5 risteilijää, 5 hävittäjää, 29 fregattia ja noin
300 pienempää alusta vuonna 1991, ovat vastaavat luvut nyt 1 sukellusvene ja 8 suurem-
paa pinta-alusta. Tämän päivän keskustelu ruokkii aivan toisenlaisia mielikuvia.

Arvoisa puhemies! Suomen ja Ruotsin on syytä katsoa kaikki luontevat yhteistyömah-
dollisuudet ulko-, turvallisuus- ja puolustuspolitiikkaan liittyen. Materiaali- ja harjoitusyh-
teistyölle on luonteva pohja mukaan lukien korvaavat hävittäjähankinnat. On hyvä, jos
Suomi ja Ruotsi pysyvät ajan tasalla toistensa ulko- ja turvallisuuspoliittisista ratkaisuista,
mutta se ei kuitenkaan tarkoita sitä, että maiden ratkaisujen tulisi olla samansisältöisiä esi-
merkiksi sotilaallisen liittoutumisen suhteen.

Vasemmistoliitto ei hyväksy sotilaallista liittoutumista Naton eikä myöskään Ruotsin
kanssa, vaikka sellaistakin on esitetty. Viime eduskuntakaudella ilman asianmukaista
eduskuntakäsittelyä hyväksyttiin Nato-isäntämaasopimus. Siinä Suomi suostuu antamaan
lentokenttänsä ja ilmatilansa, satamansa ja merialueensa sekä kaiken tärkeän infrastruktuu-
rin sotilasliiton käyttöön, jos tarve vaatii. Suomi sitoutui Puolustusvoimain komentajan, ei
siis kenenkään demokraattisesti valitun päättäjän, allekirjoituksella myös Suomen kautta
tapahtuviin mahdollisiin hyökkäystoimiin. Kysymys kuuluu: jos joku kulkee Suomen
kautta, mihin se joku on menossa? Nato-isäntämaasopimus on siten paitsi rauhan myös so-
dan kumppanuutta. Nato-isäntämaasopimuksen rinnalla Suomen kansainvälinen sotahar-
joitustoiminta sekä koti- että ulkomailla on paisunut ennennäkemättömän laajaksi ja saa-
nut uusia ulottuvuuksia.

15.15 Ben Zyskowicz kok (vastauspuheenvuoro): Arvoisa rouva puhemies! Sanoin de-
battipuheenvuorossani, että myös Venäjän toimia pitää pyrkiä tarkastelemaan tosiasioihin
nojautuen ja totuuteen pyrkien. Ymmärsin, että edustaja Mustajärvi oli eri mieltä sellaises-
ta arviosta, että nimenomaan Venäjän toiminta on lisännyt jännitystä Itämeren alueella. Jos
nyt ajatellaan tilannetta esimerkiksi viisi vuotta sitten: Edustaja Mustajärvi, mitä sen jäl-
keen on tapahtunut? Ovatko Yhdysvallat, Baltian maat, Puola ja muut yhtäkkiä ruvenneet
hirveästi varustautumaan ja uhkaamaan Venäjää, vai onkohan käynyt niin, että Venäjä on
miehittänyt ja laittomasti itseensä liittänyt Krimin niemimaan, mikä on aiheuttanut valta-
vaa huolta muun muassa mainitsemissanne Baltian maissa ja Puolassa ja minkä seurauk-
sena ne ovat vaatineet Naton läsnäoloa nykyistä vahvemmin?

15.16 Markus Mustajärvi vas (vastauspuheenvuoro): Arvoisa puhemies! Minä melkein
jo osasin odottaa edustaja Zyskowiczilta tuontyyppistä puheenvuoroa. Vasemmistoliiton
eduskuntaryhmän kannat tuotiin kyllä aivan selkeästi esille meidän ryhmäpuheessamme,
ja siltä osin niitä ei kannata yrittää vängätä miksikään muuksi kuin mitä ne ovat.
48



Pöytäkirjan asiakohta PTK 139/2016 vp
Ja kyllä, jos katsoo, kuinka esimerkiksi ulkoasiainvaliokunta käsitteli tätä selontekoa,
ulkoasiainvaliokunnan mietinnössä tuodaan paljon asiallisemmin esille se, että Itämeren
alueen varustautumisessa on mukana myös muita kuin Venäjä. (Ben Zyskowiczin välihuu-
to) Nuo sota-alusten luvut ovat kiistattomia faktoja. Ne osoittavat sen, että sekä Venäjä että
Nato-maat varustautuvat Itämeren alueella, ja jos se kerran on lääke rauhan turvaamiseksi,
niin minkä ihmeen takia silloin aikoinaan kannatti kylmä sota edes lopettaakaan, jos rau-
dan kasaaminen rajalle lisää turvallisuutta?

15.17 Ben Zyskowicz kok (vastauspuheenvuoro): Arvoisa rouva puhemies! Edustaja
Mustajärvi, en ole sitä mieltä, että lisää rautaa rajalle tarkoittaa aina lisää turvallisuutta.
(Kari Uotila: Tai merelle!) — Tai merelle.

Mutta, rouva puhemies, en millään tavoin voi hyväksyä tällaista jollain tavoin symmet-
riaan pyrkivää ajattelua, että Itämeren ja yleensä Euroopan kiristynyt turvallisuustilanne on
seurausta yhtä paljon Venäjästä kuin Natosta. Natoko se on rikkonut kansainvälisiä sopi-
muksia? Natoko se on miehittänyt Krimin niemimaan? Natoko se on laittomasti liittänyt
Krimin itseensä? Natoko se on aloittanut sodan Itä-Ukrainassa, Ukrainaa vastaan, ja niin
edelleen? Edustaja Mustajärvi, voi olla, että olette ikänne ollut Yhdysvaltoja kritisoimassa
ja voi olla vaikea hyväksyä tosiasiat tässä suhteessa, mutta Venäjän toiminta on aiheutta-
nut nykyisen epävarmuuden Itämeren alueella.

15.18 Antti Kurvinen kesk: Arvoisa rouva puhemies! Käsittelyssä oleva ulko- ja turval-
lisuuspoliittinen selonteko edustaa Suomen pitkäaikaista vakaata ja laajasti hyväksyttyä ul-
kopoliittista linjaa. Meidän aikaisempi, edesmennyt tasavallan presidentti Urho Kekkonen
sanoi joskus, että jos pitää valita, onko sisäpolitiikka vai ulkopolitiikka rempallaan, niin
valitaan sitten mieluummin sisäpolitiikka. Ulkopolitiikan ei pidä koskaan olla rempallaan,
ja tämä asiallinen, vakava, pienestä sanailusta huolimatta kohtuullisen hyvähenkinen kes-
kustelu kuvastaa sitä yhteistä tahtoa ja näkemystä, mikä ulko- ja turvallisuuspolitiikasta
meillä täällä eduskunnassa kansanedustajien kesken on.

Suomen ulko- ja turvallisuuspoliittinen toimintaympäristö on viimeisten muutaman
vuoden aikana muuttunut rajusti epävakaammaksi ja jopa ennalta-arvaamattomammaksi.
Jännitys lähialueillamme, Itämerellä, Itä-Euroopassa ja jopa hieman täällä Pohjolassakin,
on lisääntynyt, ja Suomen ulko- ja turvallisuuspolitiikan tärkeimmän tavoitteen pitää eh-
dottomasti jatkossa olla näiden jännitteiden lievittäminen, suurvaltajännityksen vähentä-
minen ja rauhan ja vakauden tuominen erityisesti tänne Pohjois- ja Itä-Eurooppaan. Euroo-
pan unionin pitää pystyä järkevään, isoihin asioihin keskittyvään ulkopolitiikkaan, ja Eu-
roopan unionin pitää olla uskottava ulkopoliittinen toimija.

Myös kansainvälisen oikeuden noudattaminen on erittäin tärkeä asia pienelle valtiolle.
Näissä suurvaltojen johdossakin tapahtuneissa muutoksissa meidän pitää korostaa edel-
leenkin kansojen ja valtioiden itsemääräämisoikeutta, suvereniteettia, ja sitä, että asiat teh-
dään ulkoasioissa ja ulkopolitiikassa pääosin YK:n ja sen alaisten YK-järjestöjen puitteis-
sa.

Myös maahanmuuttokriisi on ollut sellainen tekijä, joka on haastanut voimakkaasti
koko Eurooppaa ja myös suomalaista yhteiskuntaa. Maahanmuuttokriisiin liittyen ja siitä
riippumattomasti Eurooppaa on kohdannut järkyttävä terrorismin aalto, ja haluankin tässä
kohtaa välittää myös omat myötäelämiseni ja varmasti meidän kaikkien edustajien myötä-
elämiset Berliinin tapahtumien uhreille ja kaikille niille, joita ne ovat koskettaneet, sekä
49



Pöytäkirjan asiakohta PTK 139/2016 vp
myös myötäelämisen Venäjän suurlähettilästä kohdanneeseen järkyttävään rikokseen Tur-
kissa. Terrorismia vastaan täytyy taistella, niin kuin täällä edustaja Simon Elo kävi aika hy-
vin näitä eri asioita läpi. Kaikki yhteistyö kaikkien valtioiden kanssa tällaista rikollista toi-
mintaa vastaan tarvitaan. Tarvitaan niin poliisi- kuin sotilaallista yhteistyötä. Mutta haluan
tässä yhteydessä kuitenkin korostaa länsimaisten arvojen merkitystä terrorismin vastaises-
sa taistelussa: Vaikka elämäntapamme on uhattuna, emme saa ryhtyä tekemään elämänta-
pamme ja arvojemme vastaisia toimenpiteitä. Kaikessa yhteistyössä ja taistelussa terroris-
mia vastaan pitää muistaa demokratian, ihmisoikeuksien ja oikeusvaltion periaatteet. Mi-
kään ääriajattelu ei ole ratkaisu Euroopan turvallisuuteen eikä Suomen turvallisuuteen.

Arvoisa puhemies! Haluan tässä kohtaa korostaa ulko- ja turvallisuuspoliittisen selon-
teon yhteyttä sisäisen turvallisuuden selontekoon, joka jo aiemmin tänä vuonna jätettiin
eduskunnalle ja jota olen itsekin päässyt hallintovaliokunnassa aika laajasti käsittelemään.
Haluan tässä kohtaa eduskunnalle huomauttaa, että kun meihin kohdistuu tätä uudenlaista
niin sanottua hybridivaikuttamista, mihinkä täällä on monesti viitattu, niin monissa näissä
hybridiuhissa jos ruvetaan laskemaan jotakin tunnuksettomia joukkoja tai jos ryhdytään ai-
heuttamaan sabotaasitoimintaa tai vastaavaa, siellä ovat sisäisen turvallisuuden viranomai-
set, poliisi, Rajavartiosto, maahanmuuttoviranomaiset ja näin edespäin, etulinjassa. Siksi
tämän yhteyden pitää näiden selontekojen välillä olla erittäin vahva.

Kun USA:n presidentiksi valittiin Donald Trump, joka on tunnettu tästä Diili-ohjelmas-
taan, ja kun kuulemme hänen lausuntojaan, joissa hän on korostanut tämmöistä diilien te-
kemistä ja hyvin raa’ankin realistista ulkopoliittista linjaa, en voi olla mainitsematta, että
yhteistyöjärjestöt eivät riitä meidän ulkopolitiikassamme, vaan meillä pitää olla hyvät kah-
denväliset yhteydet kaikkiin maailmaan suurvaltoihin, kuten Venäjään, USA:han ja Kii-
naan.

Kaiken turvallisuutemme perusta ulkopolitiikassa on oma puolustuksemme ja asevel-
vollisuuden ylläpitäminen. Haluan tässä kohtaa ottaa esille ryhmäpuheenvuoromme aiem-
min pitäneen edustaja Matti Vanhasen mainitseman Afrikan kehityksen. Minusta on erit-
täin tärkeää, että Afrikka-osaamista lisätään Suomessa. Afrikka on mahdollisuuksien man-
ner mutta myös monien uhkien manner.

Puhemies! Näin kun joulu lähestyy, haluan vielä todeta, että Suomen turvallisuuden,
myös ulkoisen turvallisuuden, pohja on kansamme eheys ja se, että me saamme tasa-arvoa
vahvistettua kansalaistemme keskuudessa. Näillä sanoilla voin myös toivottaa joulumieltä
Suomeen, että pysymme ehyenä kansakuntana näitten kaikkien tyrskyjen keskellä.

15.23 Kari Kulmala ps: Arvoisa rouva puhemies! Palaan vielä hieman arktisten alueiden
toimintoihin.

Suomi on tärkeä arktisen alueen toimija. Hallituksen tavoitteena on nostaa Suomen ta-
lous kestävän kasvun ja kohenevan työllisyyden uralle. Arktisesta toiminnasta halutaan
Suomelle kasvua ja kilpailukykyä arktista ympäristöä kunnioittaen. Suomen arktisen poli-
tiikan tavoitteena onkin arktisen sijaintimme ja suomalaisen kylmäosaamisen hyödyntämi-
nen. Samalla tulee huomioida toimiminen äärimmäisen herkässä arktisessa ympäristössä ja
alueen asukkaiden tarpeet huomioiden.

Arktisen neuvoston puheenjohtajamaana 2017—2019 Suomen tulee korostaa Pariisin il-
mastosopimuksen toimeenpanoa ja YK:n kestävän kehityksen tavoitteita arktisessa yhteis-
työssä. Suomen tulee vahvistaa arktista yhteistyötä ja sen jatkuvuutta puheenjohtajuuskau-
tensa aikana myös korkeimmalla poliittisella tasolla. Suomen puheenjohtajuus on sellai-
50



Pöytäkirjan asiakohta PTK 139/2016 vp
nen asia, joka ei saa epäonnistua. Se alkaa heti vuoden vaihtuessa, siihen on vajaa kaksi
viikkoa aikaa. 

EU:n arktisen politiikan merkitys on huomattava, sillä sen avulla Suomi voi saada tilai-
suuden toimia pohjoisessa unionin jäsenenä. Yhteistyö Venäjän ja Norjan kanssa on poh-
joisessa erittäin tärkeää, ja sillä halutaan edistää mahdollisuuksien mukaan esimerkiksi
ympäristö- ja liikenneyhteyshankkeita.

Kahden vuoden välein järjestettävä arktisen alueen parlamentaarikkokonferenssi on ark-
tisen alueen parlamenttien tärkein pohjoisia alueita koskeva yhteistyöfoorumi. Viimeksi
järjestetyn konferenssin julkilausumassa kiinnitettiin erityishuomiota siihen, että arktisen
alueen asukkaita tulisi kuunnella entistä paremmin aluetta koskevissa päätöksissä. Liian
usein arktinen alue nähdään vain luonnonsuojelualueena tai mahdollisena kiistojen aluee-
na. Tosiasiassa alueella elää yli 4 miljoonaa ihmistä. Alueen asukkaiden huomioimisen li-
säksi tulee myös luontoarvojen kunnioittaminen ja kestävä kehitys huomioida paremmin,
jotta ekologiset ja sosiaaliset kysymykset eivät jäisi talouden jalkoihin. Julkilausuman tee-
moja on tarkoitus pitää esillä sekä kansallisesti valtuuskuntien toimesta että kansainväli-
sesti pysyvän komitean toimesta.

Suomi edistää edelleen kansainvälisesti ja monenkeskisesti arktisen toimintaympäris-
tön vakautta ja turvallisuutta. Suomen tavoitteena onkin yhteisiin normeihin perustuva laa-
ja-alainen yhteistyö Arktisessa neuvostossa ja Barentsin euroarktisessa neuvostossa. Pi-
dän hyvänä, että myös Pohjois-Karjala hyväksyttiin viimein Barentsin alueen toimijoihin. 

15.26 Jyrki Kasvi vihr: Arvoisa puhemies! Kuten jo monessa puheenvuorossa on todet-
tu, maailma on muuttunut aiempaa arvaamattomammaksi ja vaarallisemmaksi. Vanhat uh-
kakuvat, suurvaltakonfliktit ja kansainvälinen terrorismi, ovat kärjistyneet myös Suomen
lähialueilla. Lisäksi niiden rinnalle on noussut uusia uhkakuvia: hybriditoimintaa, ei-val-
tiollisia toimijoita ja kyberhyökkäyksiä. On kuvaavaa, ettei meillä ole näille uusille ilmi-
öille edes kunnon sanoja, jotka kuvaisivat niitä täsmällisesti. Silti ne olisivat ansainneet
enemmän huomiota tässä selonteossa.

Arvoisa puhemies! Hybriditoiminta ei ole perinteistä propagandaa, jolla pyritään vaikut-
tamaan ihmisten mielipiteisiin. Sen sijaan tavoitteena on luottamuspula — luottamuspula
viranomaisia, mediaa ja poliittisia päättäjiä kohtaan. Kun ihmiset eivät enää tiedä, mihin
voi luottaa, yhteiskunnan toimintakyky murenee. Tämä oli esimerkiksi Yhdysvaltojen vaa-
liviranomaisten tietojärjestelmiin murtautujien tavoitteena. He halusivat herättää epäilyk-
sen vaalituloksen oikeellisuudesta, ja sen epäilyksen seuraukset voisivat olla tuhoisammat
kuin suoran vaalituloksen manipuloinnin. Ja Yhdysvalloista kantautuneiden tietojen perus-
teella operaatiota voi pitää onnistuneena. Vastaavasti Ukrainaa koskevien valeuutisten tul-
va käynnistyi pian Maidanin aukion levottomuuksien jälkeen. Lopulta kukaan ei tiennyt,
mikä oli totta ja mikä ei, ja se — nimenomaan se — oli operaation tavoite.

Olemme me suomalaisetkin joutuneet jo valeuutisten maaliksi. Esimerkiksi runsas vuo-
sikymmen sitten koetut venäläisten ilmatilaloukkaukset uutisoitiin Venäjällä siten, että
Suomen Yhdysvalloissa valmistetut Nato-yhteensopivat hävittäjät häiritsevät venäläisiä
siviilikoneita kansainvälisessä ilmatilassa. Tämä todistettiin venäläiskoneessa mukana ol-
leen tv-kuvausryhmän suomalaisista Horneteista kuvaamalla videolla.

Arvoisa puhemies! Miten me suomalaiset voimme suojautua näitä hybridiuhkia vas-
taan? Paras rokote valeuutisia ja propagandaa vastaan on luotettava tieto ja sitä välittävä
vahva, riippumaton ja monimuotoinen media. Meidän on unohdettava pikkumaiset media-
51



Pöytäkirjan asiakohta PTK 139/2016 vp
kaunamme ja vahvistettava suomalaista riippumatonta mediaa, sekä kaupallista että julkis-
ta. Erityisen tärkeää on tuottaa uutisia myös naapurimaiden kielillä, jotta myös naapurissa
on saatavilla suomalaista, journalistisesti kestävästi tuotettua tietoa ajankohtaisista kysy-
myksistä.

Luotettavan tiedon lisäksi tarvitaan kuitenkin myös mediakirjoitustaitoa. Mediakirjoi-
tustaito on puhetaitoa vastaavaa nykyajan yleissivistystä. Siinä, missä puhetaito antaa re-
toriset työkalut ilmaista omia ajatuksiaan, se auttaa myös huomaamaan, miten meihin vai-
kutetaan retoriikan avulla. Vastaavasti mediakirjoitustaito auttaa huomaamaan, kun mei-
hin yritetään vaikuttaa mediassa: Miten tunnistaa valeuutinen oikeiden joukosta? Miten
kuvitusta, otsikoita ja sananvalintoja käytetään vinouttamaan uutista? Pelkkä medialuku-
taito ei tähän riitä.

Arvoisa puhemies! Kyberturvallisuus on kriittinen puute Suomen turvallisuudessa. Tek-
nisesti edistyneenä maana me olemme täysin riippuvaisia tietokoneiden ohjaamista järjes-
telmistä. Sähköverkko, vesihuolto, ruokalogistiikka, media — kaikki ovat tietokoneiden
ohjauksessa, ja ne tietokoneet ovat yhteydessä toisiinsa internetin välityksellä. Tästä saa-
tiin pelottava varoitus vuosi sitten Ukrainassa, kun valtiotason kyberhyökkäys katkaisi
sähköt 230 000 taloudelta juuri joulun alla. Iskun resursseista kertoo paljon se, että se koh-
distui samanaikaisesti usean sähköyhtiön järjestelmiin. Myös sähköyhtiöiden valvomoi-
den varavirtajärjestelmät sammutettiin. Verkko jouduttiin korjaamaan kynttilöiden valos-
sa. Hyökkäyksen laajuuden selvittämistä hidasti puolestaan se, että sähköyhtiöiden vikail-
moituspuhelimet tukittiin tietokoneiden soittamilla häiriöpuheluilla. Lopuksi hyökkääjä
lukitsi sähköpääkeskusten varusohjelmistot ja vaihtoi salasanat, mikä pakotti vaihtamaan
fyysisesti täysin ehjät laitteet uusiin.

Moni ajattelee, ettei vastaava olisi mahdollista Suomessa. Todellisuudessa suomalais-
ten internetiin kytkettyjen automaattijärjestelmien kartoitus on paljastanut, että niistä suu-
ren osan tietoturva on heikko. Meidän kyberrintamamme puolustus vuotaa, eikä rajaval-
vonnassakaan ole kehumista. Siitä vastaavan Viestintäviraston Cert-yksikön resurssit ovat
suorastaan säälittävän pienet. Viestintävirasto selviää kyllä normaalitilanteista, mutta esi-
merkiksi kansallisessa verkkohyökkäyksessä, jollaisen kohteeksi Viro joutui huhtikuussa
2007, Viestintävirastolta loppuisivat nopeasti henkilötyötunnit kesken. Cert on digitaali-
sen Suomen palokunta, eikä palokuntienkaan miehitystä mitoiteta rauhallisten öiden mu-
kaan.

15.32 Veera Ruoho ps: Arvoisa puhemies! Suomi varautuu ulko- ja turvallisuuspolitii-
kassaan nopeisiin ja arvaamattomiin muutoksiin toimintaympäristössään. Emme ole eris-
tyksissä muusta maailmasta. Jännite Itämeren alueella on kasvanut: vaarana on, että voi
syntyä turvallisuusdilemma, joka vaatii pikaisesti liennytystä, ei lisäprovokaatioita eri osa-
puolilta.

Turvallisuuttamme heikentää myös terrorismin uhka, josta viimeisin esimerkki on Ber-
liinistä. Tuon julman terroriteon tekijä tai tekijät ovat edelleen kateissa. Emme tiedä, vaik-
ka pyrkimys olisi tänne pohjoiseen. Ulkoisen ja sisäisen turvallisuuden yhteyttä ei voi näi-
nä aikoina liikaa korostaa. Onkin tärkeää, että maahanmuuttopolitiikka ei luo vetovoima-
tekijöitä myös näille pahimmille rikollisille hakea turvaa tai piilopaikkaa maastamme.
Ekstremistejä on Saksassa enemmän kuin koskaan. Suomesta on lähtenyt vierastaistelijoi-
ta väestömäärään suhteutettuna eniten koko Euroopassa.
52



Pöytäkirjan asiakohta PTK 139/2016 vp
Arvoisa puhemies! Ulkoministeri Soini on tiivistetysti kuvannut ulko- ja turvallisuuspo-
litiikkamme painopisteitä seuraavasti: "Syvennämme yhteistyötä ja tarvitsemme aktiivista
ulko- ja turvallisuuspolitiikkaa." Juuri näin. Hyvä ulko- ja turvallisuuspolitiikka on kuin ar-
meija: se on sitä varten, ettei tarvitsisi sotia. Politiikka on parhaimmillaan taidokasta dip-
lomatiaa: ylläpidetään hyviä suhteita ulkovaltoihin, vaikeissa tilanteissa taiteillaan kan-
sainvälisen oikeuden ja länsimaisten arvojen ja toisaalta valtioiden suvereniteettien kun-
nioittamisen välillä. Suomi on tässä onnistunut, maltillisen ja realiteetit tunnustavan val-
tionjohdon avulla. Olennaista on, että Suomi yksin päättää ulko- ja turvallisuuspolitiikas-
taan ajatellen Suomen etua. Pienen ja vientiriippuvaisen maan etu on olla väleissä niin län-
teen kuin itään eikä kyseenalaistaa sitä, että olemme itsekin osa länttä.

Arvoisa puhemies! Ulko- ja turvallisuuspolitiikkamme tavoitteena on kestävä kehitys.
Pragmaattisesti Suomi keskittyy ratkaisuhakuisiin toimintamalleihin, kun vastataan glo-
baaleihin uhkiin, mutta toisaalta hyödynnetään osaamistamme niihin vastattaessa. Esimer-
kiksi Suomella on teknologia- ja tietotaitoa cleantechissä. Meillä kehitetään uusiutuvaa
energiaa, ja hallitus erityisesti painottaa biotaloutta yhtenä kärkihankkeenaan. Osaamis-
tamme tulee hyödyntää myös kehitysyhteistyössämme.

Arvoisa puhemies! Pakolaiskriisi on horjuttamassa eurooppalaista arvopohjaa, sillä toi-
saalta massiivinen muuttoliike sisältää arvojemme mukaisesti turvan antamisen sitä ki-
peästi tarvitseville, mutta sitten toisaalta sen mukana valitettavasti tulee myös uutta rikol-
lisuutta ja terrorismia. Kansainvälinen yhteistyö ja tiedonvaihto kuten myös oma tieduste-
lu ovatkin avainasemassa vastattaessa näihin uhkiin. Ei pelkästään supon resurssien vaan
myös peruspoliisityön resurssien tulee olla riittävät, jotta saadaan tarvittavaa tietoa ja voi-
daan reagoida ajoissa.

Olen pohdiskellut, mikä on piste, jonka jälkeen nykyinen turvapaikanhakujärjestelmä
nähdään tarpeelliseksi uudistaa, jotta voidaan estää rikollisia käyttämästä turvapaikkaväy-
lää ja järjestelmiä hyväkseen. Tällä hetkellä turvapaikanhakijoilla tehdään miljardien bis-
nestä eikä siitä veroja makseta mihinkään. On myös kestämätön ajatus, että emme voi pa-
lauttaa turvapaikanhakijaa, joka on syyllistynyt terroritekoon. 

Arvoisa puhemies! Varsinkin tänä aikana voimme olla hyvin tyytyväisiä Suomen ylei-
seen asevelvollisuuteen kuten myös laajaan reserviimme. Osallistumalla sotilaalliseen krii-
sinhallintaan kehitämme samalla myös omaa suorituskykyämme ja valmiuksiamme. Sivii-
likriisinhallinnalla puolestaan voimme tehokkaasti paneutua osaan juurisyistä, jotka ajavat
ihmisiä pois kotimaastaan.

Lopuksi kiitän ulko- ja turvallisuuspoliittisesta selonteosta, joka kestää tätä tapahtuma-
rikasta aikaamme.

15.37 Antti Kaikkonen kesk: Arvoisa puhemies! Edeltävissä puheenvuoroissa on jo use-
aan otteeseen mainittu, että elämme jännitteisiä aikoja. Vuosi 2016 on ollut ulkopoliittises-
ti varsinainen myllerrysten vuosi, ja uutiset ovat olleet toinen toistaan rankempia, valitet-
tavasti, aivan viime päiviin saakka. Suomi ei ole maailman ulkopuolella, vaan kaikki vai-
kuttaa myös meihin suorasti tai epäsuorasti. Siksi on tärkeää, että ulko- ja turvallisuuspo-
litiikkaa tarkastellaan tasaisin väliajoin ja päivitetään sitä uuteen turvallisuusympäristöön
ja -tilanteeseen. Sitä on syytä tehdä myös ensi keväänä täällä tänään hahmotellulla tavalla.

Suomessa on pitkään harjoitettu ulko- ja turvallisuuspolitiikkaa yhteisymmärryksessä,
ja tutkitusti myös kansalaiset luottavat linjaan, joka yhteistyöllä on syntynyt. Yhteisym-
53



Pöytäkirjan asiakohta PTK 139/2016 vp
märrys tukee myös Suomen vakautta, sillä maailmanpolitiikan kiristyessä on tärkeää, että
Suomi voi puhua yhdellä yhtenäisellä suulla ja sekä presidentti, hallitus että eduskunta tu-
kevat samaa linjaa. Tämä lisää myös muiden valtioiden luottamusta Suomea kohtaan, sillä
kävi vaaleissa Suomessa sitten jokseenkin miten tahansa, niin Suomen yhtenäiseen, hy-
vään, johdonmukaiseen linjaan, suuntaan, voi luottaa. Pienelle maalle yhtenäinen ja joh-
donmukainen ulko- ja turvallisuuspolitiikka on suoranainen elinehto.

Kuten ulkoasiainvaliokunta mietinnössään toteaa, Suomen turvallisuustilanne on koko-
naisuudessaan edelleen hyvä mutta sitä voivat heikentää useat erilaiset haasteet. Näihin on
varauduttava asianmukaisesti. Suhteet Venäjään on pidettävä vakaina ja toimivina kahden-
keskisesti samalla, kun Suomi tukee EU:n yhteisiä Venäjä-linjauksia. Suomen Arktisen
neuvoston puheenjohtajakaudella Suomen on edistettävä vakauspolitiikkaa ja korostettava
ilmastokysymyksiä ja kestävän kehityksen tavoitteita. Siltojen rakentamiseksi on myös pe-
rusteltua tavoitella Suomen isännöimää Arktisen neuvoston huippukokousta siten, että sii-
hen osallistuvat, jos mahdollista, myös Yhdysvaltain ja Venäjän päämiehet tai vähintään-
kin ulkoministerit. Suomi ei sulje silmiään esimerkiksi Syyrian ja Jemenin tilanteilta, ja
vaikutamme omilla keinoillamme kansainvälisen yhteisön kykyyn vastata Lähi-idän tilan-
teeseen. Kehityspolitiikan on tuettava etenkin hauraita valtioita ja pakolaisten lähtö- ja
kauttakulkumaita. Suomen on oltava aktiivinen rauhanpolitiikassa.

Arvoisa puhemies! Ulko- ja turvallisuuspolitiikassa on katsottava myös eteenpäin, ja
uusi toimintaympäristö hybridivaikuttamisen ja kyberuhkien myötä on tunnettava mahdol-
lisimman hyvin. Globaalit kriisit ja uhkakuvat monimutkaistuvat, sodan säännöt eivät vält-
tämättä päde, ja konfliktien keinovalikoima sisältää laajasti sotilaallisia ja ei-sotilaallisia
keinoja. Kasvava monimutkaistuminen huomioon ottaen Suomen kriisinsietokykyä on
vahvistettava entisestään.

Arvoisa puhemies! YK on yksi Suomen keskeisimpiä turvatekijöitä, sillä YK on meille
elintärkeän sääntöperustaisen kansainvälisen järjestelmän takaaja. Ihmisoikeudet, oikeus-
valtioperiaate ja kansainväliset säännöt ja normit parantavat aivan konkreettisesti Suomen-
kin turvallisuutta. YK:lla on tärkeä normatiivinen merkitys yhteisten määränpäiden ja toi-
mintamallien asettajana, ja YK on tärkein toimija, joka korostaa esimerkiksi ilmaston, kes-
tävän kehityksen, naisten ja nuorten merkitystä konfliktien ja kriisien ratkaisussa ja ennal-
taehkäisyssä.

Globaalisti, arvoisa puhemies, YK:n tulisi olla avainasemassa kansainvälisten kriisien
ratkaisussa, mutta muiden kansainvälisten instituutioiden tavoin YK kärsii tällä hetkellä
pahasti suurvaltapolitiikasta ja vastakkainasettelusta. Tämä on heikentänyt YK:n ja turval-
lisuusneuvoston toimintakykyä aivan merkittävästi, näin voi sanoa. YK:n on uudistuttava,
ja turvallisuusneuvosto tarvitsee kipeästi todellisen reformin.

Yksi Suomen tärkeimmistä turvallisuuspoliittista keinoista, arvoisa puhemies, onkin
kuulua vahvasti kansainväliseen yhteisöön. Parannamme turvallisuuttamme, kun sitou-
dumme EU:n ja YK:n arvoihin ihmisarvosta, tasa-arvosta, rauhasta ja demokratiasta. Kan-
sainvälinen yhteisö on sekä EU:ssa että YK:ssa murroksessa ja uudistamista vailla. On
Suomen etu, että Suomi osallistuu aktiivisesti molempien korjaamiseen ja vahvistamiseen.

Lopuksi vielä eduskuntaryhmän puolesta kiitän muita eduskuntaryhmiä hyvästä yhteis-
työstä tänä vuonna, enimmäkseen rakentavasta, välillä kriittisestäkin. Mutta tämä UTP-se-
lonteko, konsensus siinä, hyvä yhteisymmärrys pienellä lisämausteella on ihan tyylikäs
päätös tälle värikkäälle vuodelle. — Kiitoksia.
54



Pöytäkirjan asiakohta PTK 139/2016 vp
15.42 Ilkka Kanerva kok: Arvoisa puhemies! Aika tärkeää on nähdä historia. Olennaista
on tietysti hahmottaa kehityslinjat samoin kuin havaita, mitkä ovat realiteetit, missä tosi-
asiat ovat, ja niiden jatkeeksi myöskin löytää oikeat johtopäätökset. Suomi on varsinkin so-
danjälkeisessä historiassaan onnistunut koko lailla myönteisesti kaikessa tässä, ja vanhasta
meillä on hyvä oppia. Mutta tosiasiassa ne eivät tähän tilanteeseen yksinomaan riitä, vaan
ulkopolitiikan johto joutuu alati myllerryksessä olevassa kansainvälispoliittisessa tilan-
teessa ilman muuta löytämään tähän aikaan, näihin tarpeisiin liittyvät oikeat linjaukset.

Meille on tärkeää ja samalla vaikeaa se, että pelisäännöt, joiden mukaan tulisi toimia, ei-
vät valitettavasti päde. Kansainväliset toimijat niin idässä kuin — valitettavasti viittaa sii-
hen — myöskin lännessä antavat aiheen olettaa, että pelisääntöjen kunnioitus, itse tehtyjen
sopimusten noudattaminen ei ole se sävel, jota soitetaan. Sen vuoksi pienen valtion, kuten
Suomen, on tietysti hyvin vaikea elää tällaisessa yhteydessä, mutta me joudumme alati et-
simään yhteistyötä, vahvistamaan sitä perustaa, jolla kansainvälinen sopimusfilosofia,
kansainväliset sitoumukset ja kansainväliset järjestöt voivat vaikuttaa keskeisesti kansain-
välisen kehityksen tulevaisuuteen.

Me emme voi sille mitään, että turvattomuus on lisääntynyt, vastakkainasettelu on li-
sääntynyt ja voimapolitiikka on astunut näyttämölle. Meille suomalaisina on tietysti elin-
tärkeää meidän lähialueemme vakaus ja turvallisuus, joka merkitsee meidän omien toimin-
tamahdollisuuksiemme, oman koskemattomuutemme ja riippumattomuutemme kannalta
kaikkein ratkaisevimpia asioita. Minä en usko siihen, että Suomi aiheuttaa kriisejä, enkä
usko sitä, että Suomi myöskään on se, joka kykenee yksin pysyttäytymään kansainvälisten
kriisien ulottumattomissa. Meidän tahdostamme riippumatta tilanne vain tahtoo olla kai-
kissa ajateltavissa olevissa konsepteissa se, että Suomi tavalla tai toisella nykyisen verkot-
tuneen maailman aikana myöskin joutuu muodossa tai toisessa reagoimaan kansainväli-
siin kriiseihin ja konflikteihin. Selonteossakin sanotaan, että sotilaallisen voiman käyttöä
tai sillä uhkaamista ei voida myöskään Suomea kohtaan kokonaisuudessaan sulkea ulko-
puolelle.

Meillä on kaksi merkittävää seikkaa kaiken kaikkineen käsillämme. Toinen on Venäjän
muuttunut käyttäytymiskoodi: se pyrkii palauttamaan suurvalta-asemansa. Osin tästä riip-
puen, osin riippumatta Nato myöskin omalta osaltaan on joutunut palaamaan alkuperäi-
seen toimintakonseptiinsa ja palaa siihen Naton alkuperäiseen näkemykseen, jonka mu-
kaan se on ennen muuta Pohjoisen Atlantin puolustusliitto sen sijaan, että se keskittyisi jo
suuntana olleeseen kriisinhallintatehtävien hoitamiseen. Tässä suhteessa Itämeren alue on
tullut toimikentäksi, jolla nämä kaksi valtavirtaa eri muodoissaan kohtaavat toisensa. Näin
ollen meille suomalaisille on poikkeuksellisen tärkeää, että kyettäisiin turvaamaan eri
muodoissaan Itämeren alueella — myöskin Pohjoisen Jäämeren alueella, mutta ennen
muuta Itämeren alueella — tämänkaltaisten konfliktien puhkeaminen kriisiksi. Tämä vaa-
tii valtiomiestaitoa.

Täytyy sanoa yhtyen selvitysryhmän puheenjohtajan täällä aiemmin käyttämään pu-
heenvuoroon, että Suomessa kaikessa olennaisessa linjat ovat varsin yhtenäiset. Siitä kuu-
luu tietysti kiitos tasavallan ulkopolitiikan johtajalle, mutta haluan kuitenkin tässä yhtey-
dessä reiluuden vuoksi sanoa, että koko hallitus ja ulkopolitiikasta siellä vastaava ulkomi-
nisteri ovat minusta toimineet poikkeuksellisen ansiokkaalla tavalla ja aktiivisesti ulos-
päin pyrkien juuri Suomen perusintressien ja kansainvälisen järjestyksen ja monikansallis-
ten järjestöjen aseman turvaamiseen. Meillä on keskinäinen vuorovaikutus hyvässä asen-
nossa parlamentista katsottuna. Ei ole koskaan ollut niin hyvä eikä vahva se konsensus eikä
55



Pöytäkirjan asiakohta PTK 139/2016 vp
niin syvälle ulottuvaa kuin se on tänä päivänä, ja tässä mielessä on hyvä jatkaa tästä eteen-
päin kokonaisturvallisuuskonseptin rakentamiseksi niin, että myöskin jatkossa Suomen
asema voidaan kansainvälisillä markkinoilla turvata itsenäisenä valtiollisena toimijana.

15.48 Sofia Vikman kok: Arvoisa puhemies! Tässä vaiheessa päivää haluaisin vielä täs-
mentää edelliseen puheenvuorooni sen, että debattipuheenvuorossa taisin sanoa epähuo-
miossa "parlamentaarinen valmistelutyö", kun tarkoitin selonteon parlamentaarisen seu-
rantaryhmän työtä, joten tämä tässä oikaistakoon.

Olen iloinen siitä, että tässä salissa aikaisemmin korostettiin naisten ja tyttöjen aseman
parantamisen tärkeyttä osana Suomen ulkopolitiikan hoitoa, koska kun haluamme kestä-
västi myötävaikuttaa siihen, että maailman kriisipesäkkeitä saadaan vakautettua ja rauhan-
omaista kehitystä saadaan aikaan ja yhteiskuntien kehitystä ja hyvinvointia muutenkin pa-
rannettua, niin tiedämme sen, että naisten ja tyttöjen aseman parantaminen on siihen ainoa
kestävä tie. Myös kehitysavussa toivon, että resurssipuolella ja muutenkin tyttöjen koulu-
tus on esimerkiksi sellainen asia, joka yhä näkyy painavasti Suomen toimissa, koska se on
omalta osaltaan keino vaikuttaa siihen, että tulevaisuudessa maailmassa on vähemmän
kriisejä ja konflikteja, jotka heijastuvat myös Suomen turvallisuuteen.

15.50 Ville Skinnari sd: Arvoisa puhemies! Haluan näin aluksi kiittää oikeastaan ulko-
asiainvaliokuntaa ja etenkin sen puheenjohtaja Vanhasta erinomaisesta puheenvuorosta
mutta samalla myös koko eduskuntaa hyvähenkisestä, laadukkaasta ja hyvään yhteisym-
märrykseen tähtäävästä keskustelusta.

Kuten tuossa debattiosuudessa totesin, oikeastaan itse haluaisin katsoa jo hieman tule-
vaisuuteen ja siihen, mitkä ovat Suomen vahvuudet pienenä maana ei pelkästään Euroo-
passa vaan myös globaalisti. Minulla oli tilaisuus noin kuukausi sitten vierailla Yhdysval-
loissa, niin Washingtonissa kuin New Yorkissa, ja siellä oikeastaan kaksi asiaa nousi esille
Suomen osalta. Ensimmäinen oli arktinen osaaminen, toinen oli meidän Venäjä-osaami-
nen. Ne olivat oikeastaan ne kaksi elementtiä, joista me eniten kollegoiden kanssa keskus-
telimme.

Olemme täällä tänään paljon puhuneet arktisesta osaamisesta, meidän vahvuuksista ja
mahdollisista heikkouksistakin, mutta kuten itse aiemmin totesin, olen ollut hieman huo-
lissani, sanoisinko, minun sukupolveni, meidän 70-luvulla syntyneiden, Venäjä-osaami-
sesta ja sen kehittymisestä jatkossa. Toki olen iloinen siitä, että ministeriaitiossa muun
muassa ministeri Mykkänen on elänyt ja asunut Pietarissa ja hallitsee venäjän kielen, voi
sanoa, hyvin.

Mutta kysymys ei ole vain Venäjästä. Kysymys on laajemmin meidän suomalaisten kan-
sainvälisestä osaamisesta: miten olemme läsnä Yhdysvalloissa, miten meidän ulkoasiain-
hallinto ja sitä kautta meidän koko hallinto ja sitä kautta eduskuntakin pystyy näkemään
poliittiset muutokset, kuten nyt esimerkiksi Yhdysvaltain vaalien jälkeen on tapahtunut,
miten olemme läsnä Kiinassa, Japanissa, Koreassa, voi sanoa, laajemmin kansainvälisesti,
Pohjoismaita tietenkään unohtamatta.

Sisäisen turvallisuuden osalta selvityksessä itse nostin talousvaliokunnassa esille
kyberosaamisen merkityksen, en pelkästään osaamisen vaan myös sen omistamisen mer-
kityksen. Kuka omistaa meillä ne yhtiöt, ne toimijat, jotka viime kädessä vastaavat Suo-
men sisäisestä turvallisuudesta? Olemme maailmalta nähneet hälyttäviä esimerkkejä siitä,
jos ja kun omistaminen ei ole omissa käsissä. Voimme vain kuvitella sellaisia tilanteita,
56



Pöytäkirjan asiakohta PTK 139/2016 vp
mitä saattaa sattua, jos näin ei ole. Sen takia korostan myös tässä kohdassa sitä, että meidän
tulee pitää huolta suomalaisesta osaamisesta, mutta myös omistuksesta, kun puhumme
kyberteknologiasta.

Yksi Suomen vahvuus kansainvälisesti on hallintojen välinen yhteistyö. Voisi sanoa,
että se on jopa sellainen vientituote, mitä tuolla maailmalla kysytään. Ei ole kysymys pel-
kästään meidän sisäasiainministeriöstä tai ulkoasiainministeriöstä, vaan kyllä meitä ihail-
laan siitä, miten pienessä Suomessa hallinnot pystyvät toimimaan yhdessä. Siitä meillä on
kokemuksia, voi sanoa, viime vuodelta, kun maahanmuuttokriisi oli käsillä.

Lopuksi, arvoisa puhemies: En lähde kertaamaan niitä, voi sanoa, kaikkia hyviä puheen-
vuoroja, mitä kukin eduskuntaryhmä täällä on käyttänyt, mutta edustaja Kanerva mielestä-
ni hyvin sanoi sen, mitä itsekin halusin sanoa, että mitä tapahtuu, kun pelisääntöjä ei kun-
nioiteta, kansainvälisiä, itse tehtyjä sopimuksia ei kunnioiteta. Voi oikeastaan sanoa, että
kaikki, melkein kaikki, ovat tehneet virheitä, mutta kukaan ei nosta kättä pystyyn ja sano,
että hei, minäkin tein virheen. Olemme vieneet vapautta ja vakautta Pohjois-Afrikkaan,
Lähi-itään, ja lopputulokset ovat nähtävissä.

15.55 Krista Mikkonen vihr: Arvoisa puhemies! Haluan puheenvuorossani nostaa esiin
erityisesti laajan turvallisuuden, sillä siitä selonteossa ei riittävästi puhuta, vaikka juuri sitä
tässä ajassa tarvitaan. Elämme maailmassa, missä työttömyys ja eriarvoistuminen lisään-
tyvät, kansainvälinen muuttoliike nopeutuu ja äärinationalistiset ja rasistiset ajatukset nos-
tavat päätään. Ilmastonmuutos on merkittävä turvallisuusuhka koko maailmassa. Se vai-
kuttaa suomalaistenkin turvallisuuteen, sekä suoraan että välillisesti. Tästä huolimatta il-
mastoturvallisuudesta ei meillä juuri puhuta, vaikka olisi syytä. Emme pääse ilmastonmuu-
tosta ja sen seurauksia pakoon täällä Pohjolassakaan. Vaikka ilmaston lämpenemisellä ei
olisikaan täällä katastrofaalisia vaikutuksia, ilmaston muuttumisen globaalit vaikutukset
talouteen ja muuttoliikkeeseen eivät voi olla tuntumatta myös meillä. Suomi on sitoutunut
Pariisin ilmastosopimuksen, YK:n kestävän kehityksen tavoitteiden sekä EU:n globaa-
listrategian toimeenpanoon. Siis olemme sitoutuneet kehitysyhteistyöhön, rauhanvälityk-
seen, konfliktien ehkäisyyn ja kriisinhallintaan. Suomen vahvuudet ovat tieteessä ja tekno-
logiassa, alueellisessa ja monenvälisessä yhteistyössä ja rauhan rakentamisessa sekä arkti-
sessa osaamisessa. Näitä vahvuuksia meidän tulee hyödyntää aktiivisesti laajan turvalli-
suuden ja ilmastoturvallisuuden varmistamiseksi. Samalla meidän on huolehdittava siitä,
että näiden tavoitteiden toimeenpanolle löydetään riittävät resurssit. Ilman niitä ei saada ai-
kaan toivottuja tuloksia. Olemme valmiita maksamaan turvallisuudesta, usein huomatta-
viakin summia. Tämän valmiuden on tärkeä koskea myös laajaa turvallisuusajattelua.

Arvoisa puhemies! Laajan turvallisuuden huomioimisen ohella haluan painottaa aktii-
vista ulkopolitiikkaa. Sillä voimme vaikuttaa turvallisuustilanteeseen lähialueillamme ja
ehkäistä jännitteitä ja konflikteja. Se on väline, jota meidän on syytä aktiivisesti käyttää.
Yhteistyöhön, kansainväliseen oikeuteen ja YK:n perusperiaatteiden kunnioittamiseen pe-
rustuva maailma on Suomelle tärkeä. YK, Etyj, Euroopan unioni ja Pohjoismaiden neuvos-
to ovat puutteistaan huolimatta ainutlaatuisia valtioiden välisiä yhteistyöfoorumeita. Niis-
sä sovitaan yhteisistä pelisäännöistä ja haetaan yhteisymmärrystä. Valtiot eivät enää ole ai-
noita turvallisuuspolitiikan tekijöitä, vaan maailmalla toimii myös muita ryhmittymiä, jot-
ka pyrkivät väkivallan monopoliin alueellaan. Siitä huolimatta valtiot ovat edelleen niitä
toimijoita, joiden välisillä sopimuksilla etsimme ratkaisuja näihinkin konflikteihin. Vali-
tettavasti monet kansainväliset yhteistyön foorumit YK:sta lähtien ovat olleet voimatto-
57



Pöytäkirjan asiakohta PTK 139/2016 vp
mia käynnissä olevien konfliktien, sotien ja kriisien ratkaisemisessa suurvaltapolitiikan
vuoksi. Juuri nyt YK:lla on ollut jopa ongelmia saada avustuskuljetuksia perille Syyriaan,
missä apua tarvitaan kipeästi. Silti YK on se toimija, jolla on mahdollisuus sekä auttaa si-
viilejä että saada osapuolet yhteisen neuvottelupöydän ääreen. Emme saa hylätä näitä jär-
jestöjä, vaikka ratkaisuun pääseminen tuntuu vaikealta. Päinvastoin, juuri siksi meidän on
tuettava niitä entistä enemmän ja oltava aktiivisesti mukana etsimässä keinoja niiden toi-
mintakyvyn parantamiseksi. Erilaisissa kansainvälisissä sopimuksissa on joskus tulkin-
nanvaraa. Silloin Suomen on syytä noudattaa pikemminkin sopimusten henkeä kuin kir-
jainta. Esimerkiksi kansainväliseen asekauppaan liittyen Suomen tulisi tiukentaa nykyistä
linjaansa ja huolehtia siitä, että emme vie aseita alueille, joilla on vaara, että ne joutuvat
vääriin käsiin ja niitä käytetään väärin.

Arvoisa puhemies! Euroopan unioni on Suomen ulko- ja turvallisuuspolitiikan keskei-
sin yhteistoiminnan foorumi. Sen merkitys korostuu erityisesti silloin, kun tarvitaan perin-
teistä turvallisuusajattelua laajempaa reagointikykyä. EU:lla on käytettävissään monipuo-
linen keinovalikoima varsinkin laajan turvallisuuden kysymyksiin ja hybridiuhkiin vastaa-
miseksi. Siksi turvallisuusyhteistyön tiivistäminen EU:n puitteissa on tärkeää.

Arvoisa puhemies! Pohjoismaat on lähin perheemme, siksi Ruotsi ja muut Pohjoismaat
ovat luontevia kumppaneitamme. Pohjoismaiden yhteistyön tiivistäminen myös ulko- ja
turvallisuuspolitiikassa on kannatettavaa. Yhdessä voimme olla kokoamme suurempia.
Sekä keskinäinen yhteistyö Pohjoismaiden kesken että Pohjoismaiden yhteistyö kansain-
välisillä areenoilla on tässä ajassa tehokas tapa vahvistaa sekä omaa että Itämeren turvalli-
suuspoliittista ympäristöä.

16.00 Ilkka Kantola sd: Arvoisa puhemies! Ulkoasiainvaliokunnan mietintö on laaja ja
sisältää monia tärkeitä huomautuksia ja linjauksia. Erityisen tärkeänä pidän valiokunnan
painokkaasti esittämää arviota siitä, että Suomessa laajalti yhteisiksi koetut arvot muodos-
tavat Suomen ulko- ja turvallisuuspolitiikan perustan. Tämä on hyvin sanottu ja tarkasti
ajateltu. Näitä yhteisiä arvoja ovat valiokunnan mukaan ihmisoikeudet, oikeusvaltioperi-
aate, demokratia, vapaus, suvaitsevaisuus ja tasa-arvo.

Edellä luetellut arvot ovat suomalaisen yhteiskunnan henkisen vahvuuden ydintä. Kan-
sakunnan henkinen vahvuus on olennainen kapasiteetti niin ulkopolitiikassa kuin turvalli-
suuspolitiikassakin. Kun Suomi liittyi Euroopan unionin jäseneksi, me uskoimme henki-
seen vahvuuteemme ja pyrimme saamaan paikan niissä pöydissä, joissa maanosamme tu-
levaisuutta koskevat ratkaisut tehdään. Suomen vaikutusvalta oli tuolloin suurempi kuin
koskaan historiassa. Jos annamme henkisen vahvuutemme hiipua, silloin löydämme itsem-
me EU:ssa ja kansainvälisesti takarivistä ja peräkammareista. Jotta näin ei kävisi, on mei-
dän joka päivä varjeltava täällä kotona keskeisiä arvojamme, henkistä voimaamme.

Selonteossa ja valiokunnan mietinnössä korostetaan Suomen yhteyttä Pohjoismaiden
perheeseen. Hyvä, että korostetaan. Se velvoittaa meidät pitämään kiinni niistä arvoista,
jotka ovat pitkään olleet yhteisiä Pohjoismaiden kesken. Onkin päättäväisesti torjuttava
sellaiset poliittiset linjaukset, joita ovat lähteneet toteuttamaan eräät EU:n uudet jäsen-
maat, kuten Puola ja Unkari. Hallitusten siellä omaksumat arvot eivät kerro henkisestä vah-
vuudesta vaan heikkoudesta.

Venäjän toimien johdosta Ukrainassa on kysytty, voisiko sama tapahtua Suomellekin
Venäjän naapurina. Olisiko naapurin helppo ottaa osa Suomea omakseen kansanäänestyk-
sen kautta? Saattaisiko naapuri saada osalta suomalaisista tukea alueellemme lähettämil-
58



Pöytäkirjan asiakohta PTK 139/2016 vp
leen vihreille miehille? Voisiko hybridisodan keinoilla saada suomalaisten päät ja koko yh-
teiskunnan sekaisin? Tällaisia kysymyksiä on esitetty vakavissaan. Vastauksemme on kiel-
teinen juuri siitä syystä, että Suomi on edelleen henkisesti lujaa tekoa. Me tiedämme, min-
kälaisiin arvoihin pitäydymme. Me tunnistamme suomalaisen oikeusvaltion rakenteet, joi-
hin luotamme. Me uskomme, että kykenemme koko ajan korjaamaan yhteiskuntamme
puutteita ja viemään yhdessä kehitystä eteenpäin demokraattisesti, avoimesti ja korruption
torjuen. Olemme olleet ja olemme edelleen henkisesti lujaa tekoa. Tällä on merkitystä
myös mahdollisen kriisin kohdatessa. Henkisesti vahvalla yhteiskunnalla on hyvä kriisin-
kestokyky. Myös ulkoasiainvaliokunta toteaa: "Kansakunnan eheys ja yhteenkuuluvuus
ovat sen sisäisen turvallisuuden tärkein tekijä ja edellytys sille, että se pystyy vastaamaan
alkuperältään maan rajojen ulkopuolelta tuleviin uhkiin".

Arvoisa puhemies! Henkinen vahvuus tekee mahdolliseksi sen, että ulko- ja turvalli-
suuspolitiikkamme ei rajoitu vain kansallisten etujemme varjelemiseen ja ajamiseen. Me
uskomme, että meillä on annettavaa ja että meillä on tehtäviä myös globaalien tavoittei-
den, ihmiskunnan ja maapallomme hyväksi. Mietintönsä lopussa ulkoasiainvaliokunta
nostaa esille kysymyksen globaalista pakolaistilanteen kehityksestä. Globaali muuttoliike
on kansainvälisten arvioiden mukaan yksi vahva tulevaisuuden kehityssuunta. Romahta-
mistilassa olevissa valtioissa kansalaisten mahdollisuudet säälliseen elämään puuttuvat
suurelta osalta väestöä. On pikemminkin todennäköistä kuin vain mahdollista, että isojen
väestöryhmien paineet pyrkiä vauraan ja hyvinvoivan Euroopan alueelle kasvavat.

Suomen ja koko EU:n on entistä päättäväisemmin ponnisteltava kestävän kehityksen
Agenda 2030 -toimintaohjelman toimeenpanemisessa. Valiokunta korostaakin välttämät-
tömyyttä puuttua pakolaisuuden juurisyihin eli olosuhteisiin siellä, missä tarve pakolaisuu-
teen syntyy. Pakolaisuutta ehkäisevään henkiseen kapasiteettiin ja asiantuntemukseen kuu-
luu kaikki se taito, jolla voidaan toteuttaa rauhanvälitystoimintaa ja konfliktinhallintaa.
Rauhanvälitystoiminta on selonteon mukaan ulko- ja turvallisuuspolitiikan vahvistuva pai-
nopiste. Tämä on tärkeä linjaus, joka omalta osaltaan kertoo kokemuksesta, että Suomen
henkisiin vahvuuksiin arvopohjaltamme ponnistaen kuuluu todistettu kyky toimia tällaisis-
sa tehtävissä. Presidentti Ahtisaari ja kansanedustaja Pekka Haavisto ovat pari esimerkkiä.

Rauhanvälitys on huomattavasti halvempaa kuin turvallisuuden vahvistaminen asehan-
kinnoin. Molempia tarvitaan, mutta myös rauhanvälitystoiminta vaatii tietyn määrän talou-
dellisia resursseja. On selvää, että mitä varhaisemmassa vaiheessa voidaan puuttua kon-
fliktien ja pakolaisuuden juurisyihin, sitä parempi, sitä suurempi taloudellinen hyöty koi-
tuu ennalta ehkäisevään toimintaan sijoitetuista rahoista. Arvoisa puhemies, puhumatta-
kaan inhimillisistä kärsimyksistä, joilta voidaan välttyä silloin, kun kestävää kehitystä kye-
tään eri keinoin vahvistamaan. Investointi konfliktien ehkäisemiseen ja köyhimpien elä-
män kohentamiseen on investointi globaaliin rauhaan ja hyvinvointiin.

Arvoisa puhemies! Tekisi mieli sanoa, että en etsi valtaa, loistoa, en kaipaa kultaakaan,
mä pyydän taivaan valoa ja rauhaa päälle maan.

16.06 Päivi Räsänen kd: Arvoisa puhemies! Mietinnössä kiinnitetään huomiota ulkoisen
ja sisäisen turvallisuuden voimakkaaseen limittymiseen ja tuon rajapinnan hämärtymiseen
ja yhdytään puolustusvaliokunnan kantaan, jonka mukaan piakkoin päivitettävässä yhteis-
kunnan turvallisuusstrategiassa on välttämätöntä käydä läpi perusteellisesti näitä rajapin-
toja. Tästä saimme aivan ilmeisen muistutuksen tuoreeltaan Berliinin kuolemanyöstä, joka
nostaa mieleen terrori-iskut, joita olemme joutuneet näkemään, useisiin Euroopan maihin
59



Pöytäkirjan asiakohta PTK 139/2016 vp
viime aikoina. Kun terroristiliike Isis, joka on ei-valtiollinen toimija, on kokenut hallitse-
millaan alueilla Syyriassa ja Irakissa tappioita, niin sille on tullut tarve osoittaa väkivalta-
kykyään Euroopassa yllyttämällä taistelijoita iskuihin omilla asuinalueillaan. Pääministeri
Sipilä nosti esiin tiedonsaannin ja tietojenvaihdon tarpeen näistä toimijoista ja terroristi-
ryhmistä, ja meillähän on eduskunnan parlamentaarisessa ryhmässäkin käsiteltävänä tie-
dustelulainsäädäntö. Kun tuota ryhdyttiin vuonna 2013 ensi kertaa valmistelemaan, niin
hankkeen taustalla oli juuri muuttunut turvallisuusympäristö ja tarve parantaa valtiojoh-
don tiedonsaantia.

Arvoisa puhemies! Toivon sitä, että eduskunta veisi vakavasti ja jopa kiireellisesti tätä
hanketta eteenpäin, jotta pystyisimme näitä hybridiuhkia torjumaan.

16.08 Markku Pakkanen kesk: Arvoisa rouva puhemies! Tänään on käyty tärkeä kes-
kustelu turvallisuuspoliittisesta selonteosta, ja itse haluaisin muutaman asian vielä nostaa
esille.

Suomalaiset ovat tunnettuja rauhan rakentajia ja kriisinhallinnan osaajia. Toivon, että
tämä asia pidetään Suomessa esillä jatkuvasti, onhan tänä vuonna rauhanturvaamisen 60.
juhlavuosi meneillään. Suomalaiset rauhanturvaajat ovat saaneet rauhanturvaamisen No-
bel-palkinnon 1988, ja se on asia, mitä ei kovin useasti muisteta mainostaa. Se on tärkeä
osoitus siitä, että suomalaiset osaavat rakentaa rauhaa, mutta se on myös muistutus meille
siitä, että meillä täytyy olla vahvat omat Puolustusvoimat, joiden avulla koulutamme näitä
rauhan rakentajia ja rauhanturvaajia. Mukanaolo kansainvälisissä kriisinhallintatehtävissä
tukee myös omaa puolustustamme hyvin ja antaa sitä tarvittavaa kokemusta ja osaamista,
missä tänä päivänä mennään.

Suomen täytyy olla realisti myös maantieteellisen sijaintinsa kanssa, ja Venäjä-osaami-
nen, mikä täällä on monessa puheenvuorossa nostettu esille, on tärkeä osa suomalaista kan-
sainvälistä toimintaa. Me osaamme käydä Venäjän kanssa keskusteluja, me osaamme teh-
dä kauppaa heidän kanssaan, ja nyt ihan viime vuoden aikana me olemme osanneet hallita
kriisejäkin Venäjän kanssa. Hyvä osoitus oli viimetalvinen maahanmuuttoasia, mikä neu-
vokkaasti tasavallan presidentin johdolla saatiin ratkaistua. Näitä asioita suomalaisten pi-
tää pitää mielestäni tärkeinä esillä ja kuuluvalla äänellä kertoa se, minkä me osaamme.

16.10 Eero Heinäluoma sd: Arvoisa puhemies! Tämä on ollut erinomaisen hyvä ja moni-
puolinen keskustelu, joka on tuonut vahvasti esille sen, että ulkopolitiikan suurista linjois-
ta olemme sittenkin samaa mieltä, ja sama koskee turvallisuuspolitiikankin suurta linjaa.

Yhden asian haluan tähän lopuksi ottaa esille — ja tämä ei tule nyt yksinomaan sen ta-
kia, että joulu lähestyy: Haluan esittää vilpittömän tunnustuksen pääministeri Sipilälle ja
hänen johtamalleen hallitukselle siitä työstä, jota hallitus pääministerin johdolla on tehnyt
Venäjä-suhteiden hyväksi. Niin kuin täällä on todettu, Venäjä ei lakkaa olemasta meille
tärkeä valtio. Silloinkin kun olemme eri mieltä — ja ne erimielisyyden aiheet on todettu
Suomen valtiollisen johdon toimesta hyvin selkeästi — on tärkeätä, että meillä on vuoro-
puhelukanava olemassa, tapaamme toisiamme ja nämä käsitykset voidaan esittää myös
suoraan kahden kesken ja tietysti myös kuunnella naapuria. Ja tässä suhteessa pääministeri
Sipilä on kyllä tehnyt erinomaisen työn, ministerikanssakäyminen on laitettu liikkeelle, ja
sitä kautta olemme vahvasti kartalla mukana kertomassa omia käsityksiämme ja myös puo-
lustamassa omia etujamme kahdenkeskisessä kanssakäymisessä. Olen huomannut, että
tässä on pääministerillä aika iso rooli, ei niin, etteikö presidentti tätä olisi tukenut ja edus-
60



Pöytäkirjan asiakohta PTK 139/2016 vp
tanut samaa linjaa omissa suhteissaan jo pidempään, vaan se linja, jonka nyt olemme näh-
neet pääministeri Sipilän aikana, on mielestäni terve ja Suomen kannalta luottamusta he-
rättävä. Se antaa myös mahdollisuuden hoitaa meille vaikeita asioita. Täällä ihan oikein on
sanottu ja siteerattu presidentti Niinistöä siinä, että Venäjän osalta on vaikea keksiä enää
mitään uhkakuvaa, jonka voisi mainita niin, että se olisi uutinen — kaikki mahdollinen on
sanottu, ja mahdotonkin, jo aika moneen kertaan. Mutta sitten kun tullaan omien asioiden
hoitoon, niin tämä ei ihan riitä. Täytyy olla kuitenkin sitten keskinäistä arvostusta ja aito
käsitys siitä, mitkä ovat niitä asioita, mitä Venäjän kanssa haluamme itse hoitaa.

Joten joulun hengessä lämmin tunnustus pääministeri Sipilälle ja koko hallitukselle Ve-
näjän-suhteiden hoitamisesta.

16.12 Mika Kari sd: Arvoisa rouva puhemies! Tässä ulko- ja turvallisuuspoliittisen se-
lonteon keskustelun yhteydessä on useassa puheenvuorossa tuotu esiin, että ulkoisen ja si-
säisen turvallisuuden rajaa ei nykyisessä maailmassa enää ole. Koen itseni etuoikeutetuksi
siltä osin, että olen saanut työskennellä vuodesta 2011 alkaen niin sisäisen turvallisuuden
valiokunnassa, hallintovaliokunnassa kuin myös puolustusvaliokunnassa. Nyt olen saanut
olla mukana myös tässä ulko- ja turvallisuuspoliittisen selonteon seurantaryhmässä, ja jat-
kamme myös puolustusselonteon tekemistä. Näissä molemmissa töissä on mukana to-
siaankin seurantaryhmä, ja pidän itse hyvinkin suurena puutteena sitä, että sisäisen turval-
lisuuden selonteossa, joka myös prosessina on käynnissä, ei tällaista parlamentaarista seu-
rantaryhmää ole.

Kuulimme tänään, että pääministeri tuo keväällä eduskunnalle tiedonannon ulko- ja tur-
vallisuuspoliittisesta tilanteesta. Tätä ehdotusta pidän erittäin hyvänä. Me tarvitsemme
täällä parlamentissa päivityksen niistä muutoksista, joita brexitin ja USA:n vaalienkin jäl-
keen on tässä turvallisuusympäristössä tapahtunut.

Ulkoministeri Soini, tuossa alkupuheenvuorossanne korostitte eduskunnan tiedonsaan-
nin tärkeyttä ja korostitte jatkuvan tiedonsaannin merkitystä. Kysyisin vielä ministeriltä:
Miten näette valiokuntien ja eduskunnan informaation tästä kokonaisturvallisuuden, sisäi-
sen ja ulkoisen turvallisuuden, muodostamasta kokonaisuudesta? Millä tavalla eduskuntaa
informoidaan, pidetään dialogia yllä tästä laajasta kokonaisuudesta? Tällä hetkellähän iso
riski, ainakin näin itse näen, on tiedon siiloutuminen sisäisen ja ulkoisen turvallisuuden
osalta ao. valiokuntiin.

16.14 Esko Kiviranta kesk: Arvoisa puhemies! Viime vuosien aikana on maailmalla ta-
pahtunut useita sotilaalliseen voimankäyttöön johtaneita konflikteja. Maailma on selvässä
muutoksessa, ja globaalisti on siirrytty selvästi aiempaa epävakaampaan ja ennalta arvaa-
mattomampaan aikakauteen. Suoran sotilaallisen voimankäytön ja sillä uhkaamisen lisäk-
si on ajankohtaiseksi noussut pyrkimys vaikuttaa valtioiden sisäiseen poliittiseen järjestyk-
seen erilaisia informaatiosodankäynnin keinoja käyttäen.

Suomen lähialueilla tapahtunut turvallisuuspoliittinen kehitys on erittäin huolestutta-
vaa. Itämerestä on hiljaisen sisämeren sijaan tullut kiristyneen suurvaltapolitiikan näyttä-
mö. Se on alue, jolla tilanne on kiristynyt erittäin nopeasti ja jolla lisääntynyt sotilaallinen
toiminta liikenteen runsauden vuoksi jo sinänsä aiheuttaa riskitekijöitä sekä ilmailulle että
merenkululle.
61



Pöytäkirjan asiakohta PTK 139/2016 vp
Valtioiden lisäksi suuria muutoksia turvallisuustilanteeseen on aiheuttanut terroristiryh-
mien aktivoituminen myös Euroopassa ja sen lähialueilla. Tästä olemme viime aikoina
nähneet järkyttäviä esimerkkejä.

Arvoisa puhemies! Tässä muuttuneessa tilanteessa tarvitsemme laajaa yhteistyötä ja riit-
tävät resurssit omille turvallisuudesta vastaaville viranomaisillemme. Muuttunut tilanne
muistuttaa myös siitä, että maailmassa ei voi olla aluetta, missä olisi sotilaallinen tyhjiö.
Jokaisella valtiolla tulee olla uskottava ja riittävä valmius puolustaa itseään ja olemassa-
oloaan tarpeen vaatiessa.

16.16 Emma Kari vihr: Arvoisa puhemies! Tässä kohtaa omasta puolestanikin haluan
toivottaa hyvää joulua niin hallitukselle kuin edustajatovereille.

Tänä aamunahan saimme kuulla, että arktinen alue oli saanut tämmöisen ennenaikaisen
joululahjan, kun presidentti Obama ja Kanadan pääministeri Trudeau ilmoittivat, että ovat
kieltämässä arktisen öljynporauksen omilla merialueillaan. Kun ilmastonmuutos on edis-
tynyt ja lämmittänyt meidän pohjoisia merialueita, niin nämä paineet arktisilla alueilla
luonnonvarojen hyödyntämiseksi ovat kasvaneet, ja tämä totta kai myös lisää geopoliitti-
sia jännitteitä tällä alueella. Sen takia erityisesti arktisen alueen suojelun edistäminen on
myös rauhantyötä, ja sen takia erityisesti toivon, että kun Suomella on ainutlaatuinen mah-
dollisuus ensi vuoden alusta lähtien Arktisen neuvoston puheenjohtajana viedä arktisen
alueen suojelua eteenpäin, niin tätä tehtäisiin täysin sydämin.

Hyvää joulua ja kiitos tästä vuodesta!

16.17 Antero Laukkanen kd: Arvoisa rouva puhemies! Kun tässä keskustelun alussa
otin voimakkaasti kantaa siihen, minkälainen on uskottava puolustus Suomella mahdolli-
sen uhan sattuessa, niin jottei jäisi mitään epäselvyyttä kenellekään, en minä eikä kristillis-
demokraatit kannata Nato-jäsenyyttä, mutta kannatamme sellaista keskustelua, jossa näis-
tä asioista puhutaan niiden oikeilla nimillä ja pohditaan, millainen vakavasti puhuen on sel-
lainen puolustus, joka tositilanteessa myös pitää. Ja tämä on se keskustelu, jota varmasti
me sitten tulevaisuudessa jatkammekin.

Ilmoittaudun tässä rauhantekijäksi — Iso kirjakin sanoo, että autuaita ovat rauhantekijät
— ja toivotan rauhaisaa joulua kaikille.

Puhemies Maria Lohela: Ja ministeri Soini, 3 minuuttia.

16.18 Ulkoasiainministeri Timo Soini: Arvoisa rouva puhemies! Ihan muutama huomio. 
Ensinnäkin, hyvä keskustelu. On erinomaista, että käydään ajatustenvaihtoa. Meillä on

sitä varten eri puolueita Suomessa olemassa, että on erilaisia mielipiteitä. On erittäin arvo-
kasta, että tässä meille todella tärkeässä ulko- ja turvallisuuspolitiikassa pystymme teke-
mään näin hyvää yhteistyötä ja käymään näin rakentavia keskusteluja. Kriittisyyskin on
aina paikallaan, se vie asioita eteenpäin.

Sitten olen kyllä ollut mielissäni, edustaja Mustajärvi, että täällä on väkeä kuin Siinain
hiekkaa ollut tänään keskustelussa. Pelko siitä, että tänne ei tule ketään eikä jää ketään eikä
keskustelusta tule hyvää, ei onneksi toteutunut. (Paavo Arhinmäki: Siitä saa kiittää vasem-
mistoliiton lausumia!) — Ja se on erittäin hyvä, että myös vasemmistoliitto tekee omasta
näkökulmastaan työtä Suomen ulko- ja turvallisuuspolitiikan hyväksi. Se on osa demokra-
tiaa, ja hyvä näin.
62



Pöytäkirjan asiakohta PTK 139/2016 vp
Sitten vielä tästä koordinaatiosta, mistä edustaja Kari sanoi: Olen aina valmis tulemaan
ulkoasiainvaliokuntaan, puolustusvaliokuntaan, suureen valiokuntaan kuultavaksi, ja kyl-
lä, kun kalenteria katsoo, on tullut käytyä. Tämä on hirveän hyvä asia, ja tämä poikkihal-
linnollisuus, niin sanottu kokonaisturvallisuus, on erittäin hyvä asia.

Omalta puoleltani ja tietysti hallituksen uskollisena soturina haluan kiittää parlamenttia,
eduskuntaa, kansan valitsemia edustajia tuesta, haastamisesta ja työstä. Niin ulkoasiainva-
liokunta kuin muutkin valiokunnat ja parlamentaarinen seurantaryhmä ovat tehneet arvo-
kasta työtä ja olleet arvokkaana tukena. Isänmaan asia on yhteinen, ja omasta puolestani
kiitän ja toivotan rauhallista joulua.

Keskustelu päättyi.

Puhemies Maria Lohela: Nyt tämän asian käsittely keskeytetään. Täysistunto keskeyte-
tään ja sitä jatketaan kello 16.30.

Täysistunto keskeytettiin kello 16.21.

————

Täysistuntoa jatkettiin kello 16.29.

Puhemies Maria Lohela: Nyt jatketaan tänään kello 16.21 keskeytettyä täysistuntoa ja
päiväjärjestyksen 5. asian käsittelyä.

Keskustelussa on Paavo Arhinmäki Li Anderssonin kannattamana ehdottanut, että edus-
kunta hyväksyy vastalauseen mukaisen kannanoton.

Selonteko hyväksyttiin.

Valiokunnan ehdotus "jaa", Paavo Arhinmäen ehdotus "ei". Äänestyksen tulos: jaa 102, ei
8; poissa 89 (äänestys 246).

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 6/2016 vp johdosta. Asian käsittely päättyi.
63


	5
	11.54
	12.06
	12.12
	12.17
	12.23
	12.29
	12.34
	12.40
	12.46
	12.51
	12.59
	13.05
	13.06
	13.08
	13.08
	13.10
	13.11
	13.12
	13.13
	13.14
	13.15
	13.16
	13.17
	13.18
	13.19
	13.21
	13.22
	13.23
	13.24
	13.25
	13.26
	13.27
	13.28
	13.29
	13.31
	13.32
	13.33
	13.34
	13.38
	13.41
	13.42
	13.43
	13.44
	13.45
	13.46
	13.47
	13.48
	13.49
	13.50
	13.51
	13.53
	13.53
	13.55
	13.56
	13.57
	13.58
	13.59
	14.00
	14.02
	14.03
	14.04
	14.05
	14.06
	14.07
	14.14
	14.15
	14.16
	14.17
	14.19
	14.20
	14.21
	14.22
	14.23
	14.24
	14.25
	14.27
	14.28
	14.29
	14.30
	14.31
	14.33
	14.38
	14.43
	14.48
	14.53
	14.59
	15.04
	15.10
	15.15
	15.16
	15.17
	15.18
	15.23
	15.26
	15.32
	15.37
	15.42
	15.48
	15.50
	15.55
	16.00
	16.06
	16.08
	16.10
	16.12
	16.14
	16.16
	16.17
	16.18


