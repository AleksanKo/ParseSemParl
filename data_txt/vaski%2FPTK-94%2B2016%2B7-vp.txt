















































DEM7361.tmpSave.xml


Pöytäkirjan asiakohta PTK 94/2016 vp
Pöytäkirjan asiakohta 

PTK 94/2016 vp

Täysistunto

Tiistai 4.10.2016 klo 13.59—18.55

7. Hallituksen esitys liikennekaareksi ja eräiksi siihen liittyviksi laeiksi
Hallituksen esitys HE 161/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan, jolle perustuslakivaliokunnan ja talousvaliokunnan on annettava lau-
sunto.

Keskustelu

14.03 Liikenne- ja viestintäministeri Anne Berner (esittelypuheenvuoro): Arvoisa pu-
hemies! Käsiteltävänä on hallituksen esitys eduskunnalle liikennekaareksi ja eräiksi siihen
liittyviksi laeiksi. Esityksessä ehdotetaan säädettäväksi uusi liikennekaari, jolla toteute-
taan hallitusohjelman kärkihankkeita digitaalisen kasvuympäristön rakentamiseksi sekä
säädösten sujuvoittamiseksi. Tavoitteena on luoda edellytykset uuden teknologian, digita-
lisaation ja uusien liiketoimintamallien käyttöönotolle liikennesektorilla. Näin voidaan
saavuttaa entistä paremmin käyttäjän tarpeisiin vastaavia liikennepalveluita ja mahdollis-
taa uutta liiketoimintaa. Liikenteen palveluistuminen ja uudet palvelumallit ovat merkittä-
viä tekijöitä vastattaessa myös ilmastonmuutoksen haasteisiin, kun kuljetuskalustoa jae-
taan ja käytetään tehokkaammin.

Transportbalken förenar och förnyar person- och varutrafiken och dess reglering. På det
här sättet kan vi försäkra att kunderna och konsumenterna har tillgång till nya och kvalita-
tivt bättre transporttjänster. Trafikbalkens utgångspunkt är den att olika modeller kan för-
enas tillsammans och att vi kan utnyttja den potential som transportsektorn för med sig. På
nationell nivå utgår vi ifrån att transporten har en marknadspotential på flera miljarder eu-
ro.

Liikennekaarella ehdotetaan avattavaksi liikkumispalveluja koskevat olennaiset tiedot ja
säädettäväksi lippu- ja maksujärjestelmien yhteentoimivuudesta. Näin liikenteen palvelut
ovat mahdollisimman hyvin kaikkien tavoitettavissa ja myös tarkoituksenmukaisella taval-
la yhdisteltävissä. Liikennepalvelujen ostot ja muu julkinen tuki liikennejärjestelmälle
ovat valtion- ja kuntataloudessa merkittävä menoerä. Kun palveluja voidaan tarjota, yhdis-
tellä ja käyttää monipuolisemmin ja tehokkaammin, voidaan saavuttaa merkittäviä kustan-
nussäästöjä. Esitys tukee myös hallitusohjelman tavoitetta kuntien kustannusten karsimi-
sesta sekä kilpailukyvyn vahvistamisesta elinkeinoelämän ja yrittäjyyden edellytyksiä pa-
rantamalla. Samalla edistetään liikennepalveluiden syntymistä asiakaslähtöisesti.
 Tarkistettu
4.0



Pöytäkirjan asiakohta PTK 94/2016 vp
Hyvät kollegat, liikennekaaren lähtökohtana on luoda tasapuoliset toimintaedellytykset
nykyisille ja uusille toimijoille markkinoilla. Tavoitteena on myös synnyttää uudenlaista
alustatalouden yritystoimintaa sekä edistää liikenteen palveluntarjoajien kilpailukykyä.

Liikennekaari helpottaa taksialalle tuloa ja lisää taksitoimijoiden vapautta kehittää omaa
toimintaansa. Taksijärjestelmään ehdotetaankin olennaisia muutoksia. Tavoitteena on, että
sääntelyä väljentämällä ja alalle tuloa helpottamalla alalle syntyy entistä monipuolisem-
paa yritystoimintaa ja palveluita, alan työllisyys lisääntyy ja erityisesti maaseudulle syn-
tyy nykyistä enemmän tarjontaa.

Ammattimainen taksiliikenne säilyy edelleen luvanvaraisena. Taksiliikenneluvan saa-
misen edellytyksenä on tosiasiallinen ja pysyvä toimipaikka Suomessa. Lupakiintiöistä
luovutaan ja nykymuotoista asemapaikka- ja enimmäishintasääntelyä muutetaan. Taksin-
kuljettajalta ei liikennekaaressa enää edellytetä koulutuksen ja kokeen suorittamista. Tak-
siliikenneluvan haltija vastaa siitä, että kuljettaja osaa palvella asiakasta hyvin. Luvanhal-
tija vastaa siitä, että kuljettaja on asianmukaisesti koulutettu ja perehdytetty tehtäväänsä.

Liikennekaaressa ehdotetaan uusia säännöksiä taksimatkustajan turvallisuuden ja oi-
keuksien varmistamiseksi. Taksiliikenteessä matkustajaturvallisuus on erityisen huomion
kohteena, koska matkustaja on usein yksin ajoneuvossa vain kuljettajan kanssa. Taksinkul-
jettajan soveltuvuutta koskeviin vaatimuksiin on sen vuoksi kiinnitetty esityksessä erityis-
tä huomiota. Taksinkuljettajan on täytettävä tiukemmat vaatimukset kuin lasten kanssa
työtä tekevän henkilön. Tämä on tiukennus siihen, mitä nyt voimassa olevassa taksiliiken-
nelaissa vaaditaan. Lisäksi kuljettajalle asetetaan liikenneturvallisuuteen ja eri matkustaja-
ryhmien huomioimiseen liittyviä lisävaatimuksia.

Taksiliikennettä saa harjoittaa myös henkilö- ja tavaraliikenneluvan haltija. Toimijoi-
den on ilmoitettava asemapaikkansa ja päivystysaikansa eli pääasiallinen toiminta-alueen-
sa ja palveluaikansa. Liikenteen turvallisuusvirasto voi tarvittaessa antaa määräyksen tak-
siliikenteen palveluiden hinnoista, jos hinnat nousevat kohtuuttomiksi. (Vasemmalta: Mitä
on kohtuuton?)

Joukko- ja tavaraliikenteen sääntelyyn ehdotetaan merkittäviä kevennyksiä. Pakollises-
ta yrittäjäkoulutusvaatimuksesta ehdotetaan luovuttavan. Kansallisia lisävaatimuksia pois-
tettaisiin hallitusohjelman tavoitteiden mukaisesti sieltä, missä toiminta perustuu EU-lain-
säädäntöön. Henkilö- ja tavaraliikennelupaa ei edellytetä toimintaan traktoreilla, joiden
suurin sallittu nopeus on enintään 60 kilometriä tunnissa. Ajoneuvojen tai ajoneuvoyhdis-
telmien kokonaismassaan liittyvä tavaraliikenteen luvanvaraisuuden raja nostetaan 2 ton-
nista 3,5 tonniin, mikä vaikuttaa erityisesti pakettiautoilla harjoitettavaan toimintaan. Kau-
pallista tavaraliikennettä harjoittavien pakettiautojen, joiden kokonaismassa on yli 2 ton-
nia, on rekisteröidyttävä Liikenteen turvallisuusvirastoon.

Liikennekaari tukee harmaan talouden estämistä. Digitalisaation myötä harmaata ta-
loutta torjutaan entistä tehokkaammin sähköisillä palveluilla ja maksuvälineillä. Liikenne-
kaaren myötä myös välityspalvelun tarjoajalla on seurantailmoitusvelvollisuus maksamis-
taan korvauksista. On tärkeää huomioida, että tämä velvollisuus koskee muun ohella myös
palveluntarjoajia ja näin myös Uberia.

Liikennekaaren lausunnoilla olleessa esitysluonnoksessa ehdotettiin, että pienimuotoi-
nen, alle 10 000 euron vuosittainen kuljetustoiminta sallittaisiin ilman liikennelupaa. Täs-
tä luovuttiin lausuntokierroksen jälkeen. Lupavaatimus koskee näin myös pienimuotoista
tulonhankkimistarkoituksessa harjoitettua toimintaa.
2



Pöytäkirjan asiakohta PTK 94/2016 vp
Joukkoliikenteen harjoittajia koskenut kansallinen vaatimus erillisestä reitti- ja kutsulii-
kenneluvasta poistetaan. Toimijan on kuitenkin ilmoitettava säännöllisesti tarjottavan pal-
velun aloittamisesta, muutoksista ja lopettamisesta vähintään 60 päivää etukäteen. Kuor-
ma-auton ja linja-auton kuljettajien ammattipätevyyttä kevennetään ja selkiytetään niin,
että sääntely kohdistuu entistä täsmällisemmin ammattimaiseen toimintaan. Joukkoliiken-
neviranomainen voi jatkossakin asettaa EU:n palvelusopimusasetuksen mukaisen yksinoi-
keuden tietyille reiteille.

Tulevaisuuden liikenteen kannalta olennaista on, että tiedot ja tietojärjestelmät ovat yh-
teentoimivia ja rajapinnat avoimia. Liikennekaaressa esitetään, että liikkumispalveluja
koskevat olennaiset tiedot avataan. Liikennekaaressa säädetään myös lippu- ja maksujär-
jestelmien yhteentoimivuudesta. Näin liikenteen palvelut ovat mahdollisimman hyvin
kaikkien tavoitettavissa ja myös tarkoituksenmukaisella tavalla yhdisteltävissä. Suomi voi
tässäkin olla suunnannäyttäjä niin, että saamme toimivat matkaketjut myös rajojemme ul-
kopuolelle.

Arvoisa puhemies! Liikennekaari on valmisteltu poikkeuksellisen laajassa ja avoimessa
yhteistyössä sidosryhmien kanssa. Esitys on myös ollut käsiteltävänä lainsäädännön arvi-
ointineuvostossa, joka on antanut asiasta lausunnon. Lain on tarkoitus tulla voimaan 1. päi-
vänä heinäkuuta 2018. Tämä mahdollistaa sen, että alan nykyisillä toimijoilla on riittävästi
aikaa mukauttaa toimintansa uuden lainsäädännön mukaiseksi.

Liikennekaari on Euroopassa ainutlaatuinen lainsäädäntöhanke. Se velvoittaa liikenne-
sektorin ottamaan käyttöön kaikki digitalisaation mahdollisuudet avaamalla tietorajapinto-
ja julkiselle ja yksityiselle palveluntuottajalle asettaen asiakkaan ja asiakkaan tarpeet pal-
velun lähtökohdaksi.

Arvoisa puhemies! Liikennekaari on erinomainen mahdollisuus Suomelle olla edelläkä-
vijä digitalisaation ja teknologian kehityksessä. Toivon tästä hyvää keskustelua tälle päi-
välle. — Kiitos.

Ensimmäinen varapuhemies Mauri Pekkarinen: Tästä ministerin esityksestä ja halli-
tuksen esityksestä on varmaan tarpeen käydä pieni debatti. Avaan mahdollisuuden siihen.
Pyydän nyt niitä edustajia, jotka haluavat käyttää vastauspuheenvuoron debatissa, nouse-
maan ylös ja painamaan V-painiketta. Tarkoitus on, että käymme maksimissaan noin puo-
len tunnin mittaisen debatin tässä, ja sen jälkeen kuuntelemme ministeriä ja jatkamme
eteenpäin.

14.12 Ari Jalonen ps (vastauspuheenvuoro): Arvoisa puhemies! Joukkoliikenteen digita-
lisaatio ja MaaSin synnyttäminen Suomeen on liikennekaaren ydinasia ja ydinkysymys ja
siihen liittyen maksurajapintojen aukaisu. Tässä asiassa on minun mielestäni kiirehdittävä
jo pikkasen etukäteen. Esimerkiksi valtionyhtiöt, kuten VR, voivat olla esimerkkeinä tässä
ja kiihdyttää tätä toimintaa rajapintoja aukaisemalla.

Toinen asia, mitä itse perussuomalaisena kansanedustajana huomioitsen tässä: Liiken-
neketjujen luotettavuus on erittäin tärkeää sille, että MaaS ylipäätään säilyy, ja tervehdin
ilolla sitä, että taksin lupaehtoisuus pysyy jatkossakin. 

Ministerille nopea kysymys loppuun: (Puhemies koputtaa) Lakipaketti on iso, ja siinä on
paljon korjattavaa. (Eduskunnasta: Oho!) Ovatko ministeriön virkamiehet valmistautuneet
(Puhemies koputtaa) sitten näihin pieniin korjaustoimenpiteisiin?
3



Pöytäkirjan asiakohta PTK 94/2016 vp
14.14 Katja Taimela sd (vastauspuheenvuoro): Arvoisa puhemies! Sinänsä tämä liiken-
nekaaren perusidea digitalisaation ja avoimien rajapintojen hyödyntämisestä sisältää suu-
ria mahdollisuuksia Suomelle ja toivottavasti myös uutta työtä tässä tilanteessa, jossa me
kaikki työpaikat tarvitsemme. Mutta jos mietitään tätä taksialaa tässä liikennekaaressa,
niin täytyy sanoa kyllä, että perussuomalaiset söivät jälleen kerran yhden lupauksistaan.
Koko kevään ja koko kesän olemme kuulleet eri medioista, että perussuomalaiset eivät ole
tämän laajan taksialan vapauttamisen kannalla, ja nyt se sitten on tässä liikennekaaren kyl-
kiäisenä kylläkin tulossa.

Mutta ministerille olisin esittänyt muutaman kysymyksen: Maaseudulla ollaan todella
huolissaan siitä, miten käy päivystyksen kiireisimpien aikojen ulkopuolella. Samaten ol-
laan todella huolestuneita taksipalveluiden ylihinnoittelusta jatkossa, ja tässä esityksessä
ollaan kaavailtu, että Liikenteen turvallisuusvirasto voisi asettaa tarvittaessa näitä enim-
mäishintoja, jos hinnat nousevat kohtuuttomiksi. (Puhemies koputtaa) Millaisia resursseja
tähän on käytettävissä, jos ja kun tämä lakipaketti näin menee eteenpäin?

14.15 Jukka Kopra kok (vastauspuheenvuoro): Arvoisa herra puhemies! Kokonaisuute-
na arvioiden tämä lakipaketti, liikennekaari ykkönen, on hyvä, ja hyvä, että se vihdoin saa-
tiin eduskuntaan. Se esitys, joka keväällä julkiseen keskusteluun alistettiin, on jalostunut
varsin mukiinmenevään muotoon nyt tänne tullessaan. Digitalisaatio saa ison loikan. MaaS
eli liikkuvuus palveluna etenee. Matkajärjestelmät, matkaketjut mahdollistuvat ja yhdisty-
vät toisiinsa, integroituvat, ja voidaan suunnitella ja ostaa matkalippuja paljon käteväm-
min ja helpommin. 

Monia hyviä piirteitä on matkan varrella tullut tähän esitykseen: Se kymppitonnin firaa-
belikuskaussääntö poistui, tai ehdotus siitä poistui. Taksilupa tarvitaan edelleen, ajolupa
tarvitaan edelleen takseissa. Taksien on oltava rekisteröity Suomeen, ja niin edelleen. 

Kokonaisuutena arvioiden, herra puhemies, tämä esitys tulee varmasti viemään Suomen
liikennejärjestelmän uuteen aikaan ja mullistamaan niitä tapoja, joilla tässä maassa jatkos-
sa liikutaan.

14.16 Jyrki Kasvi vihr (vastauspuheenvuoro): Arvoisa puhemies! Julkisuudessa on to-
siaan puhuttu paljon siitä, että liikennekaari ei ole ottanut huomioon Uberia ja muita jaka-
mistalouden liikennepalveluita. Kuitenkaan en löydä tästä liikennekaaresta sellaista koh-
taa, joka itse asiassa edes haittaisi Uber-kuskien toimintaa, edellyttäen että he hankkivat
taksiliikenneluvan, jonka saatavuutta ei siis rajoiteta. He voivat sen jälkeen ajaa laillisesti
ja käyttää Uberin kyydin välitys- ja maksupalvelua, (Eduskunnasta: Juuri näin!) ajaa niitä
kyytejä sitten yli tai alle kymppitonnin vuodessa. Olenko ymmärtänyt oikein? (Eduskun-
nasta: Oikein!)

14.17 Mirja Vehkaperä kesk (vastauspuheenvuoro): Arvoisa herra puhemies! Suomi on
harvaan asuttu pitkien etäisyyksien maa. Meidän tavaravirrat ovat aika ohkaisia. On hyvä,
että liikennekaaressa nyt olemme pystyneet tuomaan liikennepalvelut 2020-luvulle ja val-
mistamaan itsemme siihen, että logistiikka, palveluiden ja ihmisten ja tavaroiden liikku-
vuus, voi olla ja sen pitää olla Suomelle kilpailuetu ja -valtti. Siksi on hyvä, että matkaket-
juja mietitään niin, että kaikki kulkuvälineet ovat mukana. Toinen vaihehan on tulossa lii-
kennekaaresta pian, että tämä on vasta alkusoittoa. On hyvä, että matkaketjuissa ovat mu-
4



Pöytäkirjan asiakohta PTK 94/2016 vp
kana myöskin taksit, jotka säilyvät luvanvaraisena, ja se turvaa meillä palvelut niin maalla
kuin kaupungeissakin.

14.18 Katja Hänninen vas (vastauspuheenvuoro): Arvoisa herra puhemies! Liikenteen
kokonaisvaltainen uudistaminen on todellakin tärkeää. On hienoa, että saamme nyt vih-
doinkin ryhtyä käsittelemään monia ex-liikenneministeri Merja Kyllösen alulle panemia
uudistuksia. (Välihuutoja) Kuitenkin tuntuu valitettavasti siltä, että ministeri Bernerin kä-
sissä tämä liikenneuudistus on nyt supistunut ideologiseksi yksityistämiseksi ja sääntelyn
purkamiseksi.

Erityisen huolissani olen taksilupien hinta- ja määräsääntelystä luopumisesta. Sillä voi
olla arvaamattomia vaikutuksia. Kaikella todennäköisyydellä suurissa kaupungeissa yri-
tykset aloittavat hintakilpailun kohti pohjaa, samalla kun harvempaan asutulla alueella hin-
nat nousevat. Kysyisinkin teiltä, ministeri Berner: voisitteko konkretisoida, mistä käytän-
nössä saadaan säästöjä harvaan asutulla alueella, vai onko todellakin niin, että suurissa
kaupungeissa hinnat laskevat ja maaseudun asukkaat joutuvat tässäkin uudistuksessa mak-
sumiehiksi?

14.19 Stefan Wallin r (vastauspuheenvuoro): Puhemies, talman! Trafikpolitiken är en
mångdimensionell helhet där det lätt går så att det är de stora trafikformerna, de stora pro-
jekten, som stjäl uppmärksamheten. Ändå är det så att det också finns mindre helheter som
kanske i den stora helheten är små, men lokalt och regionalt livsviktiga. Hur ser ministern
på skärgårdstrafikens framtid, denna landsväg över vatten?

Arvoisa puhemies! Saaristoliikenne on ehkä kokonaisuutta ajatellen hyvinkin pieni osa
tätä liikennekaarta, mutta paikallisesti ja alueellisesti aivan elintärkeä. Miten saaristolii-
kennettä aiotaan kehittää tulevaisuudessa ja osana tätä liikennekaarta?

14.19 Eero Heinäluoma sd (vastauspuheenvuoro): Arvoisa puhemies! Tärkeä hanke, ja
tässä esityksessä on paljon myönteistä. Myönteisenä pidän myös sitä, mitä siinä ei ole, eli
on erinomaisen hyvä, että tästä jätettiin pois tämä ratojen ja teiden ja vesiteiden yhtiöittä-
minen. Se herätti kyllä erittäin suurta huolta, mihin suuntaan Suomea ollaan viemässä, jos
nämä yhtiöitetään ja sitä kautta ryhdytään sitten keräämään rahaa niille tuleville omistajil-
le.

No, sitten on tämä taksiliikenteen vapauttaminen, ja siinä olen kyllä vähän epäilevällä
mielellä. Pelkään, mitä tämä tulee tarkoittamaan, enkä vähiten sen takia, että olen itse pääs-
syt nauttimaan vapautetuista takseista sekä Tallinnassa että Tukholmassa ja kokemukset
eivät luvalla sanottuna olleet ihan kauhean riemastuttavia.

Kiinnitän myös huomiota siihen, että vaikka Timo Soini sanoi vielä hetki sitten, ennen
kesälomia, että yksiselitteisesti hän ja perussuomalaiset tulevat vastustamaan taksiliiken-
teen vapauttamista, (Puhemies koputtaa) niin tässä se nyt sitten on. Onko tämä nyt sitten
kaksiselitteisesti vapautettu? (Naurua)

14.21 Kaj Turunen ps (vastauspuheenvuoro): Arvoisa puhemies! Näyttää siltä, että so-
sialidemokraattien ryhmäkansliasta taas ohjataan tätä porukkaa täällä salissa... (Eduskun-
nasta: Kuinka niin?) — Ai miksi niin? Mistä minä sen tiedän. Joskus näyttää siltä, että
kansliasta lähtee niitä viestejä koko eduskunnan kaikille kansanedustajille. (Välihuutoja)
5



Pöytäkirjan asiakohta PTK 94/2016 vp
Mutta mitä tulee tähän perussuomalaisten onnistumiseen tai epäonnistumiseen, niin kyl-
lä hallitus on tässä onnistunut ja perussuomalaiset myöskin ovat pitäneet sanansa. Ei tak-
siliikennettä ole vapautettu, vaan luvanvaraisuus jatkuu edelleenkin ja poistettiin se alku-
peräinen esitys 10 000 euron ajeluista ilman lupaa. Se on nyt tässä mukana. Siis taksiluvat
säilyvät. Mutta hinnoittelu vapautetaan, ja tästä kysyisinkin ministeriltä: jos tulee tämmöi-
siä hinnoitteluylilyöntejä, niin onko välineitä puuttua sitten tämäntyyppisiin esimerkiksi
Trafin kautta tai jonkun muun tahon kautta?

14.22 Mikko Alatalo kesk (vastauspuheenvuoro): Arvoisa puhemies! Tämä liikennekaa-
ri vastaa todella myös maaseudulla joukkoliikenteen näivettymiseen ja parantamiseen, että
nimenomaan palvelut toimivat siellä ja nimenomaan taksit ovat myös mukana tässä, ja se
on hyvä asia.

Jos tulisi markkinahäiriö, että tulee liikaa takseja, niin kysyn ministeriltä: totta kai tätä
myös seurataan varmasti? Ja totta kai kilpailun pitää olla rehtiä niin, ettei toinen voi ajaa
verovapaalla polttoaineella ja toinen maksaa sitten veroja polttoaineesta. Ja sanoisin, että
myös vakuutusten tulee olla kunnossa — Uber-takseissa ne eivät välttämättä ole kunnossa,
ja jos sattuu joku onnettomuus, niin miten käy asiakkaalle? (Susanna Huovinen: Just näin!)
Mitä hintoihin tulee, niin Ruotsissahan ne karkasivat käsistä, ja kai sitä seurataan kuiten-
kin jonkun verran? Olen ymmärtänyt niin, että Trafi tulee myös toimimaan silloin, jos tu-
lee tätä ylihinnoittelua.

Se, että todellakin voidaan yhdistää kyytejä, on hyvä asia, ja saadaan yhtenäisiä matka-
ketjuja, jopa samalla kortilla voi mennä sitten eteenpäin eri kulkuvälineillä. Mutta erityi-
sen tärkeää on tietysti myös se, että asemapaikka, ainakin pääasiallisesti, säilyy, että siellä
on myös päivystysvelvollisuutta. Olisin tästä kysynyt: näinhän on? (Eduskunnasta: Onko
näin?)

14.23 Sari Essayah kd (vastauspuheenvuoro): Arvoisa puhemies! Nyt tässä salissa tun-
tuu olevan liikennekaaresta nimenomaan digitalisaation ja matkojen yhdistämisen kohdal-
ta aika suurta tukea ministerin esitykselle. Mutta sitten tämä taksipalveluitten vapauttami-
nen: Tuntuu, että taustalla on ajatus siitä, että siellä on se vahva helsinkiläiskuluttaja, joka
älypuhelimella kilpailuttaa ja katsoo, minkä kyydin ottaa, ja unohdetaan se, että siellä on se
mummo lumessa Kainuussa, joka on 20 kilometrin päässä kyläkeskuksesta ja ihmettelee,
että millähän hinnalla, josko ollenkaan, löytää kyytiä sille illalle. Voi olla, että se ainut tar-
jolla oleva kyyti on sitten loppujen lopuksi apostolinkyyti. Siinä mielessä olisin kyllä ha-
lunnut nyt ministeriltä perätä: millä tavalla me todellakin pystymme varmistamaan sen
maaseudun kuluttajan aseman? Että jos ei ole asemapaikkavelvoitetta, jos ei ole päivystys-
velvoitetta, niin ne harvatkin yrittäjät varmasti karkaavat sinne kasvukeskukseen hake-
maan kyytejä.

14.24 Markus Mustajärvi vas (vastauspuheenvuoro): Arvoisa puhemies! Luen tässä
pääkaupunkiseudun taksialan edunvalvonnan ja tilausvälitysyhtiöitten näkemyksiä tästä
hallituksen esityksestä. Tämä on erittäin perusteltu paperi ja hyvin kriittinen hallituksen
esityksen suhteen. Ihmettelen kyllä, miten on mahdollista, että pääkaupunkiseudun taksi-
miehet, taksiyrittäjät ja tilausvälitysyhtiöitten edustajat huolehtivat maaseudusta paljon
enemmän kuin maakuntien keskustalaiset ja perussuomalaiset kansanedustajat. Tässä koh-
taa on kyllä syytä kiittää pääkaupunkiseudun toimijoita.
6



Pöytäkirjan asiakohta PTK 94/2016 vp
Mitä tulee sitten tähän hintasäännöstelyyn, niin mitenkä se oikein toimii? Jos on Trafille
annettu tällainen tehtävä puuttua siihen, jos taksien taksat nousevat kohtuuttomasti eli nou-
su poikkeaa indeksikehityksestä, ja jos on rakennettu sellainen mekanismi, että hinnat nou-
sevat maaseudulla, niin kuinka te voitte sitten pakottaa taksin ottamaan sellaisen kyydin,
(Puhemies koputtaa) mikä ei ole kannattava?

14.25 Kalle Jokinen kok (vastauspuheenvuoro): Arvoisa herra puhemies! On erittäin tär-
keää, että liikennekaari on nyt tässä vaiheessa ja siirrytään liikennesääntelyssä aivan uu-
delle aikakaudelle, kun tuodaan digitalisaatio mukaan liikennemarkkinoiden kehittymi-
seen.

Kokoomukselle oli tärkeää, että samaan yritystoimintaan ei muodosteta kaksia sääntöjä,
ja tuo kymppitonnin poistaminen oli tärkeä asia. Samoin se, että esimerkiksi taksien tulee
olla rekisteröityjä Suomeen, kun liikenne aloitetaan. 

On hienoa, että matkaketjuajattelu menee liikennekaaren myötä eteenpäin: Kärsämäeltä
Korkeasaareen voi matkustaa samalla lipulla käyttäen eri liikennemuotoja, joita siinä mat-
kan varrella tarvitaan. 

Mutta lähetekeskustelua kun käydään, niin vielä täällä on tarkennettavaa. Esimerkiksi
lain valvonta ei voi yksistään olla Trafin kontolla. Siihen täytyy vielä poliisi ja Tullikin li-
sätä. Samoin tavaraliikennelain 29 ja 30 §:n nykyiset velvoitteet esittää liikennelupa tai
muu todistus pyydettäessä valvontatilanteessa ja myös oikeus keskeyttää kuljetus, mikäli
asiat eivät ole kunnossa, vaatisivat vielä tarkennusta mielestäni.

14.26 Suna Kymäläinen sd (vastauspuheenvuoro): Arvoisa puhemies! Heti kysyisin täs-
tä edustaja Jokisen ja jo aiemmin edustaja Kopran viittaamasta, että nyt edellytetään rekis-
teröintiä Suomeen: Miten tämä eroaa jo nyt käytössä olevasta autoverolainsäädännöstä,
jossa vakituisessa käytössä olevalta autolta edellytetään tätä rekisteröintiä? Onko tämä
tämmöinen tyhjä kupla, mitä uutta?

Helsinkiläinen taksimies totesi kyydissä ollessani, että pienet kuolevat, hinnat nousevat,
suuret kasvavat ja sitä saa, mitä tilaa. Eli uskon, että tähän viestiin oli kiteytettynä hyvin
vahvasti ideologinen usko markkinavoimien vapauteen, mitä on nähty raskaan liikenteen
kabotaasivapautuksena tai raideliikenteessä ja nyt taksien toimintamahdollisuuksien ka-
ventamisena.

14.27 Johanna Karimäki vihr (vastauspuheenvuoro): Arvoisa puhemies! Tässä liiken-
nekaaressa on paljon mahdollisuuksia liittyen juuri digitalisaatioon, matkaketjujen yhdis-
tämiseen, ilmastonmuutoksen torjuntaan, mutta valiokunnassa on kyllä perattava huolelli-
sesti läpi koko esitys. Esimerkiksi tähän taksiliikenteeseen liittyen pidän tärkeänä, että var-
mistetaan, että taksiliikenne toimii haja-asutusalueella jatkossakin, ja myös harmaan talou-
den torjunta on keskeinen asia. Taksimittariuudistushan on nyt juuri tehostanut sitä, että
veronkiertäjät ovat jääneet kiinni, ja tässä ei ole varaa ottaa takapakkia.

Joukkoliikenteen osalta pidän tärkeänä sitä, että kermankuorinta estetään ja varmiste-
taan, että kunnallisen ja alueellisen liikenteen järjestäjällä on yksinoikeus. Tämä siksi, että
on myös ajettava hajavuorot, ilta- ja viikonloppuvuorot sekä kaupunkien reuna-alueista
huolehdittava.
7



Pöytäkirjan asiakohta PTK 94/2016 vp
Kysyn lopuksi vielä esteettömyydestä, sillä se on mitä keskeisin asia, kun yhdistetään
matkaketjuja, että vammaiset henkilöt, liikuntarajoitteiset, vanhukset pääsevät kunnolla
liikkumaan. Miten se on huomioitu tässä liikennekaariesityksessä?

14.28 Markku Rossi kesk (vastauspuheenvuoro): Arvoisa puhemies! Liikennekaaressa-
han on todella paljon hyvää, mutta jokaisessa hyvässä esityksessä varmasti on paljon kor-
jattavaakin, ja toivon kyllä, että eduskunta käy hyvin tarkkaan tähän esitykseen liittyvät
asiat. Ehkä pahin puute — päinvastoin kuin edustaja Heinäluoma katsoi sen hyväksi asiak-
si — on se, että tästä puuttuu ainakin vielä toistaiseksi tämä niin sanottu Live tai Infra Oy,
koska mehän tarvitsemme rahaa nimenomaan rakentamiseen, ei omistajille keräämiseen.
Tämä on se ero, jonka näkökulmana näen.

Siinä yhdyn taas samaan näkökulmaan, että kyllä Tukholmassa edelleenkin on villi jär-
jestelmä taksien hinnoittelussa. Minä luulen, että ei meistä kukaan suomalainen halua ar-
poa taksiasemalla tai -tolpalla, mitä se maksaa pöljälle tai jollekulle muulle. Kyllä tässä
täytyy miettiä ihan tämä asia tarkkaan.

Mitä tulee vielä ministeri Kyllösen aikaansaannoksiin, niin kyllä nykyinen ministeri
joutuu ratkomaan näitä Waltti-kortin ja Matkahuollon ja liikenteen ongelmia, jotka ovat
käsin kosketeltavissa.

Lopuksi vielä, puhemies, en oikein ymmärrä tätä vihreiden logiikkaa, että veronkiertoa
sallivaa Uber-järjestelmää ollaan näin innokkaasti tukemassa.

14.29 Toimi Kankaanniemi ps (vastauspuheenvuoro):  Arvoisa puhemies! On hienoa,
että hallitus on uudistusten tiellä ja pysähtyneisyyden aika eri aloilla on nyt jäämässä taak-
se. Tämä uudistus on hallitusohjelman yksi keskeinen, ja sillä saadaan tehokkuutta. Esi-
merkiksi, niin kuin täällä esityksessä todetaan, valtio, kunnat ja Kela maksavat tavattoman
suuria summia joka vuosi näistä liikennepalveluista. On aika käydä ne läpi, uudistaa ne, ja
tässä on siitä kysymys. Hallitus on panostanut nyt myös liikennehankkeisiin merkittävän
paljon, ja se on tärkeä asia.

Maaseudun näkökulmasta tämä taksiliikennekysymys on totta kai haasteellinen, ja sitä
pitää valiokunnassa hyvin tarkkaan miettiä ja selvittää, miten se käytännössä toimii. Perus-
suomalaiset saivat tähän ne vaatimukset läpi, (Puhemies koputtaa) jotka meillä olivat kyn-
nyskysymyksinä.

14.31 Antti Lindtman sd (vastauspuheenvuoro): Arvoisa puhemies! Tässä liikennekaa-
ressa, niin kuin sanottiin, tavoitteet ovat hyviä. Tässähän erityisen hyvää on tietysti eri mat-
kamuotojen yhdistäminen. Tässä on muuten esimerkki siitä, mihin tarvitaan sääntelyä:
tämä on tehty uudella sääntelyllä, ja se on itse asiassa todella kovaa elinkeinovapauden tiet-
tyä rajoittamista ja sääntelyä, että pakotetaan liikenneyrittäjät myymään lippuja niillekin,
joita ne eivät haluaisi. Kun me olemme aina puhuneet tästä, onko sääntelyn purkaminen
vain hyvä asia, niin tässä on esimerkki siitä, miten sääntelyä tarvitaan, vaikkakin ohi yksi-
tyisen elinkeinovapauden, että kokonaisuus tulee. Tämmöinen huomio.

Mutta, arvoisa puhemies, ei nyt oikein saa selvää tästä perussuomalaisten taksikannasta.
Nimittäin, arvoisa puhemies, todella on niin, että tässähän nyt vapautetaan... Taksiliiken-
nettäkin on hyvä arvioida aika ajoin, mutta kun katsoo, mitä perussuomalaiset puhuivat en-
nen tätä liikennekaarta, niin yksiselitteisesti sanottiin, että taksilupien vapauttamista ei hy-
väksytä, ja nyt vapautetaan hinnat, vapautetaan lupien määrä. Kyllä tässä nyt moni taksi-
8



Pöytäkirjan asiakohta PTK 94/2016 vp
autoilija kysyy, meneekö tämä nyt sinne samaan Kreikan-puheiden ja (Puhemies koputtaa)
pienituloisilta ei saa leikata -puheiden sarjaan.

Ensimmäinen varapuhemies Mauri Pekkarinen:  Nyt valiokunnan puheenjohtaja, edus-
taja Jalonen.

14.32 Ari Jalonen ps (vastauspuheenvuoro): Arvoisa puhemies! Ensimmäisenä otan tä-
män perussuomalaisten kansanedustajan roolin. Perussuomalaiset pitivät viimeiseen asti
kiinni nimenomaan tästä nykymuotoisesta taksilainsäädännöstä. Jossakin kohti jouduttiin
toki pikkasen joustamaan, että saatiin kompromissi, mutta ei siinä olennaisessa, eli taksi ei
vapaudu. Lupa on edelleen oltava. Määrät nousevat, se on selvä. Kaikki vähänkin järkevät
osaavat sen lukea sieltä esityksestä, ja myös hintasääntelyyn tulee muutoksia, joten tässä
tulee iso mullistus, isoja muutoksia. Näihin isoihin kysymyksiin, kuten esimerkiksi tämä
tavaraliikenneasia, miten hinnoittelu menee, miten maaseudun pääsääntöinen asemapaik-
kavelvoite ja niin edespäin hoidetaan, tarvitaan vielä monia tunteja, että selvitetään, mitä
me käytännössä tarvitsemme.

Ensimmäinen varapuhemies Mauri Pekkarinen:  Myönnän vielä tässä debattivaiheessa
puheenvuorot edustajille Torniainen, Myllykoski ja Vikman, ja sen jälkeen sitten on mi-
nisterillä kommenttiaika.

14.33 Ari Torniainen kesk (vastauspuheenvuoro): Arvoisa puhemies! Liikenteen mark-
kinat ovat voimakkaasti säädellyt ja julkisin toimin ohjatut. Nyt liikennekaari tulee murta-
maan raja-aitoja, ja sen kautta liikenne nähdään laajassa mittakaavassa palveluna, nimen-
omaan palveluna tulevaisuudessa. Liikennekaari on iso kokonaisuus, ja se tulee nähdä
myöskin isona mahdollisuutena kehittää nykyaikaisia liikennepalveluja koko Suomessa.
Lakihankkeen valmisteluvaiheessa niin kuin täällä salissakin on käyty jo paljon keskuste-
lua tästä taksiliikenteestä ja siitä, miten tämä liikennekaari vaikuttaa sitten taksiliikentee-
seen tulevaisuudessa, ja on hyvä, että taksiliikenne on mukana tässä isossa liikennekaares-
sa. Se on tärkeää, ettei se jäänyt ulkopuolelle. Se olisi heikentänyt taksin asemaa tulevai-
suudessa, mikäli se olisi ollut ulkona tästä.

Ministeri Berner on löytänyt hyvän esityksen, joka huomioi kaikkein kiperimmät koh-
dat. Eli myös se kymppitonnin raja säilyy siellä edelleen, elikkä sehän on luvanvaraista toi-
mintaa. Samoin myös tulevaisuudessa yritysten ja kuljetuskaluston on oltava rekisteröity
Suomeen. Ja erityisen hyvää on se, että tässä on nyt riittävä siirtymäaika, jolloin yritykset
ja toimijat pystyvät myöskin varautumaan tähän.

14.34 Jari Myllykoski vas (vastauspuheenvuoro): Arvoisa herra puhemies! Täytyy sa-
noa, että tämän vaatimattoman eduskuntakauteni aikana en ole kyllä koskaan nähnyt näin-
kin rikkinäistä eduskuntaa — mikä on tietysti oikeinkin mukavaa, että hallituspuolueet
ehkä arvostelevat kaikkein eniten tätä esitystä ja osoittavat kriittisiä kannanottoja siihen,
kuinka keskeneräistä ja kuinka vähän ja huonosti valmisteltua tuodaan hallituksen toimes-
ta tänne.

Mutta täytyy sanoa, että liikennekaari todella antaa mahdollisuuksia, ja voi sanoa, että
tässä on vähän samanlaista jatkumoa kuin edellisen hallituksen aikana, jolloin liikennemi-
nisteri Kyllönen toi Kela-kyytien yhdistämisen, ja tällaisia meidän pitää tuoda, että meidän
9



Pöytäkirjan asiakohta PTK 94/2016 vp
kantokyky sote-uudistuksessa voidaan huomioida. Liikennekaari ei saa tulla esteeksi sille,
ettei meillä ihmisten hoivapalveluja pystyttäisi tehokkaammin ja kustannustehokkaasti
hoitamaan. Positiivinen puoli on siinä. 

Mutta nyt todellakin asemapaikka (Puhemies koputtaa) on taksinkuljettajille erityisen
tärkeä kysymys, ja sitä toivoisin, että ministeri avaisi täsmällisemmin.

Ensimmäinen varapuhemies Mauri Pekkarinen: Edustaja Vikman oli puhemieheltä
väärä huomio, eli nyt myönnän puheenvuoron ministerille, 3 minuuttia tuosta puhujako-
rokkeelta.

14.36 Liikenne- ja viestintäministeri Anne Berner: Arvoisa puhemies! Liikennekaaren
tavoitteena on mahdollistaa parempia palveluita asiakkaille, mahdollistaa myöskin parem-
paa kykyä tuottaa palvelua yrittäjille sekä mahdollistaa henkilö-, tavara- ja postikuljetuk-
sien yhdistäminen palveluita yhdistämällä. Resursseja Trafille ollaan siirtämässä ely-kes-
kukselta ja sitä kautta halutaan huolehtia, että resursseja on riittävästi.

Tähän Uber-kysymykseen liittyen: Kyllä näin on, elikkä jokainen, joka saa ja läpäisee
tämän taksiluvan, pystyy silloin ajamaan eri kyytivälittäjien palveluita. Tavoitteena on toki
myöskin se, että tähän välitykseen syntyy kilpailua ja monenlaista tarjontaa. Se, mitä tämä
lainsäädäntö velvoittaa, on, että se velvoittaa kaikkia välittäjiä avaamaan tietorajapintansa,
mikä on ainutlaatuinen lainsäädäntö maailmassa. Toinen on se, että tässä velvoitetaan
myöskin Uberia ilmoittamaan kaikki suoritukset maksuista, joita se saa vuosittain, kerta-
luontoisina summina Trafille. Tätäkin kautta saadaan seurantaa tälle harmaan talouden tor-
junnalle.

Se, millä tavalla mahdollistetaan säästöjä harvaan asutulla alueella, on ennen kaikkea
sillä, että mahdollistetaan kyytien yhdistäminen, mahdollistetaan palveluiden tuottaminen
siten, että se toisi yrittäjälle mahdollisuuden tuottaa mahdollisimman kannattavaa liiketoi-
mintaa itselleen ja sitä kautta myöskin mahdollisimman hyvää palvelua asiakkaalleen.
Tämä pyritään huolehtimaan sillä, että voidaan yhdistää samalla kalustolla kuljetettavaa ta-
varaa, postia ja henkilöitä. Tämä on mahdollisuus, ja digitaalista alustaa hyödyntäen ja
myöskin sitä kautta, että tämä lainsäädäntö on todellakin myöskin kaikkia toimijoita vel-
voittava, se mahdollistaa sen, että paremmin saadaan kysyntä ja tarjonta toisiaan kohtaa-
maan. Tavoitteenamme on huolehtia siitä, että meillä syntyy enemmän palveluita, ja lii-
kennekaaren varaan on laskettu huomattavan paljon sen suhteen, että joukkoliikennepalve-
luita, mukaan lukien taksipalveluita, käytettäisiin nykyistä merkittävästi enemmän tulevai-
suudessa.

Hinnoittelun ylilyönteihin: Trafilla on oikeus puuttua hinnoitteluun. Tällä on tarkoitus
myöskin tuoda sellainen mekanismi, joka aidosti mahdollistaa sen, että hinnoitteluun on
kontrolli. Nykyisin kontrollioikeus on valtioneuvostolla, jatkossa se olisi viranomaisella.
Tavoitteenamme on myöskin huolehtia siitä, että aidosti mahdollistetaan matkaketjut ja
että esteettömyyden suhteen velvoitetaan kuljettajia siihen, että he pystyvät aidosti huoleh-
timaan avustamisesta kyydin tarjonnassa, mutta kysyntä on myöskin se, joka luo sitten tar-
jonnan, ja palvelun ostaja, joka on pääsääntöisesti yhteiskunnallinen esteettömissä kyy-
deissä, voi edellyttää oikeanlaisen kaluston ja osaamisen käyttöä.
10



Pöytäkirjan asiakohta PTK 94/2016 vp
Ensimmäinen varapuhemies Mauri Pekkarinen: Arvoisat edustajat, jatketaan vielä de-
battia noin puolisen tuntia. Jos kuitenkin tässä sitä ennen jo tulee ministerille tulenpalavaa
vastattavaa, hän saa toki tilaisuuden siihen.

14.39 Timo Heinonen kok (vastauspuheenvuoro): Arvoisa herra puhemies! Liikennekaa-
ren suurin uudistus on siis täydellinen ajattelutavan muutos. Tähän päivään astihan kulje-
tusta ja liikennettä on ajateltu lähinnä paikasta toiseen siirtymisenä, ja nyt sitten jatkossa
liikenne ja liikkuminen muuttuvat yhä enemmän kokonaisvaltaiseksi palveluksi. Tässä on
paljon hyviä puolia ja mahdollisuuksia, ja itse uskon siihen, että me pystymme tällä kehit-
tämään ja tehostamaan niin ihmisten liikkumista kuin postin liikkumista, pakettien liikku-
mista tulevaisuudessa.

Kun tämän esityksen on valmistellut keskustalainen ministeri, niin olen vakuuttunut,
että te kannatte huolta myös maaseudusta. Haluaisin kysyä siihen vielä vahvistusta, että
kun päivystysvelvoitteesta luovutaan, niin millä tavalla Kihniössä, pienissä paikoissa ym-
päri Suomen saadaan tiistaina kello 22 lokakuussa sadeiltana (Puhemies koputtaa) taksi
liikkeelle, eli mikä on se varmistuselementti, että tämä taksipalvelu turvataan myös maa-
seudulla?

14.41 Antero Vartia vihr (vastauspuheenvuoro): Arvoisa puhemies! Liikennekaari on
erinomainen uudistus, jonka hyödyt tullaan näkemään seuraavien vuosien ja vuosikym-
menten aikana. Samalla tavalla kuin televerkkojen avaaminen mahdollisti koko telekluste-
rin nousun, niin tässä ollaan mahdollistamassa liikenteen suhteen vastaavanlaista. Ihmis-
kunta käyttää liikenteeseen kymmenen kertaa enemmän rahaa kuin teleliikenteeseen.

Mitä tulee tähän taksiliikenteeseen, joka nyt on kaikista suurin kysymys, niin miten toi-
mia Kihniössä tänä sadeiltana kello 22, kun se ainut alueen taksi on jo liikenteessä? Tar-
jonnan lisääminen parantaa näiden harvaan asuttujen alueiden ihmisten asemaa. Meillä on
nämä kapistukset taskussa, joiden avulla on mahdollisuus välittää tietoa, että tarvitsee kyy-
din. Alueella on ihmisiä, joilla on auto, ajokortti ja aikaa ajaa. Olennaista on hyödyntää
(Puhemies koputtaa) olemassa olevia resursseja huomattavasti nykyistä tehokkaammin, ja
liikennekaari tekee sen mahdolliseksi. (Markku Rossi: On siellä useampi kuin yksi taksi!)

14.42 Satu Taavitsainen sd (vastauspuheenvuoro): Arvoisa puhemies! Vanhaa lakia ku-
mottaessa ja uutta luotaessa on tietenkin varmistettava se, että meillä kuljetusalalla säily-
vät toimivat ja tasapuoliset markkinat, ja tätä asennetta tarvitaan kyllä eduskunnalta sekä
taksi- että tavaraliikenteen osalta. Olen huolissani siitä, että jos tämä laki tulee tällaisenaan
voimaan, on kuorma- ja pakettiauto- sekä traktoriliikenteen osalta lopputuloksena kulje-
tusmarkkinoiden vinoutuminen nykyisten tavaraliikennelupien haltijoiden vahingoksi.
Kysyisin ministeriltä: kun olette laittanut nyt tällaisen määräyksen, että ammattimaisen
kuljetuksen määritelmässä on tällainen tulonhankkimistarkoitus, ja tämähän ei ole enää
EU-asetuksen mukainen, koska EU-asetus lähtee siitä, että ammattimaisen liikenteen osal-
ta liikennelupaa tarvitaan silloin kun täyttyy neljä (Puhemies koputtaa) ehtoa eli kuljetuk-
sessa muu kuin oma tavara, tapahtuu tiellä kuljetus, saadaan korvaus ja se tapahtuu (Puhe-
mies koputtaa) traktorilla tai autolla, niin miksi te olette tehnyt tällaisen muutoksen?

14.43 Mats Löfström r (vastauspuheenvuoro): Värderade herr talman! Jag tycker att för-
slaget till ny trafikbalk är balanserat och är positiv till förslaget. Digitaliseringen innebär
11



Pöytäkirjan asiakohta PTK 94/2016 vp
stora möjligheter till effektivering och en bättre användarvänlighet. Det har redan föränd-
rat trafiksektorn globalt på många platser. Jag hoppas att Finland med den nya trafikbalken
kan bli ett land i framkant för företag som kan utveckla lösningar inte enbart för den finska
marknaden utan också för export. Interoperabiliteten är i detta hänseende viktig för effek-
tivering och användarvänlighet.

Jag stöder också att man moderniserar vår taxilagstiftning så att den möjliggör en star-
kare konkurrens, produktutveckling och effektivering, inte minst genom det digitala. Det är
bra att se branscher som en helhet och möjliggöra det nya servicekonceptet. Unga konsu-
menter i Helsingfors använder i dag Uber, trots att det inte är lagligt. Man använder det ef-
tersom det är en bra produkt. Lagstiftningen måste därför vara modern och fungera för
både unga och äldre konsumenter.

Avslutningsvis en fråga. Slopandet av pristak har i Stockholm lett till en del lurendrejare
som kör till ockerpriser. Det är någonting som också oroar finländare. Hur ska man garan-
tera att den saken inte sker i praktiken här?

14.46 Li Andersson vas (vastauspuheenvuoro): Arvoisa puhemies! Myönteistä tässä lii-
kennekaariesityksessä ovat nämä tavoitteet digitalisaation lisäämisestä, tiedon avaamises-
ta ja myöskin näiden matkustuspalvelujärjestelmien yhteensopivuuden lisäämisestä. Suu-
rimmat ongelmat taas liittyvät näihin julkilausuttuihin tavoitteisiin liikenteen yksityistämi-
sen lisäämisestä, josta nyt pahin esimerkki on tämä esitys liikenneverkkojen yhtiöittämi-
sestä.

Mitä tulee sääntelyn purkuun, niin kannattaa muistaa, että vaikka meillä tässä maassa
varmasti on paljon turhaa byrokratiaa, meillä on myöskin hyvin paljon tarpeellista säänte-
lyä, jonka purkaminen taas voi johtaa epätoivottuihin lopputuloksiin. Tämän esityksen
suurin ongelma on juuri se, että taksiliikenteen osalta ei käy ilmi, millä tavalla näitä uhka-
kuvia ja riskejä tullaan torjumaan. Eli miten huolehditaan taksipalveluista haja-asutusalu-
eilla, miten huolehditaan taksipalvelujen laadusta asutuskeskuksissa, ja miten varmiste-
taan, että tämä hintasääntelyn purku ei johda ylihinnoitteluun tai hintavedätyksiin?

14.47 Mika Niikko ps (vastauspuheenvuoro): Arvoisa herra puhemies! Liikennekaariuu-
distus tuo varmasti paljon uusia mahdollisuuksia, mutta totuuden nimissä on todettava se,
että kun itse tunnen monta taksialan yrittäjää, niin he kyselevät sitä, arvoisa ministeri, tu-
leeko kaikille taksiluvan saajille samat pelisäännöt ja missä ne pelisääntöjen reunat ovat.

Esimerkiksi Suomen lentoasemahan on meidän suomalaisten kannalta erittäin hyvä
käyntikortti juuri taksien ansiosta, koska kaikki taksit ovat samantasoisia ja kuljettajien ja
kaikkien vaatimukset ovat samanlaisia. (Vasemmalta: Jatkossa ei ole!) Moni taksiyrittäjä
on huolissaan siitä, miten esimerkiksi tämä jatkossa tulee toteutumaan. Voiko siellä taksi-
tolpalla olla vaikka traktorilla ja sanoa, että tulkaa kyytiin tuonne lavalle, ja lähdetään vie-
mään eteenpäin, vai tuleeko siellä olemaan vaatimus siitä, että kaikki autot ovat määrätyn
ikäisiä esimerkiksi, ja mimmoinen asu niillä kuljettajilla on, haalari päällä vai puku päällä
ja niin edespäin? 

Tämä näin niin kuin vinkiksi nytten tuonne valiokuntaan, elikkä kun valmistellaan tätä
lakia, niin tehdään sinne selkeät säännöt. Esimerkiksi taksiyrittäjä (Puhemies koputtaa)
joutuu 4 000 euroa maksamaan pelkästään vakuutusmaksuja, jos hän meinaa näillä nykyi-
sillä vakuutusmaksuilla ajaa taksia. Miten se jatkossa onnistuu?
12



Pöytäkirjan asiakohta PTK 94/2016 vp
Ensimmäinen varapuhemies Mauri Pekkarinen: Arvoisat edustajat! En kernaasti kes-
keyttäisi vastauspuheenvuoroa, mutta silloin, kun se menee hyvin reippaasti yli minuutin,
minun on joko keskeytettävä tai nuijittava turhan kovaa tätä nuijaa pöytään. Pyydän, että
pysytään mahdollisimman tarkasti siinä yhdessä minuutissa.

14.48 Antti Lindtman sd (vastauspuheenvuoro): Arvoisa puhemies! Tämän liikennekaa-
ren valmistelusta, kun siinä ilmeisesti kesti aika pitkään se neuvottelu hallituksen sisällä ja
sitä hierottiin aika pitkään, olisi voinut olettaa ja jäi mielikuva, että se tulee aika valmiina
tänne. On kyllä erittäin poikkeuksellista, että kun ministeri tekee oman esityksensä, niin
täällä siis lähes laidasta laitaan kaikki hallituspuolueet esittävät duubioita, viimeksi Mika
Niikko kritisoi (Eero Heinäluoma: Ei Kankaanniemellä ole duubioita!) voimakkaasti tätä
taksiliikenteen vapauttamista, mikä ei ole ihme, mutta onneksi edustaja Jalonen sen myön-
si, että perussuomalaiset joutuivat tässä taipumaan. Että oikeastaan ainoat, jotka tässä ovat
selvästi olleet puolesta, ovat olleet vihreät täällä.

Arvoisa puhemies! Tämä hintasääntely on se, mikä herättää suurimmat kysymysmerkit.
Ja kun on puhuttu tästä Timo Soininkin käyttämästä villistä lännestä, niin tämä on se suu-
rin huoli, mihin nyt kansalaiset odottavat vastauksia, ja olen ymmärtänyt, että jopa (Puhe-
mies koputtaa) hallituspuolue kokoomuksessakin odotetaan. Miten te olette ajatelleet tä-
män ratkaista niin, että todella tähän voidaan puuttua?

14.50 Antti Rantakangas kesk (vastauspuheenvuoro): Arvoisa puhemies! Ministeri Ber-
nerin aikana liikennesektorista on tullut hallituksen yksi kärkihanke, jota kehitetään ja jo-
hon panostetaan: miljardi euroa korjausvelan pienentämiseen ja mittavia uudistuksia. Oli
erittäin hieno asia, että kaikki liikennemuodot saatiin mukaan tähän liikennekaareen, ja se
osoittaa myöskin ministerin halua huomioida erilaista palautetta ja neuvotella ratkaisusta.

Oli hivenen huvittavakin tuo edellinen puheenvuoro, kollega Lindtman, että muuta vi-
kaa ette löytänyt kuin sen, että tätä valmisteltiin huolella ja otettiin palautetta huomioon.
Sehän kertoo juuri siitä, että hallituksella on halua ottaa palaute huomioon, ja nyt syntyi
hyvä kokonaisuus. (Eero Heinäluoma: Yksi tyytyväinen löytyi!) Se kertoo hallituksen hy-
västä päätöksentekokyvystä. Se kertoo siitä, että tämän päivän hallitus on päivä ja edelli-
nen hallitus oli yö, jolloin ei päätöksiä saatu aikaan. (Välihuutoja)

Täällä ei ole myöskään tullut esille, mikä olisi ollut vaihtoehto, jos tätä uudistusta ei oli-
si toteutettu. Meillä yhteiskunnan resurssit ovat rajalliset, ja sen takia tätä uudistusta tarvi-
taan. Minä luotan siihen, että ne hyvät tavoitteet saadaan toteutumaan juuri sillä tavalla
kuin ministeri on täällä kertonut. (Eero Heinäluoma: Ensimmäinen tyytyväinen!)

14.51 Eero Suutari kok (vastauspuheenvuoro): Arvoisa herra puheenjohtaja! Liikenne-
kaari tuo Suomen nykyaikaan. Se mahdollistaa uusia liiketoimintoja nimenomaan liiken-
teen hallintapuolella ja tuotekehityksessä. Eräitten arvioitten mukaan tällä vapautuksella
on mahdollista saada aikaan jopa 18 000 uutta työpaikkaa. Itse pidän hyvänä asiana sitä,
että tässä vapautetaan esimerkiksi taksiyritysten lupa-asiat siten, että kun täyttää tietyt kri-
teerit, niin pääsee yrittämään, ja sitten tämä kysynnän ja tarjonnan laki määrää siis siitä,
että se hinta asettuu sille kohdalle, jossa liikenteen käyttäjällä on tietty euromäärä käytet-
täväksi ja tarjoaja tarjoaa sillä hintaa, millä se menee kaupaksi, ja se ohjaa sitä liikennettä.
Minun mielestäni täällä on aika lailla paljon käytetty aikaa siihen, että esimerkiksi Kai-
nuussa olisi huono tarjonta sitten tämän jälkeen, mutta täytyy ottaa huomioon se, että Kai-
13



Pöytäkirjan asiakohta PTK 94/2016 vp
nuun maaseudulla olevilla taksiyrittäjillä lähes kaikilla on sopimus jostakin, joko Kela-kul-
jetuksista tai koulukuljetuksista (Puhemies koputtaa) tai muista, ja ne tarjoavat edelleen
myös muille kuljetuksia jatkossa.

14.52 Suna Kymäläinen sd (vastauspuheenvuoro): Arvoisa puhemies! Kyllähän tämä
hallituksen esitys on hyvä esitys hyvän hallintotavan vastaisesta valmistelusta, ei kyllä-
kään ensimmäinen lajiaan. Siksi täällä on aukkoja, joista hallituksen jäsenetkin kilvan ker-
tovat. Tämä kompromissiesitys — joka on muuten perussuomalaisille kabotaasin ohella jo
toinen kompromissiesitys — ei käynyt lausuntokierroksella, vaan se tuotiin kiireellä, ja
tätä muuten esittelytilaisuudessa hallituksen jäsenet liikuttavan yksimielisesti kehuivat.
Tässä ei ole tehty vaikutusarvioita, miten käy kuluttajien tai alan toimijoiden, tai ei ole ar-
vioita, miten tämä tulee vaikuttamaan Kelan tai kuntien kustannuksiin jatkossa.

14.53 Ari Torniainen kesk (vastauspuheenvuoro): Arvoisa puhemies! Kun tätä salikes-
kustelua on kuunnellut, niin liikennekaari, suuri uudistus nimenomaan palveluna, on ai-
heuttanut tietysti kysymyksiä, ja aina suuri uudistus aiheuttaa kysymyksiä ja epäilyksiä.
Mutta miksi liikennekaari on tärkeä? Se on sen takia tärkeä, että siinä asiakas asetetaan ni-
menomaan keskiöön: kun tähän asti liikenteen kehittäminen on ollut pikemminkin järjes-
telmäkeskeistä, niin nyt asiakas on nimenomaan keskiössä. Liikennekaari mahdollistaa uu-
denlaisten liikennepalvelujen kehittymisen ja yritystoiminnan. Sillä saadaan maaseudulle
parempaa ja monipuolisempaa palvelutarjontaa, sillä mahdollistetaan yrityksille tilaa ke-
hittää uutta liikennetoimintaa, ja se mahdollistaa myöskin uusien työpaikkojen syntymi-
sen. Siis palveluita pystytään parantamaan tämän lain kautta — tämä on nimenomaan mah-
dollistava laki, ei rajoittava laki.

14.54 Kari Uotila vas (vastauspuheenvuoro): Arvoisa puhemies! Täällä on viitattu sekä
Ruotsin kokemuksiin että lentokentän taksiliikenteeseen. Kerron nopeasti esimerkin kesäl-
tä 92. Olin Arlandan lentokentällä hakemassa taksia noin 2 kilometrin päässä olevaan len-
tokenttähotelliin. Ei ollut puutetta tarjonnasta eikä ollut asiakas keskiössä, koska tarjontaa
oli ainakin 50 taksia mutta kukaan ei suostunut ottamaan minua 2 kilometrin päähän kul-
jettaakseen, koska kaikki odottivat kyytiä Tukholman keskustaan. Ainoastaan pitkän tin-
kaamisen jälkeen ehkä kahdeskymmenes taksi siitä jonosta suostui siihen 2 kilometrin ly-
hyeen kyytiin mutta laskutti siitä kyllä sitten varmaankin puolet siitä, mitä olisi laskuttanut
Tukholman keskustaankin. Tällaista vääntöäkö taksitolpilla ja tilausta tehdessä tällä uudis-
tuksella, kun hinnoittelu vapautetaan, halutaan myös Suomeen?

14.55 Outi Mäkelä kok (vastauspuheenvuoro): Arvoisa puhemies! Olen todella iloinen,
että Suomella on rohkeutta katsoa tulevaisuuteen ja ottaa tämä tärkeä askel digitaalisen tie-
don hyödyntämiseen ja sääntelyn sujuvoittamiseen. Olen myös tosi tyytyväinen siihen, että
lausuntokierroksen jälkeen esitykseen tehtiin näitä hyviä muutoksia, muun muassa se, että
pelisäännöt ovat nyt kaikille samat ja että harmaata taloutta torjutaan entistä tehokkaam-
min. Tärkeää on myös, että kuljettajalla pitää olla ajolupa ja että toimipaikan pitää olla
Suomessa.

Täällä on näitä uhkakuvia maalattu ja puhuttu muun muassa mummoista lumessa ja kan-
nettu huolta erityisryhmien tarpeista ja niiden toteutumisesta. Olen kuitenkin ymmärtänyt,
että muutoksesta huolimatta turvallisuudesta ja laadusta halutaan pitää huolta ja että kul-
14



Pöytäkirjan asiakohta PTK 94/2016 vp
jettajalla muun muassa tulee jatkossakin olla riittävät vuorovaikutus- ja kielitaidot sekä
kyky avustaa erityisryhmiä ja huolehtia matkustajan turvallinen tulo ajoneuvoon ja poistu-
minen. Ja olisin vielä tarkistanut: eikö ole niin, että myös rikostaustat tarkistetaan tulevai-
suudessa jopa nykyistä huolellisemmin?

14.56 Riitta Myller sd (vastauspuheenvuoro): Arvoisa puhemies! Täällä on puhuttu, että
maaseudulle saadaan parempia liikennepalveluja. Tätä kyllä sopii kyseenalaistaa, ja itse
asiassa aika monet hallituspuolueitten edustajat ovat tämän saman asian nostaneet esille.

Mielestäni erinomaisen hyvä on tavoite toimivista matkaketjuista. Mutta miten varmis-
tetaan toimivat matkaketjut esimerkiksi sillä rautatieliikennepolitiikalla, jota nyt harraste-
taan tuolla vähäliikenteisillä radoilla? Päätökset tehdään vuodeksi kerrallaan. On erittäin
vaikea ajatella, miten tällaista sujuvaa liikennettä saadaan aikaiseksi sillä tavalla, että mei-
dän päätöksenteko tapahtuu vuosittain.

Samoin kysymys: silloin kun kysyntä ja tarjonta pyritään saamaan kohtaamaan toisen-
sa, miten se aidosti kohtaa tuolla (Puhemies koputtaa) maaseutualueilla?

14.57 Eeva-Maria Maijala kesk (vastauspuheenvuoro): Arvoisa puhemies! Tässä sali-
keskustelussa on hyvin paljon oltu huolissaan maaseudusta. Kiitos teille, että maaseutu
kiinnostaa teitä.

Minä olen itse syrjäisimmän maaseudun edustaja tässä salissa, ja minun mielestäni tämä
esitys on erittäin hyvä. Olen taustaltani maaseudun kehittäjä ammattitoiminnoissani, ja me
olemme hakeneet koko ajan uusia mahdollisuuksia, millä tavalla me voisimme alkaa ke-
hittämään maaseutua, miten me saisimme uusia toimintamalleja aikaiseksi. Tämä liiken-
nekaari antaa mahdollisuuksia yhdistää eri palveluita ja se antaa mahdollisuuden myös pie-
nimuotoiseen toimintaan — mutta kaikki on tietysti lupien mukaista. Tämä antaa todella
paljon mahdollisuuksia meille syrjäseuduilla yhdistää digitalisaatiota, tavaraliikennettä,
erilaisia palvelutoimintoja ja kaikkia näitä. Mutta onhan tosi se, että meidän pitää miettiä,
miten näitä ohjauksia rakennetaan. Meillä valiokunnassa ja ministeriössä tullaan varmasti
keskustelemaan (Puhemies koputtaa) asiasta.

Ja lopuksi: Haittaako se, vaikka traktori tulee hakemaan teitä taksiliikenteessä? (Puhe-
mies koputtaa) Nimittäin harva teistä nousisi sen taksin kyytiin kuitenkaan. Ei siihen ole
pakko nousta.

14.58 Leena Meri ps (vastauspuheenvuoro): Arvoisa puhemies! Tästä keskustelusta on
nyt kokonaan myös unohtunut se ryhmä, ketä tämä koskee. Katselin erilaisia uutisvirtoja,
ja siellä Taksiliitto on muun muassa todennut, että liikennekaari tuo uudistuksia ja Taksi-
liitto on siihen pääosin tyytyväinen. Luulisi, että sieltä se kovin kritiikki tulee. Lisäksi Lin-
ja-autoliitto on arvioinut, että markkinoiden avaaminen ja digitalisaation hyödyntäminen
parantavat bussipalveluiden tarjontaa ja kiinnostavuutta ja tarkoittavat asiakkaiden kannal-
ta parempia palveluita, todennäköisemmin alhaisempia hintoja ja laajempia palveluita.

Erityisesti perussuomalaisille oli tärkeä tämä 10 000:n, miksikä sitä nyt sanoisi, alarajan
poistaminen sieltä, että ei ole tämmöistä villiä länttä, johon täällä on viitattu. Se oli meille
tärkeää, ja lisäksi se, että tämä toimipaikka on nyt Suomessa ja tämä edellytys on olemas-
sa. Eli täällä perussuomalaisille merkittävimmät asiat saatiin säilytettyä, (Puhemies koput-
taa) että me emme suinkaan ole kääntäneet takkiamme, tai mitä täällä nyt on haluttu esit-
tää. (Välihuutoja vasemmalta)
15



Pöytäkirjan asiakohta PTK 94/2016 vp
14.59 Sinuhe Wallinheimo kok (vastauspuheenvuoro): Arvoisa puhemies! Liikennekaa-
rihan on pääsääntöisesti äärimmäisen hyvä uudistus. Toki tietenkin, kun mennään yksityis-
kohtiin, niin piru piilee niissä yksityiskohdissa, ja itse haluaisin oikeastaan kysyä tällaista
kysymystä: jos vaikka Jyväskylässä on joku suuri tapahtuma ja Hankasalmelle ei sitä tak-
sikuskia välttämättä saada sitten, ja täällä kuitenkin lukee, että asemapaikkavelvoite pää-
sääntöisesti säilyy, niin kuka on se taho, joka nyt sitten mahdollisesti jatkossa määrää tä-
män tietyn taksikuskin sinne, joka tietenkin markkinaehtoisesti haluaisi olla siellä Jyväs-
seudulla tekemässä sitä rahaa, ja kuka nämä viulut sitten maksaa? Kyllähän tälläkin var-
masti on joku maksaja siinä vaiheessa, kun tämä taksikuski sitten, poloinen, siellä Hanka-
salmella ilman kyytiä on. Että varmasti näihin haluaisin sitten jatkossa valiokuntatyössä
panostaa paljonkin, koska tässä on aika suuria kysymyksiä.

15.01 Markku Pakkanen kesk (vastauspuheenvuoro): Arvoisa puhemies! Edustaja Wal-
linheimolle vastaan heti: kyllä se asiakas sen kyydin maksaa tulevaisuudessakin. 

Suomalainen taksijärjestelmä on muutoksen edessä, ja tässä liikennekaaressa ehdote-
taan olennaisia muutoksia taksijärjestelmään: lupakiintiöstä tullaan luopumaan ja nyky-
muotoista asemapaikka- ja enimmäishintasääntelyä muutetaan. Tämähän on se oleellinen
osa, missä suomalaisessa taksijärjestelmässä nyt tapahtuu muutoksia, mutta kyllä suoma-
lainen taksi tämän kestää, tullaan pärjäämään edelleen tässäkin. Tässä nyt tärkeänä kysy-
myksenä on tasapuolisten toimintaedellytysten turvaaminen nykyisille sekä uusille alan
toimijoille kuljetusmuodosta riippumatta. 

Hyvää tässä on tämä hintasääntelystä luopuminen, koska tämähän mahdollistaa muun
muassa täällä pääkaupunkiseudulla kiireisellä ajalla hintojen nostamisen. Kuljettajan an-
siotaso nousee merkittävällä tavalla, (Välihuutoja) ja tässäkin tapauksessa tämän talon
käyttäjät ja asiakkaat tämän homman maksavat. Niin se on ollut tähänkin asti, ja niin se tu-
lee olemaan tästä edessäkinpäin.

15.02 Pia Viitanen sd (vastauspuheenvuoro): Arvoisa herra puhemies! Kyllä minusta nyt
kuitenkin on vähän hämmentävää kuunnella näitä perussuomalaisten selittelyjä täällä, kos-
ka kuitenkin puheenjohtaja Soini sanoi vielä kesällä, että tämä on täysin yksiselitteistä, et-
tei taksiliikennettä vapauteta, ja nyt ollaan sitten siirrytty, jälleen kerran, tähän kaksiselit-
teisyyteen. Toisaalta tämä sinänsä ei minua yllätä, koska olen tottunut tässä salissa siihen,
että perussuomalaiset puolustavat bensaveron nostoa ja pistävät autotallitkin energiatodis-
tuksen piiriin. Ymmärrän, että tämä on nyt tätä nykyistä, mutta minä toivoisin, että kun an-
netaan joku viesti yksiselitteisyydestä, niin sitten ei mentäisi tähän tai ainakin selitettäisiin,
miksi jälleen kerran näin on tapahtunut. Kyllä minä toivon toisaalta, puhemies, että vielä
taksikuskit edustaja Kankaanniemenkin kyytiin ottavat, mutta he saattavat kyllä kovasti ih-
metellä näitä ristiriitaisia puheita. Toivon, että tähän lakiesitykseen liittyvät huolet, mitä
täällä on esitetty, otetaan nyt kaiken kaikkiaan tosissaan. (Puhemies koputtaa) 

Puhemies! Täällä sanottiin erään taksikuskin todenneen, että sitä saa mitä tilaa, ja aika
moni kysyy tänä päivänä, että mistä sen tilauksen voisi perua.

15.03 Kimmo Kivelä ps (vastauspuheenvuoro): Puhemies! Edelleen perussuomalaisten
vaatimuksesta säilyy luvanvaraisuus. Lisäksi tämän lakiehdotuksen myötä mahdollistuvat
uudistukset taksikentällä, mitä nimenomaan taksiyrittäjät itse ovat toivoneet. 
16



Pöytäkirjan asiakohta PTK 94/2016 vp
Mutta minua ihmetyttää niin tässä keskustelussa kuin lainsäädäntöesityksessä muuten-
kin, että tässä digitalisaatiohuuman keskelläkään ei ole puhuttu liikenneturvallisuudesta
mitään. Eletään mitä aikakautta tahansa, niin kaiken keskuksena tulee olla liikenneturval-
lisuus. Viime kaudella uudistettiin lainsäädäntöä siten, että yli 70-vuotias voi toimia am-
mattimaisessa liikenteessä. Onko ministerillä tietoa, missä määrin tätä mahdollisuutta käy-
tetään ja onko sillä ollut liikenneturvallisuuteen kielteisiä vaikutuksia? Erityisesti pelä-
tään, mitä tapahtuu raskaassa liikenteessä ja linja-autoliikenteessä.

15.04 Silvia Modig vas (vastauspuheenvuoro): Arvoisa herra puhemies! Minister Ber-
ner! Vaikka en tätä esitystä kaiken kaikkiaan kannata, niin pidän kyllä liikennekaarta itse
asiassa välttämättömänä esityksenä. (Naurua) Se on juuri niin, me tarvitsemme kokonai-
sen ajatuksen muutoksen siihen, miten me liikennettä järjestämme. Kysehän on nyt niistä
pelisäännöistä. Erityisen hyvää tässä esityksessä on digitalisaatio, avoimet rajapinnat ja
yhtenäiset matkaketjut. Digitalisaatio ei ole, edustaja Kivelä, mikään huuma, vaan se on to-
siasia, niin kuin on myös jakamistalous. Sen takia pidin hyvänä linjausta siitä, että välitys-
palveluiden on jatkossa ilmoitettava laskutetut kyytinsä, jos oikein ministeriä ymmärsin.
Tämä on nimenomaan se tärkein, koska jakamistalous ei ole kenenkään mielipide vaan se
on fakta, joka on täällä, ja nyt luodaan niitä pelisääntöjä, jotta ne markkinat ja se maailma
syntyvät terveelle pohjalle. 

Tätä pidän tervetulleena. Itse en suurena digitaalisten palveluiden ja sovellusten ystävä-
nä ole voinut Uberia käyttää, koska vasemmistolaisena en hyväksy verojen maksamatta
jättämistä. Mutta se päällimmäinen huoli, joka tässä keskustelussa on tullut ilmi, on haja-
asutusseutujen taksiliikenteen turvaaminen. Täällä sanottiin, että mitenkäs sitten kun Kih-
niössä (Puhemies koputtaa) torstai-iltana kello 22 ei saa kyytiä. Jos se on Kihniön ainoa
taksipyyntö koko torstai-iltana, miten sinne syntyisi kilpailua, joka alentaisi hintoja ja toisi
työtä taksikuskeille?

Ensimmäinen varapuhemies Mauri Pekkarinen: Äsken sovitusti nyt tämä menee tästä
poikki, ja myönnän puheenvuoron seuraavana edustaja Ala-Nissilälle. 

15.05 Olavi Ala-Nissilä kesk (vastauspuheenvuoro): Arvoisa herra puhemies! Tämä on
todella suuri uudistus, historiallinen uudistus, ja keskustelusta huomaa, että tämän uudis-
tuksen sisältö ei ihan avaudu taksin takapenkillä Demokraatti-lehteä luettaessa. (Naurua)
Tässä on kuitenkin kysymys digitalisaation huimien mahdollisuuksien hyödyntämisestä,
tässä on kysymys eri liikennevälineiden integraation hyödyntämisestä, tässä on kysymys
tuhansista uusista työpaikoista, ja ennen kaikkea, puhemies, tässä on kysymys myöskin sii-
tä, että turvataan suomalaisen liikenteen kehittämisinvestointien rahoitus pitkällä aikavä-
lillä. Meillä ei ole rahaa enää kehittämiseen olemassa, ellemme löydä jotain uusia välinei-
tä. Tämä liikenneverkkoyhtiö kokonaisuudessaan on sekin suuri, ennakkoluuloton uudis-
tus, joka todella tarjoaa mahdollisuuksia siihen, että pystymme rahoituksen hoitamaan. Et-
tei enää tarvitse verrata lapsilisiä ja kannattavia liikenneinvestointeja keskenään, vaan ne
voidaan todella hoitaa oman yhtiön kautta ja silti turvata sille demokraattinen ulottuvuus.
Eli kannatan uudistusta, ja tulkaa nyt sen eilispäivän Demokraatti-lehden päivityksistä vä-
hän tähän tulevaisuusnäkökulmaan mukaan.
17



Pöytäkirjan asiakohta PTK 94/2016 vp
15.07 Maria Tolppanen sd (vastauspuheenvuoro): Arvoisa puhemies! Tässä taksiliiken-
neasiassa on sanottu, että tässä on nyt mahdollisuus muun muassa siihen, että saadaan hin-
toja alas. Kuitenkin tässä varmistetaan se, että Liikenteen turvallisuusvirasto voi puuttua
asioihin, mikäli hinnat nousevatkin ylös. Kummasta tässä on kysymys? Siitä, että hinnat
ovat menossa alas, vai siitä, että hinnat ovat menossa ylös?

Sen lisäksi haluaisin, arvoisa ministeri, kiinnittää teidän huomiotanne siihen, että vaik-
ka täällä edustaja Vartia sanoi, että meillä on älypuhelimet taskussa ja niillä voidaan tilata
sitten ja niillä saadaan se taksi, niin ainakaan minun isoäitini ei saa sillä sitä taksia tilattua.
Ensinnäkin näkö on niin huono, että hän ei näe. Toisekseen hän ei osaa käyttää älypuhelin-
ta. Kolmanneksi hän ei edes omista älypuhelinta. Mutta tässähän on tietenkin meille kai-
kille pikku vinkki: kaikille rakkaille vanhuksillemme älypuhelimet joululahjaksi. Pari
vuotta on aikaa opettaa heidät käyttämään ja kilpailuttamaan sitten takseja. Missä on inhi-
millisyys tässä asiassa? Ymmärrän, että helsinkiläiset tämän osaavat, jopa vaasalaiset,
mutta vanhukset eivät.

15.08 Mikko Alatalo kesk (vastauspuheenvuoro):  Arvoisa puhemies! Tässä yksi tärkeä
tekijä on tietysti nämä Kela-kyydit, ja nythän taksit ovat tulleet vastaan jo niin, että yhdis-
tellään näitä kyytejä. Tämä digitalisaatio tulee avaamaan sen, että voidaan kuljettaa yhdes-
sä enemmän asiakkaita. Sanoisin, että tämä on eräänlainen liikenteen kiky-sopimus, siinä
mielessä että tämä tulisi Kelalle halvemmaksi. Toinen asia on tietysti koulukyydit myös.
Tällä digitalisaatiolla ja tällä palvelujärjestelmällä voidaan kyytejä yhdistää todellakin.

Toinen asia on tietysti sitten se, että tämä asemapaikkahan — kysyinkin ministeriltä —
on siis pääasiallinen asemapaikka mutta toki se taksi voi käydä muuallakin tekemässä kyy-
tejä. Mutta miten voidaan siellä Juupajoella sitten — täällä käytettiin Kihniö-nimitystäkin
— varmistaa se, että ihmiset voivat luottaa, että taksi on siellä paikalla? 

Ja todellakin Liikenteen turvallisuusviraston on katsottava, missä vaiheessa ne hinnat
sitten ovat, ettei meillä käy niin kuin Ruotsissa, että se on villi järjestelmä. Tämä on minus-
ta tärkeä asia myös seurata, jotta asiakkaat voivat olla tyytyväisiä. (Puhemies koputtaa) 

Ja vielä sanon yhden asian: Takseilla on suuret vakuutukset. He maksavat paljon, mel-
kein kymppitonnin vakuutuksia vuodessa. Uber-taksit eivät maksa. (Puhemies: Nyt olisi
aika lopussa!) (Eero Heinäluoma: Edustaja Alatalolta on jäänyt Demokraatti-lehti sinne
taksin takapenkille!)

Ensimmäinen varapuhemies Mauri Pekkarinen: Vielä myönnän puheenvuorot edusta-
jille Henriksson ja Häkkänen, ja sen jälkeen ministerille puheenvuoro.

15.09 Anna-Maja Henriksson r (vastauspuheenvuoro): Arvoisa puhemies! Tulin myö-
hässä tähän istuntoon, koska tänään liikenneyhteydet eivät toimineet. Lennot Pietarsaares-
ta ja Kokkolasta olivat peruttuja, ja sittemmin myös VR:n juna Seinäjoelta Helsinkiin oli
tunnin myöhässä, joten me tarvitsemme kyllä uutta liikennekaarta ja me tarvitsemme sys-
teemin, joka voi myös palvella meitä kansalaisia silloin, kun tämmöinen tilanne esimerkik-
si tulee eteen. 

Mutta, arvoisa puhemies, olisin mielelläni kuullut ministerin avaavan hiukan, mitä tämä
digitalisaatio tulee käytännössä tarkoittamaan. Ollaanko jo löydetty joku konkreettinen
sähköinen ratkaisu, vai onko se asia aivan auki? Nyt ainakin tähän pakettiin sisältyy taksi-
kiintiöistä ja hintasääntelystä luopumista, ja sehän nyt ei ole digitaalista toimintaa, se on
18



Pöytäkirjan asiakohta PTK 94/2016 vp
aika analogista toimintaa. Olisi hyvä, jos voisitte vielä avata tämän digitalisaation. (Puhe-
mies koputtaa) — Och samma på svenska. 

15.10 Antti Häkkänen kok (vastauspuheenvuoro): Arvoisa puhemies! On hyvä myös
muistaa vähän isompi kuva, mihin tämä koko liikennekaari liittyy. Tänään IMF viimeksi
muistutti siitä, että Suomen taloudellisen menestyksen ihan kohtalonkysymyksiä on tuot-
tavuuden lisääminen yksityisellä ja julkisella sektorilla. Erityisesti taloustutkimuslaitokset
ovat Suomea hoputtaneet monta vuotta jo siitä, että niillä isoilla menoeräalueilla, sote-puo-
lella, asumisessa, vähittäiskaupassa ja myös täällä liikennesektorilla, pitää saada tuotta-
vuutta ja kilpailua lisää. Tämä liikennekaari on tästä hyvä esimerkki, että kun kotitaloudet
käyttävät noin 17 prosenttia liikkumiseen, yritykset noin 13 prosenttia ja vielä julkisesti
tuettuja kyytejä on yli miljardilla, niin tämä liikennekaari on aivan välttämätön. Tässä on
ensisijaisesti hyvää se, että nyt digitalisaation, uuden teknologian hyödyntämisen rajapin-
nat avataan tähän täysimääräisesti. Tämä pitäisi tehdä monella muullakin toimialalla Suo-
messa. Mutta ennen kaikkea tässä saadaan säästöjä aikaan, työllisyysvaikutuksia, ja mikä
isoin, tässä saadaan käyttäjälähtöistä palvelua (Puhemies koputtaa) asiakkaille, ei pelkäs-
tään ylhäältä alaspäin katsottuna vaan käyttäjälähtöistä palvelua. 

Ensimmäinen varapuhemies Mauri Pekkarinen: Jo sanotusta poiketen vielä puheen-
vuoro ryhmänjohtaja Lindtmanille, ja sitten ministeri vastaa. 

15.12 Antti Lindtman sd (vastauspuheenvuoro): Arvoisa puhemies! Innostuin tästä
edustaja Alatalon kommentista, josta kyllä tuli mieleen, että hän oli nyt jättänyt sen Demo-
kraatin sinne taksin penkille. Tämä vakuutusasia on yksi, mutta on toinen asia, mikä tässä
keskustelussa ei ole tullut esiin. Kuten totesin aikaisemmin, niin tämän liikennekaaren ta-
voitteet ovat hyviä, rajapintojen avaaminen on hyvä, se, että matkaketjuja voidaan yhdis-
tää, on hyvä. Tästä taksiliikenteestä se tietysti olisi puuttunutkin vielä, että tämä kymppi-
tonnin raja tänne olisi jäänyt. Mutta yksi asia on jäänyt käsittelemättä: Tämä taksiautoili-
joiden auton hankinnan verovähennys 5 000 euroa. Ministeri, mitä sille käy? Saavatko sen
jatkossakin kaikki taksiautoilijat, ja saako sen niin monta taksia kuin he haluavat vain pe-
rustaa? Mitä tälle verovähennykselle käy, se on 5 000 euroa per taksi? Saavatko sen jatkos-
sa kaikki, vai tuleeko siihen jokin rajoitus, vai poistetaanko se kokonaan? Tämä on erittäin
tärkeä kysymys, mikä tuolla tulee vastaan. (Jari Myllykoski: Se on mopoautoon aika hy-
vä!) 

Ensimmäinen varapuhemies Mauri Pekkarinen: Nyt ministerille puhujapöntöstä 4 mi-
nuuttia, ja sen jälkeen vielä ryhmittäin ehkä yksi, maksimissaan kaksi vastauspuheenvuo-
roa, ja sitten siirrytään normaaliin puhujalistaan.

15.13 Liikenne- ja viestintäministeri Anne Berner: Arvoisa puhemies, ärade talman!
Skärgårdstrafiken kommer att tas upp i nästa fas av beredandet av trafikbalken, och där
kommer vi också att sträva till att säkra att erbjudandet kommer att kunna stärkas. Priset
kommer att måsta ges på förhand i alla tjänster.
19



Pöytäkirjan asiakohta PTK 94/2016 vp
Liikennekaari on vain palveluita sääntelevä kokonaisuus. Sen tarkoitus on huolehtia ni-
menomaan siitä, miten palveluista tulevaisuudessa liikenteen osalta säädellään. Se ei ota
kantaa mihinkään muuhun.

Taksin on ilmoitettava pääasiallinen toiminta-alue. Tällä halutaan varmistaa, että jokai-
sella taksilla on sinänsä olemassa pääasiallinen toiminta-alue, mutta sillä halutaan myös-
kin mahdollistaa taksille aina se mahdollisuus ajaa kyytiä kahteen suuntaan. Ja sillä halu-
taan myös mahdollistaa, että se kyyti voidaan ottaa sieltä pääasemapaikan ulkopuolelta.
Tällä halutaan huolehtia, että meidän autojen kapasiteetti ja käyttöaste nousee ja että se
kannattavuus sille autolle saadaan paremmaksi.

Laajasti on tehty vaikuttavuusarviointia. Meillä on ollut kahdeksan kuulemistilaisuutta,
ja niitä on voitu seurata avoimesti verkossa. Myöskin lausuntokierroksella liikennekaari on
ollut. Kelan kanssa on käyty laajasti keskusteluja, ja Kela on myöskin ottanut kantaa siihen
säästöpotentiaaliin, joka Kela-kyydeissä on saatavissa liikennekaaren kautta.

Haja-asutusalueiden näkökulmasta keskeistä on se, että me saamme haja-asutusalueille
tarjontaa lisättyä. Liikennekaaren osalta kysymys ei ole vain siitä, että palveluita tuottaa
jatkossa se, mitä me tänä päivänä tunnemme käsitteellä "taksi". Ajatus on liikennekaaressa
se, että palveluita mahdollistetaan laajasti myös uudenlaisilla liiketoimintamalleilla ja sil-
lä, että voidaan yhdistää olemassa olevan kaluston käyttöä useammalle palveluntuottajal-
le. Ja tämä mahdollistaa silloin sen, että se tarjonta lisääntyy.

Toinen asia, mitä se mahdollistaa, on asiakkaan päätösvalta. Asiakas voi päättää huo-
mattavasti vapaammin verrattuna nykyiseen lainsäädäntöön siitä, mitä ja kenen palveluita
hän käyttää, missä järjestyksessä ja kenen tuottamana. Tässäkin halutaan mahdollistaa, että
syntyy kanta-asiakkuuksia, syntyy asiakassuhteita, ja uskon, että etenkin maaseudulla täs-
tä on hyötyä. Uskon myöskin siihen, että hyvää asiakasta ei jätetä palvelematta, ja uskon
myöskin siihen, että kun entistä enemmän voidaan kyytejä yhdistellä ja palveluita tuottaa
yhdessä, niin sillä palvellaan nimenomaan haja-asutusalueita. Liikennekaari ei olisi tar-
peen vain suurkaupunkialueille. Liikennekaarta tarvitaan nimenomaan turvataksemme
palveluita haja-asutusalueilla, missä ne näivettyvät, jos me emme tämänpäiväiseen mitään
muutosta tee.

Tällä hetkellä taksilupia myönnetään sen markkinapotentiaalin mukaan, ja se tarkoittaa
sitä, että joillakin alueilla on erittäin vähäisiä taksimääriä käytössä. Se tarkoittaa myöskin
sitä, että usein se taksi on käytössä koulukyyteihin tai muihin ostopalveluihin liittyvän pal-
velun tarjoamiseen. Nyt halutaan mahdollistaa tätä. Samalla on tärkeää pitää siitä kiinni,
että yhteiskunnan ostamat palvelut säilyvät jatkossakin. Eivät nämä tästä häviä, mutta yh-
teiskunnalla on mahdollisuus laajemmin toki kilpailuttaa ostamiaan palveluita, ja toivotta-
vasti siitä myöskin Kela ja kunnat hyötyvät.

Digitalisaatiossa on kyse siitä, että avataan tietorajapintoja, ja siitä, että se on velvoitta-
vaa niin julkiselle kuin yksityiselle toimijalle. Se tarkoittaa myöskin sitä, että yhteiskunta
ei voi jatkossa ostaa palveluita semmoiselta toimijalta, joka ei avaa tietorajapintojaan ja
sitä kautta mahdollista yhtenäisiä matkaketjuja, reittien tietoja, hintatietoja etukäteen.
Tämä on ainutlaatuinen mahdollisuus myöskin synnyttää parempaa palvelua jälleen ker-
ran etenkin haja-asutusalueille.

Ensimmäinen varapuhemies Mauri Pekkarinen:  Jos nyt vielä edustajilla on vastauspu-
heenvuoroon tarvetta, pyydän nousemaan ylös ja painamaan V-painiketta.

Myönnän tässä debattiosassa vain yhdestä kahteen puheenvuoroa ryhmää kohti.
20



Pöytäkirjan asiakohta PTK 94/2016 vp
15.18 Suna Kymäläinen sd (vastauspuheenvuoro): Arvoisa puhemies! Kuntaliitto on ol-
lut hyvin huolissaan tästä, että hallituksen esityksessä tekstissä on mainittu, että markkina-
ehtoinen liikenne on ensisijaista ja julkinen täydentävää. Tästä on kokemusta muun muas-
sa ely-keskuksilla kilpailuttamisesta, jossa malli on näyttänyt kestämättömyytensä kalliina
kilpailutuksina ja lyhyinä sopimuskausina.

Toinen huomioni liittyy tähän, että keskustelussa mainittiin sanat harmaan talouden tor-
junta. Poliisihallitus on nimenomaan huomioinut, ettei harmaan talouden torjunnasta ole
arvioita tässä esityksessä lainkaan. Onko tähän mahdollisesti tulossa korjausta? Ja miten
oli edustaja Lindtmanin esittämän kysymyksen osalta 5 000:n vähennyksestä taksiautojen
hankintaan?

15.18 Elsi Katainen kesk (vastauspuheenvuoro): Arvoisa puhemies! Yksi liikennekaa-
ren parhaita piirteitä on mahdollisuus tehostaa julkisen sektorin eli valtion, kuntien ja
myöskin Kelan liikennerahan käyttöä. Jatkossa liikenteen palveluja voitaisiin yhdistellä ja
käyttää monipuolisemmin ja tehokkaammin, ja se jos mikä olisi sitten omiaan merkittä-
vään julkisten panosten säästämiseen. Minä kysyisin ministeriltä: onko tähän mennessä jo
pystytty yksilöimään, minkälaisia tehostamisen tai ihan euromääräisiä säästämisen mah-
dollisuuksia esimerkiksi kuntatasolla tai sitten ihan kansalaista kohden tässä olisi mahdol-
lista saavuttaa?

15.19 Matti Semi vas (vastauspuheenvuoro): Arvoisa puhemies! Liikennekaari sisältää
semmoisia asioita, mitkä huolettavat ennen kaikkea lainkuuliaisuuden näkökulmasta. Lain
ja kabotaasiliikenteen valvonta liikennekaaressa on suunnattu Trafin hoidettavaksi. Tämä
herättää semmoisia kysymyksiä, että riittävätkö ensinnäkin Trafin voimavarat ja toiseksi
onko sillä edes riittävät edellytykset valvoa kuljetuksien laillisuutta ja ottaa myös huo-
mioon siinä tehtävässä liikenneturvallisuusasioita. Esitänkin kysymyksen: eikö tämän lain
ja kabotaasiliikenteen ja liikenneturvallisuuden valvonnan pitäisi kuulua viranomaisille,
poliisille ja Tullille, ja eikö pitäisi varata siihen riittävät resurssit ja huolehtia siitä, ettei
harmaata taloutta synny liikenteen mukana ja ettei se lisäänny Suomessa ja että ammatti-
taitoiset viranomaiset vahtivat ja katsovat meidän kuljetuksien laillisuutta?

15.20 Ari Jalonen ps (vastauspuheenvuoro): Arvoisa puhemies! Liikennekaari on erit-
täin iso askel tulevaisuuteen, ja uskon, että kaikki ovat siihen sinänsä tyytyväisiä. Tämä
joukkoliikenteen tuleva iso kehitys, koko liikennesektorin kehitys on mahdollista, ja on
hienoa, että siinä on taksi mukana. Sehän oli jossain vaiheessa myös jäämässä pois, ja sil-
loin se olisi ollut kohtalaisen iso katastrofi. Tässä taksiliikenteessä on tosiaan olennaista se,
että se lupa pysyy. Lupavaatimus tulee pysymään jatkossakin, ja se on se avainkysymys.
Tässä, niin kuin aloitin ensimmäisessä puheenvuorossani, on monia yksityiskohtia, joita
pitää vielä tarkentaa, ja yksi niistä on esimerkiksi tuo pääsääntöinen asemapaikka ja mitä se
on.

Vielä perään ihan täsmennys: Uber on laiton nyt, ja jos se muuttaa totaalisesti toiminta-
malliaan, niin silloin se pääsee mukaan tähän toimintaan. Mutta se joutuu muuttamaan toi-
mintaansa ihan (Puhemies koputtaa) täysin ja hankkimaan ne luvat.

15.21 Jukka Kopra kok (vastauspuheenvuoro): Arvoisa herra puhemies! Täällä jotkut
edustajat, ainakin edustaja Kasvi ja nyt edustaja Jalonen, kiinnittivätkin huomiota näiden
21



Pöytäkirjan asiakohta PTK 94/2016 vp
kyydinjakopalveluiden toimintaan. Tunnetuimpia niistähän ovat Lyft ja Uber, joista aina-
kin toinen toimii laittomasti tällä hetkellä Suomessa. Nyt kannattaa kiinnittää huomiota sii-
hen, että tämän sääntelyn myötä nämäkin toimijat voivat toimia Suomen markkinoilla,
mutta samoin edellytyksin ja ehdoin kuin muutkin taksi- ja kyytipalvelutarjoajat. Edelleen
kannattaa kiinnittää huomiota siihen, että regulaatio, jota nyt teemme näitä kyydinjakopal-
veluita varten, on varsin liberaali verrattuna siihen, mitä maailmalta tällä hetkellä löytyy.
Ihan esimerkkinä Kaliforniassa kyydinjakopalveluiden sääntely on huomattavasti tiukem-
paa kuin mitä me nyt olemme säätämässä. Hyvää näissä uusissa keksinnöissä on tapa las-
kuttaa ja valvoa kyytireittiä. Haluaisinkin kysyä ministeriltä: onko myös verottajan kanssa
saatu jo sovittua rajapinnoista (Puhemies koputtaa) näiden yhtiöiden kanssa, että varmasti
sitten valtiokin osansa näistä kyydeistä (Puhemies koputtaa) saa oikeudenmukaisella taval-
la?

15.23 Johanna Karimäki vihr (vastauspuheenvuoro): Arvoisa puhemies! Liikennekaari
on iso ja tärkeä hanke, mutta tässä keskustelussa on noussut esiin paljon tarpeita, jotka tu-
lee valiokunnassa huomioida, varsinkin se, että jatkossa seurataan lain vaikutuksia ja ol-
laan valmiita muutoksiin.

Minä kiitän ministeriä, että nostitte esiin tämän esteettömyyskysymyksen ja piditte sitä
tärkeänä. Toivonkin, että valiokunta paneutuu asiaan syvällisesti. Tällä hetkelläkään eivät
läheskään kaikki joukkoliikennevälineet ole esteettömiä, ja nyt, kun yhdistetään erilaisia
uusia vaihtoehtoja erilaisiksi matkapoluiksi, on entistä tärkeämpää kiinnittää tähän huo-
miota, että varmasti kaikki pääsevät työhön, harrastuksiin, matkustelemaan, voivat olla
osallisia tässä yhteiskunnassa. Sitä myös YK:n vammaisten oikeuksien sopimus meiltä
edellyttää.

15.24 Lasse Hautala kesk (vastauspuheenvuoro): Arvoisa herra puhemies! Liikennekaa-
ri tulee tarpeeseen, ja hyvänä esimerkkinä voidaan pitää linja-autoliikennettä, joka mennei-
nä vuosina koki kovia, kun tuettu liikenne loppui, mutta linja-autoliikenne otti uuden suun-
nan ja on kehittynyt merkittävästi siinä roolissaan.

Täällä keskustelussa on paljon puhuttu näistä takseista ja siellä mahdollisesti tulevista
ongelmista. Yksi tietysti on tämä turvallisuus. Ja kun nyt on ehkä enempi vitsin puolella
puhuttu näitten mopoautojen käytöstä taksiliikenteessä, niin kysyisinkin ministeriltä siitä,
onko mahdollista, että näihin turvallisuusmääräyksiin kiinnitetään myöskin huomiota. On
tietysti selvää, että vammaiskuljetuksissa ja koulukyydityksissä olevat säädökset jo edel-
lyttävät takseilta tietyntyyppistä varustelua, mutta kuinka sitten näiden muiden käytettävi-
en ajoneuvojen osalta on?

15.25 Merja Mäkisalo-Ropponen sd (vastauspuheenvuoro): Arvoisa puhemies! Minä
olen Muistiliiton puheenjohtaja ja tästä roolistani käsin erittäin huolissani näiden ammat-
tipätevyyksien heikentämisestä ja poistamisesta. Merkittävä osa esimerkiksi taksiasiak-
kaista on toimintakyvyltään rajoittuneita, ja he tarvitsevat erityispalveluja ja apua. Esimer-
kiksi muistisairautta sairastava tai moni muukaan haavoittuvassa asemassa oleva kansalai-
nen ei pysty kilpailuttamaan ja arvioimaan palvelujen tuottajaa ja toiminnan laatua tai an-
tamaan yrittäjälle palautetta, jos joku asia meni pieleen kuljetuksen aikana. Ja jälkikäteen
tapahtuva valvonta ei auta, vaan jokaisella kuljettajalla pitäisi olla osaamista ja ammatti-
taitoa, jotta tämä turvallinen matkustaminen toteutuisi. Kyllä minulla on tosi huoli tästä
22



Pöytäkirjan asiakohta PTK 94/2016 vp
asiasta ja kysynkin ministeriltä: miten lakiesityksessä on huomioitu nämä erityisryhmien
turvallisuusnäkökulmat, koska näiden henkilöiden kuljettamisessa on oltava erityistieto,
erityistaito, erityisosaaminen?

15.26 Veera Ruoho ps (vastauspuheenvuoro): Arvoisa puhemies! Edustaja Semin kans-
sa varmaan jaamme yhteisen toiveen siitä, että liikkuva poliisi takaisin.

Kiitän ministeriä siitä, että liikennekaareen tuli mukaan meille perussuomalaisille olen-
naisimmat kynnyskysymykset muun muassa taksien luvanvaraisuuden säilyttämisestä ja
siitä, että yritysten tulee olla rekisteröityinä Suomeen. Myöskin otitte vakavasti huolemme
siitä, ettei meillä toistettaisi Ruotsin virheitä. 

Kysyisin vielä ministeriltä: varmistetaanhan se, ettei pienyrittäjyys kuole isompien jal-
koihin?

Ensimmäinen varapuhemies Mauri Pekkarinen:  Myönnän vielä puheenvuorot edusta-
jille Eestilä ja Myllykoski, sen jälkeen ministerille, ja sen jälkeen siirrytään puhujalistaan.

15.27 Markku Eestilä kok (vastauspuheenvuoro): Arvoisa puhemies! Suomalainen taksi
on tunnettu luotettavuudesta ja turvallisuudesta, ja yksi turvallisuuselementti tietenkin on
se, että hinta on vakioitu ja ennalta määrätty. Kysynkin ministeriltä siitä, mitä tälle turval-
lisuusseikalle tapahtuu, kun jatkossa asetuksella määrätään vain enimmäistaksa — tieten-
kin nytkin, näinhän mittarit yleensä on säädetty. Mitä tälle kysymykselle tapahtuu tulevai-
suudessa, kun asiakkaat saattavat olla monenlaisessa tilanteessa ja joutuvat sitten neuvot-
telemaan siitä, millä taksalla viedään? Onko ollut puhetta, että on joku Taksiliiton tai muun
suositustaksa, että voi suoraan kysyä, että ajatteko suositustaksalla, ja jos kuski sanoo, että
ajan, niin ei tarvitse sen jälkeen enää neuvotella?

15.27 Jari Myllykoski vas (vastauspuheenvuoro): Arvoisa herra puhemies! En lähde vas-
taväittämään ministerin kanssa, mutta ei tämä valinnanvapautta ja asiakaskontakteja vält-
tämättä luo. Nythän me olemme nähneet kehityksen, missä Kelan kautta ihmiset eivät enää
saa tutun kuljettajan palveluita vaan ne ohjautuvat jostakin kolmannelta osapuolelta.

Tässä edustaja Hautala toi erittäin tärkeän asian esille, ja se on tämä turvallisuus. Tämä
on yksi julkisen palveluliikenteen muoto, jolla on tiettyjä turvallisuusedellytyksiä, ja va-
kuutusten pitää olla kunnossa. 

On tosi tärkeätä nähdä myös se, mitä edustaja Eestilä tuossa puheenvuorossaan toi esil-
le: sadepäivänä Helsingissä käydään tolpilla huutokauppa, että kuka maksaa satasen, että
pääsee kyytiin. Eli tuleeko tähän joitakin sellaisia säädöksiä, että kohtuuttomia lähtöhinto-
ja ei voida tolpalla pyytää? 

Ja kun tätä keskustelua on nyt tässä käyty, niin oman vaalipiirini perussuomalaiselle va-
liokunnan puheenjohtajalle minun täytyy kyllä sanoa, että perussuomalaiset tässä kohtaa
nyt teki minulle kyllä sen, että oli enemmän kuin kolme pyörää, nyt ajettiin kyllä kaksilla
rattailla.

Ensimmäinen varapuhemies Mauri Pekkarinen:  Ministeri Berner, 3 minuuttia puhuja-
pöntöstä.
23



Pöytäkirjan asiakohta PTK 94/2016 vp
15.29 Liikenne- ja viestintäministeri Anne Berner:  Arvoisa puhemies! Kuntaliiton
kanssa on käyty läpi liikennekaari, ja PSA-suoja säilyy EU-asetuksen mukaisena tässä esi-
tyksessä. Se tarkoittaa myöskin sitä, että yksinoikeuden voi kunta edelleenkin myöntää
niin halutessaan.

Harmaan talouden torjunnasta on tehty arvio liikennekaaren osalta.
Se, millaisia säästöjä liikennekaari voisi tuottaa: Varovaiset laskelmamme ovat arvioi-

neet 70 miljoonaa euroa vuodessa. Kela on arvioinut säästöjä korkeammiksi, mutta en ha-
lua tässä käyttää Kelan puolesta puheenvuoroa.

Vakuutukset, turvallisuus ja erityispalvelut ovat edelleen erittäin keskeisiä liikennekaa-
ren osia, ja pätevyysvaatimuksia on kaiken kaikkiaan kuitenkin kiristetty tämän osalta.
Nythän liikennekaari edellyttää kuljettajalta ajolupaa, mutta se edellyttää myöskin liiken-
nelupaa yrittäjältä. Se, mitä liikennekaaressa tavoitellaan, on se, että yrittäjällä olisi yrityk-
sen mukainen vastuu asiakaspalvelusta ja myöskin henkilökunnastaan ja siitä, että kuljet-
tajat vastaavat palvelusta ja pystyvät asianmukaiseen vuorovaikutukseen ja erityisryhmiä
huomioivaan palveluun.

Verotuksen osalta taksiliikenne on ollut tiukasti rajattua henkilöautoihin, jolloin vero-
tuskysymystä on tyypillisesti tarkasteltu kalustokohtaisesti. Jatkossa on paljon enemmän
väljyyttä siinä, millaisella kalustolla ajetaan, ja se tarkoittaa myöskin sitä, että tässäkin asi-
akkaalla on paljon mahdollisuuksia vaikuttaa siihen, millaiseen kyytiin hän on valmis as-
tumaan. Verotuskysymystä tullaan todennäköisesti entistä enemmän tulevaisuudessa kä-
sittelemään päästövähennyksiin liittyvien tavoitteiden osalta kuin kalustokohtaisesti. Täs-
sä yhteydessä taksien autoverohuojennukseen ei tule eikä ole tulossa muutoksia. 

Tässä edustaja Myllykoski on aivan oikeassa, asiakaspalvelussa on paljon enemmän
väljyyttä silloin, kun niin sanotusti omalla rahalla sitä kyytiä tehdään ja palvelua käyte-
tään, kuin silloin, kun se on yhteiskunnan järjestämää, ja silloin on paljon suurempia vai-
keuksia vaikuttaa siihen, kuka kuljettaja välttämättä siinä on mukana.

Täällä on myöskin ollut keskustelua liittyen hinnoitteluun. Haluaisin todeta Ruotsin hin-
noittelusta sen, että Ruotsin taksiliikenne on vapautettu 1996, ja paljon muutoksia on sen
jälkeen tapahtunut myöskin Ruotsissa. Mobiiliosaaminen ja tiedonvälitys ovat parantu-
neet, ja myöskin liikennekaaressa on huomioitu ne opit, joita Ruotsissa on aikanaan saatu.
Me olemme käyneet keskustelua Ruotsin viranomaisten, oikeusministeriön ja kuluttajan-
suojaviranomaisten kanssa, kun liikennekaarta on valmisteltu. Meillä on 20 vuotta myö-
hemmin se etu, että me voimme hyödyntää aivan erilaisia digitaalisia palveluita ja voimme
myöskin huolehtia siitä, että hinta on kuluttajalla aina ennakkoon tiedossa.

Ensimmäinen varapuhemies Mauri Pekkarinen:  Siirrytään puhujalistaan.

15.32 Katja Taimela sd: Arvoisa herra puhemies! Olemme saaneet hallituksen 250-si-
vuisen liikennekaariesityksen saliin lähetekeskusteluun, ja keskustelu on ollut debatissa
aika rapsakkaa.

Liikennekaaren perusidea digitalisaation ja avoimien rajapintojen hyödyntämisestä si-
sältää suuria mahdollisuuksia Suomelle. Parhaimmillaan se mahdollistaa liikennepalvelui-
den fiksumman ja tehokkaamman hyödyntämisen. Tämä kaikki laadukkaasti toimiessaan
hyödyttää ihmisiä joustavampien ja parempien liikennepalvelukokonaisuuksien muodos-
sa. Tietorajapintojen avaaminen uusien liikennepalveluiden ja matkaketjujen luomiseksi
on pääpiirteissään tavoitteiltaan kannatettavaa ja digitalisaatiokehitystä tukevaa.
24



Pöytäkirjan asiakohta PTK 94/2016 vp
Mutta mitä tulee yksityiskohtiin, niin kuin jo debatissakin selvisi, hallituksen tuore esi-
tys liikennekaareksi herättää erityisesti taksialalla suuria kysymysmerkkejä. Alkuperäinen
liikennekaariesitys sisälsi alalle monia vakavia sudenkuoppia, jotka on nyt onnistuttu vält-
tämään, vaikka taksitoimintaa vapautetaankin tämän hallituksen aikana ennenkuulumatto-
malla tavalla.

Kevään ja kesän aikana saimme lukea useista eri medioista perussuomalaisten puheen-
johtajan puheista, miten perussuomalaiset eivät hyväksy taksiliikenteen vapauttamista mil-
loinkaan. Ministeri Soini lähetti terveisiä ministeri Bernerille muun muassa Suomen Uuti-
sissa 18.4.: "Perussuomalaiset ovat yksiselitteisesti taksilupien vapauttamista vastaan." Sa-
mankaltaisia ulostuloja tuli hallituksen sisältä ainakin perussuomalaisten eduskuntaryh-
män puheenjohtaja Sampo Terhon ja liikenne- ja viestintävaliokunnan puheenjohtaja Jalo-
sen toimesta.

Mutta miten kävikään? Taksiliikenne vapautuu, ja joku nykyinen ministeri saattaisi täs-
sä kohdin todeta: miten te kehtaatte ja kyllähän te kehtaatte.

Taksialalla toimijoiden näkökulmasta onneksi tässä lopullisessa esityksessä ei sentään
ole aikaisemmin kaavailtua 10 000 euron villiä korttia, joka olisi mahdollistanut henkilö-
ja tavaraliikennettä harjoitettavan ilman lupaa kyseisen summan edestä. 

Arvoisa puhemies! Esitykseen liittyy edelleen kuitenkin myös ongelmia ja haasteita.
Taksisääntelyn vapauttaminen haastaa nykyiset toimijat. Siksi esitykseen sisältyvä siirty-
mäaika on täysin välttämätön, ja siitä kiitos.

Kun on keskustellut alalla toimijoiden kanssa, heidän todellinen pelkonsa on se, että uu-
distuksen myötä taksitoiminta tulee tulevaisuudessa keskittymään voimakkaasti muuta-
mille suurille yrityksille, jotka voivat muun muassa hinnoittelulla ostaa pienemmät toimi-
jat ulos markkinoilta. Alueellisten taksimonopolien syntyminen kääntäisi liikennekaaren
perusajatuksen nurinpäin ja nostaisi hintoja merkittävästi. Siksi niiden syntyminen pitää
pystyä estämään.

Maaseudulla kiireisimpien aikojen ulkopuolella takseja päivystää tulevaisuudessa to-
dennäköisesti huomattavasti nykyistä vähemmän ja taksin saaminen voi olla hankalaa.
Muutenkin taksit hakeutuvat enemmän kuntakeskuksiin, joissa on enemmän asiakkaita.
Täytyy muistaa, että myös palveluita on keskitetty voimakkaasti. Esimerkiksi synnytykset
karkaavat yhä kauemmas ja kauemmas. Maaseudulta keskellä yötä synnyttämään pääsemi-
nen saattaa jatkossa olla erittäin hankalaa, jos paikallista taksia ei ole saatavilla tai se yksi
taksi on jo matkalla johonkin muualle.

Tulevaisuuden taksipalveluita ajatellen koen, että meillä edustajilla on nyt suuri haaste
määritellä liikennekaariesityksessä mainittu taksipalveluiden ylihinnoittelu. Enimmäishin-
nasta poikkeaminen vaatisi erillistä sopimista, jonka todistaminen on palveluntarjoajan
vastuulla. Jos joku niin tämä on yksi kohta taksialan kohdalla, joka pitää erityisellä huolel-
la liikenne- ja viestintävaliokunnan pöydän ympärillä selvittää. Lailla Trafin on pystyttävä
aidosti ja tehokkaasti puuttumaan kipurajan ylittäviin hintoihin. Tästä oli myös maininta
oikeusministeriön lausunnossa.

Itse en halua Suomeen samankaltaista tilannetta kuin esimerkiksi Ruotsissa on: ellet tar-
kista hintapolitiikkaa etukäteen ja nappaat ensimmäisen taksin, voit huonoimmassa ta-
pauksessa sanoa hyvästit koko lomabudjetille.

Ajattelen niin, että hallituksen malli taksitoiminnasta voi loppujen lopuksi toimia käy-
tännössä hyvin vain, mikäli alalle kyetään luomaan aito kilpailutilanne. Sinänsä on melkoi-
sen yllättävää, että kokemukset hinnoittelun vapauttamisesta muissa Euroopan maissa ker-
25



Pöytäkirjan asiakohta PTK 94/2016 vp
tovat taksihintojen rajusta kallistumisesta eikä päinvastoin. Nähtäväksi jää myös se, miten
uudistus lopulta onnistuu Suomessa luomaan uusia tuloja yrittäjille, kun muun muassa tak-
sien kustannusrakenne säilyy melko ennallaan.

Arvoisa puhemies! Liikennekaaren lausuntokierroksella tuli myös huomioita kokonais-
vaikutusarvioiden puutteellisuudesta. Markkinoissa ei ole huomioitu Suomen erilaisia olo-
ja liittyen kaupunkiseutujen ja hiljaisempien maaseutualueiden palveluiden hinta- ja saata-
vuustekijöihin. Normien ja sääntelyn purku on istuvan hallituksen yksi kärkihanke, (Puhe-
mies koputtaa) ja mekin tavoittelemme monessa asiassa tätä normien ja sääntelyn purkua,
mutta sitäkään ei pidä tehdä ihmisten tai ympäristön kustannuksella.

Tavaraliikennelupavaatimuksen poistaminen pakettiautokuljetuksilta tulee lisäämään
harmaata taloutta, mikäli myös pakettiautokuljetusten tarjoajilta ei vaadita hyvämainei-
suutta, vakavaraisuutta ja tosiasiallista toimipaikkaa Suomessa. Pienempää kalustoa suosi-
va säätely lisäisi liikenteessä olevien ajoneuvojen määrää sekä myös päästöjä. Tämän to-
tesivat lausunnoissaan sekä AKT että SKAL.

Arvoisa puhemies! Aivan tähän loppuun ja mitä tulee jatkotoimenpiteisiin: Hallituksen
on kokonaisuutena pohdittava myös konkreettisia keinoja harmaan talouden torjuntaan lii-
kennesektorilla, jotta sen tavoitteet aidosta kilpailusta ja liikenteen päästövähennyksistä
olisivat edes mahdollista toteuttaa. Muun muassa edellä mainitsemani haasteet ja puutteet
tulee valiokuntatyössä laajasti vielä selvittää. Valta on tässä talossa. Jos ymmärrys käsitte-
lyn aikana kasvaa, sitä toivottavasti myös käytetään. Olin hämilläni debatissa mutta ilok-
seni huomasin, että useampi hallituspuolueen edustaja kaipasi tähän lakiin täsmennyksiä jo
tässä lähetekeskusteluvaiheessa, joten niitä muutoksia varmasti on myös helppo valiokun-
takäsittelyssä saada lävitse.

15.39 Markus Mustajärvi vas: Arvoisa puhemies! Ministeri Berner on varmaan ollut
monesti taksin kyydissä, mutta nyt taksit ovat ministeri Bernerin kyydissä, vieläpä kylmäs-
sä sellaisessa. Kovin paljon ei hallituksen esityksen valmistelussa ole kuultu varoittelevia
puheita, vaikka ne olisivat olleet kuinka perusteltuja. Miksi lähteä näin radikaalilla tavalla
muuttamaan toimivaa järjestelmää? Ruotsissa on maksettu kalliit oppirahat, niin kuin on
moneen kertaan todettu, kun siellä onnistuttiin yhdistämään sääntelyn purkamisessa kaik-
ki huonot puolet: kaluston heikkeneminen, harmaan talouden lisääntyminen ja hintojen
nousu. 

Ilokseni havaitsin, että pääkaupunkiseudun taksialan edunvalvonnan ja tilausvälitysyh-
tiöitten kannanotossa kannetaan huolta maaseutualueesta paljon enemmän kuin mihin pys-
tyvät maakuntien keskustalaiset kansanedustajat tai ainakin puheissaan pientä ihmistä puo-
lustavat perussuomalaiset. Enpä olisi uskonut, että edustaja Maijalan kanssa me asumme
samassa kunnassa, niin erilaista maailmaa hän tuntuu seuraavan. Pääkaupunkiseudun tak-
sialan edunvalvojat kiinnittävät huomiota moniin sellaisiin kipukohtiin, jotka koskevat
myös Lapissa. Taksialan edunvalvonta, mutta myös taksikuskit pohjoisesta etelään esittä-
vät yhdenmukaista kritiikkiä hallituksen kaavailuista. Minäkin taksipalveluitten suurkulut-
tajana yhdyn esitettyyn kritiikkiin.

Arvoisa puhemies! Kyse ei ole ainoastaan taksinkuljettajista ja yrittäjistä, vaan myös
palveluitten saatavuudesta ja asiakkaista, ennen kaikkea lapsista, vanhuksista ja niistä, jot-
ka toimintarajoitteen vuoksi tarvitsevat erityistä apua. Siksi taksinkuljettajien koulutus- ja
koevaatimuksista luopuminen on kiistatta riskipeliä. Jälkikäteinen valvonta tulee aina
myöhään ja vasta silloin, kun ongelma on jo syntynyt. Samaan aikaan vapautetaan yrittä-
26



Pöytäkirjan asiakohta PTK 94/2016 vp
jien palvelutasovaatimuksia ja lupakäytäntöjä, ja tästä seuraa, että entistä vapaammin va-
likoituvat yrittäjät käyttävät entistä vapaammin valikoituja kuskeja ja lopputuloksena on,
että syntyy uusi matalapalkkainen työmarkkina, ja se ei ainakaan palvelun laatua lisää. 

Hallituksen esityksessä romutetaan nykyinen asemapaikkasääntely ja päivystysvelvoi-
te. Niillä on kuitenkin turvattu taksipalveluitten saatavuus koko maassa. Ensimmäisenä
uhan alle joutuvat harvaan asuttujen kuntien kauimmaisten kylien viimeisetkin palvelut.
Siellä tuttu taksimies on vastannut paljon muustakin kuin auton ajamisesta, ja olen myös
huomannut täällä kaupungissa, Helsingissä, sen, että monen vanhuksen ainoa läheisempi
ihmiskontakti voi olla se tuttu taksimies. 

Valvovalle viranomaiselle eli Trafille annetaan jatkossa mahdollisuus puuttua hinnoit-
teluun, mikäli hinnat nousevat kuluttajahintoja nopeammin. Hallitus perustelee esitystään
sillä, että kuluttajahinnat laskevat, mutta varautuu niiden nousuun. Se ei ole kovin uskot-
tavaa eikä johdonmukaista. Tähän osittaissääntelyyn kuuluu kyllä se, että jos on asetettu
tällaisia kattoja, niin toistepäin sen voi sanoa, että millä keinoin ministeri tai viranomainen
pakottaa taksin ottamaan sen kannattamattoman kyydin vaikka kuinka kaukaa. 

Arvoisa puhemies! Liikennekaaressa ollaan muutenkin perimmäisten kysymysten äärel-
lä. Jokaisen kehittyvän seutukunnan ensimmäisenä ehtona on hyvät liikenneyhteydet. To-
siasiallinen mahdollisuus liikkua palveluitten ja työpaikkojen perässä, kun ne hyvin usein
ovat yhä kauempana, ratkaisee paljon. Jo nyt oman auton käyttö on monelle sellainen pak-
ko, johon ei oikeastaan olisi varaa, ja autoilijoitten maksurasitus kokonaisuudessaan nou-
see. Matalapalkka- tai osa-aikatyöntekijöillä, kokonaan työttömillä, paljon sairastavilla tai
vaikkapa pienellä eläkkeellä kituuttavilla ei ole varaa vaihtaa sitä yli 20 vuotta vanhaa To-
yotaansa hybridiautoon ihan vain siitä riemusta, että hallitus niin tahtoo. Pitäisi olla vaih-
toehtoja, mutta kun niitä ei vain ole. 

Kaikki entinen ei ole automaattisesti huonoa, mutta jos ideologia ohjaa suurta muutosta
maksettavasta hinnasta välittämättä, jälki voi olla tuhoisaa. Hinnan maksavat rehelliset
yrittäjät yhtä lailla taksiliikenteessä kuin kuljetusyrityksissä. Kannattaa muistaa, mitä on
tapahtunut esimerkiksi kabotaasiliikenteessä. Mutta kaikista varmin laskun maksaja on se
asiakas. 

15.44 Jukka Kopra kok: Arvoisa herra puhemies! Käymme nyt lähetekeskustelua halli-
tuksen esityksestä ensimmäiseksi liikennekaareksi. Kyseessä on laaja säädöskokonaisuus,
ja tämän avulla on tarkoitus purkaa säätelyä, vapauttaa liikennealaa taksien sekä linja-au-
to- ja pakettiautoliikenteen osalta kilpailulle ja edistää erilaisia digitalisaatioratkaisuja.
Putkessa ovat sitten tulossa liikennekaari 2 ja 3, joista hallitus tekee esitykset eduskunnalle
myöhemmin.

Tämän liikennekaariesityksen valmistelussa on käyty vuoropuhelua hallituspuolueiden
kesken ja luonnollisesti käyty laaja lausuntokierros. Näiden perusteella esitys ei vastaa al-
kuperäistä keväällä esitettyä vedosta, vaan sitä on muokattu ja moni kohta kirjoitettu uu-
siksi. Esimerkiksi alkuperäiseen esitykseen sisältynyt ehdotus taksi- ja kuljetusliiketoimin-
nan sallimisesta 10 000 euroon asti ilman mitään lupia tai veronalaisuutta on nyt esitykses-
tä poistettu.

Arvoisa puhemies! Liikennekaaren perusajatukset ja -tavoitteet ovat hyviä ja kannatet-
tavia. Tämän uuden lainsäädännön avaamien mahdollisuuksien myötä Suomenkin liiken-
nöintimarkkinoilla on mahdollisuus kehittyä vastaamaan nykypäivän ja tulevaisuuden uu-
den tyyppiseen kysyntään. Liikennekaaren tavoitteita on muun muuassa saada liikenne-
27



Pöytäkirjan asiakohta PTK 94/2016 vp
markkinoiden tieto kauttaaltaan digitaaliseksi, avoimeksi ja yhteentoimivaksi. Tämän
myötä asiakkaat saavat uusia palveluita ja yritykset uusia liiketoimintamahdollisuuksia.
Lupajärjestelmää on tarkoitus keventää, jolloin markkinoille tulo helpottuu. Samalla saa-
daan sääntely sellaiseksi, että myös uudet kyydinjakopalvelut voivat toimia osana liiken-
nejärjestelmäämme. Hallituksen kantavana perusajatuksena on, että uudistustoimien myö-
tä Suomi on maailman mittakaavassa liikennesektorin edelläkävijä. Todettakoon, että tällä
hetkellä maailmalla ollaan monin paikoin meitä edellä. Pelkkä lainsäädäntö ei riitä, tarvi-
taan myös tekijät, mutta nyt tekemiselle annetaan mahdollisuus. 

Kun puhutaan matkaketjuista, digitalisaatiosta, rajapintojen avaamisesta ja MaaSista,
niin mitä näillä sitten oikein tarkoitetaan? Esimerkiksi sitä, että henkilön halutessa matkus-
taa vaikka kotoa Lappeenrannasta Poriin SuomiAreenalle ei tarvitse ostaa juna- tai lento-
lippuja eri yhteysväleille erikseen, miettiä bussiaikataulua ja välillä heilutella taksia kadun-
kulmasta. Kaikki matkaosuudet voi varata ja maksaa kertaheitolla ja tämän jälkeen vain
nauttia matkustamisesta murehtimatta lipuista ynnä muusta, kun vaihtaa kulkuvälinettä
matkan varrella. Ja kun homma tehdään oikein, myös verottaja saa näistä ostoista tiedon
suoraan eikä yrittäjienkään tarvitse erityistä kirjanpitoa ja kuittirumbaa käydä läpi, kun tie-
dot yhteiskunnalle antavat.

Arvoisa puhemies! Ennen esityksen antoa merkittävä osa liikennekaaresta käydystä kes-
kustelusta koski taksiliikenteen järjestämistä ja taksijärjestelmää kohtaavia muutoksia. On
totta, että taksiala mullistuu. Kolme suurta muutosta taksiliikenteessä ovat taksilupien
määräsääntelystä luopuminen, hinnoittelun vapauttaminen ja asemapaikkavelvoitteesta
luopuminen. Nämä muutokset ovat suuria, ja niiden mahdollisia haitallisia vaikutuksia py-
ritään rajaamaan erityyppisillä reunaehdoilla. Näitä reunaehtoja ovat muun muassa tak-
siajoneuvojen rekisteröintivaatimus Suomeen, yrityksen toimipaikkavaatimus Suomessa,
Trafin oikeus puuttua hinnoitteluun mikäli ongelmia ilmenee, kuljettajalla on edelleen ol-
tava ajolupa, taksiyrityksellä tai yrittäjällä on edelleen oltava taksilupa, ja kuljettajaankin
kohdistetaan tiettyjä vaatimuksia. Vaikka liikennemarkkinat uudistuvat, ei mattoa voi ve-
tää nykyisten taksi- ja kuljetusyritysten alta. Siksi edellä kuvatuilla reunaehdoilla ja muil-
lakin pyritään turvaamaan myös olemassa olevien yritysten toimintaedellytykset. Lainsää-
dännön vaikutuksia tullaan seuraamaan, ja tarvittaessa puututaan epäkohtiin.

Niin kutsutun pakettiautoliikenteen tai kevyen kuljetusliikenteen osalta on säätelyä
myöskin tarkoitus purkaa. Jatkossa alle 3,5 tonnin autoilla kuljetuksia harjoittavan ei tar-
vitse käydä pakollista yrittäjäkurssia. Erillistä luvanhakuprosessia ei ole, vaan luvan saa,
kun rekisteröityy kevyen kuljetusliikenteen yrittäjäksi. Tähän rekisteröintiin tulisi liittää
taustatarkistukset, jotta varmistetaan, että rekisteröityjen talous ja vastuullisuus ovat kun-
nossa ja vaadittavalla tasolla. Vielä voitaisiin pohtia, tulisiko rekisteröitymistä kutsua lu-
vaksi. Pakettiautotkin on jatkossa rekisteröitävä Suomeen.

Erityisenä huomiona totean, että esityksen myötä poistuvat tavaraliikennelain 29, 30 ja
32 §:t, jotka säätelevät poliisin valtuuksia valvoa kuljetuksia ja määrätä sanktioita. Tähän
kuuluvat muun muassa kuljetusasiakirjojen ja muiden asiakirjojen esittämisvelvoite, polii-
sin oikeus määrätä sakkoa kuljetuksiin liittyvistä puutteista ja niin edelleen. Esityksen mu-
kaan Trafin olisi jatkossa määrä valvoa näitä asioita. Sillä ei ehkä kuitenkaan ole organi-
saatioita tätä varten. Liikennekaariesityksen tämä kohta on siis haasteellinen. Harmaan ta-
louden torjunnan kannalta asia on merkityksellinen, ja tähän tulee valiokuntakäsittelyssä
kiinnittää huomiota.
28



Pöytäkirjan asiakohta PTK 94/2016 vp
Arvoisa puhemies! Suuret muutokset ja hyvät asiat harvemmin syntyvät itsekseen tai
helpolla. Liikennekaariesitys on käytävä nyt eduskuntakäsittelyssä pieteetillä läpi, ja edus-
kunnan on käytettävä toimivaltaansa sen eteen, että lopullinen hyväksyttävä lakipaketti
vastaa tarkkaan niitä tavoitteita, jotka on asetettu, edellä esille nostetut asiat huomioiden ja
aiheuttamatta turhaa haittaa tai hankaluutta kenellekään.

15.50 Merja Mäkisalo-Ropponen sd: Arvoisa puhemies! Kuten debatissa totesin, meillä
on paljon kansalaisia, jotka eivät pysty kilpailuttamaan tai arvioimaan palveluntuottajaa tai
toiminnan laatua, ja mainitsin esimerkkinä muistisairautta sairastavat. Pätevyys edellyttää
koulutusta, ja esimerkiksi muistiyhdistykset ja muut järjestöt ovat kouluttaneet taksiautoi-
lijoita näiden erityisryhmien kohtaamiseen ja auttamiseen jo taksikurssien aikana. Jos kou-
lutus ja valvonta jää vain yrittäjän vastuulle, niin en ole aivan varma, miten ammattitaito
varmistetaan. Toivon, että tämä asia katsotaan huolellisesti valiokunnassa, sillä en ole va-
kuuttunut ministerin vastauksen perusteella vielä tässä vaiheessa, miten tämä on tarkoitus
toteuttaa ja varmistaa. Erityistä apua ja tukea tarvitsevat henkilöt eivät voi myöskään mat-
kustaa missä kulkuneuvossa tahansa, ja myös tämä näkökulma on varmistettava valiokun-
nassa.

Arvoisa puhemies! Kun erityisryhmien turvalliseen matkustamiseen on tietoisesti kiin-
nitetty huomiota esimerkiksi näillä taksikursseilla, niin tilanteet, joissa muistisairautta sai-
rastava on jätetty kadulle yksin seisomaan, ovat vähentyneet huomattavasti, ja olen vakuut-
tunut, että tämä on osittain johtunut siitä, että näissä koulutuksissa on tähän asiaan myös-
kin kiinnitetty huomiota. Taksiautoilijat ovat myös aktiivisesti ryhtyneet ilmoittamaan vi-
ranomaisille, jos näkevät esimerkiksi yöllä kaupungilla harhailevan vanhuksen. He ovat
erittäin tärkeä ammattiryhmä, joka voi näitä havaintoja tehdä. Kuten sanoin, nämä muutok-
set ovat tapahtuneet ainakin osittain yhtenäisen koulutuksen ansiosta.

Lopuksi, arvoisa puhemies, kyllä minulla on myös huoli koulukuljetusten laadusta, kos-
ka lasten kuljetuksissa kuljettaja on aina tärkeä kasvattaja, eli hänellä on aina myös kasvat-
tajan tehtävä mukana, ja riittävä ja tasalaatuinen koulutus on toiminut kyllä tärkeänä laatu-
tekijänä myöskin näissä lasten kuljetuksissa.

15.52 Li Andersson vas: Arvoisa puhemies! Aloitan siitä, mitä hyvää tässä hallituksen
esityksessä liikennekaaren ensimmäiseksi osaksi on.

Liikennetiedon digitalisointi ja digitaalisen tiedon avaaminen kaikkien käyttöön open
data -periaatteen mukaisesti on kannatettavaa, ja elinkeinopoliittisesti voi jopa sanoa, että
se edustaa radikaalia tasa-arvoajattelua. Tiedon saatavuus avaa digitaalisella aikakaudella
loputtoman määrän mahdollisuuksia kehittää uusia liiketoimintamalleja ja sovelluksia.

Kannatettavaa on myös tavoite yhtenäisistä lippu- ja muista matkustuspalvelujärjestel-
mistä. Matkustajan kannalta siirtyminen yhdestä liikennemuodosta toiseen ja eri palvelun-
tarjoajien välillä samalla lipulla on ehdottomasti elämää helpottavaa. Sama koskee tiedon
saamista keskitetysti esimerkiksi aikatauluista ja eri matkustusvaihtoehdoista.

Liikenteen digitalisointi voi myös tuoda uusia ratkaisuja esimerkiksi haja-asutusaluei-
den palveluihin. Perinteisen reittiliikenteen sijaan on mahdollista luoda uusia malleja esi-
merkiksi tilaus- ja kutsuliikenteeseen, jossa liikennepalvelut järjestetään tarvepohjaisesti.
Se, millä tavalla tätä nyt tullaan edistämään esimerkiksi taksipalveluiden korvaamiseksi,
jäi minulle epäselväksi.
29



Pöytäkirjan asiakohta PTK 94/2016 vp
Digitalisaation edistäminen pantiin alulle jo Merja Kyllösen ollessa liikenneministeri,
jolloin digitaalisuuden hyödyntämiseen loi edellytyksiä muun muassa ministeriön raportti
avoimesta datasta ja ministeri Kyllösen kaudella valmisteltu liikenteen älystrategia.

Liikenneverkkoyhtiön osalta voi todeta, että vasemmistoliitto kannattaa pitkäjänteisyy-
den lisäämistä liikennepolitiikassa sekä liikenneinfrainvestointien volyymin kasvattamis-
ta. Yhtiömuoto ei kuitenkaan ole meidän mielestämme oikea tapa tätä tehdä.

Arvoisa puhemies! Mitä sitten ovat liikennekaaren ykkösosan suurimmat ongelmat?
Taksiliikenteen osalta on todennäköistä, että hinta- ja päivystysvelvoitteista luopuminen
johtaa taksien hintojen nousuun erityisesti ruuhka-aikoina, kun on eniten käyttäjiä. Hinta-
sääntelyn poistaminen johtaa myös siihen, että taksikuski ja asiakkaat jatkossa joutuvat so-
pimaan keskenään hinnasta ennen matkaa. Se lisää kuskin työtä, saattaa aiheuttaa työtur-
vallisuusriskejä sekä lisää myöskin riskiä erinäisille hintavedätyksille. Hiljaisimpina aikoi-
na hintojen aleneminen uhkaa madaltaa kuskien tulotasoa, ja päivystysvelvoitteesta luopu-
minen vaikeuttaa taksinsaantia haja-asutusalueilla. Liikennekaariesityksestä ei käy ilmi,
miten näitä uhkakuvia aiotaan torjua.

Taksiluvat ovat kuitenkin vain yksi osa kokonaisuutta liikennekaaressa. Ylivoimaisesti
suurin ongelma hallituksen suunnitelmissa ovat nämä julkilausutut tavoitteet lisätä liiken-
teen yksityistämistä. Yksi esimerkki pyrkimyksistä ovat suunnitelmat liikenneverkkojen
yhtiöittämisestä. Se tarkoittaisi demokratian ja poliittisen ohjauksen merkittävää vähenty-
mistä verrattuna nykytilanteeseen, ja yhtiömuoto helpottaisi myös liikenneverkkojen
myyntiä tulevaisuudessa.

Liikennepolitiikassa yleisesti tulee meidän mielestämme myös kiinnittää enemmän huo-
miota päästöjen vähentämiseen ja liikenteen kokonaisuudistamiseen ekologisempaan
suuntaan. Suomessa on mahdollista saada isoja päästövähennyksiä aikaiseksi liikennesek-
torin kautta. Se edellyttää sekä autokannan uudistamista sähkö- ja biopolttoainepohjaisten
ajoneuvojen suuntaan, liikenneinfrastruktuurin kehittämistä esimerkiksi sähköautojen la-
tauspisteiden lisäämiseksi että joukkoliikenteen kehittämistä kaikissa isoissa asutuskes-
kuksissa. Vasemmistoliitto on esittänyt, että pitäisi aloittaa liikenteen kokonaisverotuksen
uudistaminen tavoitteena ohjata liikkumista ekologisempaan suuntaan.

Arvoisa puhemies! Liikennepolitiikan osalta vasemmistoliiton mielestä pitäisi edetä
edistämällä liikennekaaren tavoitteita liikenteen digitalisaation, palveluiden yhteensopi-
vuuden lisäämisen ja tiedon avaamisen osalta. Kannatamme liikenneverkkojen ja väylien
ylläpidon ja infrainvestointien rahoituksen volyymin kasvattamista, mutta emme liikenne-
verkkojen yhtiöittämistä. Haluamme panostaa VR:n asemaan omistajapoliittisesti tarkista-
malla tuloutusvaatimuksia sekä tekemällä pitkäaikaisia sopimuksia velvoite- ja ostoliiken-
teen osalta.

Taksisääntelyn osalta haluamme jatkossakin turvata taksipalveluiden alueellisen katta-
vuuden sekä hintojen ennakoitavuuden ja kohtuullisuuden. (Puhemies koputtaa) Tämän li-
säksi näemme äärimmäisen tärkeänä aloittaa valmistelut liikenteen kokonaisverotuksen
uudistamiseksi ilmastopäästöjen vähentämiseksi.

15.58 Katja Hänninen vas: Arvoisa puhemies! Tänään on käyty vilkasta keskustelua lii-
kennekaaresta, ja uskon, että me tuonne valiokuntaan olemme saaneet hyviä evästyksiä
täältä salista. Kiitos siitä kaikille teille edustajille, jotka osallistuitte aktiivisesti keskuste-
luun.
30



Pöytäkirjan asiakohta PTK 94/2016 vp
Liikennepolitiikan uudistaminen on meistä kaikista varmasti todella tervetullutta ja tär-
keää. Digitalisaation hyödyntäminen ja lippujärjestelmien yhteensovittaminen tulevat hel-
pottamaan julkisen liikenteen käyttöä. Tällaisten todella suurten uudistusten yhteydessä on
aina mietittävä, saavutetaanko niillä alkuperäiset tavoitteet, kohtelevatko ne ihmisiä yh-
denvertaisesti ja mitä muita vaikutuksia päätöksillä on.

Vasemmistoliitto haluaa kehittää julkista liikennettä raiteisiin panostaen ja siirtää tava-
raliikennettä raiteille. Tieliikenteessä on edistettävä sähköllä ja biopolttoaineilla kulkevien
autojen markkinoillepääsyä. Liikenneinfrastruktuurin kehittäminen on pitkäjänteistä työ-
tä, ja se tapahtuu parhaiten julkisella omistuksella. Liikenneturvallisuus sekä ilmastopääs-
töjen vähentäminen on kaiken a ja o.

Arvoisa puhemies! Kuten jo debatissa totesin, olen erityisen huolissani taksilupien hin-
ta- ja määräsääntelystä luopumisesta. Sillä voi olla todellakin arvaamattomia vaikutuksia.
Kaikella todennäköisyydellä isot kaupungit tulevat hyötymään sillä tavalla, että asiakkai-
den maksut sitten hintakilpailun seurauksena laskevat, kun on tarjontaa, mutta sitten har-
vaan asutuilla seuduilla hintojen nousupaineet tulevat varmasti olemaan olennaiset. Tämä
ei mielestäni kohtele eri puolilla Suomea asuvia ihmisiä tasavertaisesti. On vaikea uskoa,
että keskustavetoinen hallitus tekee tällaista keskittämispolitiikkaa. Ollaanko nyt taksien
osalta luomassa uutta rahastusautomaattia? Palveluita ollaan muutenkin koko ajan keskit-
tämässä kasvukeskuksiin, mikä lisää taksikyytien tarvetta, kun esimerkiksi sairaalat ovat
entistä kauempana ihmisistä.

Ministeri Bernerin mukaan uudistuksella tavoitellaan säästöjä, mutta kenen säästöjä?
Jääkö kallistuvien taksimatkojen hintalappu kuntien vai asiakkaiden maksettavaksi? Myös
esimerkiksi koulukyytien osalta kuntien kulut uhkaavat nousta pilviin. Onneksi tämä
10 000 euron keinotekoinen pienimuotoisen toiminnan raja poistettiin tästä lakiesityksestä
lausuntokierroksen jälkeen. Se olisi ollut mielestäni todella haitallinen harmaan talouden
torjunnalle. Nyt minua huolestuttaa kuitenkin, ollaanko pakettikuljetukseen luomassa uut-
ta katvealuetta, kun pelkkä rekisteröityminen riittäisi. Harmaa talous on jo nyt merkittävä
ongelma, ja nyt olisikin etsittävä kaikki keinot sen torjumiseen.

Arvoisa puhemies! Kun sääntelyä nyt ollaan purkamassa rankalla kädellä, korostuu jäl-
kikäteinen valvonta. Millaiseksi Trafin vastuu ja työmäärä muodostuvat? Miten hintaval-
vonta tapahtuu? Entä pystyykö Trafi sen lisäksi valvomaan asiakasturvallisuutta ja tyyty-
väisyyttä riittävästi? 

Kuljettajien pätevyysvaatimusten keventäminen huolettaa, sillä liikenneturvallisuuden
ja työntekijöiden osaamisen on oltava huippuluokkaa myös jatkossa. Erityisesti paljon tak-
sia käyttävien erityisryhmien kohdalla on todella tärkeää, että kuljettaja on pätevä ja kalus-
to asianmukaista, ihan kuten edustaja Mäkisalo-Ropponen omassa puheenvuorossaan toi
esille.

Arvoisa puhemies! Tämän liikennekaaren seuraavassa vaiheessa keskitytään todella
olennaisiin kysymyksiin. Liikenneverkon mahdollinen yhtiöittäminen ja liikenneinves-
tointien rahoitusmalli ratkaisevat paljolti uudistuksen onnistumisen. Jään siis mielenkiin-
nolla odottamaan valmistelun etenemistä.

16.02 Katri Kulmuni kesk: Arvoisa puhemies! Liikennekaari uudistaa Suomen liikenne-
politiikkaa tulevaisuuden tarpeita varten. Moni on tässä salikeskustelussa pelännyt, että
tämä uudistus vie maaseudun liikennepalvelut. No, tosiasiallisesti maaseudullahan ei juuri
ole liikennepalveluita enää. Lapissakin on kuntia, joissa takseja ei saada edes täyteen. Niil-
31



Pöytäkirjan asiakohta PTK 94/2016 vp
le luville, mitä siellä olisi, ei ole halukkaita. Jos me odotamme sitä, että ihmiset maaseu-
dulla ajavat takseilla, niin en minä tiedä, kenellä siellä on varaa ajaa takseilla, ellei sitä kyy-
tiä maksa joku muu. Mutta ei tavallinen ihminen voi maaseudulla tilata taksia tänä päivä-
näkään. Se on kyllä rikkaiden ja etuoikeutettujen ihmisten liikennemuoto. Sen sijaan, mitä
liikennekaarella tavoitellaan, on se, että maaseudulle tulisi niitä palveluita — niitä palve-
luita, joita siellä ei valitettavasti nyt ole. Jatkuvasti me olemme olleet sellaisessa kiertees-
sä, että maaseudun palveluja on vähennetty ja vähennetty, mutta nyt koetetaan ajatella toi-
sella tavalla: miten sinne luodaan uusia palveluita.

Arvoisa puhemies! Näinpä onkin aivan välttämätöntä, että kaikki ne mahdollisuudet,
mitä teknologia meille tänä päivänä antaa, voidaan ottaa täysimääräisesti käyttöön. Ei ole
matkalla olijan kannalta kovinkaan järkevää, että pitää katsoa bussiaikataulut ja juna-aika-
taulut ja lentoliikenneaikataulut kaikki eri paikoista. On välttämätöntä, että ne saadaan sa-
maan applikaatioon, saman toiminnon alle. Näitä matkaketjuja pyritään uudistamaan.
Täällä on jo paljon puhuttu digitalisaatiosta, ja haluan kiittää oppositiota siitä, että myös te
tunnustatte sen arvon, mitä digitalisoituva maailma meille tuo, ja miten meidän täytyy ot-
taa siitä kaikki mahdollisuudet irti.

Uskoakseni tulevaisuudessa liikennemuodot tulevat olemaan niin erilaiset, että me
emme pysty ehkä tänä päivänä vielä aivan ajattelemaankaan sitä. Me puhumme tässäkin
keskustelussa aika paljon vain takseista, mutta tälläkin uudistuksella pyritään muokkaa-
maan sitä, että syntyisi myös uudenlaisia ja erilaisia kulkumuotoja, ei ainoastaan takseja.
Niinpä onkin aika ottaa se asiakas keskiöön, palvelun käyttäjä keskiöön ja jättää järjestel-
mä vähän sinne taustapuolelle. Mutta tämä ei tietenkään poista sitä, että edelleenkin julki-
nen valta erittäin mittavasti kantaa huolta siitä, niin kuin pitääkin, että lapset pääsevät kou-
luun, että vanhuksille on olemassa tuettuja palvelukyytejä, että Kela maksaa osuuden siitä.
Eihän tämä ole kuitenkaan tarkoitus, että koetetaan sieltä hakea säästöjä, vaan nimen-
omaan luoda uusia ratkaisuja.

Arvoisa puhemies! Suomi elää erittäin vaikeaa taloustilannetta, ja ei minusta ole aivan
vähäpätöinen asia, että tällä liikennekaarella tavoitellaan tuhansia uusia työpaikkoja. Arvi-
oita on tietenkin vaikea esittää, mutta kuitenkin on laskelmoitu, että vuoteen 20 mennessä
tällä voisi syntyä jopa 5 700 uutta työpaikkaa. Ei minun mielestäni meidän kannata jättää
käyttämättä mitään sellaisia mahdollisuuksia, joissa uutta työtä voitaisiin tähän maahan
tuoda.

En ole kuitenkaan mitenkään sinisilmäinen sille, että totta kai isot uudistukset aina pe-
lottavat ja niihin sisältyy monenlaisia duubioita. Toki itsekin mietin sitä taksikysymystä,
jota tässä ollaan jo monelta näkökulmalta käyty läpi, että miten käy sitten niillä alueilla,
joilla ei ole markkinaehtoisuutta automaattisesti. On siksi välttämätöntä, että Trafilla on
mahdollisuus puuttua peliin, jos hinnat lähtevät nousemaan, etteivät ne karkaa käsistä. Ja
on tärkeää, että edelleenkin sääntelyä on olemassa. Verot täytyy maksaa Suomeen, täytyy
olla ammattimainen, kuskilla ei saa olla rikostaustaa, täytyy olla vakavarainen ja monia
muita asioita. Edelleenkin taksit myös päivystävät, ja edelleenkin heillä on asemapaikka-
velvoite, joka on pääasiallinen.

Arvoisa puhemies! Tähän loppuun haluan vielä nostaa esille sellaisen asian, että aika
harvoin Suomesta puhutaan kansainvälisessä mediassa. Liikennekaari oli kuitenkin yksi
asia, joka herätti myös ehkä yhden arvostetuimmista kansainvälisistä talouslehdistä asian
äärelle, nimittäin The Economist otti edellisessä numerossaan liikennekaaresta varsin mo-
32



Pöytäkirjan asiakohta PTK 94/2016 vp
nipuolisen artikkelin esille, ja sieltä ainakin palaute oli positiivista. Tämä on historiallinen
ja erittäin kunnianhimoinen hanke.

16.08 Mikko Alatalo kesk: Arvoisa puhemies! Olen taksimiehen poika ja melkein sanka-
ri siis itsekin. Isäni ajoi Kiiminkijokilaaksossa taksikyytejä tansseihin, hän ajoi Kela-kyy-
tejä, koululaisia, hän jakoi postia, kuljetti tavaraa, eli täsmälleen sitä, mihin nyt pyritään.
Isällä oli vain lankapuhelin, mutta nyt apuna on digitalisaatio, ja siinä mielessä kannatan
kovasti tätä liikennekaariesitystä. Uskon, että moni muukin sitä kannattaa. 

Suomi on laaja maa. Me haluamme pitää koko maan asuttuna. Valitettavasti vain edel-
lisen hallituksen aikana meillä loppui Suomessa yli 200 bussivuoroa, koska PSA-asetus
tehtiin sillä tavalla. Tuskin enää tulee sellaista aikaa, että meillä kulkisi bussi siellä puoli-
tyhjänä, vain muutama asiakas. Sen takia me tarvitsemme digiloikkaa ja tilausliikennettä.
On tärkeää, että ihmiset ja tavarat pääsevät kulkemaan nopeasti, edullisesti, turvallisesti ja
kattavasti koko Suomessa. Ikäihmisten on päästävä kauppaan ja hyvinvointipalveluihin, ja
niille, jotka eivät omista autoa, on tarjottava kulkemisen edellytykset.

Kun valtio joutuu tekemään säästöpäätöksiä, on huomattu muun muassa Kela-kyytien
suuri menoerä, ja toki kansalaisten palveluista ja yhdenvertaisuudesta on nyt kyse. Kun
Kela-kyyteihin toivotaan jonkinlaista kiky-sopimusta, niin taksit ovat siihen olleet valmii-
ta. Ainakin se vastaus on tullut tuolta taksikentältä, että yhdistetään niitä kyytejä ja sääste-
tään myös yhteiskunnan kustannuksia.

Kulkeminen on keskittämisen kolikon toinen puoli. Aikoinaan, jo edellisten hallitusten
aikana, tätä keskittämistä tapahtui koulujen osalta — silloinhan aina kuljetuskustannukset
nousevat — ja nyt varmasti myös kun keskitetään terveyspalveluja, kuljetuskustannukset
jälleen nousevat. Se on siis poliittinen valinta. Me joudumme liikenteen puolella maksa-
maan sen, mitä muualla sitten säästämme.

Liikennekaariuudistuksen tavoitteena on lisätä valinnanmahdollisuuksia, ei vain liiken-
nepalvelujen käyttäjien vaan myös alan yrittäjien mahdollisuuksia. Yrityksillä on vapaus
valita toimintatapa, kilpailuvaltti ja kalusto. Digitalisaatio tosiaan mahdollistaa tilauslii-
kenteen ja aivan uudenlaista yrittäjyyttä. Me voimme luoda uusia investointeja ja uusia
työpaikkoja.

Arvoisa puhemies! Liikennekaari helpottaa elämää, kun sääntely kevenee ja hallinnolli-
nen taakka pienenee. Tämä vähentää myös yritysten kustannuksia. On kuitenkin selvää,
että sääntelyä ja myös kattavia vakuutuksia tarvitaan varmistamaan liikenteen palvelujen
ja asiakkaan turvallisuus. Oli myönteistä, että liikennekaaresta päästiin lausuntojen jäl-
keen ehjään esitykseen taksien osalta: sääntelyä väljennetään ja monta taksiyrittäjiä kismit-
tänyttä ehdotusta on korjattu. Taksilupien määräkiintiöstä luovutaan eli takseja voi tulevai-
suudessa olla enemmän, mutta kilpailua ei vapauteta villiksi: edelleen lupaehtoisuus säi-
lyy ja Trafi valvoo taksiyrityksiä ja kuljettajia. Niin sanotut kymppitonnin taksiautoilijat
purettiin esityksestä pois, ja tämä on jo liikenneturvallisuudenkin kannalta tärkeää. Pääasi-
allinen asemapaikka säilyy. Vaikkapa Juupajoella asemaansa pitävä taksi voi silti ajaa
myös naapurikunnan puolella tämän uudistuksen myötä. Tärkeää on, että taksien kotipaik-
ka on myös Suomessa.

Arvoisa puhemies! Kilpailun kuitenkin tulee olla tasapuolista. Ei voi olla niin, että pik-
kubussit ajavat verovapaalla polttoaineella ja taksit eivät. Esitys tulee todellakin siinä mie-
lessä olemaan meillä kriittisessä tarkkailussa. Jos meille tulee liikaa takseja ja markkina-
häiriötä, niin pitäisi olla mahdollisuus myös tätä asiaa kiristää. Täytyy myös huomata, että
33



Pöytäkirjan asiakohta PTK 94/2016 vp
taksit maksavat tällä hetkellä, riippuen bonuksista, 6 000:sta 10 000 euroon vakuutuksia, ja
niillä vakuutuksilla turvataan se, että jos onnettomuus tulee, silloin korvataan asiakkaan
vahingot. Ja todellakin, näitä ei ainakaan minun tietääkseni Uber-takseilla ole.

Liikennekaari on väline turvata myös postinjakelupalveluja maassa. Ja todellakin, me
tarvitsemme rahaa myös uusiin tiehankkeisiin. Hyvä, että sekin asia on tulossa tämän lii-
kennekaaren jatko-osassa. Vaikka hallitus onkin nyt antanut todella paljon rahaa teiden
korjaamiseen, myös uusia tiehankkeita pitää edistää.

Monet osapuolet ovat olleet tyytyväisiä jo tässä vaiheessa, Linja-autoliitto ja monet
muut. SKALin näkemyksiä on kuultu, ja sen vaatimuksesta myös poistettiin nämä 10 000
euron liikevaihdon yrittäjät ja näin. Mutta totta kai liikennekaari tulee olemaan liikenne- ja
viestintävaliokunnassa tarkassa syynissä. Jotkut yksityiskohdat saattavat vielä hioutua.
Taksiyrittäjät, ainakin liittonsa kautta, ovat kuitanneet, että tämän liikennekaaren kanssa
voidaan elää. On myös hyvä, että siirtymäaikaa on lähes kaksi vuotta, niin että alan toimi-
jat voivat muutokseen sopeutua.

16.13 Sinuhe Wallinheimo kok: Arvoisa herra puhemies! Hallitus ja ministeri Berner to-
dellakin ansaitsevat isot kiitokset tämän laajan ja Suomen tulevaisuuden kannalta tärkeän
liikennekaarihankkeen saamisesta vihdoin tänne käsittelyyn. Siihen sisältyvä suurin muu-
tos on ajattelutavan muutos. Siinä kuluttaja laitetaan aidosti keskiöön niin henkilö- kuin ta-
varaliikenteessäkin. Tähän päivään asti liikennettä on ajateltu lähinnä välineenä paikasta
toiseen siirtymiseksi. Samalla raja-aidat eri kuljetusmuotojen välillä ovat olleet vaikeita
ylittää. Nyt tähän tulee, arvoisa puhemies, muutos. Jatkossa liikenne ja liikkuminen muut-
tuvat yhä enemmän kokonaisvaltaiseksi palveluksi. Muutoksen mahdollistaja on erityises-
ti matkojen hinta- ja aikataulurajapintojen avaaminen. Sen myötä jokaisen meistä valin-
nanvara liikkumisen suhteen kasvaa. 

Myös kuljetusalan yrittäjille uusi liikennekaari tarjoaa uudenlaisia mahdollisuuksia.
Esimerkiksi haja-asutusalueilla nyt perinteisiä taksipalveluja tuottavat yrittäjät voivat jat-
kossa tarjota niin halutessaan muitakin palveluja. Yrittämisen taloudellista kannattavuutta
voisi kasvattaa esimerkiksi yhdistämällä taksikuljetuksiin postipalveluita, tavarakuljetuk-
sia tai muita kotipalveluita. Vastaavasti kaupunkien pienelle henkilökuljetusyrittäjälle voi
löytyä yllättävistäkin mahdollisuuksista uutta liiketoimintaa, kun hän yhdistää oman pal-
velunsa laajempaan kokonaisuuteen. Myös erilaisia alennuksia liikennepalveluista on hel-
pompi muotoilla, kun palvelut ovat yhden luukun alla.

Arvoisa puhemies! Liikennekaarelle asetetut taloudelliset odotukset ovat korkeita. Lii-
kenne- ja viestintäministeriö on arvioinut, että liikennekaari voisi luoda jopa 18 000 uutta
työpaikkaa lähivuosien aikana. Saattaa olla, että pitkällä aikavälillä liikennekaaren mah-
dollistama kehittyminen parantaa Suomen talouden tilannetta jopa paljon sovittua kilpai-
lukykysopimusta enemmän. Toiveiden toteutuminen edellyttää ennen kaikkea sitä, että
suomalaisissa liikenne- ja logistiikkapalveluissa otetaan käyttöön uuden teknologian, digi-
talisaation ja liiketoimintamallien tarjoamat mahdollisuudet. Tässä myös saattaa olla uu-
distuksen isoin haaste. Tuoreimmat tutkimukset nimittäin kertovat siitä, kuinka vähäistä
digitalouden tarjoamien mahdollisuuksien hyödyntäminen on erityisesti eniten työllistä-
vissä pk-yrityksissä. Hyvälläkään lainsäädäntöympäristöllä ei ole merkitystä uuden kas-
vun luomisessa, jos sen tuomia mahdollisuuksia ei osata täysimääräisesti hyödyntää. Siksi
toivonkin, että erityisesti kuljetusalan yrittäjät ottaisivat nyt koppia esimerkiksi parasta ai-
kaa käynnistyvästä innovaatiosetelikokeilusta. Siinä yksi keihäänkärki on pk-yritysten di-
34



Pöytäkirjan asiakohta PTK 94/2016 vp
givalmiuksien kehittäminen yhteistyössä yliopistojen ja ammattikorkeakoulujen digiosaa-
jien kanssa. 

Arvoisa puhemies! Liikennekaari on jälleen yksi erinomainen esimerkki hallituksen
norminpurkutalkoiden edistämisestä. Niiden perimmäinen tarkoitus on helpottaa jokaisen
meistä arkea, lisätä talouden dynamiikkaa ja luoda siten uutta kasvua ja työpaikkoja. Toi-
sin sanoen markkinoille pääsyn esteitä poistamalla ja kilpailua lisäämällä voidaan mahdol-
listaa uuden työn syntymistä ilman, että se maksaa valtiolle yhtään mitään. Tulokset puhu-
vat puolestaan. Kauppojen aukiolon vapautus on luonut kaupan alalle 2 500—3 000 uutta
työpaikkaa. Toteuttamista vaille valmis oleva alkoholilain uudistus luo puolestaan edelly-
tyksiä työllisyyden parantamiselle ravintola-, panimo- ja elintarvikevientisektoreilla. Jo-
kaista näitä tarvitaan, arvoisa puhemies, talouden suunnan muuttamiseksi. 

16.18 Markku Pakkanen kesk: Arvoisa herra puhemies! Arvoisat edustajat! Tänään on
aloitettu keskustelu liikennekaaresta, ja se on odotettu avaus hallituksen kärkihankkeeksi.

Harmikseni totesin, että vain yksi liikennemuodoista nousi varsinaiseen keskusteluun.
Olisin toivonut, että myös jo tänään olisi keskusteltu rautateistä, raskaasta liikenteestä, ve-
sikuljetuksista, henkilöliikenteestä noin laajemmin, mutta vain taksiliikenne näyttää ole-
van tällä hetkellä se, mikä asiassa puhuttaa. No, siinä varmaan on osana myös se, että siellä
on 10—20 euron hintaisista kyydeistä kyse, ja sellaiset euromäärät ovat sellaisia helppoja
kokonaisuuksia ymmärtää myös tälle porukalle.

Itselleni liikennekaaren tärkein hanke on väyläyhtiön perustaminen, ja toivon, että sille
täällä salissa annetaan paljon enemmän aikaa ja aikanaan myös valiokuntatyössä. Toivon,
että väyläyhtiö Suomeen perustetaan ja saadaan toimiva valtionjohtoinen yhtiö aikaiseksi.

Muutama kommentti, mitä taksiliikenne on tänään ja mikä muuttuu:
Taksi tänään on Suomessa tarveharkintaan perustuva lupajärjestelmä, jossa kunnassa tai

alueella on kiintiömäärä, jonka ely-keskus vuosittain vahvistaa. Kiintiömäärän mukaan lu-
vat vapautuvat, ja tänä päivänä niitä saavat uudet yrittäjät ja olemassa olevat yrittäjät vuo-
ron perään, miten ely-keskus omassa harkinnassaan niitä jakaa ja lupia vapautuu. Myös
säännöittäin kunnilta kysellään, riittääkö kiintiömäärä ja onko tarvetta lisätä vai vähentää
kiintiöitä. Taksit käyttävät vahvistettua taksaa, elikkä on säädelty ylähinta mutta alahintaa
taksipalvelussa ei ole säädelty, joten niin sanotulla alennetulla ja halvemmalla hinnallahan
voi ajaa lain mukaan myös tänä päivänä.

Luvanhaltijalla on päivystysvelvoite, ja se on aina lupakohtainen. Tämä takaa tasaver-
taiset taksipalvelut ympäri Suomea asemapaikalla, tai joillakin alueilla myös kotitaksi on
se mahdollisuus, millä päivystysvelvoitetta hoitaa. Asemapaikka määritellään lupamääri-
tyksessä. Samaten taksilupaan tulee maininta esteettömyydestä tai niin sanotusti henkilö-
taksista. Esteettömyys takaa vammaisille ja liikuntarajoitteisille taksien saatavuuden, ja
näin myös vammaispalvelulain vaatimukset tulee huomioida.

Digitalisaatiosta puhutaan tänä päivänä paljon. Se kuuluu asiaan, ja se on tulevaisuutta,
mutta suomalaiselle taksille digitalisaatio on jo viimevuosisatainen perinne ajovälitysjär-
jestelmien myötä. Itse yli 2 miljoonaa kilometriä taksiautolla ajaneena olen jo 20 vuotta
nauttinut digitalisaation eduista, muun muassa turvalaitteet taksissa ovat olleet jo kauan
sitten digitalisoituja, kyydin välitys on tapahtunut kännykällä jo 15 vuotta ja aina tällainen
seurattavuus on ollut mahdollista digitalisaation myötä. Mutta digitalisaatio kulkee eteen-
päin, ja taksiala on siinä mukana ja haluaa olla kehityksessä mukana.
35



Pöytäkirjan asiakohta PTK 94/2016 vp
No, mikä sitten muuttuu tässä uudessa esityksessä? Yksi asia, mikä ei muutu, on noin
5,5 miljoonaa suomalaista asukasta. Sinällänsä markkinat eivät äkkiä muutu, mutta kiin-
tiömäärä poistuu, ja taksilupien määrä vapautuu, mutta lupa pysyy onneksi mukana. Ase-
mapaikka muuttuu pääsääntöiseksi, siinä tulee höllentämistä. Mutta hinnoittelun osalta
hinnoittelu vapautuu. Kuljettajakoulutuksessa tulee vapautusta tai helpotusta. Tämä mah-
dollistaa tietenkin enemmän kuljettajia alalle. Toisaalta siinä meidän lainsäätäjien pitää
varmistaa, että laadukas ja turvallinen taksi Suomessa säilyy. Erilaiset yhdistetyt maksuvä-
lineet tulevat tulevaisuudessa mahdollisiksi, eri liikennemuodot, ja tämä on hyvä ja kanna-
tettava uudistus. Siinä täytyy varmistaa, että tämmöisiä Waltti-korttityyppisiä ongelmia ei
Suomeen synny.

Ajan puutteen vuoksi jatkan puhetta seuraavassa liikennekaarikeskustelussa. Mutta tä-
män päivän osalta omalta osaltani jätetään liikennekaari tähän. — Kiitoksia, hyvää keskus-
telua!

16.23 Mirja Vehkaperä kesk: Arvoisa herra puhemies! Liikennekaarta on tänään sekä
eduskunnan oikealta että vasemmalta puolelta kiitelty. Astutaan siis uuteen aikakauteen
kaikkien liikennemuotojen osalta ja ennen kaikkea varmistetaan se, että Suomessa eri lii-
kennemuodot seurustelevat toistensa kanssa.

Liikennekaari on meille elintärkeä, koska Suomi on todellakin harvaan asuttu maa.
Meillä on todella pitkät etäisyydet ja ohkaiset tavaravirrat. Mutta me haluamme nyt mei-
dän logistiikastamme tehokkaampaa ja parempaa sekä henkilö- että tavaraliikenteeseen.
On selvä, että digitaalisuus tuo meille mahdollisuuksia. Se jouduttaa, parantaa, nopeuttaa
palveluiden saatavuutta, ja tämä avoin tietojen rajapinta on erittäin tärkeä silloin kun pu-
humme eri liikennemuotojen, lippujärjestelmien, matkaketjujen yhdistämisestä. Se tuo su-
juvuutta kaikkien liikkumisen arkeen.

Logistiikasta voimme myös saada kilpailuvaltin Suomelle tulevaisuudessa. Tiedämme,
että tavaravirrat muuttuvat maailmassa. Esimerkiksi Koillisväylä tulevaisuudessa voi mah-
dollistaa sen, että Suomen läpi kulkee entistä enemmän maailman tavaravirroista, ja siitä
haluamme saada oman liiketoimintamme kukoistukseen. Liikennesektorin markkinat ovat
jo tällä hetkellä Suomessa noin 30 miljardia euroa vuodessa eri liikennemuodoissa. Pu-
humme siis jo tällä hetkellä isosta potista rahaa, mitä liikkuu liikennesektorin alueella.

Salissa on tänään keskusteltu todella vakavamielisestikin taksien tulevaisuudesta. Mut-
ta toivon, että taksilupien vapautuminen parantaa taksiliikenteen mahdollisuuksia toteut-
taa palvelumuotoista liikennettä tulevaisuudessa. On tärkeää muistaa, että taksien luvanva-
raisuus säilyy edelleen, ja edustaja Pakkanen tässä kuvasi vallan hyvin ja yksityiskohtai-
sesti, mitä se tarkoittaa. Taksinkuljettajalta vaaditaan edelleenkin ajolupa, itse taksiliiken-
teen harjoittamiseen tarvitaan lupa, ajoneuvonkin tarvitsee täyttää vaatimukset, ja kaikkea
tätä valvoo sitten Trafi, ja niin edelleen. Eli emme ole vapauttamassa taksiliikennettä aivan
täysin villin lännen meiningiksi.

Edustaja Mustajärvi puhui tästä puhujapöntöstäkin vilkkaasti siitä, miten tämä liikenne-
kaari romuttaa nyt haja-asutusalueitten taksinkuljettamisen mahdollisuudet. Me luomme
tällä hetkellä yrittäjille edellytyksiä sille, että tulevaisuudessakin haja-asutusalueilla on
joukkoliikennettä, on taksipalveluita. On tärkeää muistaa se, että näitä palvelumuotoja yh-
distetään toistensa kanssa ja myös yrittäjien mahdollisuuksia ansaita taksin kuljettamisesta
parannetaan.
36



Pöytäkirjan asiakohta PTK 94/2016 vp
Eduskuntaan tulee myöhemmin postilaki, jossa on myöskin kyse siitä, että kotiin kan-
nettavien palveluitten lisäksi yhdistetään eri muotoja. Ministeri Berner on tästä puhujapön-
töstä vakuuttanut tänään useaan otteeseen, mistä on kyse: palveluiden yhdistämisestä.
Henkilöliikennettä, koulukuljetuksia, tavaravirtojen kuljettamista, ruokaa, lääkkeitä, pos-
tia — mitä vain keksimme, mitä voimme kuljettaa kumipyörien päällä. Eli tästä pitää miet-
tiä ja ajatella, että liikennekaari mahdollistaa haja-asutusalueille myös taksipalvelut, kun se
on liiketoiminnallisesti parempaa.

16.28 Jyrki Kasvi vihr: Arvoisa puhemies! Liikennekaaresta käyty keskustelu on keskit-
tynyt taksiliikennelupiin, mutta taksit ovat vain pieni osa tästä esityksestä. Jos en tietäisi,
miten rakkaita taksit ovat meille suomalaisille, epäilisin hallitusta tahallisesta taksisumu-
tustaktiikasta. Huomion keskittyminen taksiliikenteeseen on kuitenkin sikäli ymmärrettä-
vää, että kyytipalvelut ovat liikenteen tekniikan ja liiketoimintamallien kehityksen edellä-
kävijöitä. Uberista on tullut jakamistalouden synonyymi ja yksi robottiautojen ensimmäi-
sistä käyttöönottajista maailmassa.

Hallitusta on moitittu menneisyyteen jämähtämisestä, koska se ei vapauta taksiliiken-
nettä kokonaan. Moni kommentoija on väittänyt hallituksen kieltävän Uberin ja muut vas-
taavat palvelut. Mutta kuten liikenneministeri Berner aiemmin totesi, liikennekaari ei kiel-
lä Uberia tai Lyftiä tai Didiä, se vain edellyttää kyytipalveluiden tarjoajalta liikenneluvan,
joiden määrää ei rajoiteta. Mikään ei siis estä hankkimasta taksiliikennelupaa ja käyttämäs-
tä esimerkiksi Uberia varausten ja maksujen välitykseen, jonka tiedot ovat tarvittaessa
myös verottajan käytettävissä.

Ratkaisevaa on se, kuinka kallista ja työlästä taksiliikenneluvan hankkiminen tulevai-
suudessa on. Kannattaako sitä hankkia satunnaisia pikkujoulukauden keikkoja varten vai
edellyttääkö se jatkuvaa, kokopäiväistä ajamista. Sen sijaan mainituista vakuutuksista en
ole niin huolissani. Vakuutusyhtiöt kehittävät jo nyt uusia tuotteita uusille liikenteen tek-
niikoille ja palveluille. Liikenteen digitalisaation ennakoidaankin muuttavan koko vakuu-
tusalaa radikaalisti, ei vain taksien vakuutusten osalta.

Joka tapauksessa murroksesta tulee raju, kun pitkään tiukasti säädelty ala vapautuu avoi-
melle kilpailulle. Silti pidän taksialan avaamista kilpailulle perusteltuna. Suljettu sääntely-
talous ei ole koskaan pidemmän päälle palvellut kuluttajan etuja, vaikka suljettuja markki-
noita sääntelyn turvin hallitsevien yritysten etujärjestöt usein muuta väittäisivät.

Ongelmia tulee varmasti vastaan, mutta voimme ottaa opiksi Ruotsin kokemuksista.
Trafin tulee reagoida nopeasti, jos havaitaan esimerkiksi hintavedätyksiä tai jos osa Suo-
mesta uhkaa jäädä täysin ilman taksipalveluita. Pienemmässä määrin sama on edessä kul-
jetusalalla, kun pakettiautoliikenteessä siirrytään lupamenettelystä ilmoitusmenettelyyn.
Pakettiautojen liikennelupien saatavuutta, hinnoittelua ja toimipaikkaa ei kuitenkaan ole
aiemminkaan rajoitettu lainsäädännöllä.

Arvoisa puhemies! Liikennekaaren painavimpana teemana on liikenteen digitaalisten
liiketoimintamallien edistäminen. Esimerkiksi henkilöliikennettä harjoittavien yritysten
lippu- ja maksujärjestelmien edellytetään olevan yhteentoimivia, ja niiden on avattava pal-
veluaan koskevat olennaiset tiedot yleiseen käyttöön. Matkustajia uudistukset varmasti
ilahduttavat, sillä heidän on aiempaa helpompi arvioida ja vertailla liikennepalveluita. Sen
sijaan kaikki liikenneyrittäjät tuskin hurraavat. Käytännössä hallitus pakottaa ne yhteistoi-
mintaan kilpailijoidensa kanssa.
37



Pöytäkirjan asiakohta PTK 94/2016 vp
Liikennekaari siis sekä purkaa vanhaa sääntelyä että luo uutta. Pääsääntöisesti sen ta-
voitteet ovat kannatettavia, mutta paljon riippuu käytännön toteutuksesta. Esimerkiksi us-
kallammeko velvoittaa viranomaiset ja yritykset tietojensa avaamisen lisäksi käyttämään
standardoituja liikennetiedon esitysmuotoja ja määrittelemään tietovarantojensa käsitteet
samalla tavalla. Tiedän, että tähän palataan liikennekaaren toisessa vaiheessa, ja toivotan
liikenneministerille rohkeutta. Standardimuotoiset tietovarannot ja yhteiset sanastot ovat
välttämättömiä liikennepalveluiden yhteensovittamiselle ja uusien palveluiden kehittämi-
selle.

Arvoisa puhemies! Liikennekaarta on moitittu myös pitkästä siirtymäajasta. Yrityksille
annetaan heinäkuuhun 2018 asti aikaa päivittää tietojärjestelmänsä täyttämään kaaren vaa-
timukset. Ajan katsotaan valuvan hukkaan, kun uusia palveluita ei päästä ottamaan no-
peammin käyttöön. Ulkomaisten kuljetusyritysten pelätään sillä välin ehtivän valtaamaan
Suomen markkinat. Tämä kritiikki kertoo paljon tästä ajasta. Perinteisen lainsäädännön nä-
kökulmasta yli kahden vuoden siirtymäaika on poikkeuksellisen lyhyt, sen sijaan digitaa-
listen palveluiden kehityksen näkökulmasta puolitoista vuotta on toivottoman pitkä aika.
Onnibussin perustajan Pekka Mötön sanoin: "Pari vuotta on digimaailmassa melkein yksi
sukupolvi." Ei ihme, että meidän lainsäädäntömme tuntuu niin usein olevan pari sukupol-
vea ajastaan jäljessä.

Arvoisa puhemies! Olen huolissani tämän iltaisen keskustelun painopisteestä. Me olem-
me keskustelleet pääasiassa menneisyyden liikenteestä, emme tulevaisuudesta — tulevai-
suudesta, jota tämän kaaren pitäisi palvella. Me olemme puhuneet muun muassa taksinkul-
jettajista, ensi vuosikymmenellä katoavasta ammattikunnasta. Uber kuljetti viime kuussa
robottivolvoilla ensimmäiset matkustajat Pittsburghissa. Japani ottaa robottitaksit käyt-
töön Tokion olympialaisissa vuonna 2020. Japanissa kehitetään robottitakseja nimen-
omaan Japanin autioituvan maaseudun tarpeisiin. Tarvetta taksipalveluille maaseudulla
on, sillä monessa japanilaisessa metsäkylässä on jäljellä enää ikäihmisiä, joista moni ei
pysty enää ajamaan omaa autoa eikä pääse siksi omin avuin kauppaan tai lääkäriin. Kuu-
lostaako tutulta?

16.33 Ari Torniainen kesk: Arvoisa puhemies! Liikennekaaren tavoitteena on luoda
edellytyksiä uuden teknologian, digitalisaation ja uusien liiketoimintamallien käyttöön-
otolle liikennesektorilla. Tätä kautta parannetaan palvelua ja mahdollistetaan uutta liiketoi-
mintaa liikenteessä koko Suomessa. Tavoitteena on jakaa liikenteen kuljetuskalustoa ny-
kyistä tarkemmin ja tehokkaammin. Tällä on merkitystä myös liikenteen päästöjä vähen-
nettäessä ja ilmastonmuutosta torjuttaessa.

Liikennekaari yhdistää sekä uudistaa henkilö- ja tavaraliikennettä koskevat säännökset.
Liikennekaari edistää merkittävästi uuden teknologian, digitalisaation ja uusien liiketoi-
mintamallien käyttöönottoa luomalla myös edellytykset avoimeen dataan ja tietovaranto-
jen parempaan hyödyntämiseen perustuville uusille liiketoimintaideoille. Liikennekaarel-
la säädetään lippu- ja maksujärjestelmien yhteentoimivuudesta. Liikenteen palvelut ovat
sitä kautta mahdollisimman hyvin kaikkien tavoitettavissa ja yhdisteltävissä. Liikennekaa-
rella uudistetaan julkisesti tuettuja henkilökuljetuksia. Uudistus henkilö- ja tavaraliiken-
teessä toteutetaan digitalisaatiota hyödyntämällä ja mahdollistamalla uudenlaiset markki-
naehtoiset ja innovatiiviset palvelukonseptit kehittämällä uutta lainsäädäntöä. Samalla
edistetään liikennepalveluiden syntymistä asiakaslähtöisesti, nimenomaan palveluna,
38



Pöytäkirjan asiakohta PTK 94/2016 vp
markkinaehtoisesti ja terveen kilpailun pohjalta. Palveluja yhdistelemällä voidaan saavut-
taa merkittäviä kustannussäästöjäkin.

Liikennekaari toteutetaan kaiken kaikkiaan kolmessa eri vaiheessa. Tässä nyt käsiteltä-
vässä ensimmäisessä vaiheessa muutokset kohdistuvat pääosin tieliikenteen sääntelyyn.
Ensimmäisen vaiheen esityksellä kevennetään merkittävällä tavalla tieliikenteen palvelui-
den tarjoamista koskevaa sääntelyä ja vähennetään toimijoiden hallinnollista taakkaa. Esi-
tyksellä luodaan tasapuoliset toimintaedellytykset nykyisille ja uusille toimijoille markki-
noilla.

Taksijärjestelmässä nykymuotoisista lupakiintiöistä luovutaan ja nykymuotoista asema-
paikka- ja enimmäishintasääntelyä muutetaan. Toimijoiden pitää ilmoittaa asemapaikkan-
sa ja päivystysaikansa eli pääasiallinen toiminta-alueensa ja palveluaikansa. Liikenteen
turvallisuusvirasto Trafi voi tarvittaessa antaa määräyksen taksiliikenteen palvelujen hin-
noista, jos hinnat tulevat nousemaan kohtuuttomiksi. Ammattimainen taksiliikenne jää
edelleen luvanvaraiseksi, mutta autokohtainen taksilupa muutetaan toimijakohtaiseksi tak-
siliikenneluvaksi. Joukko- ja tavaraliikenteen sääntelyyn ehdotetaan kevennyksiä, ja se on
hyvä asia.

Henkilöliikenteessä poistetaan joukkoliikenteen harjoittajia koskenut kansallinen vaati-
mus erillisestä reitti- tai kutsuliikenneluvasta. Toimijan on kuitenkin ilmoitettava säännöl-
lisesti tarjottavan palvelun aloittamisesta, muutoksista ja myös lopettamisesta vähintään 60
päivää etukäteen. Kuorma-auton ja linja-auton kuljettajien ammattipätevyyksiä kevenne-
tään, niin että sääntely kohdistuu entistä täsmällisemmin nimenomaan ammattimaiseen
toimintaan. Liikennelupien myöntäminen keskitetään yhdelle valtakunnalliselle lupaviran-
omaiselle, Trafille, josta tulisi myös jatkossa tieliikenteen luparekisteriviranomainen.

Arvoisa puhemies! Täällä on tänään keskusteltu myöskin siitä, heikentääkö tämä liiken-
nekaari, tämä esitys maaseudun joukkoliikennettä. Tosiasia kuitenkin on se, että vuosien
kuluessa maaseudun haja-asutusalueilta on joukkoliikenne käytännössä jo hävinnyt. Siellä
ei enää monia bussivuoroja kulje. Itse uskon, että tällä liikennekaarella on mahdollista, että
maaseudulle syntyy monimuotoisia palveluita. Sillä mahdollistetaan esimerkiksi postin ja
henkilöiden kuljetusten toteuttaminen samassa kyydissä, kun nykyään joudutaan ajamaan
erillisiä kyytejä eri tarkoituksiin.

Arvoisa puhemies! Kaiken kaikkiaan liikennekaari on todella iso lakikokonaisuus. Se
on raja-aitoja murtava, suurten mahdollisuuksien uudistus. Siinä liikenne nähdään koko-
naisuutena, eikä eri liikennemuotoja erillisinä osina.

16.39 Hannu Hoskonen kesk: Arvoisa herra puhemies! Tämä liikennekaari on yksi hal-
litusohjelman mukaisista uudistuksista, joka pannaan nyt täytäntöön. Digitalisaatiohan on
tämän hallituksen yksi kärkihanke, ja olisihan vallan kummallinen tilanne, että nykyaikai-
siin tietojenkäsittelyjärjestelmiin, joita kaikilla yhteiskunnan alueilla käytetään tänä päivä-
nä jo kohtuullisen paljon — soisi niitä käytettävän enemmänkin — liikennepuolella ei tar-
tuttaisi. Edustaja Kasvi omassa puheenvuorossaan äsken käsitteli tätä oikein hyvin. Hän
tietojenkäsittelyn huippuasiantuntijana ymmärtää tästä asiasta meistä ehkä parhaiten.

Kuten sanottu, hallitus on päättänyt määrätietoisesti uudistaa tiettyjä asioita, jotta saatai-
siin maan talous kuntoon, ja tämä liikennekaari on juuri sellainen hanke. Tarkoitus on uu-
distaa liikennettä koskevaa lainsäädäntöä. Tämä koskee sekä tavarakuljetuksia että henki-
lökuljetuksia. Nyt käydyn lähetekeskustelun aikana en voi muuta kuin ihmetellä varsinkin
sosialidemokraattien piiristä tullutta rankkaa arvostelua. Toki ymmärrän sen, että muutos-
39



Pöytäkirjan asiakohta PTK 94/2016 vp
vastarintaa aina on, vaikka uudistettaisiin mitä tahansa, mutta sen ymmärrän, että kyllä
meidän pitää tämän maailman menossa mukana pysyä. Jälkeen jääminen tietäisi sitä suu-
rinta tappiota, mitä olla voi. Sen takia kaikkia vastustavia puheenvuoroja en ymmärrä. Tot-
ta kai järkevää kritiikkiä ja epäilyä kaikissa uudistuksissa tulee olla, se kehittää yleensä
hanketta parempaan suuntaan, mutta semmoista totaalista risukarhivastustamista on mi-
nun vaikea ymmärtää.

Liikkumiseen liittyvät palvelut tässä maassa ovat kieltämättä hajanaisia. Tässä muuta-
ma viikko sitten törmäsin Joensuussa tilanteeseen, jossa muuan matkustaja epäili, että hän
ei kerta kaikkiaan saanut tietää keinoa, millä menisi omalle kotipaikkakunnalleen, kun tar-
jolla ei ollut yhteistä tietoportaalia, mistä hän olisi voinut katsoa, mikä on se paras liiken-
nemuoto. Siinä tulikin mieleeni, olisikohan hyvä vihdoin näitäkin asioita tarkistella.

Digitalisaatio todellakin kuuluu myös liikennealalle, ja tässä liikennekaaressa on tarkoi-
tus pitää siitä huoli, että markkinoiden tasapuolisuus pidetään koko ajan mielessä, että ke-
tään ei lähdetä suosimaan — jos ei lähdetä kyllä sorsimaankaan. Eli tasapuolisuus on hank-
keen yksi tärkeimpiä lähtökohtia.

Taksiasiasta on, arvoisa puhemies, tässä lähetekeskustelussa puhuttu todella paljon, ja
onhan se meille kaikille suomalaisille tärkeä asia. Taksipalvelun pitää olla saatavilla tä-
mänkin hankkeen toteutumisen jälkeen, silloin kun liikennekaari on jo käytännössä. Pal-
jon on epäileviä puheita, niitäkin toki ymmärrän, mutta kyllähän olemme kuulleet tämän
keskustelun aikana ministeri Bernerin suulla ja myös monen kansanedustajan suulla, että
taksipalvelut tässä maassa säilyvät ja niitä kehitetään ja todellakin valvontaakin vielä on.
Liikennevirasto voi todellakin asioihin puuttua, jos jotain hullua menee. Ei Suomessa ole
sellaista tilannetta, että viranomaiset eivät liiketoimintaa valvoisi. Sellainenhan ei ole mah-
dollista järjestäytyneessä yhteiskunnassa.

Liikennelupa tarvitaan edelleen taksiliikennettä harjoittavilta, se on selvä asia. Yrittäjä
vastaa jatkossa siitä, että ammattikuljettajat ovat ammattitaitoisia, ovat kurssinsa käyneet
ja ovat kelpo kansalaisia tehtäväänsä hoitamaan. Pitää muistaa myös se, että kun toimitaan
markkinoilla, niin siellä varmaan pärjäävät ne, jotka hyviä palveluita tarjoavat ja ovat jous-
tavia, esimerkiksi taksiyrittäjä, jolta sen kyydin saa vaikka yölläkin. Laatuvaatimuksista-
kin pidetään kiinni, ettei ihan mennä alta riman, kun palveluita on tarjolla. Elikkä sitäkin
asiaa seurataan, ja markkinat yleensä ovat siinä asiassa parhaita seuraajia. On syytä muis-
taa myös, että Taksiliitto on tälle uudistukselle näyttänyt vihreää valoa, niin että sitäkään
duubiota nyt ehkä ei kannata kovin suurella metelillä nostaa esille.

Lopuksi, arvoisa puhemies: Tämä liikennekaari toteutetaan kolmessa eri vaiheessa. En-
simmäisenä otetaan tieliikenteen sääntelyn uudistaminen. Tavoitteena on hallintoa vähen-
tämällä ja palveluiden tarjontaa lisäämällä luoda uudet olosuhteet suomalaisessa liiken-
teessä, ja taksiuudistus on todellakin vain osa sitä.

Toisessa vaiheessa sitten kosketaan tähän ammattipätevyysasiaan. Sen voin sanoa, että
tuolla ammattipätevyyspuolella tämän päivän Suomessa on kyllä sellainen kirjo erilaisia
lupia ja erilaisia sääntöjä, että on hyvä, että ne määrävälein käydään läpi ja saadaan turhaa
byrokratiaa poistettua ja ennen kaikkea selkeytettyä tätä lupajärjestelmää, joka tässä maas-
sa kieltämättä muistuttaa eräänlaista viidakkoa.

Sitten kolmannessa liikennekaaren vaiheessa on tämä tarkasteluvaihe, elikkä varmistu-
taan siitä, että liikennekaaren tavoite toteutuu. Mitään lainsäädäntöähän tässä maassa, edes
perustuslakia, ei ole luotu pysyväksi, vaan sekin elää aina ajan mukaan, ja sitten uudiste-
40



Pöytäkirjan asiakohta PTK 94/2016 vp
taan uutta liikennekaarta jo siinä vaiheessa, kun se on tullut voimaan. Jos on tarvetta joi-
hinkin uudistuksiin ja huomataan joitakin epäkohtia, totta kai ne korjataan.

16.44 Jari Ronkainen ps: Arvoisa puhemies! Hallituksen esitys liikennekaareksi on läh-
tökohdiltaan hyvä. Se tähtää tulevaisuuteen ja pyrkii yhdistämään joukkoliikenteen sau-
mattomaksi kokonaisuudeksi. Helppokäyttöisyys ja asiakaslähtöisyys ovat avainasemas-
sa. Eri liikennemuotoja koskeva lainsäädäntö ja markkinoiden sääntely saadaan tällä koot-
tua yhteen.

Huomiota on kuitenkin kiinnitettävä maa- ja syrjäseudun palveluihin, erityisesti taksilii-
kenteeseen, joka ei saa heikentyä liikennekaaren myötä. Taksien asemapaikkavelvoitteen
ja päivystyssääntelyn poistamisen myötä emme toivottavasti joudu ihmettelemään, onko
maaseudulla kohta enää taksejakaan. Liikenne palveluna eli MaaS-periaatteen mukainen
liikenne ei välttämättä toimi syrjäseudulla. Se on hyvä ja toimiva ajatus pääkaupunkiseu-
dulla ja isoissa kaupungeissa, joissa on järjestelmällinen joukkoliikenne ja liikkuvat mas-
sat suurimuotoiseen toimintaan. Pienemmillä paikkakunnilla liikenteen ketjuttamisessa on
haasteita. Olisi myös toivottavaa, että kuntien kokonaisvaltaisesti järjestämä joukkoliiken-
ne olisi etusijalla markkinaehtoiseen nähden.

Suomen Kuljetus ja Logistiikka ry on esittänyt huolensa liikennekaaren epäkohdista.
Esimerkiksi se, että alle 60 kilometriä tunnissa kulkevat traktorit eivät tarvitse liikennelu-
paa kuljetustehtäviin, vaikuttaa liikenteen sujuvuuteen ja turvallisuuteen. Lisäksi muutos
vie työtä jo muutenkin vaikeuksien kanssa painivalta kuljetusalalta. Pienimuotoisen liiken-
netoiminnan lisääntymisessä on myös harmaan talouden riski.

Valiokunnassa on arvioitava tarkkaan nyt esitetyn liikennekaaren haittoja ja hyötyjä.
Kilpailun ja hintojen vapauttaminen on toivottava muutos, joka antaa edellytyksiä uuden-
kaltaiselle yrittäjyydelle, mutta kohtuuhintaisten palveluiden (Puhemies koputtaa) tavoit-
telusta haja-asutusalueilla on pidettävä kiinni.

16.46 Ari Jalonen ps: Arvoisa puhemies! Liikennekaari kokonaisuudessaan on hyvä.
Moni debatissa ihmetteli, mihin ovat menneet kaikki ne puheet siitä. Eivät ne ole muuttu-
neet mihinkään. Perussuomalaiset on koko ajan nähnyt sen erittäin tärkeänä osana, että tak-
si pysyy lupasäänneltynä. Nimittäin luotettavuus on ehto liikennekaaren syvimmälle ole-
mukselle, mitä me kaikki haluamme toteuttaa, MaaSille, joka on uudenlainen ajattelutapa
ja tapa järjestää joukkoliikennettä. Se luotettavuus kiteytyy hyvinkin pitkälle siihen lu-
paan, ja perussuomalaiset sai tämän läpi: lupaehtoisuus pysyy, mikään ei ole muuttunut pe-
riaatteessa. Siellä on muutamia isoja kysymyksiä, joihin on selvitettävä vastaus, ja niitä on
otettava kunnolla.

Se on erittäin tärkeätä, että taksit ovat mukana tässä, koska se on olennainen osa tätä jär-
jestelmää. Ja vaikka sekä perussuomalaisten että myöskin taksin mielestä nykyinen voi-
massa oleva määräsäännelty järjestelmä olisi toiminut tässä liikennekaaren ytimessä, niin
kompromisseja jouduttiin tekemään, ja nyt sitten tässä on lähestulkoon Taksiliiton B-vaih-
toehto kirjoitettuna, mikä oli myös perussuomalaisten vaihtoehto. 

Tämä on kuitenkin vain osa tätä isoa kokonaisuutta, eli tarvitsee ajatella isompaa kuvaa
kuin pelkkää taksijärjestelmää. Siitä nyt on ollut suurimmat puheenvuorot ja suuret pu-
heet, minäkin keskityn siihen kohtaan, mutta tässä on useita eri asioita, kuten esimerkiksi
raskaan puolen liikennöinti ja esimerkiksi pakettiautot siinä kohtaa. Puhutaan samoista eh-
41



Pöytäkirjan asiakohta PTK 94/2016 vp
doista, mutta sitten taas yhdessä kohtaa vähän luistetaan, niin että on pikkasen semmoinen
tarkistamisen paikka. 

MaaS etenee vain siinä tapauksessa, jos se toimii niin luotettavasti, että ihmiset luopu-
vat omasta autostaan. Ihmiset luopuvat siitä kakkosautosta aluksi ja sitten myöhemmin
omasta autosta. Se on vasta se kynnys, ja siinä on luotettavuus ja lupaehtoisuus kynnysky-
symys. Näin ollen pidän perussuomalaisia kyllä suurimpina MaaSin eteenpäinviejinä. 

Tasapuolisiin ehtoihin. Siinä on tosi paljon semmoista, mitä tarvitsee valiokunnassa tar-
kistella. Seuraavassa liuta esimerkkejä: Mitä tapahtuu rekisteröinnille ammattiliikentee-
seen, ja sitä kautta, mitä tapahtuu vakuutuksille? Mitä tapahtuu 9—16-paikkaiselle linja-
autolle? Liikennekaaren mukaan nämä taksijärjestelmän osiot eivät koske sitä, joten siellä
on epätasapuoliset tilanteet. Samoin veroissa on eroavuuksia, ja pakettiautot tosiaan ovat
mahdollisesti ulkona koko jutusta sitä kautta, kun ei ole tuota lupaa. Entä taksamittari? Hu-
huja liikkuu vaikka minkämoisia, mutta kyllä minun näkemykseni mukaan nykyinen tak-
samittari on se, mikä siellä tulee olemaan tulevaisuudessakin henkilöliikenteessä, mitä
henkilöautolla suoritetaan. Sitä ohjaa jo ystävämme EU direktiiveillään. Direktiivi muuten
vaikuttaa sitten myös tuohon traktoriin ja 60 kilometriä suhteessa 40 kilometriin, että ei se-
kään ole ihan loppuun asti vedetty.

Mitä tarkoittaa pääsääntöinen asemapaikka? Tarkoittaako se sitä, että kuski aloittaa päi-
vänsä siitä kyseisestä paikasta ja lähtee sitten pois, mikä tekee loven sinne maaseudun pal-
veluun? Täällä puhuttiin paljon, debatissa jo käytettiin esimerkkinä Kihniötä, joka on Suo-
men perussuomalaisin kunta. Kun kuski lähtee sieltä, saa sen ensimmäisen kyydin vaikka-
pa Poriin, niin tämä mahdollistaa sen, että se Kihniön auto jää ajamaan Poriin, ja näin ollen
tyhjiö on siellä Kihniössä. Nämä ovat niitä, mitä pitää selvittää etukäteen valiokunnassa. 

Etukäteen pitää myös selvittää ja on selvitettävissä taksin hinta. Miten se tulee? Johtaa-
ko tämä semmoiseen tinkaamiseen, mihin me kaikki olemme joutuneet tottumaan ulko-
maanreissuilla? Ei kuulosta hyvältä. 

Kuljettajan lupahan on tiukempi kuin nykyvaatimukset, mutta miten se kontrolloidaan?
Minun näkemykseni mukaan luvan myöntäjän on kontrolloitava, että kuski on niiden lupa-
ehtojen arvoinen. Eli siellä on myös se palvelupuoli testattu jollakin tasolla jo Trafin toi-
mesta. Minun mielestäni se ei voi jäädä pelkästään yrittäjän vastuulle. Toki yrittäjän vas-
tuulle tulee tässä isoa roolia. Isoin asia kuitenkin tässä on tosiaan se, että lupaehtoisuus py-
syy. 

Mutta johtuen noista edellä mainituista kysymysmerkeistä minä pelkään, että tulee käy-
mään niin, että maaseutu tyhjenee takseista, palvelu heikkenee, siellä tulee hinnat nouse-
maan, ja sitten kun kasvukeskuksiin tulee ylitarjontaa autoista, niin tulee olemaan aika pal-
jon konkursseja. Tämä konkurssiaalto pitäisi jotenkin välttää. Mutta niin tai näin, veik-
kaan, että se taksi tässä on kuitenkin selviytyjän roolissa, maaseudun asukas ei välttämättä
ole. Nämä ovat niitä isoja kuvioita. Joten minun johtopäätökseni tästä on se, että tähän pi-
tää rakentaa jonkinasteinen seurantajärjestelmä, ja jos seurantajärjestelmästä tulee ikäviä
uutisia, esimerkiksi näitä konkursseja, nousevia hintoja ja saannin hankaloitumista, niin
siitä pitää tehdä johtopäätökset. Johtopäätös voi olla vaikka se, että palataan nykyjärjestel-
mään. 

Mutta jos mennään tämänhetkiseen tilanteeseen, niin tämä liikennekaari on iso lakipa-
ketti, ja siinä on siis vielä monia yksityiskohtia, mitä on hiottava. Tämä ei tule muuttumaan
tämmöiseksi unelmaksi, mitä tässä nyt ajatellaan, ennen kuin esimerkiksi kaikki aukaise-
vat ne maksurajapinnat, ja minun mielestäni valtionyhtiön, VR:n, on tehtävä se kiireen
42



Pöytäkirjan asiakohta PTK 94/2016 vp
vilkkaa ensimmäisenä ja näytettävä mallia muille, jotta saadaan Suomesta joukkoliiken-
teen kärkimaa ja MaaS toteutuu.

16.55 Hanna Sarkkinen vas: Arvoisa puhemies! Perusajatus liikenteen kokonaisvaltai-
sesta uudistamisesta ja liikennettä koskevan lainsäädännön yhteenkokoamisesta on hyvä.
Digitalisaation hyödyntäminen on yksi Merja Kyllösen ministeriaikanaan aloittaman lii-
kennekaarihankkeen punainen lanka. Digitalisaatio on suuri mahdollisuus tehostaa liiken-
nepuolen resurssien käyttöä, parantaa matkaketjujen toimivuutta ja liikenneinformaation
saatavuutta, luoda suomalaisyrityksille uusia liiketoiminta- ja vientimahdollisuuksia sekä
parantaa liikennepalveluiden asiakaslähtöisyyttä. Parhaimmillaan liikennemuotojen ja lii-
kenneketjujen saumattomampi yhteensovittaminen ja resurssien yhteenkäyttö voi paran-
taa joukkoliikennepalveluita. Toiveena on, että uusien julkisen liikenteen palveluiden
myötä seuraa henkilöautotarpeen vähentyminen ja joukkoliikennepalveluiden säilyminen
ja jopa parantuminen myös isompien kaupunkien ulkopuolella. On kuitenkin selvää, että
joukkoliikennepalvelut tarvitsevat jatkossakin julkista rahallista tukea, ja joukkoliikenteen
tuki on viime vuosina ollut liian matalalla tasolla.

EU on tänään allekirjoittanut Pariisin ilmastosopimuksen. Ilmastonmuutoksen torjumi-
seksi tarvitaan toimia myös liikennesektorilla. Tarvitaan toimiva ja kattava joukkoliiken-
nejärjestelmä, yksityisautoilun vähentämistä ja kuljetusten tehokkuuden parantamista sekä
vaihtoehtoisten liikennepolttoaineiden lisäämistä. Fossiilisista polttoaineista on tulevai-
suudessa siirryttävä sähköautoihin ja biopolttoaineisiin. Ympäristönäkökulma on tärkeä
muistaa liikennepolitiikkaa uudistettaessa, ja liikennesektorin päästöjen vähentämisen tu-
lee olla olennainen näkökulma liikennekaarta työstettäessä.

Arvoisa puhemies! On hyvä, että jakamistalouden muotojen käyttöä mahdollistetaan ja
olemassa olevat resurssit otetaan nykyistä paremmin hyötykäyttöön. Liikennekaaressa on
kuitenkin äärimmäisen tärkeää varmistaa, että kaikki liikennetoimialalla toimivat pelaavat
samoilla pelisäännöillä ja maksavat veronsa asianmukaisesti sekä maksavat palkkansa
asianmukaisesti. On pidettävä huolta, ettei esimerkiksi pakettijakelun luvanvaraisuuden
poistaminen johda harmaan talouden lisääntymiseen.

Liikennekaaren ongelmakohta liittyy taksisääntelyyn, kuten täällä on tänään moneen
kertaan todettu. Kysymys kuuluu, mihin olemassa olevaan ongelmaan tällä taksijärjestel-
män sääntelyn muutoksella oikein vastataan. En oikein tiedä, mutta enimmäishintasäänte-
lystä luopuminen tulee todennäköisesti synnyttämään uusia ongelmia. Uhkakuvana on,
että asiakas joutuu joka kerta tinkaamaan erikseen hinnoista ja ne, jotka eivät osaa tingata,
joutuvat maksamaan riistohintoja. Hintojen paisuminen erityisesti maaseudulla on varteen-
otettava riski. Hintasääntelyn poistamisen kokemukset Ruotsista eivät ole ruusuisia, ja toi-
vottavasti tätä asiaa voidaan valiokuntakäsittelyssä vielä harkita.

Mutta, arvoisa puhemies, vaikka taksisääntelyssä onkin liikennekaaressa ongelmia, niin
tässä esityksessä on paljon muitakin näkökulmia ja tässä on myös paljon hyvää, mikä on
myös syytä muistaa.

16.59 Satu Taavitsainen sd: Arvoisa puhemies! Vanhaa lakia kumottaessa ja uutta luo-
taessa on varmistettava, että kuljetusalalla säilyvät toimivat ja tasapuoliset markkinat. Tätä
asennetta tarvitaan valiokunnalta ja eduskunnalta sekä taksi- että tavaraliikenteen osalta.
Tiedon avoin jakaminen sujuvien matkaketjujen aikaansaamiseksi on positiivinen ja kan-
43



Pöytäkirjan asiakohta PTK 94/2016 vp
natettava tavoite. Liikennekaaren tulee saada aikaan ihmisten arkea helpottavia digitaali-
sia ratkaisuja. 

Haluan kuitenkin nostaa esille hallituksen esityksessä olevia ongelmia liittyen henkilö-
ja tavarakuljetuksiin, joihin toivon valiokuntatyöskentelyssä haettavan korjauksia. Jos
tämä laki tulee tällaisenaan voimaan, on kuorma- ja pakettiauto- sekä traktoriliikenteen
osalta lopputuloksena kuljetusmarkkinoiden vinoutuminen nykyisten tavaraliikenneluvan
haltijoiden vahingoksi. Ala on hyvin pääomavaltainen, ja yrittäjillä on kalustossaan kiinni
miljoonia. Emme kai sellaista seurausta halua, että heidän elinvoimansa heikentyy?

Nykytilaan nähden hallituksen esityksessä on puutteita ja poikkeamia. Poikkeamista osa
on ilmeisesti tietoisia valintoja, ja jotkut puutteet lienevät jääneet ministereiltä tiedostamat-
ta etenkin vaikutustensa osalta. 

Ammattimaisen kuljettamisen määritelmä ei ole enää EU-asetuksen mukainen, kun sii-
hen on lisätty tulonhankkimistarkoitus. EU-asetus lähtee siitä, että ammattimaisen liiken-
teen osalta liikennelupa tarvitaan, kun täyttyy neljä ehtoa: kuljetuksessa on muuta kuin
omaa tavaraa, kuljetus tapahtuu tiellä, siitä saadaan korvaus, ja kuljetus tapahtuu autolla tai
traktorilla. Mikä on tämä tulonhankkimistarkoitus? Entä jos henkilö kuljettaa ilman lupaa
ja sanoo, ettei hänellä ollut tarkoituksenaan hankkia tuloja? Jos taustalla on tahtotila va-
pauttaa lupavelvollisuuden piiristä kimppakyydit, niin laissa voitaisiin erikseen määritellä
vain kulut kattava toiminta.

Liikennekaaressa esitetään myös vapautettavaksi traktoreilla tehtävä kaupallinen tava-
raliikenne lupavaatimuksista tavalla, joka näyttää olevan vastoin EU:n liikenteenharjoitta-
ja-asetusta. Liikennekaari edellyttäisi liikennelupaa vasta, kun traktorin rakennenopeus
ylittää 60 kilometriä tunnissa, mutta EU-asetus asettaa lupavapautuksen rajaksi 40 kilo-
metriä tunnissa. Ihmettelen suuresti, miksi arvoisa ministeri esittelee lain EU-asetusten
vastaisesti. 

Liikennekaaren tavoitteena on yhdistää henkilöiden ja tavaroiden kuljettaminen. Miksi
tässä laissa pakettiautoille ei kuitenkaan sallita henkilökuljetusta samoilla edellytyksillä
kuin takseille ja linja-autoille sallitaan tavaroiden kuljetus? 

Arvoisa puhemies! On tullut esiin, että liikennekaari ei sisällä voimassa olevan lain mu-
kaisia soveltamisalaa koskevia poikkeuksia. Tässä lakiesityksessä todetaan, että tavaralii-
kennelain 7 §:n sisältämät poikkeukset lupavaatimuksista voitaisiin antaa erillisellä valtio-
neuvoston asetuksella, mutta kun kyse on lain soveltamisalasta, niin tällainen menettely
kyllä mielestäni loukkaa yksilöiden ja yhteisöjen oikeusturvaa. Eli liikennekaaren tulisi si-
sältää myös nämä soveltamisalan poikkeukset, ja lähtökohtaisesti niiden tulisi olla sellai-
set kuin ne ovat voimassa olevassa laissa.

Liikennekaaren sekä sen nojalla annettujen säännösten ja määräysten valvonta ehdote-
taan otettavaksi pois poliisilta ja Tullilta ja annettavaksi Trafille tehtäväksi. Epäilen kyllä
Trafin voimavaroja ja osaamista, eikä Trafilla edes ole edellytyksiä tien päällä tapahtu-
vaan valvontaan, joten kyllä tässä laissa tulee mainita myös poliisin ja tulliviranomaisen
velvollisuus valvoa lain noudattamista, luvatonta liikennettä sekä kabotaasisäännösten
noudattamista tien päällä sekä rajanylityspaikoissa.

Arvoisa puhemies! Nykyinen laki sisältää muun muassa seuraavat liikenteessä käytettä-
vää ajoneuvoa koskevat vaatimukset, joiden rikkomisesta laissa on säädetty rangaistus: On
velvollisuus ilmoittaa ajoneuvo ammattimaiseen käyttöön ajoneuvoliikennerekisterissä.
On vaatimus siitä, että ajoneuvo on luvanhaltijan yksinomaisessa hallinnassa, millä on es-
tetty liikennelupien luovuttaminen toisten käyttöön. Nykyisessä laissa on myös vuokratun
44



Pöytäkirjan asiakohta PTK 94/2016 vp
ajoneuvon käyttämistä koskevat säännökset ja liikenneluvan haltijan yhteystietoja koske-
vat merkintävaatimukset. Nämä velvoitteet on liikennekaaresta poistettu. Miksi? Onko tar-
koitus, että liikennelupaa voi lainata toiselle henkilölle? Ei kai. En ymmärrä, miksi näistä
vanhoista määräyksistä luovuttaisiin kokonaan. Niiden tulisi olla siellä niin, että liikentees-
sä käytettävää ajoneuvoa koskevat velvoitteet ja niiden sanktiot mainitaan.

Liikennekaaresta on poistettu tavaraliikennelain 29 §:n velvollisuus esittää muun muas-
sa ajoneuvossa mukana oleva liikennelupa, kuljetuslupa, kuljettajatodistus, EU-asetuksen
edellyttämä todistus, vuokrasopimus tai rahtikirja joko paperisena tai sähköisenä osoitta-
maan kuljetusten laillisuutta ja kabotaasisäännösten noudattamista. Mutta liikennekaares-
ta on poistettu myös tavaraliikennelain 30 §:n oikeus keskeyttää laiton kuljetus sekä 32 §:n
sanktiot, joten poliisi ei voi puuttua jatkossa pelkästään EU-asetuksen vastaiseen kuljetuk-
seen eikä käynnistää rangaistusmenettelyä. Nykyinen kuljetusasiakirjojen esittämisvelvoi-
te ja kuljetuksen keskeytysoikeus sekä niihin liittyvät sanktiot on oltava tässä liikennekaa-
ressa. Toivottavasti nämä ovat vain vahingossa sieltä tippuneet.

Liikennekaaressa esitetään, että henkilö, joka tahallaan tai törkeästä huolimattomuudes-
ta kuljettaa ammattimaisesti henkilöitä tai tavaroita tiellä ilman lupaa, on tuomittava luvat-
tomasta ammattiliikenteen harjoittamisesta sakkoon tai enintään kuuden kuukauden van-
keusrangaistukseen. Tässä kohtaa luvattoman liikenteen rangaistuskynnys on esityksessä
nostettu kyllä poikkeuksellisen korkeaksi, käytännössä tarkoittamaan vain tahallisia teko-
ja. Tämä ei mielestäni ole oikea suunta, kun kyse on kuitenkin liikennealasta, joka on yksi
aloista, joilla on ollut eniten ongelmia harmaassa taloudessa. Pelisääntöjen pitää olla reilut
kaikille yrittäjille, ja ne yrittäjät, jotka eivät maksa verojaan ja työnantajavelvoitteitaan, pi-
tää saada pois alalta. Tahallisuus on hankala tulkittava siellä tien päällä, mutta jos sanotaan
yksinkertaisesti "se, joka kuljettaa ilman lupaa", on asia yksiselitteinen. Tällöin tuo ran-
gaistavuus perustuu tekijän tuottamukseen kuten nykyisessäkin laissa.

Liikennekaari asettaa liikenne- ja viestintävaliokunnalle erityisen velvollisuuden käydä
huolella läpi esitetyt muutokset ja tehdä liikennekaarta koskevaan hallituksen esitykseen
kaikki tarvittavat muutokset. Vaatimus korostuu, kun tarkoitus on tehdä useamman vuosi-
kymmenen ajaksi eri kuljetusmuodot yhdistävä liikenteen markkinalaki, joka kohtelisi yh-
denvertaisesti kaikkia kuljetusmarkkinoilla toimivia yrittäjiä ja yrityksiä.

Pidän hyvänä nykyistä käytäntöä, että ammattimaiseen tavaraliikenteeseen pitää olla
lupa ja luvan saa, kun käy neljän viikon kurssin, joka on siis neljä viikkoa viitenä päivänä
viikossa kahdeksan tuntia päivässä, ja sen lopuksi on tentti. Kurssin suorittamisen lisäksi
henkilön pitää olla vakavarainen, hyvämaineinen ja täysi-ikäinen. Ihmettelen, jos näistä
vaatimuksista halutaan luopua. Nythän tämä kurssin käyminen on jäämässä pois ja vain
tenttiminen jäisi jäljelle. Onko tässä kyse samanlaisesta koulutuksen aliarvioimisesta kuin
on ollut hallituksen muissakin koulutusleikkauksissa? Itse pidän ammattipätevyyttä liiken-
nealalla erittäin tärkeänä asiana.

17.09 Jani Mäkelä ps: Arvoisa puhemies! Jo tässä vaiheessa on varsin selvää, että tästä
liikennekaaren asiasta täytyy käydä aika laaja käsittely liikenne- ja viestintävaliokunnassa,
eli kyllähän nämä huomiot ovat aivan oikeita, että tämä esitys on joiltain kohdin sanotaan
nyt diplomaattisesti kysymyksiä herättävä. Mutta eihän tietenkään huono asia ole sekään,
että eduskunnalle ja sen valiokunnille asiantuntijavaliokuntina tulee valtaa ja mahdolli-
suuksia vaikuttaa lakiesityksiin. Päinvastoin se, että sitä päästään käsittelemään asiantun-
tijoita kuullen, on ainakin minun mielestäni hyvä asia. Näin kevennyksenä voisi sanoa, että
45



Pöytäkirjan asiakohta PTK 94/2016 vp
on ihan hyvä, että SDP:kin yrittää nyt olla edes jonkun yrittäjän puolella. Viime viikot eri-
laisia yrittäjiä, kuten apteekkareita ja lakimiehiä, on haukuttu vain. Mutta se on hyvä alku,
jos olette kuljetusyrittäjien puolella. Kenties tämä Suomi tästä nousuun saadaan.

Tässä taksiliikenteen asiassa pitää kysyä: Mistä siinä oikeastaan on kysymys? Minkä ta-
kia se herättää niin paljon epäluuloja? Miksi taksiliikenne koetaan niin tärkeäksi? Itse nä-
kisin, että taksiliikenteestä on muodostunut sellainen, voisi sanoa, de facto peruspalvelu
vähänkin syrjäisemmille seuduille, joilla ei oikeastaan mitään muuta liikennettä käytän-
nössä nyt ole autottoman liikkua. Koska edelliset hallitukset ovat niin paljon karsineet jul-
kista liikennettä, ei enää kulje busseja, ja terveyspalvelut ja muut palvelut on siirretty kes-
kuksiin, keskitetty voimakkaasti, niin jollainhan niihin täytyy mennä, ja nyt sitten siihen
taksiin takerrutaan, kun ei ole muitakaan keinoja.

Nyt täällä ovat monet maakuntien edustajat pitäneet puheenvuoroja siitä, että he usko-
vat, että kilpailun vapauttamisen myötä taksien tarjonta voisi jopa parantua maakunnissa.
Itse uskoisin, että he tietävät, mistä he puhuvat, ja luottaisin aika pitkälle, että he voivat olla
siinä oikeassakin. Mutta sitten taas jos näin ei olisi, vaan taksien määrä maaseudulla ro-
mahtaisi tai hinnat nousisivat, niin kyllä meillä täytyy olla vastaukset, miten sellaiseen ti-
lanteeseen sitten reagoidaan ja miten nämä ongelmat voitaisiin ratkaista. Tässä ei välttä-
mättä puhuta edes niinkään syvästä maaseudusta, vaan ihan maakuntien, aluekeskusten vä-
hänkin syrjäisemmistä kulmakunnista — ei siellä välttämättä taksin saatavuus ole itses-
tään selvää tänäkään päivänä. Eli jotain korjausta siihen on ihan hyväkin tehdä.

Mitä tulee liikenneturvallisuuden ja liikenteen laillisuuden valvontaan, niin kyllä itse
olen sitä mieltä, että se kyllä kuuluisi poliisille noin viranomaisena ja siihen pitää olla en-
sinnäkin valtuudet ja toisinnakin resurssit. Elikkä jos ei ole valtuuksia, mitään ei voi tehdä,
ja jos ei ole resursseja, niin valtuudet eivät käytännössä tule toteutumaan. Ihmettelen itse-
kin hieman tätä kuviota vastuun siirtämisestä Trafille. Onko siellä edes sellainen henkilö-
kunta, joka pystyy tällaisen asian valvomaan ja hoitamaan? Tällaisiin täytyy saada vasta-
ukset.

Myös tämä kysymys siitä, onko jokaisella taskussaan älypuhelin, kun jollain helsinki-
läisillä vihreillä sellainen on omien puheidensa mukaan tässä salissa: kyllä myöskin ne ih-
miset, jotka ovat väliinputoajia digitalisaatiossa, joita väistämättä on, täytyy tässä esityk-
sessä ja sen käsittelyssä huomioida.

Arvoisa puhemies! Kuten aiemmin on todettu, piru asuu yksityiskohdissa, mutta onnek-
si ainakin valiokunnan puheenjohtajalla, edustaja Jalosella kuulosti puheenvuorossaan ole-
van hyvä lista näistä yksityiskohdista, joita meidän täytyy yhdessä hioa.

Toinen varapuhemies Arto Satonen: Jatkamme puhujalistaa. P-painikkeella voi varata
puheenvuoroja.

17.13 Tytti Tuppurainen sd: Arvoisa puhemies! Esitys liikennekaaresta on mittava, kun-
nianhimoinen ja tärkeä esitys. Liikennesektorilla on Suomen kansantaloudelle aivan erityi-
nen merkitys: Päämarkkina-alueemme on merten takana. Hyödykkeiden vienti ja tuonti
vaativat aina järjestelyitä ja aiheuttavat kustannuksia.

Etäisyys ei ole tekijä vain Suomen ja ulkomaailman yhteyksissä. Se on merkittävä tekijä
myös Suomen sisällä. Suomi on leimallisesti suurten etäisyyksien maa. Liikennesektorin
kehittäminen, liikenteen tehostaminen, vaikuttaa koko Suomen talouden suorituskykyyn,
talouden tuottavuuteen. Esityksen mukainen reformi on siksi epäilemättä tarpeellinen.
46



Pöytäkirjan asiakohta PTK 94/2016 vp
Liikennesektori on tärkeä myös muutoin kuin liike-elämälle. Kysymys on palveluiden
saannista. Kysymys on hyvästä arjesta, lasten pääsystä harrastuksiin, ikäihmisten pääsystä
hoitoon ja hoivaan, työstä ja vapaa-ajasta. Esityksen mukainen palvelujärjestelmä vaikut-
taa, ainakin näin ensilukemalta, hyppäykseltä parempaan.

Mutta, puhemies, esityksessä on tietysti myös paljon arvosteltavaa. Taksiliikenteen lu-
pakäytännön muutos on puhuttanut eniten, mutta kokonaisuudessa on paljon muutakin sel-
vitettävää. Erityistä huolta kannan Itä- ja Pohjois-Suomen harvaan asuttujen alueiden sel-
viämisestä julkisen liikenteen tuen niukentuessa.

17.14 Heli Järvinen vihr: Arvoisa puhemies! Pakko jatkaa siitä, mihin edustaja Tuppu-
rainen jäi, eli nyt sieltä Itä-Suomesta. Kun sieltä maalta tulee pöpelikön perukoilta, niin
aina tulee ajateltua asioita Savonrannan Rönkönvaaran mummon tai papan näkökulmasta,
ja tietysti, kun tästä liikennekaaresta alettiin puhumaan aikanaan, ensimmäinen ajatus oli,
että millä se ainoakin päivystävä taksi sille Rönkönvaaran mummolle kello kolme esimer-
kiksi nyt vaikka jouluyönä saadaan.

Mutta täytyy vilpittömästi antaa myös tunnustus sille ennakkoluulottomalle lähestymis-
tavalle, mitä tässä liikennekaaressa on viety eteenpäin. Tässä ajassa ja paikassa tuntuu roh-
kealta mutta myös todella hyvältä se, että on uskallettu ottaa isoja askelia ja pyritään avaa-
maan niitä vaikeita rajapintoja niin, että kyytien yhdisteleminen onnistuisi hyvinkin va-
paasti riippumatta siitä, puhutaanko takseista, busseista, junista vai ratikoista. Tämä avaa
aivan varmasti uusia liiketoimintamahdollisuuksia toisaalta kuljetusyrittäjille ja toisaalta
sovellusten kehittäjille. Ja uskon, että tästä vielä saadaan hyvä.

Tilannetta eri puolilla Suomea oikeastaan kuvaa hyvin se, että siinä missä isoissa kau-
pungeissa uskotaan erilaisten MaaS-palveluiden eli Mobility as a Service -palveluiden ke-
hittymiseen ja sitä tietä liikennejärjestelmän tehokkuuteen, on se Rönkönvaaran mummo
siellä hädissään siitä, onko mahdollisuus saada tarvittaessa taksia silloin yhden kerran elä-
mässä, kun sitä saattaisi tarvita.

Täällä on pidetty aivan loistokkaita puheenvuoroja. Edustaja Kasvi maalaili hienosti sitä
tulevaisuutta, joka liikenteessä meitä varmastikin odottaa. Kuvaavaa on se, että olemme
kollegoita samassa puolueessa ja hän joutui kädestä pitäen opastamaan minua, mitä tarkoit-
taa Valopilkku-palvelu ja kuinka on mahdollisuus taksi tilata pelkällä napinpainalluksella
ja vielä jopa seurata, miten taksi asiakastaan lähenee. No, oppia ikä kaikki.

Jos pari asiaa saa ottaa tästä esiin, niin ilman muuta tuntuu helpottavalta se, että tässä
kohtaa kuitenkin yhtiöittämisestä on luovuttu, kymppitonnin vapaista kuljetuksista on luo-
vuttu, ja toisaalta se, että taksiluvista pidetään kiinni, vaikkakin siitä määräsääntelystä luo-
vutaan. Olen kysellyt monelta taksilta siellä omalla alueellani siitä, miltä tämä liikennekaa-
risuunnitelma tuntuu, ja yllätyksekseni vastaanotto on ollut positiivinen. Taksiliiton johto
on suhtautunut rakentavasti ja myötämielisesti esitettyihin ehdotuksiin, mutta myöskin
ihan paikalliset taksinkuljettajat ovat ottaneet tämän ikään kuin myönteisenä askeleena. He
ymmärtävät, että jotain uudistusta ja muutosta pitää tapahtua, ja kokevat, että nyt siihen voi
olla maltillinen vaihtoehto ja ratkaisu, joten tässä muutoksessa kannattaa olla mukana.
Olen siitä huolimatta iloinen siitä, että liikennevaliokunnan puheenjohtaja Jalonen ottaa
vakavissaan huolen siitä, mitä käy taksiyrittäjille etenkin pienillä paikkakunnilla, ja var-
masti valiokunta antaa tälle arvonsa mukaisen käsittelyn.

Edustaja Taavitsainen toi täällä vahvasti, jopa sanasta sanaan, esiin Suomen Kuljetus ja
Logistiikka SKAL ry:n huolia. Niistäkin kannattaa valiokunnassa keskustella ja niihin kan-
47



Pöytäkirjan asiakohta PTK 94/2016 vp
nattaa paneutua, etenkin mitä tulee pakettiautojen kohteluun henkilökuljetusten osalta, toi-
saalta siihen, miten saadaan traktoriliikenne myöskin EU-asetuksen mukaiseksi, ja toisaal-
ta sitten siihen, miten tätä lakia ja kabotaasiliikenteen valvontaa tulevaisuudessa jatketaan.
Siinä on ollut paljon parantamisen varaa jo tähän asti, ja jos valvonta siirtyy poliisilta ja
Tullilta Trafille, pelätään ongelmia vielä enemmän.

Kun tätä kokonaista liikennekaarta pohtii ja katsoo, niin tulee mieleen, tarvittaisiinko tä-
hän maahan myöskin työkaari, tarvittaisiinko terveyskaari, yrittäjyyskaari, joissa yhtä en-
nakkoluulottomasti yhdistettäisiin erilaisia osa-alueita ja toimijoita. Ja jos olen soten oi-
kein ymmärtänyt, niin tällaista terveyskaarta myös yritetään saada aikaan, jolloin asiakasta
saataisiin palveltua mahdollisimman monialaisesti alusta loppuun.

Ymmärrän hyvin, että meidän täytyy toisaalta pitää näkökulma vahvasti isoissa kaupun-
geissa — siinä, miten saadaan järkeä suurten kaupunkien ruuhkiin — mutta toisaalta toi-
von teidän kaikkien pitävän mielessä sen Savonrannan Rönkönvaaran mummon ja sen, mi-
ten jonkinlainen palvelu saadaan turvattua jatkossa myös hänelle.

17.20 Hannu Hoskonen kesk: Arvoisa herra puhemies! Vielä pari asiaa jäi mainitsemat-
ta.

Ensinnäkin tästä taksiasiasta: Todellakin haluttiin lähetekeskustelun alkuvaiheessa luo-
da kuvaa, että taksiyrittäminen ja taksitoiminta tässä maassa menisi jotenkin holtittomaksi.
Siitähän missään nimessä ei ole kysymys, ja tämän keskustelun aikana, kuten myös minis-
teri Bernerin puheenvuorojen aikana, on tullut harvinaisen selväksi, että luvanvaraisuus
säilyy, laatutason valvonta säilyy ja sitten normaalit viranomaiskontrollit ovat olemassa ja
veronkierto ei ole mahdollista. Että nämä perusasiat ovat kunnossa, mutta siitä voimme tie-
tysti kiistellä, onko tämä uudistus sitten oikean mittainen ja oikean suuntainen. Oikean
suuntainen se on, onko se riittävä, sen aika näyttää. Kuten sanoin tuossa edellisessä pu-
heenvuorossani, niin tässäkin liikennekaarilakiesityksessä on sitten se kolmas vaihe, jossa
tarkastetaan niitä toteutettuja toimia, ovatko ne olleet riittävän tehokkaita ja päässeet tavoi-
teltuun päämäärään.

Yhteentoimivuus on nykyisen julkisen liikenteemme ja taksiliikenteemme ongelma,
elikkä meidän tulee saattaa näiden eri liikennemuotojen yhteensopivuus ja yhteentoimi-
vuus sille tasolle, että todellakin matkustaja pystyy esimerkiksi läppäristään taikka känny-
kästään katsomaan vaihtoehtonsa vaikka esimerkiksi tulla Ilomantsista Joensuun kautta
Kuopioon, koska se tietohan riittää. On todellakin tänä päivänä surullista, että monella
matkustajalla lähtiessään vaikka nyt Kuopiosta tulemaan vaikka nyt kohti Kihniötä — joka
äskeisessä puheenvuorossa mainittiin — todellakin menee sormi suuhun, että mitkä ovat
ne keinot. Nämähän pitää laittaa kuntoon, että tieto liikkuu ja ihmisille tarjotaan vaihtoeh-
toja. Siitä kaikki lähtee.

Voin kertoa kuljetuspuolelta erään ystäväni, yrittäjän, tarinan. Hän kuljetti erästä koh-
tuullisen painavaa esinettä, osti sen toiselta puolen Suomea ja sitten yritti järjestää sille kul-
jetusta sinne liiketoimipaikkaansa. Se oli varsin merkillinen tarina. Monien monien vaihei-
den jälkeen ja valtavien puheluruuhkien jälkeen se hinta putosi kolmasosaan ja palvelu no-
peutui noin viikolla. Elikkä siinäkin tällaisten liikenteellisten digitalisaatiojärjestelmien
kuntoonsaattaminen auttaa varmasti sen tavarankin ja erilaisten tuotteiden perille menoon.
Elikkä ei tässä nyt kannata ihan vielä kirvestä kenenkään kaivoon heittää, kyllä tälläkin la-
kiesityksellä on hyvä ja perusteltu syy, ja emme me voi jäädä tuleen makaamaan siinä, kun
muu maailma menee ympärillämme. Ei se enää kävele, se paremminkin juoksee.
48



Pöytäkirjan asiakohta PTK 94/2016 vp
Se, että traktorit vapautetaan liikenneluvista, on aivan hyvin perusteltu asia, koska pitää
muistaa, että maaseudulla moni maanviljelijä tai sitten ihan pelkästään traktoriyrittäjyyttä
harjoittava yrittäjä tekee sitä työtään kovin pienessä piirissä, että hänen toimintasäteensä
on kovin pieni. Hän todennäköisesti suorittaa tien lanausta, soran ajoa tai jotain muuta vas-
taavaa työtä, joka tapahtuu kovin pienessä piirissä, eikä pysty kovin paljon rekka-autojen
kanssa kilpailemaan. Tämä on ihan järkevää, että niille ihmisille, jotka tämmöistä pieni-
muotoista yritystoimintaa harjoittavat, suodaan tämä mahdollisuus mahdollisimman pie-
nellä byrokratialla. On tärkeämpää, että ihminen tekee töitä ja yrittää, kuin se, että odottaa
byrokratian jonossa jotakin lupaa, mikä sitten johtaa siihen, että hänen elinkeinonsa kärsii
ja hänen tulotasonsa heikkenee koko ajan.

Demarien huoli on ollut tämän keskustelun aikana erittäin suurta, on siinä jotain perus-
teltua, en sitä missään nimessä väheksy. Mutta se, mikä minun sydäntäni lämmittää maa-
seudun ihmisenä, koska asun tuolla kotikunnassani Ilomantsissa edelleen ja voin siellä hy-
vin, on se, että maaseudun ihmisistä kerrankin kannetaan suurta huolta. Tämän panen suu-
resti merkille ja näitä sanoja tarkastelen tänä iltana vielä nukkumaan mennessäni sydämes-
säni, että miten maaseudun ihmisistä kerrankin välitetään. Tämä on erittäin positiivinen
asia, ja totean, että uskon, että edustaja Heinonenkin, joka saapui juuri saliin, siirtyy siihen
kansanedustajien joukkoon, joka kantaa suurta huolta maaseudun ihmisten palveluista. To-
siasiahan on se, että tänä päivänä (Timo Heinonen: Olen aina kuulunut siihen) — tiedän,
että edustaja Heinonen toimii juuri mainitsemallaan tavalla — taksiliikenne maaseudulla
toimii kyllä ihan hyvin, mutta se on ongelma, että tämän päivän taksin, joka tuo sen ihmi-
sen kotiin vaikka nyt terveyskeskuksesta, toimet ovat niin kovin rajattuja, mitä hän siellä
voi sitten tehdä. Kyllä tässä tarvitsemme tätä lupapolitiikan notkeuttamista ja joustavoitta-
mista, niin että kyseinen henkilö, taksiyrittäjä, voi tehdä monta muuta asiaa ja siihen taksin
kuljetukseen voidaan yhdistää monta muuta palvelua. Samoin niin kuin koulukyydissä,
kun tuodaan vaikka siellä syrjäkylällä oleva lapsi kotiinsa koulusta, kyllä pitää olla mah-
dollisuuksia, eikä vain sen koulukuljetuksen takia pidä estää sitä, että mitään muuta ei sillä
reissulla saa ajaa. Kyllä tähän pitää tulla järki, että kun se koululainen on saatettu turvalli-
sesti kotiin, niin kokonaistaloudellisesti paluukyydissä, jos siinä sattuu jotain muuta kulje-
tettavaa olemaan, totta kai sen taksiyrittäjän pitää olla mahdollista hyödyntää sekin kulje-
tuskerta, ettei se mene hukkaan. Siitähän hyötyvät veronmaksajat, koska sitten tätä yhteis-
kunnan tilaamaa palvelua hoitava yrittäjä pystyy siinä samalla reissulla tekemään monta
asiaa, jolloin syntyy kokonaissäästöä yhteiskunnalle, ja se nimenomaan näkyy verotuksen
määrässä.

17.26 Lea Mäkipää ps: Arvoisa puhemies! On hyvä, että täällä on Kihniön takseista kan-
nettu huolta. Se on ihan paikallansa, että näihin maaseudun oloihinkin puututaan. Mutta me
olemme jo alustavasti ajatelleet niin, että me olemme ketteriä pieniä kuntalaisia, että me
emme hyväksykään muita kuin oman kunnan takseja. Päivystyskin on tähän saakka men-
nyt, ja uskon, että se menee tästä eteenpäinkin, ja taksit eivät siellä omassa kunnassa ole
suuria palkkoja nauttineet tähänkään mennessä. Että uskon, että tämä hoituu kyllä ihan ket-
terästi.

Täällä on sanottu, että varmaan valiokunnassa on paljon korjaamisen varaa, mutta alan
yrittäjiltä on tullut kiitosta suunnitellun pienimuotoisen toiminnan poistumisesta esitykses-
tä. Pienimuotoisen toiminnan mahdollistamisella olisi luotu alalle kahdet markkinat ja li-
49



Pöytäkirjan asiakohta PTK 94/2016 vp
sätty varmaan harmaan talouden mahdollisuuksia. Jos kuka tahansa olisi voinut ajaa taksia
10 000 euron ansaintatasoon asti, meille olisi saattanut muodostua aivan villit halpataksi-
markkinat, mikä olisi ollut kilpailun vääristämisen lisäksi todellinen turvallisuusriski.

Olemme myös vaatineet, että taksiyrittäjän kotipaikka voi olla vain Suomi. Yrityksellä
pitää olla suomalainen Y-tunnus, ja auton pitää olla rekisteröitynä Suomeen. On tärkeää,
että alan toimijat ovat jatkossakin kaikilta osin suomalaisen sääntelyn piirissä. Tästäkin
ovat taksiyrittäjät kiittäneet, kuten myös siirtymäajan pidentämisestä, mikä tarjoaa mah-
dollisuuden valmistautua muutoksiin. Liikennekaari tulisi voimaan 1. heinäkuuta 2018.
Tämä mahdollistaa sen, että alan nykyisillä toimijoilla on riittävästi aikaa mukauttaa toi-
mintansa uuden lainsäädännön mukaiseksi.

Yksi tärkeimmistä kriteereistä on jatkossakin määritelty pääasiallinen asemapaikka. Nyt
lakiehdotuksen mukaan toimijoiden olisi ilmoitettava pääasiallinen toiminta-alueensa ja
palveluaikansa eli käytännössä asemapaikkansa ja päivystysaikansa. Taksi voisi kuitenkin
uudistuksen myötä jäädä odottamaan kyytiläisiä myös ilmoittamansa asemapaikan ulko-
puolelta, ja muilta paikkakunnilta voidaan tulla paikkaamaan kysyntää toiselle paikkakun-
nalle. Asemapaikkasääntelyn ja päivystysvelvoitteen sääntelyn keventäminen on hiukan
huolestuttanut taksiyrittäjiä, jotka ovat toivoneet tarkennuksia ja kirjauksia, jotta tavoite
palvelujen turvaamisesta erityisesti haja-asutusalueilla tulisi turvatuksi.

Hallituksen esityksessä on huomioitu taksiliikenteen asiakaskunnan erityisryhmät, jot-
ka ovatkin suuri osa asiakkaista. Taksinkuljettajaan kohdistuvat poikkeuksellisen tiukat
soveltuvuusvaatimukset ovat perusteltuja, koska suuri osa asiakkaista on toimintakyvyl-
tään rajoittuneita ja asiakas on taksissa usein yksin kuljettajansa kanssa. Erityisen tärkeä
seikka on vaatimus riittävästä vuorovaikutus- ja kielitaidosta. Koska osaamista ei jatkossa
todenneta kokeilla tai tarkastuksilla eikä kouluttautumista vaadita, on kiinnitettävä huo-
miota siihen, miten taataan riittävä osaaminen varsinkin erityisryhmien palveluun. Terve
aikuinen pystyy arvioimaan saamansa palvelun tason ja antamaan palautetta, mutta esimer-
kiksi lasten, vammaisten ja vanhusten osalta on oltava keinot valvoa kuljettajan soveltu-
vuutta.

Uusi teknologia ja digitalisaatio avaa monia uusia toimintatapoja ja mahdollisuuksia
hyödynnettäväksi. Tulevaisuuden liikenteen kannalta olennaista on, että tiedot ja tietojär-
jestelmät ovat yhteen toimivia ja rajapinnat avoimia. Liikennekaaressa esitetään, että liik-
kumispalveluja koskevat olennaiset tiedot avataan ja myös lippu- ja maksujärjestelmien
yhteentoimivuudesta säädetään. Liikennekaari yhdistäisi ja uudistaisi henkilö- ja tavarali-
ikennettä koskevat säännökset.

Joukko- ja tavaraliikenteen sääntelyyn ehdotetaan merkittäviä kevennyksiä. Pakollises-
ta yrittäjäkoulutusvaatimuksesta ehdotetaan luovuttavan. Kansallisia lisävaatimuksia pois-
tettaisiin sieltä, missä toiminta perustuu EU-lainsäädäntöön. Koko liikennejärjestelmän
uudelleentarkastelu on mittava hanke. Nyt ehdotettavassa ensimmäisessä vaiheessa liiken-
nekaareen mahdollisuuksien mukaan kootaan ja yhtenäistetään erityisesti tieliikenteen
säännöksiä.

Liikennepalvelujen ostot ja muu julkinen tuki liikennejärjestelmälle ovat valtion- ja
kuntataloudessa merkittävä menoerä. Kun palveluja voitaisiin tarjota, yhdistellä ja käyttää
monipuolisemmin ja tehokkaammin, voitaisiin saavuttaa merkittäviä kustannussäästöjä.
Esitys tukee hallitusohjelman tavoitteita kuntien kustannusten karsimisesta sekä kilpailu-
kyvyn vahvistamisesta elinkeinoelämän ja yrittäjyyden edellytyksiä parantamalla.
50



Pöytäkirjan asiakohta PTK 94/2016 vp
Lopuksi: Niin kuin täällä on sanottu, varmaan on niin sanottu viilaamisen paikka, kun
tämä esitys lähtee valiokuntaan ja saadaan siellä kuulla asiantuntijoita, ja missä sitten on
parannettavaa, niitä parannusehdotuksia myös yhteisesti voitaisiin tehdä.

17.32 Satu Taavitsainen sd: Arvoisa puhemies! On kyllä aika epäuskottavaa tämä perus-
suomalaisten liikuttava taksien puolustaminen. Viime keväänä kun liikennekaarilakiesitys
oli lausunnolla kunnissa, niin esimerkiksi meillä Mikkelissä annettiin lausuntoa tästä laki-
paketista — siinähän oli silloin vielä ne kymppitonnin vapaamatkustajatkin — eivätkä
meillä ainakaan tuolla kenttätasolla perussuomalaiset ollenkaan vastustaneet tätä vaan hy-
väksyivät aivan mukisematta. Kun asiasta jopa äänestettiin, niin he äänestämällä osoittivat
olevansa sen alkuperäisen esityksen kannalla. Tästä tämän päivän keskustelusta kun vetää
yhteen, niin täytyy kyllä todeta, että tässäkin asiassa voidaan laittaa ruksi seinään niitten
asioitten kohdalla, joissa perussuomalaiset ovat kääntäneet takkinsa. 

Meiltä paikallistasolta on tullut viestiä, että taksien osalta tämän lain suurimpia ongel-
mia on muun muassa viisi eri tapaa hoitaa taksiliikennettä, joista vain yhteen tarvitaan tak-
silupa. Taksinkuljettajien ammatillisesta kokeesta ja paikallistuntemuksesta aiotaan luo-
pua — tätä meidän paikalliset taksit eivät halua. Taksien ja pienten linja-autojen verotus on
epätasa-arvoisessa asemassa — tätä ei hyväksytä. Taksamittariin liittyvät kysymykset —
sen on mielestäni pakko olla pakollinen varuste, koska se vastaa muussa liiketoiminnassa
kassajärjestelmää. Sekä hinnoittelun osalta — kuinka hinnoitellaan, mikä on kohtuutonta?
Nimittäin 7 000 euroa kuukaudessa tienaavan kohtuus on erilainen kuin 1 200 euroa kuu-
kaudessa saavan pienituloisen. 

17.34 Timo Heinonen kok: Arvoisa herra puhemies! Hyvät edustajakollegat! Maailma
muuttuu, ja sen takia on hyvä, että uudistuksia tehdään. Jollain tavalla hämmentyneenä tä-
nään esimerkiksi luin uutista, että Postin pitää korkeimman hallinto-oikeuden mukaan ja-
kaa tulevaisuudessakin viitenä päivänä viikossa postit saaristoon sellaiseenkin paikkaan,
johon ei tällaista päivittäistä, säännöllistä yhteyttä ole olemassa. Tämä maksaa nyt 200—
500 euroa per kirje, kun sinne se on toimitettava korkeimman hallinto-oikeuden mukaan.
Tietysti tässä toimitaan lain mukaisesti, mutta ehkä voisi pohtia, olisiko silloin uudistami-
sen paikka. Mistä tällaiset rahat tulevaisuudessa löytyvät, eli voimmeko me taata sen, että
tulevaisuudessa esimerkiksi jokaiselle ihmiselle joka ainoa päivä pitää viedä posti, asuu
hän sitten missä tahansa? Tämä on iso kysymys, ja sen takia on hyvä, että nyt liikennepuo-
lella ollaan uudistamassa asioita. 

Hallitus päätti siis nyt syyskuussa liikennekaaresta, joka on hanke, jossa puretaan sään-
telyä ja yhdistetään taksi-, linja-auto- ja tavaraliikenteen lainsäädäntö yhtenäiseksi koko-
naisuudeksi. Lakihanketta on kehuttu yhdeksi maailman edistyksellisimmistä liikennelain-
säädännöistä, ja voi todeta, että ei suotta. Liikennekaaren suurin uudistus, niin kuin tuossa
debatissa jo totesin, on täydellinen ajattelutavan muutos. Tähän päivään asti liikennettä on
ajateltu, niin täällä kuin ehkä meidän kaikkien ajatuksissammekin, vain välineenä paikasta
toiseen siirtymiseksi. Jatkossa tämän liikennekaariajattelun myötä liikenne ja liikkuminen
muuttuvat yhä enemmän kokonaisvaltaiseksi palveluksi. Muutoksen mahdollistajana on
erityisesti matkojen hinta- ja aikataulurajapintojen avaaminen. 

Meidän kokoomuksen eduskuntaryhmän puheenjohtaja, edustaja Jokinen kuvasi hyvin
sitä, että kun tämä saadaan toimimaan sillä tavalla kuin on tavoite, että se toimii, niin meil-
lä on olemassa palvelu, jossa muutamalla klikkauksella ostat liput Kärsämäeltä Korkeasaa-
51



Pöytäkirjan asiakohta PTK 94/2016 vp
reen, eli yhdellä sovelluksella pystytään tämä kokonaisuus hoitamaan ja saamaan yhtenäi-
nen kuljettamisen ketju, on sitten kyse ihmisistä, paketeista, ehkä tulevaisuudessa siitä pos-
tistakin, mihin tuossa edellä viittasin, ja monesta muusta. 

Itse en ole Uberin puolustaja sen takia, että tiedän, että siihen sisältyy runsaasti veron-
kiertoa ja tämän tyyppisiä kysymyksiä, mutta me tarvitsemme laillisen mallin, joka hyö-
dyntää samalla tavalla tämän päivän teknologiaa kuin Uber hyödyntää, mutta niin, että sii-
tä maksetaan verot Suomeen. Sekin tässä esityksessä on hyvää, että tässä on selkeät kir-
jaukset näiden toimijoiden kuulumisesta suomalaisen verotuksen piiriin. 

Pienelle henkilökuljetusyrittäjälle voi löytyä yllättävästikin uutta liiketoimintaa, kun
hän yhdistää oman palvelunsa laajempaan kokonaisuuteen, ja itse uskon, että liikennekaari
on hyvä, mahdollistava esimerkki uudistuksesta, joka ei ainoastaan kehitä nykyistä vaan
luo valtavan potentiaalin aivan uudenlaiselle liiketoiminnalle. Liikenne- ja viestintäminis-
teriö on arvioinut, että liikennekaari voisi luoda jopa 18 000 työpaikkaa, ja joissain arvi-
oissa on puhuttu vielä suuremmista määristä, kun kokonaisuus lähtee toimimaan ja saam-
me tämän kuljettamisen ja liikkumisen kokonaisuuden yhtenäiseksi. Tulevaisuuteen on
varmasti parempi mennä mahdollisuuksien kuin vaikeuksien kautta, ja siksi liikenteen uu-
distaminen on valtavan hieno mahdollisuus, johon on syytä ja järkeä tarttua. Siitä kiitos
maamme hallitukselle. 

Niin kuin debatissa totesin, kun itse maaseudulta tulen ja olen maaseudun puolta halun-
nut pitää, niin olen vakuuttunut, kun tämä liikennekaari on nyt valmisteltu keskustajohtoi-
sesti liikenneministeri Anne Bernerin johdolla, että tässä on näihin huoliin kiinnitetty huo-
miota. Itse haluan yhtenä isona asiana esille nostaa tämän päivystysvelvoitteen. Voi olla,
että se toimii niin hienosti kuin edustaja Vartia debat-osuudessa totesi, että kun se ainoa
taksi siellä Kälviällä on käytössä, niin sieltä löytyykin sitten maatilalta toinen isäntä, jolla
on myös tällainen lupa, ja hän lähtee ajamaan. Tämä on kaunis ajatus, ja voi olla, että se
näin toimii tulevaisuudessa. Uskotaan siihen, mutta jos näin ei tapahdu, niin toivon, että tu-
levaisuudessa on mahdollisuus harkita uudestaan, onko alueita, missä jonkinlaista päivys-
tysvelvoitetta tarvitaan. 

Maaseutu siis tässä on se, mihin minulla itselläni liittyy suurimmat pohdinnat, mutta niin
kuin debatissa ja keskustelussa on esille tuotu, niin toki on mahdollisuuksiakin paljon juuri
siinä, kun voimme yhdistää paketteja, voimme yhdistää ihmisten kuljetusta, koululaisia,
ikäihmisiä ja kaikkea muuta, joten jos se saadaan hyvin toimimaan, niin uskon, että tässä
on paljon mahdollisuuksia. 

Iso asia ovat Kela-taksit, jotka tänä päivänä toimivat Suomessa eri tavalla kuin esimer-
kiksi Ruotsissa, missä on tällaisia isompia sairaalabusseja käytössä, jotka keräävät ihmisiä
isommalta alueelta. Se ei olekaan enää pelkästään kuljettamista, vaan kuljetetaan sinne lää-
käriin tai sairaalaan mutta sen matkan varrella voidaan jo bussissa tehdä tiettyjä toimenpi-
teitä, valmistautua esimerkiksi leikkaukseen taikka joitain kokeita ottaa etukäteen. 

Kun tässä on kyse sähköisestä viestinnästä ja laitteista, niin avaan vielä tuon puhelime-
ni. Tässä keskustelun aikana sain Oulusta sähköpostin, jossa tuodaan yksi huoli esille, ja
haluan sen myös pöytäkirjaan kirjauttaa ja valiokunnan käsittelyyn nostaa. Tässä todetaan:
"Keskustelette juuri liikennekaaresta, ja muun muassa taksit ovat lupineen paljon tapetil-
la." Henkilö toteaa: "Minua umpisokkona vammaisena kiinnostaa, onko taksiluvan saajal-
le miten asetettu tietotaitovaatimuksia, vähintään niille, jotka ajavat näitä vammaispalve-
luajoja. Ainakaan vaikeimpien vammaisryhmien osalta ei ole oikein, että tulee kuljettaja,
joka ei koskaan ole mahdollisesti kohdannut esimerkiksi vaikeasti liikuntavammaista, um-
52



Pöytäkirjan asiakohta PTK 94/2016 vp
pisokeaa tai niin edespäin. Kai vammaisten turvalliset palvelut taataan jatkossakin? Siitä
tässä olen huolissani." Tämä on hyvä, juuri tullut kansalaisen huoli, ja toivon, että valio-
kuntakäsittelyssä näihinkin kysymyksiin vielä otetaan kantaa. 

17.42 Ville Tavio ps: Arvoisa herra puhemies! Edustaja Taavitsainen piti tuossa varsin
tarmokkaan puheenvuoron, mutta pyydän kuitenkin, edustaja Taavitsainen, voitteko tar-
kentaa, kun en oikein puheenvuoronne perusteella ymmärtänyt, mistä te tarkalleen ottaen
mollaatte perussuomalaisia. Siis siitäkö, että olemme puolustaneet taksien kotimaisuutta?

17.42 Jani Mäkelä ps: Arvoisa puhemies! Vähän tähän samaan teemaan kuin edustaja
Tavio: Täällä on taas käynnissä yksi niistä illoista, kun muut yrittävät hoitaa yhteisiä asioi-
ta ja sosialidemokraatit toistavat ryhmäkansliansa keksimiä iskulauseita perussuomalais-
ten haukkumiseksi. Täytyykin ihmetellä, missä on se sosialidemokraattien vaihtoehto. Se
tuli jo selväksi, että kaikki muutokset ovat huonoja ja taksin nykytilanne pitää säilyttää.
Mutta miten itse uudistaisitte tätä järjestelmää? Onko edustaja Taavitsaisen mielestä hyvä
lähtökohta uudistuksille se, että kysytään yhden kaupungin nykyisiltä yrittäjiltä, mikä
muutos heille ei käy heidän nykyiseen yritystoimintaansa, vai pitäisikö kuunnella myös
palveluiden käyttäjiä? Onko tämä taas yksi "suklaata yrittäjille" -hanke?

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan ja talous-
valiokunnan on annettava lausunto.
53


