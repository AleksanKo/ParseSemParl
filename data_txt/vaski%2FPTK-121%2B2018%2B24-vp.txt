















































DEM8602.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

24. Hallituksen esitys elintarvikemarkkinalaiksi ja laiksi oikeudenkäynnistä markkinaoi-
keudessa annetun lain 1 luvun 6 §:n ja 5 luvun 2 §:n muuttamisesta

Hallituksen esitys HE 121/2018 vp
Valiokunnan mietintö MmVM 16/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 24. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

17.45 Anne Kalmari kesk: Arvoisa rouva puhemies! Tämä lainsäädäntöehdotus on yh-
dessä EU:n UTP-direktiivin eli epäterveitten kauppatapojen kanssa erittäin merkittävä
lainsäädäntö.

Tässä esityksessä ehdotetaan säädettäväksi elintarvikemarkkinalaki, ja sen tavoitteena
on parantaa elintarvikemarkkinoiden toimivuutta ja turvata elintarvikeketjussa heikom-
massa asemassa olevien toimijoiden asemaa. Esityksellä varmistettaisiin tuottajille mah-
dollisuus saada maataloustuotteitten myyntiä koskevat sopimukset kirjallisina ja siten, että
niissä on tietty vähimmäissisältö. Lisäksi pyritään estämään kohtuuttomien ehtojen ja hy-
vän liiketavan vastaisten taikka muutoin toisen elinkeinonharjoittajan kannalta sopimatto-
mien menettelyjen käyttöä maataloustuotteitten ja elintarvikkeitten kaupassa.

Tätä varten säädetään elintarvikemarkkinavaltuutetun virka valvomaan eduskunnan tah-
don toteutumista. Ensisijaisesti elintarvikemarkkinavaltuutettu valvoo, että tasapuolisuus
toteutuu siten, että ratkaisut pyritään saamaan neuvotteluteitse, sekä jakaa huomautuksia
tai julkisia varoituksia, mutta voi myös viedä väärät toimintatavat markkinaoikeuteen ja
ohjata uhkasakolla toimintaa niin, että se lähtee oikeille urille. Eli tämän lainsäädännön pe-
lotevaikutuskin on melko suuri.

Taustaa siitä, miksi tämä lainsäädäntö on niin merkittävä asia: Meillä on erittäin keskit-
tynyt kauppa, ja koska elintarvikkeet ovat helposti pilaantuvia raaka-aineita, ne on tieten-
kin saatava eteenpäin. Ja kun meillä on keskittynyt kauppa, sitä kaupan asemaa on helppo
käyttää hyväksi tällaisissa tapauksissa, ja kun meillä on erittäin monia elintarvikkeitten tar-
joajia, jotka ovat pieniä, tämä epäsuhta on huomattava. Tämä asia on huomattu myös Eu-
roopan unionin päässä, ja siellä tosiaankin tehdään tällaista epäterveiden kauppatapojen
lainsäädäntöä, mutta kerrankin me olemme vähän edelläkävijöitä, ja kun EU:sta tullaan
vaatimaan, niin meillä on sitten jo valmiina tällainen viranomainen tätä tervettä kauppaa
valvomaan.
 Tarkistettu
4.1



Pöytäkirjan asiakohta PTK 121/2018 vp
Minkälaista sitten on epäterve kaupankäynti? Epätervettä kaupankäyntiä ei ole kova
kaupankäynti. Totta kai kilpailu on kovaa, mutta sen pitää olla reilua. Epäterveitä ovat käy-
tännöt, joissa sopimuksia ei kirjata kirjallisesti, vaikka toinen osapuoli ne haluaisikin. Toki
esimerkiksi pienet toimijat, se heikompi osapuoli, voivat omasta aloitteestaan pyytää, että
ei edes tehtäisi kirjallista sopimusta, eli turhaa byrokratiaa tämä ei luo. Mutta todellakin
kirjallisessa sopimuksessa pystytään kauppaehdot sopimaan, pystytään selvittämään, että
sopimuksesta ei esimerkiksi irtaannuta kesken sopimuskauden tai sopimusehtoja muuteta
tai ei uhata sillä irtisanomisella kesken sopimuskauden.

Kiellettyjä ovat katteettomat maksut. Esimerkiksi hyllyyn pääsystä voi joutua maksa-
maan, kaupan hyllyyn pääsystä, tai voi joutua maksamaan katteettomia markkinointimak-
suja. Kauppa ei oikeastaan teekään mitään sen eteen, että markkinoisi tuotetta, mutta kaup-
paan päästäkseen on maksettava tällaisia maksuja. 

Riskiä siirretään kohtuullisen useinkin toimijoille. Kun juuri puhuin, että elintarvikkeet
ovat pilaantuvia, niin voitte miettiä mielessänne tilanteen, että esimerkiksi perunoita toimi-
tetaan kauppaan ja sitten, kun ne eivät olekaan menneet kaupaksi, on tällainen takaisinot-
tovelvoite, takaisinostovelvoite, sillä perunan toimittajalla. Se on aivan kohtuutonta, kos-
ka ei näitä sitten enää muuallekaan pysty myymään.

Pitkät maksuajat siirtävät riskiä kaupalta tavaran toimittajalle. Myös kopiointi on sel-
laista, että sitä heikon tuotesuojan vuoksi kaupoissa tapahtuu. On varsin yleinen ilmiö näin
kuluttajan näkökulmastakin, että kun on joku merkkituote, jota on saatettu tuotekehitellä
kuukausia, jopa vuosia, niin näemme, että aika äkkiä sellainen vastaavantyyppinen tuote
sitten saattaa private labelina tulla sinne kauppaan.

Minusta on erittäin hienoa, että valiokunta listasi näitä epäterveitä kauppatapoja hieman
lakiesitystä tarkemmin, jolloin sitten elintarvikemarkkinavaltuutettu pääsee käsiksi siihen,
mitä se epäterve kauppatapa on.

Elintarvikemarkkinavaltuutettu sijoitetaan Ruokavirastoon, ja se on ihan hyvä asia, kos-
ka olemme huomanneet, että tämän tyyppiseen toimintaanhan olisi voinut Kilpailuvirasto
jo tätä nykyäkin puuttua, mutta ehkä se näkökulma on ollut siinä, että kunhan kuluttajalle
tuotteet olisivat mahdollisimman halpoja, niin ei ehkä ole niin tarkasti puututtu siihen, mil-
lä menetelmillä se tuote tulee halvaksi. Mutta eihän se tietenkään ole reilua, jos hinta saa-
daan väärillä menetelmillä matalaksi painettua.

Valiokunta oli yksimielinen tässä mietinnössään, ja toivomme, että asia etenee niin, että
virka saadaan auki ja markkinat reilummaksi.

17.52 Olavi Ala-Nissilä kesk: Arvoisa puhemies! On syytä onnitella valiokuntaa ja sen
puheenjohtajaa yksimielisestä mietinnöstä tästä elintarvikemarkkinalaista. 

Ihan laajemmin: Todellakin, elintarvikemarkkinat ovat olleet Euroopassa sekaisin pi-
dempään. Muistan, että silloin kun olin itse EU:ssa töissä, niin varauduttiin tälle rahoitus-
kaudelle ja silloin muun muassa ympäristöpohjaisesti pyrittiin saamaan budjettiin lisää ra-
haa ja ajateltiin, että markkinat sitten hoitavat kannattavuutta. Näin ei tapahtunut, koska
heti tulivat Venäjän vastapakotteet — Ukrainan tilanteen johdosta pakotteet ja vastapakot-
teet. Eurooppalaiset markkinat ovat olleet yleisemminkin varsin hankalat. Suomessa todel-
la on keskittyneet elintarvikemarkkinat ja tapahtuu halpuuttamista. Kun itse asuin Luxem-
burgissa, seurasin, mitä esimerkiksi Ranskassa tehdään: siellähän ruoka on kulttuuria, on
ruokakulttuuri, ei siellä ruoka ole mikään sisäänheittotuote, jatkuvan halpuuttamisen koh-
de, niin kuin meillä näyttää olevan.
2



Pöytäkirjan asiakohta PTK 121/2018 vp
Tällä hetkellä maatalouden kannattavuus, paljolti markkinatilanteen johdosta, on erit-
täin hankala. Selvitysmies Karhisen toimeksiannossa on lähtökohtana, että yrittäjätuloa pi-
täisi nostaa 500 miljoonaa, jotta kannattavuus olisi tyydyttävällä tasolla. Se on erittäin vaa-
tiva tehtävä, ja pitää toivottaa kaikkea menestystä tälle työlle, jossa varmasti juuri markki-
natasapaino on hyvin keskeisessä osassa. 

Todellakin, markkinoiden toimintaa tasapainottavia toimia tehdään myöskin EU:ssa, ta-
vallaan koskien näitä haitallisia kauppatapoja. Sieltä ei ehkä kovin nopeasti ole odotetta-
vissa tuloksia, mutta on tärkeää, että tätä keskustelua käydään ja pyritään ratkaisuja löytä-
mään. Kuten edustaja Kalmari tässä sanoi, markkinoilla voidaan toimia tiukasti, kilpailu
voi olla kovaakin, mutta sen pitää olla reilua, ja ilman reiluja kauppatapoja me emme Suo-
messa pärjää. 

Kun ajattelemme, että elintarvikealalle suomalaisen ruuantuotannon turvaamiseksi tar-
vitaan nuoria yrittäjiä, niin kun siellä on myös riskejä olemassa eikä ole oikein puskureita
tällä hetkellä, niin on selvä, että pitää voida luottaa siihen, että markkinoiden toiminta Suo-
messa on parempaa kuin se tällä hetkellä on. Ja toivon, että tämä laki ja myöskin ruokaval-
tuutetun aikaansaaminen, EU:ssa tehtävät toimet ja myöskin herääminen ja mahdollinen
yhteistyö, keskustelut kaupan ja koko ruokasektorin välillä tuottavat myönteisiä tuloksia,
ja niitä tarvitaan nopeasti.

17.55 Anne Kalmari kesk: Arvoisa rouva puhemies! Vielä hieman historiaa tästä elintar-
vikemarkkinavaltuutetusta: Tästä asiastahan, epäterveistä markkinoista, on puhuttu Suo-
messa jo pitkään, varmaan kymmenkunta vuotta, ja jo hallitusohjelmassa linjasimme, että
on syytä arvioida kilpailulainsäädännön muutostarpeet ja ryhtyä tarvittaessa toimenpitei-
siin EU:n kilpailulainsäädännön puitteissa. Tämä asia eteni sitten niin, että kun valiokunta
teki ruokapoliittista selontekoa, yhdessä koko eduskunnan kanssa linjasimme, että on syy-
tä edistää nykyistä tehokkaammin ruokamarkkinoiden aitoa toimivuutta ja kilpailullisuut-
ta ja tarvittavin lainsäädäntötoimin huolehtia markkinoiden tasapuolisesta kilpailuasetel-
masta. Eli silloin jo sitten yhdessä linjasimme, että toimia täytyy tehdä eikä enää pelkäs-
tään selvityksiä. Nyt ollaan sitten tässä vaiheessa.

Toivon todellakin, että tällä mahdollisimman paljon saadaan markkinaa reiluksi. Kuten
edustaja Ala-Nissilä tuossa totesi, viljelijän asema on tällä hetkellä liian heikko, ja kaikki
ne toimet, millä voimme kotimaista ruuan huoltovarmuutta parantaa, ovat hyväksi koko
Suomen kansalle ja meidän elintarvikesektorillemme, joka työllistää 300 000 ihmistä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 121/2018 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.
3


