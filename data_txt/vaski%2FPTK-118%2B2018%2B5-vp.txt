















































DEM45C2.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

5. Hallituksen esitys eduskunnalle kuluttajaluottosopimuksia ja eräitä muita kuluttajasopi-
muksia koskevien säännösten muuttamisesta

Hallituksen esitys HE 230/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään talousvaliokuntaan, jol-
le lakivaliokunnan on annettava lausunto.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.50 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Liian moni ihminen kärsii velkaongelmista nykyään. Ulosottovelallisia oli vuo-
den 2017 lopussa jo noin 246 000, ja Asiakastieto Oy:n tilastojen perusteella myös maksu-
häiriöisten henkilöiden määrä on kasvanut nopeammin kuin moneen vuoteen. Maksuhäiri-
öisiä henkilöitä on jo yli 380 000.

Velkaantumisen taustalla on lukuisia erilaisia syitä, eikä ongelmaan ole helppoja lääk-
keitä. Tarvitsemme lääkkeeksi laajasti erilaisia keinoja: ylivelkaantumisen ennaltaehkäise-
mistä esimerkiksi taloustaitoja parantamalla, vastuullisten luottomarkkinoiden tukemista
ja velkaongelmissa olevien auttamista.

Olen oikeusministerinä edistänyt ongelmaan puuttumista laaja-alaisella keinovalikoi-
malla, velantorjunnan ohjelmalla. Esimerkiksi talous- ja velkaneuvonnan resursseja on jo
lisätty, ulosottovelallisen työllistymisen kannusteita on parannettu ja positiivisen luottotie-
torekisterin perustamista on selvitetty.

Nyt käsiteltävä esitys on yksi osa tätä ylivelkaantumiseen puuttumista. Esityksellä pyri-
tään vähentämään kalleimpien kuluttajaluottojen aiheuttamia velkaongelmia. Kuluttaja-
luottoihin liittyvät velkomusasiat muodostavat tuomioistuimissa käsitellyistä velkomus-
asioista merkittävän osan. Oikeusministeriön tilastojen mukaan vuonna 2017 käräjäoi-
keuksissa ratkaistiin noin 376 000 summaarista riita-asiaa. Suomen Asiakastieto Oy:n ti-
lastojen mukaan 293 000 kappaletta, eli valtaosa asioista, oli henkilöihin kohdistuvia vel-
komustuomioita. Näistä noin 64 prosenttia koski Asiakastiedon mukaan tili- ja kertaluot-
toja. Ryhmään kuuluvat pikaluottojen ohella perinteiset luottokorttiluotot, osamaksuluotot
ja vakuudelliset kuluttajaluotot mutta eivät esimerkiksi asuntoluotot.

Nyt käsittelyssä olevan esityksen tarkoituksena on kohtuullistaa ja selkeyttää kuluttaja-
luottojen hinnoittelua. Korkokattoa esitetään laajennettavaksi ja kiristettäväksi. Pyrimme
 Hyväksytty
1.0



Pöytäkirjan asiakohta PTK 118/2018 vp
ehdotuksella tukemaan vastuullisten luottomarkkinoiden toimintaa ja auttamaan ihmisiä
välttämään velkakierrettä.

Arvoisa puhemies! Voimassa olevan lainsäädännön mukaan kuluttajaluottojen korko-
katto koskee vain alle 2 000 euron luottoja. Todellinen vuosikorko tällaisella luotolla saa
olla enintään 50 prosenttia. Tällä lakiehdotuksella korkokatto laajennettaisiin koskemaan
kaikkia muita kuluttajaluottoja paitsi esinevakuudellisia asuntoluottoja. Korkokaton pii-
riin tulisivat näin myös yli 2 000 euron suuruiset luotot ja kaikki hyödykesidonnaiset luo-
tot. Korkokatto määriteltäisiin nykyisestä, luoton todelliseen vuosikorkoon pohjautuvasta
korkokatosta poikkeavasti siten, että laissa asetettaisiin yläraja nostetusta luotosta perittä-
välle korolle. Yläraja ehdotetaan asetettavaksi 30 prosenttiin. Korkokattomallin muutok-
sella pyritään siihen, että sääntely olisi nykyistä tehokkaampaa ja sen noudattaminen ja
valvonta yksinkertaisempaa. Ehdotettu raja on arvioitu sellaiseksi, että se vaikuttaa kal-
leimpien kuluttajaluottojen hintoihin niitä alentavasti ilman, että se estää kannattavan luo-
tonantotoiminnan harjoittamisen tulevaisuudessa. Markkinoilla on nykyisin tarjolla esi-
merkiksi luottoja, joiden vuotuinen korko on yli 100 prosenttia ja todellinen vuosikorko
jopa useita satoja prosentteja. Korkokattoa asetettaessa on haettu tasapainoa lainamääril-
tään ja laina-ajoiltaan erilaisten luottotuotteiden välillä ja samanaikaisesti pyritty pitämään
sääntely riittävän yksinkertaisena ja selkeänä.

Esityksellä rajoitettaisiin myös oikeutta periä kuluttajalta muita luottokustannuksia.
Näitä ovat esimerkiksi nostopalkkiot ja kuukausi- tai vuosimaksut. Niin ikään rajoitettai-
siin oikeutta periä kuluttajalta kuluja maksuajan pidentämisestä.

Näiden sääntöjen rikkomisesta asetettaisiin ankara seuraamus. Jos korko- tai luottokus-
tannuskattoa rikottaisiin, kuluttajalta ei saisi periä korkoa tai muita luottokustannuksia
lainkaan. Tällä muutoksella pyritään tehostamaan sääntelyn noudattamista luottomarkki-
natoimijoiden osalta.

Arvoisa puhemies! Uudistuksen oletetaan yleisesti ottaen kohtuullistavan luottojen hin-
toja. Koska hintasääntely rajoittaa luotonantajien mahdollisuuksia periä kuluttajilta koh-
tuuttomia luottokustannuksia, rajoittaa se siten myös mahdollisuuksia harjoittaa luotonan-
toa nykyisenkaltaisella luottoriskitasolla. Uudistus onkin omiaan vähentämään luottojen
myöntämistä sellaisille kuluttajille, joilla on korkea luottoriski.

On selvää, että nyt ehdotettu sääntely ei yksin tule ratkaisemaan suomalaisten ylivel-
kaantumista. Useita erilaisia toimia on jo tehty, ja hankkeita on vireillä. Tämä on laaja ko-
konaisuus, jossa ensisijaista on aina kansalaisen oma vastuu omasta taloudenhoidostaan.
Pidän nyt käsiteltävää esitystä, jolla pyritään puuttumaan nimenomaan kohtuuttomiin kor-
koihin, tärkeänä osana ylivelkaantumisen hoidon kokonaisuutta. — Kiitos.

14.56 Kristiina Salonen sd: Arvoisa puhemies! Koronkiskonta on Suomessa kiellettyä.
Siksi on vaikea ymmärtää pikavippiyritysten korjaamia tuottoja, jotka liikkuvat minusta jo
harmaalla alueella. En ole koskaan ymmärtänyt sitä, että jo pahasti ahdingossa olevien ih-
misten tilannetta saa lain suojissa pahentaa vielä entisestään. Erityisen ongelmallisia pika-
vipeistä tekee se, että asiakas harvoin tietää, mikä hänen nostamansa luoton todellinen kus-
tannus lopulta on. Usein käykin niin, että pientä tarvetta varten nostettu laina pitää maksaa
takaisin uudella pikavipillä. Tämän jälkeen kierre on valmis. 

Ikävä kyllä pikavippejä nostavista ihmisistä moni ei saisi normaalia lainaa pankista, jo-
ten heidän kykynsä suoriutua velvollisuuksistaan on lähtökohtaisesti heikompi kuin pan-
kista lainaa saavilla ihmisillä. Pikavipit ovat ajaneet useat ihmiset maksuvaikeuksiin ja
2



Pöytäkirjan asiakohta PTK 118/2018 vp
ajan myötä monilla ovat menneet myös luottotiedot. Tämä taas voi tarkoittaa esimerkiksi
sitä, että asunnon vuokraaminen on vaikeaa tai kotivakuutuksen saaminen, jota monet
vuokranantajat edellyttävät, on mahdotonta. Jokaisen on helppo ymmärtää, että ongelmat
alkavat tässä kohdin jo olla merkittäviä.

Katseet olisi käännettävä myös syihin. Meidän tulisi alkaa miettiä erilaisia sosiaalisen
luototuksen mahdollisuuksia, koska sosiaalisen luototuksen avulla voisimme tarjota vähä-
varaisille pieniä sekä edullisia lainoja. Tämä auttaisi varmasti hyvin monia elämän pienis-
sä tarpeissa, kuten esimerkiksi uusimaan rikki menneen pesukoneen, sillä juuri tällaisten
vuoksi pikavippejä nyt paljon otetaan. Hyvin suunniteltu, organisoitu ja säännelty sosiaa-
linen luototus voisi ehkäistä myös monia muita ongelmia. Yhtä lailla ihmisten toimeentu-
lon parantaminen auttaisi ja vähentäisi tarvetta pikavippeihin.

Hyvä olisi miettiä myös sitä, pitäisikö meidän opettaa nykyistä paremmin nuorille talou-
denhallintaa kouluissa. Nyt näyttää siltä, että monilla nuorilla aikuisilla ongelmat syntyvät
juuri siitä, että oma taloudenhallinta ei ole kunnossa. Sen parantamiseksi kouluissakin olisi
syytä pyrkiä antamaan lisää panosta. Me emme tarvitse uusia oppiaineita — riittäisi, että
nykyisiä oppiaineiden sisältöjä katsottaisiin uudella tavalla siten, että huomioitaisiin myös
elämänhallinta ja talous. Myöskin matematiikantunnilla olisi hyvä laskea korkolaskujen
yhteydessä, mitä esimerkiksi 50 euron pikavippi todellisuudessa maksaa. Uskon, että se
olisi monelle nuorelle silmiä avaava kokemus.

Arvoisa puhemies! Lopuksi totean, että minä kannattaisin pikavippien kieltämistä koko-
naan. Sen vuoksi toivonkin, että kun lainsäädäntöä on hallitus toisensa jälkeen aina kiris-
tetty ja kiristetty, mutta ongelmat eivät ole silti kadonneet, uskaltaisimme katsoa totuutta
silmiin ja todeta, että pikavippi sellaisenaan nykyisellään ei ole ihmisten edun mukainen ja
sen voisi kieltää kokonaan.

15.00 Antero Laukkanen kd: Arvoisa rouva puhemies! Tämä lakiesitys on erittäin terve-
tullut, erityisesti siitä syystä, että monen ihmisen oman talouden hallinta on näiden help-
pojen pikavippien, pikaluottojen ansiosta ajautunut täysin mahdottomaan tilanteeseen. Sen
lisäksi, että näihin asioihin pyritään puuttumaan ohjeistuksella ja opastuksella ja sosiaali-
silla luototuksilla, tarvitaan myös näitä toimenpiteitä, joista lakiesityksessä on kysymys.

On aina niin, että kun henkilö ajautuu tällaiseen pikavippikierteeseen tai pahempaankin
velkaongelmaan, joka tapauksessa siitä syntyy yhteiskunnalle merkittäviä kuluja, joten on
ilman muuta järkevämpää, että otetaan tämä lainsäädäntö sillä tavalla haltuun, että luoto-
nantajan vastuu alkaa korostua. Esitys tuo uudet mahdollisuudet, selkeät, tarkkarajaisem-
mat vastuut. Ne jakautuvat nyt sekä ottajalle että antajalle ja tuovat niitä työvälineitä, joita
tarvitaan.

Arvoisa puhemies! Korkokatto laajennetaan tässä nyt koskemaan kaikkia kuluttajasuo-
jalain kuluttajaluottoja, mikä on erinomainen asia. Myös korkokatto olisi voinut olla sel-
keästi paljon matalampi. Olisi voitu suoraan mennä sellaisiin lukuihin, jotka eivät tekisi
näistä luotoista täysin mahdottomia maksaa takaisin.

Täällä nostettiin velkaneuvonta ja taloudenhallinnon opetus. Minustakin se on aivan
keskeinen osa koko tätä ongelmavyyhtiä, kun puhutaan varsinkin alle 30-vuotiaista vel-
kaantuneista. Toisessa päässä ovat yli 60-vuotiaat vanhemmat miehet. Tuntuu siltä, että
näissä molemmissa päissä se talouden hallinta on jotenkin kadoksissa. [Pertti Salolainen:
Kyllä me pärjätään!] — Edustaja Salolainen varmasti pärjää. Minä voin auttaa, jos ei pär-
jää. — [Pertti Salolainen: Kyllä minä pärjään!]
3



Pöytäkirjan asiakohta PTK 118/2018 vp
Erityisesti nuorten kohdalla Espoossa on käynyt ilmi, että suurin syy velkaantumiskier-
teeseen on ollut oman talouden hallinnan puute, siis kertakaikkinen osaamattomuus. Toi-
voisin, että kun nyt velkaneuvonta siirtyy oikeusaputoimistoihin, niin kunta ottaisi nuo-
risotyönsä kylkeen tämän nuorten velkaneuvonnan ja talouden hallinnan. Sitten toisena, ai-
van niin kuin täällä esitettiin, selkeästi meidän opetussuunnitelman perusteisiin voisi tulla
talouden hallinta, koska se on nyt niin keskeistä ja jokaisella nuorella on yhdessä hetkessä
mahdollisuus velkaantua tuhansia euroja, vaikka illan aikana hakea luottoa kymmeneltä eri
yhtiöltä, ja saa myös ne velat hetkessä. Näihin olisi hyvä nyt tarttua. Tämä laki antaa siihen
mahdollisuuden. 

Haluan kyllä ihan erityisesti oikeusministeri Häkkästä, vaikkei hän enää ole paikalla,
kiittää siitä, että hän aika nopeaan tempoon nyt tuo näitä ylivelkatilanteeseen liittyviä ja
sitä parantavia lakiesityksiä. Kiitos siitä. [Sinuhe Wallinheimo: Aikaansaava ministeri!] —
Kyllä!

15.05 Johanna Karimäki vihr: Arvoisa puhemies! Lähetekeskustelussa on hallituksen
esitys kuluttajaluottosopimuksia koskevien säännösten muuttamisesta. Se liittyy pikavip-
pien sääntelyn kiristämiseen ja on hyvin kannatettava. 

Verkossa ja tekstiviestein haettaviin pikaluottoihin on liittynyt ongelmia siitä asti, kun
ne tulivat markkinoille vuonna 2005. Ongelmiin on puututtu useilla asteittain koventuneil-
la lainmuutoksilla. Vaikutuksiltaan merkittävin on vuonna 2013 asetettu korkokatto alle
2 000 euron suuruisille luotoille, mutta on keskeistä, että työtä pikavippien haittojen vä-
hentämiseksi jatketaan määrätietoisesti. Lainsäädäntöön on jäänyt useita porsaanreikiä, ja
nytten tämä hallituksen esitys korjaa niistä yhden. 

Korkokattosääntelyn voimaantulon jälkeen myönnettyjen pikaluottojen määrät väheni-
vät, mutta melko pian pikaluottoyritykset siirtyivät myöntämään korkokaton ulkopuolelle
jääviä suurempia luottoja, joissa todellinen vuosikorko on yleisesti yli 100 prosenttia tai
jopa huomattavasti korkeampi. Työtä ylivelkaantumisen ennaltaehkäisemiseksi siis tarvi-
taan vielä. 

Suomalaisten kotitalouksien velkaantuminen kulutusluotoilla on kasvussa. Kotitalouk-
sien yhteenlaskettu kulutusluottokanta on lähes 19 miljardia euroa. Vaikka myönnettyjen
pikaluottojen kappalemäärät ovat vähentyneet vuosikymmenen alusta, lainamäärät ovat
tuntuvasti suurentuneet. Maksuhäiriöisten henkilöiden määrä on korkea, ja se on ollut jat-
kuvasti nousussa. Vuonna 2017 se oli noin 373 000 henkilöä. 

Esityksen tavoitteet ovat tärkeät. Sen pääasiallisena tavoitteena on vähentää kalleim-
pien kuluttajaluottojen aiheuttamia velkaongelmia. Korkokatto ehdotetaan laajennettavak-
si koskemaan kaikkia kuluttajaluottoja velkaongelmien ja kohtuuttoman kalliiden luotto-
jen tarjonnan vähentämiseksi sekä sääntelyn kiertämisen estämiseksi. Korkokatto määri-
teltäisiin siten, että laissa asetettaisiin yläraja nostetulle luotolle perittävälle korolle. Ylä-
raja asetettaisiin 30 prosenttiin. Tämän lisäksi rajattaisiin oikeutta periä kuluttajalta muita
luottokustannuksia. 

Tämä ehdotettu sääntely ei tule yksinomaisena toimenpiteenä ratkaisemaan kuluttajien
velkaantumiseen liittyvää ongelmaa, vaan myös muita toimia tarvitaan. Yksi keskeinen
keino on myös oikeusministeri Häkkäsen puheessaan mainitsema positiivisen luottorekis-
terin perustaminen. Asiaa on selvitetty. Olisi tärkeää viedä tämäkin esitys toteutukseen.

Sosiaalinen luototus, josta edustaja Salonen järkevästi puhui, on hyvin kannatettava. Es-
poossa on positiivisia kokemuksia sosiaalisesta luototuksesta, niin että kunnan toimesta
4



Pöytäkirjan asiakohta PTK 118/2018 vp
autetaan perheitä, vähävaraisia perheitä, tilanteissa, joissa tarvitaan yllättäen rahaa. Kun
esimerkiksi pesukone voi hajota yllättäen tai voi tulla lapselle tärkeitä harrastusmenoja tai
mitä tahansa keskeistä, niin ilman mitään suuria velkakorkoja kunta voi tarjota perheelle
auttavan käden näissä tilanteissa. Toivoisin, että tämä malli otettaisiin hyvin laajasti koko
Suomessa käyttöön. 

15.09 Jari Myllykoski vas: Arvoisa rouva puhemies! Olen ihan varma, että tästä salista ei
tule yhtään sellaista puheenvuoroa, joka arvostelisi ministeri Häkkäsen valmistelemaa esi-
tystä, mitä me nyt käsittelemme täällä. Täytyy tyytyväisyydellä todeta, että tässä hallituk-
sessa tapahtuu tällä rintamalla erittäin positiivisia asioita ja toimenpiteitä ylivelkaantumi-
seen ja luototukseen liittyvissä asioissa. On erinomaista, että puutumme tällä tavoin näihin
seikkoihin. Olemme jo viime vaalikaudella ja sitä edelliselläkin pyrkineet suitsimaan pika-
vippien ylisuuria korkoja, ja saimmekin jotakin aikaiseksi. Oliko kansanedustaja Katainen
ja Toivakka, joidenka esityksestä saimme tämän 50 prosentin korkokaton, mutta niinhän
siinä sitten kävi, että pikavippifirmat rupesivat myöntämään 2 000 euron limiittejä. Vaik-
ka luotonhakija käytti siitä vain 300 euroa, niin hänelle ei annettu sitä 300:aa euroa, vaan
hänelle myönnettiin 2 000 euron limiitti, jonka perusteella sitten tämä korkokatto ei enää
toiminutkaan. 

Tässä esityksessä on juuri se paras juttu, että nyt tullaan niin kuin iholle niin, että tällais-
ta kiertomahdollisuutta toivottavasti ei ole. Mutta katsotaan, mitä jatkossa tapahtuu, sillä
raha luo ajatuksia ja uusia innovaatioita lainoittajien puolelta. Erityisen tärkeätä tässä on
juuri se, että voimme pyrkiä yhteiskunnallisesti vaikuttamaan siihen, että emme saata ke-
tään tietoisesti siihen tilanteeseen, että talous kurjistuu ehkä mielijohteesta tehdyn lainoi-
tuksen avulla. Ja täällä käytetyissä puheenvuoroissa oli esillä juuri se, kuinka nopeasti voi-
daan yhden illan aikana velkaantua, kun otetaan pikavippejä monilta yhtiöiltä. 

Pakko tässä kohdin myös tuoda esille eduskuntaan jo tullut edustajakollegan aloite. Kun
Satonen esitti, että aggressiivinen ja yleensä markkinointi kiellettäisiin näiden pikavippien
osalta, niin tervehdin kyllä sitä todella ilolla. 

Tärkeätä olisi, että me voisimme ehkä sote- tai maakuntauudistuksen yhteydessä sopia
siitä, että kun muistini mukaan meillä on Suomessa 33 kuntaa, ja Espoo on yksi niistä, jot-
ka ovat ottaneet sosiaalisen luototuksen käyttöön, niin meillä Satakunnassa on vain kolme
kuntaa, joissa tätä on toteutettu. Oma kotikuntani jää odottelemaan sote-uudistusta, jos sit-
ten maakunnallisesti otettaisiin sosiaalisen luototuksen mahdollisuus pikavippien sijaan
mahdolliseksi, koska on todella tärkeätä — minäkin olen kirjoittanut edustaja Salosen pu-
heenvuorosta nimenomaan tämän pesukoneen tänne — että jos perheessä tai yksinasujalla
tulee sellainen hetki, että se oma tulo, rahoitus ei riitä jonkin normaaliin elämiseen liitty-
vän tuotteen hankintaan, on se sitten talvirenkaat tai pesukone, niin pitäisi olla mahdolli-
suus saada maltillinen korkosidonnainen lainoitus sille, eikä niin, että joudutaan ottamaan
pikavippi. Tämä olisi erittäin tärkeä uudistus siinä mielessä, että tällä me voisimme pää-
töksentekijöinä vahvistaa sitä, että olemme ehkäisemässä sitä, että markkinavoimille alis-
tamme ja pakotamme perheitä tai yksittäisiä ihmisiä.

On pakko tässä yhteydessä vielä kertoa siitä, että me olemme eduskunnassa 136 kansan-
edustajan osalta tähän asiaan liittyen tehneet lakialoitteen maksuhäiriömerkintöjen poista-
misesta nopeammin kuin tässä hetkessä, ja, arvoisa puhemies, pakko lukea tänään viimek-
si saapunut tekstiviesti, jossa kiitetään meitä kansanedustajia, joita edustuksellisesti tämän
lakialoitteen takana on yli 870 000 kansalaista, niin että ministeri ottaisi vielä tämänkin
5



Pöytäkirjan asiakohta PTK 118/2018 vp
mukaansa, sillä kansalainen kirjoittaa: ”Kiitos, kun ajatte tätä asiaa luottotietojen palautta-
misesta nopeammin. Itselläni tilanne on, että avioeron ja yritystoiminnan vuoksi raha-asiat
menivät solmuun ja tuli maksuhäiriömerkintä. Vuosi sitten jo maksoin kaikki velkani, mut-
ta kokonaan puhtaat luottotiedot saan vasta kesällä 2021. Mielestäni hirveän pitkä aika,
kun olen jo vuoden ajan hoitanut kaikki asiani moitteettomasti.”

Me tarvitsemme näkemyksiä siihen, että pikavippien ja maksuhäiriömerkintöjen osalta
voisimme tuottaa ihmiselle sen oikeudenmukaisuuden, että ei olisi mahdollista, että jo tuo-
mionsa kärsinyt henkilö joutuisi vielä olemaan ehdonalaisuudessa sen jälkeen, kun tuomio
on kärsitty. 

Mutta vielä kiitoksia ministerille. Jos niin olisi, että minä olisin tällaisen lakiesityksen
ministerinä tuonut, olisin kyllä jäänyt kuuntelemaan sitä kehumista ja suitsutusta, mikä on,
mutta oletettavasti ministeri tekee edelleen ponnekkaasti töitä pikavippien kanssa ja ihmis-
ten asioiden hyväksi.

15.16 Maria Tolppanen sd: Arvoisa puhemies! Pikavipit johtavat vääjäämättä myös
voutiin, eli ihmiset joutuvat ulosottoon, ja senpä takia haluan kertoa muutaman luvun tästä
näin: Tänä vuonna lokakuun loppuun mennessä tässä maassa 462 000 ihmistä joutui niin
sanotusti voudin toimien kohteeksi, kasvua edellisvuoteen 20 000. Miksi nämä ihmiset
joutuivat sinne? Minäpä kerron. Sairaala- ja muut laitoshoitomaksut, hammashoitomak-
sut, terveyskeskusmaksut, sosiaali- ja terveyspalvelumaksut, lasten päivähoitomaksut,
muut sosiaali- ja terveysmaksut sekä kotipalvelumaksut — nämä tekevät lähemmäs
400 000. Nämä yksistään tekevät lähemmäs 400 000. Meillä on puoli miljoonaa ihmistä
tällä hetkellä ulosotossa.

Ja nyt, jos sanotaan, että nämä ihmiset ovat joutuneet ulosottoon sen takia, että he ovat
kykenemättömiä tai taitamattomia hoitamaan asioitaan, minä sanon, että ei se asia, kuul-
kaa, näin ole. Pikavippikierteessä olevista ihmisistä osa on varmasti niitä, jotka eivät ole
osanneet hoitaa taitavasti asioitaan, mutta osa on niitä, joiden on ollut pakko turvautua pi-
kavippiin, koska leipääkin on pöytään saatava, lasten täytyy olla päivähoidossa, hampaat
täytyy hoitaa, terveyskeskuksessa täytyy käydä ja ne maksavat. Ja ne aiheuttavat sen, että
ihminen ajautuu yksinkertaisesti siihen kierteeseen, että on pakko turvautua näihin hyvin
ikäviin muotoihin.

Jos puhumme taitamattomuudesta tässä kohdassa, niin siinä menköön jokainen poliitik-
ko itseensä. Me olemme taitamattomia. Me olemme antaneet tämän tilanteen syntyä tähän
maahan. Me olemme vaikuttamassa paitsi Suomen eduskunnassa myös kuntien valtuus-
toissa. Me voisimme tehdä näille asioille jotakin. Meidän on katsottava itseämme myös
tässä asiassa peilistä.

Se, että tämä on nyt nostettu esille niin, että korkokantaa pienennetään, on tietysti hyvä
asia, mutta nyt tulee se edustaja Myllykosken kaipaama vähän poikkipuolinenkin sana tä-
hän. Minun mielestäni se, jos korkokanta pistetään 30 prosenttiin, on farisealaista toimin-
taa. [Sinuhe Wallinheimon välihuuto] 30 prosenttia niiltä ihmisiltä, joilla mitään ei ole, on
liikaa silloin, kun kansanedustaja kävelee pankkiin ja saa sieltä lainaa 1,5 prosentilla — sii-
nä on huima ero, siinä on huima ero — tai korkeintaan 3 prosenttia maksaa lainakorkoa. 30
prosenttia on koronkiskontaa, ja se on laillista koronkiskontaa tässä maassa.

Meillä oli aikoinaan semmoinen kuin vekseli. Sitä pidettiin kalliina luototuksena. Sen
korko oli 16 prosenttia. Se oli kolme kuukautta kerrallaan voimassa, ja korko oli vain 16
6



Pöytäkirjan asiakohta PTK 118/2018 vp
prosenttia. Se oli halpa. Eikö olisi kohtuullista, että edes tuonne vekselikorkoon tämä las-
kettaisiin?

Ja sitten vielä se, että kyllä luotonantajallakin täytyy vastuunsa olla. Jos luotonantaja an-
taa luottoa, niin kyllä hänen täytyy jollakin tavalla varmistaa se, että hän saa siltä luotote-
tulta aivan normaalikeinoin nämä luottonsa takaisin ja pienellä korolla. Ja jos näin ei ole,
mikäli minkäänlaista vastuuta ei luotonantajalla ole, niin olen sitä mieltä, että pikavippitoi-
minta on syytä lopettaa tästä maasta tyystin, keskustella asioista vakiintuneitten rahoitus-
laitosten, pankkien kanssa, mitä voitaisiin tehdä, ja sen lisäksi harkita vakavasti sosiaalista
luototusta, halpakorkoista lainaa, millä ihmiset voisivat maksaa omat velkansa pois. Nimit-
täin suomalainen maksaa velkansa. Suomalainen haluaa maksaa sen, minkä on lainannut.
Mutta jos tilanne riistäytyy käsistä niin, että korot ja kulut ovat niin suuret, että pääoma ei
pienene koskaan, ja jos me siunaamme sen, niin minä en oikein tiedä, mitä tähän pitäisi sa-
noa. Olen varsin surullinen.

Kyllä meidän on kannettava vastuumme. Me olemme tulleet tänne edustamaan tätä kan-
saa. Meidän täytyy myöskin ajaa sellaisia asioita, jotka auttavat tämän kansan ahdingosta
— varsinkin, kun otetaan huomioon se, että suurin osa näistä ihmisistä, jotka tässä kiertees-
sä ovat, eivät todellakaan ole itse itseään siihen saaneet, saattaneet eivätkä ajaneet.

15.21 Sinuhe Wallinheimo kok: Arvoisa puhemies! Heti alkuun on paikallaan antaa kii-
tos oikeusministeri Häkkäselle siitä, että tämä tärkeä esitys pikavippien korkokattosäänte-
lystä on saatu näin nopeasti tänne eduskunnan käsittelyyn. Ehkä edelliselle puhujalle,
edustaja Tolppaselle, [Maria Tolppanen pyytää vastauspuheenvuoroa] voisi muistuttaa sii-
tä, että te olitte samassa puolueessa pitkään edellisen oikeusministerin kanssa ja hän ei tätä
tuonut mutta oikeusministeri Häkkänen tämän toi. 

Perusteet tähän esitykseen on kerrottu hyvin aiemmissa puheenvuoroissa. Vuonna 2013
toteutetusta lainmuutoksesta huolimatta, jolla asetettiin korkokatto lähes kaikille alle 2 000
euron suuruisille kuluttajaluotoille, pikavippien merkitys suomalaisten vuosi vuodelta pa-
hentuvassa ylivelkaantumisongelmassa on edelleen merkittävä, ellei jopa ratkaiseva. Pa-
rinkympin tai satasen pikavippejä hurjalla korolla korvaamaan on pikavippifirmoissa luo-
tu yli 2 000 euron limiittiluotot, joiden korot huitelevat yhtä lailla kymmenissä, ellei jopa
sadoissa, prosenteissa. 

Tällä esityksellä, jos nyt ei pysäytetä, niin ainakin merkittävästi rajoitetaan tätä epäter-
vettä ja epäreilua pikavippitoimintaa. Erityisen hyvä oppi on vuodelta 2013 muun muassa
se, että tällä kertaa 30 prosentin korkokaton soveltamiseen ei aseteta ylärajaa. Siten se
myös on hyvä työkalu taistelussa suomalaisten ylivelkaantumista vastaan, vaikka aukoton
tämäkään järjestely ei toki ole.

On myös päivänselvää, kuten monissa aiemmissakin puheenvuoroissa on todettu, että
paljon muitakin toimia tarvitaan ylivelkaantuneiden suomalaisten auttamiseksi. Tarvitaan
keinoja, joilla ennaltaehkäistään ylivelkaantumista. Käytännössä kyse on tällöin lasten ja
nuorten taloudenhallinnan osaamisen parantamisesta — ja hyvä, että opetusministeri on
täällä kuuntelemassa, koska tätä todellakin tarvitaan. Toisaalta tarvitaan ylivelkaantuneille
lisää tukea selvitä vaikeista tilanteistaan eli tietoa siitä, mistä omaan tilanteeseen saa apua
ja aivan konkreettista tukea, vaikkapa Takuusäätiön kaltaisen toiminnan muodossa. Ja kai-
kille näille toimijoille tarvitaan lisää ajankohtaista tietoa siitä, mikä on meidän suomalais-
ten velkaantumistilanne. Tässä mielessä paljon odotuksia on laitettava ministerinkin mai-
nitsemalle positiivisen luottorekisterin jatkovalmistelulle.
7



Pöytäkirjan asiakohta PTK 118/2018 vp
15.23 Olli-Poika Parviainen vihr: Arvoisa rouva puhemies! Tärkeää, että olemme saa-
neet tänne jälleen yhden askeleen pikavippien suitsimiseksi. Uskon tosiaan, että täältä sa-
lista löytyy varmasti enemmistö kannattamaan näitä uudistuksia.

Toivoisin, että nyt esitettävien pienten askelten lisäksi pääsisimme nopeasti keskustele-
maan myös pikavippeihin liittyvän markkinoinnin rajoittamisesta laajemmin kuin nyt teh-
dään, sillä se on todella aggressiivista parhaaseen katseluaikaan. Jos avaat suomalaisen te-
levisiokanavan, niin on hyvin todennäköistä, että tunnissa saatat nähdä useita pikavippi-
mainoksia, jotka suunnataan vielä sellaisille yleisöille, jotka ehkä harkitsevat sellaista ku-
lutusta, jolla ei ole mitään todellista merkitystä arjen hyvinvoinnille tai millekään muulle-
kaan. Eli tällaisen ylikulutuksen ehkäisemisenkin kannalta pikavippien markkinoinnin ra-
joittaminen voisi olla perusteltua.

Nostaisin esiin myös positiivisen luottorekisterin merkityksen. Asiaa on onneksi selvi-
tetty. Toivottavasti näemme askelia tähän suuntaan pian.

Sosiaalisen luototuksen näkökulmasta meidän kannattaisi edelleen laajentaa sen tunnet-
tavuutta ja ylipäätään ihmisten keinoja päästä tarvittaessa sosiaalisen luototuksen piiriin, ja
tarjota sosiaalista luototusta ja velkaneuvontaa laajemmin aitoina vaihtoehtoina niille tilan-
teille, joita esimerkiksi edustaja Tolppanen kuvaili puheessaan hyvin, että ihmiset saatta-
vat ajautua pikavippikierteeseen.

Olen hieman huolissani siitä, riittääkö tämä toimenpide, jota me nyt teemme, siihen, että
me aidosti pystymme suitsimaan tätä varsin holtitonta markkinaa. Koska tähän asti pika-
vippimarkkinat ovat kyllä keksineet keinot kiertää eduskunnan asettamaa sääntelyä, ja tätä
on harjoitettu jo vuosien ajan. Sikäli toivoisin, että jatkoseurantaa tämän nyt esitettävän
esityksen voimaantulon jälkeen jatkettaisiin.

Vielä viimeisenä nostaisin esiin arjen talouden hallinnan, lasten ja nuorten talouskasva-
tuksen ja oppimisen, josta on paljon puhetta myös opettajakentällä tällä hetkellä. Talous-
taitoja kannattaa lähteä opettamaan jo varhaiskasvatuksesta lähtien niin, että ihmisillä on
parhaat mahdolliset edellytykset pärjätä myöskin tällaisessa maailmassa, jossa houkutuk-
sia on varsin paljon saatavilla.

Loppuun todettakoon, kun nyt Suomessakin Black Friday -päivä on jo laajentunut Black
Friday -viikoksi, se on tällä hetkelläkin juuri päällä, ja meille taas tarjotaan hyvin monen-
laisia keinoja hankkia nopeaa mielihyvää ostamalla jotakin, niin yleisesti toivon, että tässä
talossa myös rakennamme sellaista yhteiskuntaa, jossa ihmisten ei tarvitse täyttää henkisiä
kysymyksiä pelkästään kulutuksella.

15.26 Anneli Kiljunen sd: Arvoisa rouva puhemies! Täällä on käytetty erittäin hyviä pu-
heenvuoroja tämän lainsäädännön osalta, ja siinä mielessä näihin puheenvuoroihin on kyl-
lä hyvä yhtyä riippumatta siitä, mistä suunnasta nämä puheenvuorot ovat tulleet.

Kuten täällä on todettu, niin näitten pikavippien osalta suurin syy pikavippien ottoon on
ollut joko heikko taloudenhallinta tai taustalla voi olla myös elämäntilanteeseen liittyviä
vaikeita kriisitilanteita, jotka ovat sinällään synnyttäneet ihmisille vaikeita tilanteita ja ta-
loudellisia ongelmia. Eri asiat ovat kasautuneet esimerkiksi työttömyyden tai psyykkisten
ongelmien, masentuneisuuden takia, opiskelijat ovat saattaneet menettää opintotukensa ja
sitä kautta elämänhallinta on vaikeutunut, velkaantuminen, peliongelmat ja monet muut
asiat ovat aiheuttaneet sen, että ihminen ajautuu sitten ottamaan pikavippiä.

Ja kuten täällä on todettu, niin yksi suuri ongelma nimenomaan näitten pikavippien osal-
ta on pikavippikierre ja siitä syntyvä ongelmien entistä suurempi vaikeutuminen. On todet-
8



Pöytäkirjan asiakohta PTK 118/2018 vp
tu, että pikavippikierre on pikavippien ongelmista se suurin ja pahin. Se kuvaa tilannetta,
missä henkilö hakee yhä uusia lainoja, jotta hän pystyisi maksamaan takaisin edellisiä ot-
tamiaan vippejä. Usein tätä voi jatkua niin kauan kuin ongelman purkautumista voi salata
ja pitkittää. Silloin tilanne on todella jo paljon pahempi kuin se olisi ollut, jos ongelmaa oli-
si lähdetty kunnolla purkamaan ja korjaamaan heti alusta alkaen. Tässä esimerkiksi oh-
jauksen, neuvonnan ja matalan kynnyksen palveluiden mahdollisimman helppo saatavuus
olisi äärettömän tärkeää, jotta ihmisillä olisi rohkeutta ja uskallusta hakea itselleen tukea ja
apua.

Esimerkiksi tämmöinen 500 euron velkarästi on saattanut kasvaa jopa kymmenientu-
hansien velkarästeiksi, ja sitä kautta tämä tilanne on vaikeutunut entisestään ja tilanteet ja
ongelmat ovat kasautuneet.

Siinä mielessä tuen lämpimästi sitä ajattelua, mitä edustaja Kristiina Salonen toi tänään
täällä, jossa hänen mielestään pikavipit tulisi kieltää. En tiedä, mitenkä se on mahdollista,
mutta ne pitäisi tehdä niin vaikeaksi ja hankalaksi, että niitä eivät ihmiset hakisi näihin pal-
veluihin.

Mutta aivan kuten täällä on myös todettu puheenvuoroissa, niin meidän pitäisi pikem-
minkin pyrkiä myös hakemaan niitä taustoja, minkä takia ihmiset hakeutuvat hakemaan pi-
kavippejä, ja hakemaan ratkaisua siihen. Tässä esimerkiksi pikavippien markkinointi on
yksi asia, joka täällä on tänään tullut esille. En tiedä, onko muille kollegoille tullut, mutta
minulle on ainakin tullut sähköpostiviestejä, mainosmarkkinointia pikavippien käytöstä
aina ajoittain. Se jostakin syystä tulee aina joinakin ajanjaksoina, mutta sitten ne häviävät
taas. Elikkä se näkyy, ei ainoastaan televisiossa tai lehdistössä, vaan sitä tuodaan suoraan
myös meidän sähköposteihimme.

Tätä lainoitusmahdollisuutta tulisi kehittää sillä tavalla, aivan kuten täällä on tuotu esil-
le, että mahdollistetaan halpakorkoisten lainojen saanti, sekä sosiaalista luototusta pitäisi
kehittää. Valitettavasti sosiaalista luototusta ei käytetä riittävästi, ja useimmiten siellä on
taustalla se, että siihen ei ole myöskään riittävästi rahoitusta ja niitten saatavuuskriteerit
ovat monta kertaa hyvin vaikeat. Sen takia myös tämän sosiaalisen luototuksen monipuo-
listaminen ja kehittäminen olisivat äärettömän tärkeitä.

Sitten yksi asia, joka minua on häirinnyt monella tapaa, joka on näkynyt näitten pikavip-
pien sekä myös maksuongelmaisten, sairaiden ja pienituloisten ihmisten osalta, on ollut se,
että meidän sosiaali- ja terveydenhuollon asiakasmaksut ovat pienituloisille ja sairaille mo-
nesti kohtuuttoman korkeita, ja he ovat ajautuneet sitä kautta maksuongelmiin ja ulosottoi-
hin. Kuten täällä muun muassa edustaja Tolppanen toi esille tätä ongelmatiikkaa, niin mei-
dän pitäisi kehittää nimenomaan näissä tilanteissa, joissa ihmiset sairastavat paljon ja ovat
pienituloisia, näitten asiakasmaksujen kohtuullistamista, että se on aito, todellinen vaihto-
ehto, että ihmiset eivät ajaudu sairautensa takia maksuongelmiin ja sitä kautta hakemaan
esimerkiksi pikavippiä tai sitten joudu ulosottoon, ja sitä kautta heidän elämäntilanteensa
ja jopa terveydenhoitonsa ja sairaudenhoitonsakin voi vaikeutua. Tästä syystä minä toivoi-
sin, että me voisimme jatkaa tätä kehittämistyötä myös näitten asiakasmaksujen kohtuul-
listamiseksi sillä tavalla, että ihmisillä sairaudesta riippumatta ja pienituloisuudesta huoli-
matta olisi yhtenäiset oikeudet ja mahdollisuudet saada terveydenhuoltoa eivätkä nämä
asiakasmaksut tulisi esteeksi oman itsensä terveyden hoitamiselle.
9



Pöytäkirjan asiakohta PTK 118/2018 vp
15.32 Jari Myllykoski vas: Arvoisa rouva puhemies! Ajattelin, että 3 minuuttia paikalta
olisi riittänyt, mutta tässä tulee niin hyviä puheenvuoroja, että on parempi varata aikaa, et-
tei tarvitse juosta sitten kesken puheenvuoron tänne pönttöön.

Tämä meidän järjestelmämme, jota me arvioimme ja myös arvostelemme, on tämä mei-
dän voutijärjestelmämme, jossa nyt käsitykseni mukaan ollaan uudistamassa tulospalkki-
ojärjestelmää. Haluaisin tuoda esille, että nyt olisi mahdollisuus pohtia myös sitä, että vel-
kaneuvonta siirrettäisiin osaksi voutijärjestelmän tulospalkkiojärjestelmää, eikä niin, että
tämä ketju voi vain kasvaa koko ajan ja maksusuoritusten määrä tulee olemaan korkea, sil-
lä tälläkin hetkellä tiedämme, että kun on ajautunut pikavippiongelmiin ja sitä kautta tullut
maksuhäiriömerkinnän piiriin ja kun sitten mennään oikeuteen, niin siellä näistä ylisuuris-
ta perintäkustannuksista voidaan päästä eroon sillä, että laitetaan pieni ruutupaperi sinne
käräjäoikeuteen, että ei hyväksy näitä ylisuuria perintäkustannuksia. Mutta jos siihen ei ole
enää siinä hetkessä voimavaroja, niin meidän olisi ehkä hyvä pohtia sitä, kuinka me estäm-
me ketjun kasvamisen. Kun meillä on selkeästi yhteys pikavippiyritysten ja perintätoimis-
tojen yhteistyössä, monesti samat omistajat siellä taustalla, niin meidän pitäisi pystyä tä-
hän puuttumaan niin, että myös tämä meidän voutijärjestelmämme uudistuisi niin, että se
olisi myös yksi osa neuvontapalvelua näille ylivelkaantuneille ihmisille.

Noh, voidaan keskustella siitä, voiko markkinataloudessa poistaa pikavipit ja pikavip-
piyritysten toiminnan. Siihen minä en usko. Ja osaltaan katson, että on hyvä, että äkillises-
sä rahoitustarpeessa perhetaloudella tai yksityisellä ihmisellä on mahdollisuus lainoittaa
omaa hetkellistä rahan puutettaan nopeasti. Siihen, minkälaisin ehdoin niitä sitten saa, me
ehkä täällä pystymme sitten korkomäärittelyillä ja muilla vaikuttamaan. Tässä tulee poh-
dittua, onko se Y-tunnuksella toimiva liikeyritys vai liivijengi, joka sen rahan lainaa. Tässä
on edustaja Myllykosken pohdinta siitä, poistammeko tällaisen liiketoiminnan kokonai-
suudessaan ja annamme sen sitten verotuksen ja lainsäädännön ulkopuolella oleville toimi-
joille, jotka sitten lainaavat rahaa joillakin tavoin ja myös perivät sen ehkä hieman eri ta-
voin, johonka lainsäädäntö ei pysty puuttumaan. Siinä mielessä pitäisin sen rajankäynnin
terveenä, mitä on yritystoiminta myös lainoituksessa, on se pankkisektorilla tai yrityksillä.

Joka tapauksessa näissä perintäkustannuksissa meidän pitäisi jollakin tavalla uskaltaa
puuttua siihen, että lainanantajalla on vastuu siitä, kenelle hän antaa lainaa. Eli lainoittajan
vastuuta siihen. Tämä positiivinen luottotietorekisteri antaa siihen toki tulevaisuudessa
mahdollisuuden, mutta tänäkin päivänä pitäisi olla enemmän mahdollisuutta siihen, että
me edellytämme lainoittajalta omaa riskiä siihen, mitkä ovat ne mahdolliset perintäkustan-
nukset, jos lainanottaja ei maksa omia velvoitteitaan. Me totta kai haluamme, että jokainen
velkansa maksaa, ettei se jää toisten maksettavaksi.

Arvoisa rouva puhemies! Tältä erää näin.

15.37 Eero Lehti kok: Arvoisa rouva puhemies! Tätä asiaa on muistini mukaan 11 vuotta
käsitelty talousvaliokunnassa moneen kertaan, ja moneen kertaan on luultu, että on löydet-
ty sellaisia säännöksiä, jotka käytännössä riittävästi estäisivät pikavippitoimintaa. Joka
kerta on käynyt niin, että markkinoijat ja alan yritykset ovat olleet ovelampia, keksineet
jonkun porsaanreiän. Ja kun katsoo näitä pikavippiyritysten tuloslaskelmia, niin harvassa
liiketoiminnassa pystytään niin vähällä vaivalla saamaan niin hyvää nettotulosta. Alalle on
syntynyt lähes sata yritystä, joista muutamat ovat merkittäviä.

Tässä lainsäädännössä on monta kertaa todettu, että tämä ei kuulu pankkilain piiriin,
koska tässä ei oteta talletuksia vastaan. Käytännössä kuitenkin maassa on olemassa ylei-
10



Pöytäkirjan asiakohta PTK 118/2018 vp
nen yliaikakorko, joka tällä hetkellä taitaa olla 13 prosentin luokkaa, jonka ylittävää kor-
koa ei voi velalliselta periä. 

Olin kerran puhumassa tilaisuudessa, jossa oli toistasataa velkaneuvojaa, ja kysyttiin,
kuinka moni suosii pikavippijärjestelmää, sitä, että se ylipäätänsä on olemassa, tai kuinka
monta on sitä vastaan — fifty-fifty-tulos, puolet suosi, puolet ei. Miksi? Sen takia, että sii-
nä nopeasti ratkaistaan lyhyellä tähtäimellä asiakkaan ongelma. 

Jos katsoo asiakkaan tilannetta, niin siellä taustalla voi olla aitoja syitä, joiden johdosta
voi sanoa, että velallisella tai velalliseksi ryhtyvällä ei ole enää muuta vaihtoehtoa. 

Jos ajatellaan pankkien toimintaa, niin siellä yleensä ilman vakuutta olevalle luoton-
myöntäjä edellyttää takaajia. Tämä takaajien puuttuminen tässä pikavippitoiminnassa tar-
koittaa käytännössä sitä, että yksi ihminen voi aika, sanoisinko, kontrolloimattomasti aja-
tella, että hänen omaa etuaan ei kukaan muu aja, minkä jälkeen tilanne saattaa sitten eska-
loitua, koska pikavipin päälle otetaan toinen pikavippi ja ehkä jopa kymmenes, minkä jäl-
keen tilanne on karannut asianosaisen käsistä. Tämä takaajien vaatimus voisi olla yksi, jol-
la tätä tilannetta helpotettaisiin, tai ainakin, jos laina ylittää esimerkiksi 500, niin sen jäl-
keen vaaditaan takaajaa, jolloin myös luottoriski ja harkinta siinä tilanteessa
monipuolistuisi. Takaaja joutuisi miettimään, että hän joutuu ehkä tämän maksamaan.

Tämä asetelma on monelle myös sen verran uusi, etteivät he ymmärrä esimerkiksi käyt-
tää panttilainakonttoria tai vastaavaa, jolloin omaisuus annetaan vakuutena lainasta, ja sil-
loin jos se menetetään, niin se menetetään. Siihen se sitten jo loppuukin, jolloin ei synny
tällaista riippuvuutta tähän lainoittajaan.

Tämä asetelma on kyllä niin hankala nuorille ihmisille, jotka eivät ole tottuneet käsitte-
lemään rahaa. Joku sanoi, että niistä peruskoulun päättävistä, jotka eivät jatka myöhemmin
opintojaan, 10 prosenttia ei osaa edes laskea prosentteja — se luku voi olla suurempikin —
minkä johdosta hän ei pysty niissä tilanteissa, joissa hän ajautuu tilanteeseen, jossa ei ole
hänen mielestään muita vaihtoehtoja kuin pikavipin ottaminen, myöntämään itselleen,
kuinka suuren ja hankalan tilanteen hän aiheuttaa, jos hän ei pysty sitä maksamaan.

Näiden pikavippiyhtiöiden laillisuus ja kohtuuttomuus: Mielestäni kohtuuttomuus olisi
se, jolla voisi lainsäätäjä sanoa, että tämä yliaikakorko on korkein mahdollinen korko, jol-
loin näitä pikavippiyrityksiä ei voitaisi pyörittää samalla periaatteella kuin tällä hetkellä
vaan todennäköisesti luottotappioriskin pienentämiseksi sinne tulisi käytännössä vaade sii-
tä, että siellä on joku takaaja tai kaksi, jolloin koron ei sen takia tarvitsisi olla niin korkea
kuin se tällä hetkellä näiden luottotappioiden johdosta on. 

Jos luottoyhtiö antaa 1 000 euron lainan asiakkaalle — ja se takaisinmaksuosuus saattaa
nousta 3 000:een kahden vuoden kuluessa — niin se luottotappio lasketaan siitä 1 000:sta
plus normaalikorosta, koska luottotappioyhtiöt rahoittavat omaa toimintaansa pankkilai-
noilla, joiden korkotaso on tällaisessa ehkä 5—8 prosenttia. 

Kaiken kaikkiaan tämä on erittäin epäoikeudenmukainen liiketoiminnan ala, ja sen ta-
kia, että täällä ei ole takauksia, niin esimerkiksi peliriippuvaisuudesta kärsivät ottavat hel-
posti näitä pikavippejä eivätkä kehtaa edes selostaa sitä syytä. Toinen vaihtoehto: se, että
sana ”pika” muutettaisiin 48 tunnin lainaksi, niin että sitä saisi käyttää vasta kahden vuo-
rokauden kuluttua, saattaisi lisätä tähän ottoon liittyvää tarvittavaa harkintaa.

15.42 Maria Tolppanen sd: Arvoisa puhemies! Halusin ihan välttämättä ottaa tämän pu-
heenvuoron, jotta kirjoihin ja kansiin ei jää väärää kuvaa siitä, mitä mieltä olen. Ehdotto-
masti kannatan tietysti tätä ministeri Häkkäsen tänne tuomaa esitystä, ja olen muuten sitä
11



Pöytäkirjan asiakohta PTK 118/2018 vp
mieltä, että ministeri Häkkänen tulee jäämään historiaan hyvin joviaalina ministerinä. Hän
on nostanut esille paljon asioita: lasten asioita, perheiden asioita, lasten hyväksikäyttö-
asioita, köyhien ihmisten asioita. Hän on uskaltanut tuoda niitä esille ja saanut niitä sitten
jopa läpi, ensin tietenkin siellä omassa ryhmässään ja sitten tuolla hallituskuvioissa. Että
erittäin paljon kiitoksia siitä.

Mutta juuri tätä asiaa, mistä edustaja Lehtikin äskettäin puhui, että aina siellä on se por-
saanreikä, mistä mennään ja pystytään korkoja sitten kiskomaan, tätä tarkoitin sillä taita-
mattomuudella, jossa meidän on syytä katsoa peiliin. Silloin kun me säädämme lakeja,
meidän pitäisi pystyä porsaanreiät panemaan kiinni. Pitäisi ainakin uskaltaa panna niin
monta porsaanreikää kiinni kuin on mahdollista. Näinhän se on, ja toivottavasti korjataan
sitten taas, jos täytyy korjata.

Edustaja Kiljunenkin otti ihan oikein äskettäin mielestäni esille tuon asiakasmaksulain
ja sen, mitä sen kanssa tehdään. Siinä on myös semmoinen kohta, missä meidän poliitik-
kojen pitää katsoa itseämme, koska meistä hyvin usea istuu myöskin kunnanvaltuustossa.
Nyt on näin, että lain 11 §:n mukaan asiakasmaksuja voi alentaa tai jättää jopa kokonaan
perimättä, mikäli asiakkaalla ei ole varaa maksaa. Täytyy tietysti selvittää silloin, mikä se
tilanne on. Tässä kohdassa haluan lukea sitaatin Kelan tutkijalta Vappu Verroselta. Hän sa-
noo näin: ”Olisi kai järkevämpää jättää maksuja perimättä kuin ohjata ihmiset hakemaan
toimeentulotukea tai ulosottoon? Herää kysymys: olisiko syytä velvoittaa viranomainen
tarkistamaan ennen perintätoimia ja ulosottoa, onko lainmukaisia perusteita jättää maksu
perimättä tai alentaa sitä?” Tämä on se kohta, mihin vaaditaan poliittista päätöstä. Sitä vaa-
ditaan meiltä valtakunnan tasolla ja sitä vaaditaan meiltä myös kunnallisella tasolla. 

Kaikkinensa tämä laki, jota juuri nyt tässä salissa käsitellään, on erittäin toivottava. Se
voisi olla parempi sikäli, että 30 prosenttia on minusta edelleenkin koronkiskontaa, mutta
on hyvä, että edes tullaan jollakin tavalla alaspäin. Tässäkin olisi voinut kyllä laskea sitä
lähtökorkoa jo sinänsä. Sehän on sitten yrittäjän asia päättää, onko toiminta enää kannatta-
vaa vai eikö se ole kannattavaa. Ehkä sieltä on jäänyt jonkin verran taskunpohjalle näitten
yli kymmenen vuoden aikana, mitä niitä on ollut. Toivottavasti saamme tämän vietyä
eteenpäin.

Sitten yksi asia, mistä meidän pitäisi keskustella, kun puhutaan siitä, että lapsia pitää
opettaa rahan käsittelyssä ja ymmärtämään rahan arvo: Selittäkääpä minulle, miten kuusi-
vuotiaalle opetetaan, että ei sillä Visa-kortilla voi mitä tahansa ostaa. Me haluamme viedä
käteisen pois tästä maasta ja tehdä pelkästään korttikauppaa. Lähetämmekö me tästä läh-
tien lapset ja lastenlapset kioskille hakemaan hyvin ansaittua tikkaria Visa-kortti kouras-
sa? Sitä sietää harkita.

Toinen varapuhemies Tuula Haatainen: Rajaan puheenvuorot tässä vaiheessa nyt ruu-
dussa näkyviin kolmeen puheenvuoroon, ja sitten keskeytämme tämän asian käsittelyn,
koska aika on kulunut umpeen.

15.46 Simon Elo sin: Arvoisa rouva puhemies! Tämä pikavippikysymys, kuluttajaluotot,
on asia, josta sekä omaisilta — niiltä, joilla elämä on mennyt pilalle pikavippikierteen
kautta — että sitten jopa niiltä ihmisiltä, jotka ovat sen omakohtaisesti kokeneet, tulee hy-
vin paljon palautetta. Pääasiallinen palaute liittyy juuri siihen, mihin tällä lakiesityksellä
pyritään puuttumaan, eli siihen, että vuoden 2013 jälkeen todelliset vuosikorot suuremmis-
sa luotoissa ovat nousseet jopa satoihin prosentteihin. Sitä ei millään järjellä, ei maalais-
12



Pöytäkirjan asiakohta PTK 118/2018 vp
eikä kaupunkijärjellä, voi pitää kohtuullisena. Niin kuin edustaja Lehti tässä toi esille, kyl-
lä on hyvät tuottoprosentit nimenomaan näillä yrityksillä, joita lähes sata on ja joista muu-
tama sitten on suurempia toimijoita tällä alalla.

Eli tämä korkokatto yli 2 000 euron suuruisille luotoille on erittäin kannatettava esitys.
Lisäksi myös tämä 30 prosentin yläraja korolle on sellainen, jota on toivottu jo pidemmän
aikaa — jonkinlainen katto tälle korolle — näissä kommenteissa ja palautteissa, mitä olen
edustajana saanut, ja uskon, että tässä salissa moni edustaja on saanut.

Hyvin merkittävää on myös se, että jos luotonantaja tai -välittäjä rikkoo korko- tai luot-
tokustannuskattoa koskevaa sääntelyä, niin silloin tältä kuluttajalta ei peritä korkoa tai
muita luottokustannuksia lainkaan. Tällä merkittävällä tavalla tehostetaan sitä vaikutusta,
mikä tällä lainsäädännöllä tulee olemaan, ja pidetään nähdäkseni hyvin pitkälti ja vahvasti
kiinni kuluttajan oikeussuojasta tässä suhteessa.

Eli kannatan lämpimästi tätä hallituksen esitystä. Tätä on toivottu pitkään, ja nyt tähän
merkittävään ongelmaan puututaan. Tässä nostettiin ministeri Häkkänen, oikeusministeri,
esille. Hän on totta kai tehnyt hyvää työtä. Mutta täytyy muistuttaa, niin kuin oppositio
muistuttaa aina hallituksen esitysten osalta noin yleisesti, että tämä on koko hallituksen yh-
teinen esitys, jota yksi ministeri sitten esittää — ja esittää tietysti hyvällä tavalla.

Porsaanreiät pitää aina pystyä tukkimaan, edustaja Tolppanen. Mutta toisaalta ei koko
”porsaanreikä”-käsitettä olisi, jos porsaanreiät aina pystyttäisiin tukkimaan. Eli parhaam-
me teemme tämänkin esityksen myötä, mutta epäilen, että jotain sellaista jälleen löytyy,
jota pitää myöhemmälläkin lainsäädännöllä pystyä sitten tilkitsemään. Mutta tämä puuttuu
nyt juuri niihin kysymyksiin, mitkä palautteenkin perusteella ovat olleet suurimpia ongel-
mia.

15.49 Antero Laukkanen kd: Arvoisa rouva puhemies! Lyhyesti vielä, kun täällä on
noussut tämä positiivinen luottorekisteri esiin, niin haluaisin sen verran mainita, että posi-
tiivinen luottorekisteri ei ole niin positiivinen, kuin on haluttu ymmärtää. Siitä tulisi jäl-
leen yksi laki, joka merkittävästi nakertaisi yksityisyyttä. Siinä rahalaitoksille annettaisiin
lähes rajaton mahdollisuus saada tietää meidän rahakäyttäytymisemme, mihin olemme lai-
namme hakeneet, mihin niitä käytämme ja niin edelleen ilman, että rahalaitos joutuu anta-
maan minkäänlaista selvitystä siitä, miten he näitä meidän tietojamme käyttävät. Se antaa
mahdollisuuden synnyttää monen kerroksen lainaväkeä, jos pankki ja rahalaitokset voivat
sisäisesti määritellä, minkälaiselle porukalle tässä maassa enää voi luottoa antaa, ja syntyy
todella monen kerroksen väkeä lainamarkkinoille. En pitäisi tätä niin hirveän positiivisena
asiana enkä edes ratkaisuna tähän, mitä tällä hetkellä velkaongelmana pidetään.

Jokainen vastuullinen luotonantaja jo nyt kerää kaikki tiedot luotonsaajasta, mitä on tar-
peellista sen luoton antamisen ehdoksi. Yksikään vastuullinen luotonantaja ei anna luottoa
takaajien kustannuksella, se on jo pankkilaissakin kielletty. Tietysti menee monta monta
vuotta ennen kuin tämä positiivinen luottorekisteri mahdollisesti tulee, mutta nämä asiat
pitäisi kyllä huolella ottaa huomioon.

15.50 Anneli Kiljunen sd: Arvoisa puhemies! Pyysin puheenvuoron edustaja Lehden pu-
heenvuoron jälkeen, olisin halunnut tukea häntä hänen hyvässä puheenvuorossaan. Aivan
kuten edustaja Lehti totesi, pikavippilainsäädäntöä on kehitetty ja käsitelty talousvaliokun-
nassa jopa 11 vuotta, ja hän totesi, että aina ovat kuitenkin pikavippiyhtiöt löytäneet uusia
keinoja kiertää tämän lainsäädännön, elikkä erilaisia porsaanreikiä on sitten löytynyt mat-
13



Pöytäkirjan asiakohta PTK 118/2018 vp
kan varrella. Hän esitti myös sitä yhtenä vaihtoehtona, että olisi tämmöinen takaajavaati-
mus, ja sitäkin asiallisesti minä tuen lämpimästi. Mutta jäin vain miettimään sitä, että kun
näitä pikavippejä on mahdollisuus ottaa useilta eri yhtiöiltä, niin mitenkä tämä takaajamah-
dollisuus pystytään sitten turvaamaan, että se tieto kulkisi. Jos ottaa pikavippinä 300 josta-
kin, 300 toisesta ja 400 kolmannesta, niin se 500 euroa on hyvin nopeasti tullut, elikkä sil-
loin käytännössä se tarkoittaa sitä, miten tämä takaajamahdollisuus voitaisiin sitten mah-
dollistaa. Mutta se on asia, jota varmasti pitää kehittää, miettiä.

Sitten toisaalta myös se, voitaisiinko tälle vipille asettaa myös aikaraja, kuten esimerkik-
si 48 tunnin aikaraja tai joku muu vastaava, että sitä ei saa esimerkiksi keskellä yötä, kun
elämäntilanne on hallitsemattomassa tilassa ja sitten otetaan pikavippi parantamaan sitä ti-
lannetta. Tämä on nimenomaan suuri ongelma peliongelmaisille, mutta myös muille, jotka
sitten, voisiko sanoa, harkitsemattomasti ottavat itselleen pikalainaa ja luulevat, että sillä
parantavat oman elämäntilanteensa, kun tilanne voikin kääntyä päinvastoin, että tämä pi-
kavipin ottaminen voikin entisestään heikentää ja pahentaa sitä elämäntilannetta.

Tästä syystä halusin pyytää puheenvuoron ja tukea edustaja Lehden tekemää pohdintaa,
miten tätä asiaa voitaisiin jatkossa kehittää.

Keskustelu päättyi.

Asia lähetettiin talousvaliokuntaan, jolle lakivaliokunnan on annettava lausunto.
14


