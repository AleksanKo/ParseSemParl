















































DEM12E4.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

7. Hallituksen esitys laiksi liikenteen palveluista annetun lain muuttamiseksi ja eräiksi sii-
hen liittyviksi laeiksi

Hallituksen esitys HE 145/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan, jolle perustuslakivaliokunnan ja talousvaliokunnan on annettava lau-
sunto.

Keskustelu

16.16 Liikenne- ja viestintäministeri Anne Berner (esittelypuheenvuoro):  Arvoisa pu-
hemies! Hiukan alle vuosi sitten esittelin teille liikenteen palvelulain ensimmäisen vaiheen
esityksen, joka sisälsi useita uudistusehdotuksia. Liikennepalveluja koskevat olennaiset
tiedot esitettiin tuotaviksi yhtenäisellä tavalla avoimiin rajapintoihin, jotta meidän olisi
mahdollista myös yhtenäisellä tavalla tarkastella niitä ja luoda palvelukokonaisuuksia.
Suomesta tuli kansainvälisestikin noteerattu edelläkävijä uusien liikkumispalvelujen ja
kestävämmän liikennejärjestelmän luomisessa. Näin ihmisille saadaan entistä monipuoli-
sempia liikkumispalveluita ja edelläkävijöinä toimiville suomalaisyrityksille tarjoutuu
mahdollisuuksia ulkomaisilla markkinoilla.

Nyt olen esittelemässä teille liikenteen palvelulain toisen vaiheen muutosehdotuksia,
joilla haluamme viedä liikennejärjestelmän tarkastelua kokonaisuutena entistä pidemmäl-
le ja koota hajallaan olevat säännökset yhteen. Ensimmäinen vaihe koski tieliikenteen
markkinoita, ja tässä toisessa vaiheessa ehdotetaan myös merenkulun, ilmailun ja raidelii-
kenteen markkinasääntelyn tuomista saman lain alle. Suurin uudistus tässä toisessa vai-
heessa koskee liikenteen rekistereitä. Olemme kokoamassa yhteen lukuisia liikenteen re-
kistereitä koskevat säännökset ja yhtenäistämme pirstaleiset rekisteritietojen käyttöä ja
luovutusta koskevat säännökset. Ajankohta tähän on ihanteellinen nyt, kun olemme samal-
la panemassa täytäntöön EU:n yleistä tietosuoja-asetusta. Haluamme rekisterisääntelyn,
joka on läpinäkyvää, tarjoaa korkean tietosuojan tason ja mahdollistaa tietojen hyödyntä-
misen modernilla tavalla. Siksi ehdotamme yhden liikenneasioiden rekisterin perustamis-
ta.

Uudistus heijastaa digitalisaation tuomaa datan merkityksen kasvua. Liikenteen turval-
lisuusvirastosta tulee selvemmin tietoviranomainen. Tämä viranomainen pystyy uudistuk-
sen myötä palvelemaan yhä paremmin asiakkaitaan, niin yksityisiä henkilöitä kuin yrityk-
siä. Luonnollisten henkilöiden näkökulmasta rekisterisääntely yksinkertaistuu, kun haja-
nainen sääntely kootaan yhteen. Yksilöille tulee myös entistä parempi mahdollisuus halli-
 Tarkistettu
4.1



Pöytäkirjan asiakohta PTK 110/2017 vp
ta taitojensa käyttöä. Myös niin sanottu yhden luukun periaate toteutuu paremmin. Muille
toimijoille tavoitteena on luoda uusia mahdollisuuksia hyödyntää rekisterissä olevaa tietoa
esimerkiksi palvelujen kehittämistä varten.

Puolesta-asiointi on esityksessä ehdotettu uusi toimintamalli. Tämä tarkoittaa, että hen-
kilö voisi sallia sen, että kolmas osapuoli asioisi hänen puolestaan hänen käyttäjätileillään
eri palveluissa. Ehdotuksella täydennetään ensimmäisen vaiheen tietosääntelyä. Kun en-
simmäisen vaiheen säännöksillä helpotettiin yksittäisten kertaluontoisten matkaketjujen
muodostamista, nyt ehdotetulla toisen vaiheen sääntelyllä pyritään edistämään esimerkik-
si kuukausipakettiluontoisten yhdistettyjen palveluiden tarjoamista.

Kokonaisuudessaan liikenteen palvelulain tietosääntelyn tavoitteena on asettaa palve-
lunkäyttäjä keskiöön ja mahdollistaa tällä tavoin yhtenäisten matkaketjujen muodostumi-
nen ovelta ovelle. Haluamme tehdä liikkumispalvelujen käyttämisestä mahdollisimman
helppoa. Mutkaton liikkuminen on jokaiselle osa hyvää arkea. Samalla kehittyvät palvelu-
mallit kannustavat siirtymään ympäristöystävällisempään liikkumiseen.

Esitykseen sisältyy myös ehdotuksia eri liikennemuotojen toimilupasääntelystä ja am-
mattipätevyysasioista. Liikenteen turvallisuusvirastosta, Trafista, tulisi entistä selkeäm-
min kaikkien liikennemuotojen toimilupaviranomainen, kun tässä esityksessä ehdotetaan,
että sille siirtyisivät myös rautatieliikenteen toimilupa-asiat jo aiemmin sillä olleiden tielii-
kenteen ja ilmailun toimilupatehtävien rinnalle. Rautatieliikenteessä suurimmat muutoseh-
dotukset koskevat henkilöstön pätevyyksiä. Veturinkuljettajien pätevyysvaatimuksissa
noudatettaisiin veturinkuljettajadirektiiviä ilman kansallisia lisävaatimuksia, ja muun rau-
tatiejärjestelmän liikenneturvallisuustehtävissä toimivan henkilöstön ammattipätevyydet
sisältyisivät toimijoiden turvallisuudenhallintajärjestelmiin.

Linja- ja kuorma-autonkuljettajan ammattipätevyyksiä koskevat vaatimukset sekä tielii-
kenteen sosiaalilainsäädäntö ehdotetaan siirrettäväksi liikennepalvelulakiin. Linja- ja
kuorma-autonkuljettajien ammattipätevyyksien osalta on päädytty ehdottamaan, että ny-
kyinen koulutukseen perustuva järjestelmä säilytettäisiin. Harkinnassa olleesta siirtymästä
koulutusjärjestelmästä koejärjestelmään luovuttiin valmistelun aikana. Parhaillaan täytän-
töönpanovaiheessa oleva ammatillisen koulutuksen uudistus johti osaltaan siihen, että täs-
sä vaiheessa katsottiin parhaaksi tarkastella koejärjestelmään siirtymistä vasta myöhem-
min.

Myös merenkulun koulutusjärjestelmää ehdotetaan kehitettävän kansainvälisten vaati-
musten mukaisesti.

Arvoisa puhemies! Liikennepalvelulain toisen vaiheen ehdotuksilla varmistamme, että
sääntelymme on linjakasta ja pysymme liikenteen digitaalisen kehityksen etujoukoissa. —
Kiitos.

16.22 Olli-Poika Parviainen vihr: Arvoisa herra puhemies! Olemme saaneet käsiteltä-
väksemme liikennekaaren kakkosvaiheen. Tavoitteena on rakentaa liikennesektorillekin
digitaalinen kasvuympäristö ja sujuvoittaa säädöksiä. Liikennekaaren kakkosvaihe onkin
selvä edistysaskel Suomen digitalisaatiolle, ja liikenteen osalta se veisi Suomen uudistus-
ten jälkeen maailman kärkeen. Tavoitteena on täydentää liikennekaaren aiemmin hyväk-
syttyä ensimmäistä vaihetta kattamaan koko liikennejärjestelmä.

Tällä tehdään mahdolliseksi asiakaslähtöinen liikenteen kehittäminen palveluna. La-
kiehdotus mahdollistaa erilaisten matkaketjujen rakentamisen kunkin yksilöllisten liikku-
mistarpeiden mukaisesti. Avointen rajapintojen ja avoimen datan avulla erilaiset palvelu-
2



Pöytäkirjan asiakohta PTK 110/2017 vp
yritykset voivat yhdistellä matkapalveluja, kuten vaikka junan, bussin ja taksin räätälöi-
dyiksi ovelta ovelle yhdistelmiksi. Tämä puolestaan mahdollistaa koko liikkumisjärjestel-
män asteittaisen muuttamisen tarve- ja palvelupohjaiseksi niin, että esimerkiksi oman hen-
kilöauton omistamisen tarve monilla alueilla vähenee. Tarpeettoman autoilun vähentämi-
selle onkin tilausta. Tällä hetkellä maanteiden henkilöliikennesuoritteesta 84 prosenttia
tapahtuu henkilöautoilla ja kotitaloudet käyttävät rahaa omaan autoon ja sen käyttöön yli
15 miljardia vuosittain, vaikka auto seisoo keskimäärin 95 prosenttia ajastaan pihalla tai
autotallissa.

Tällä lakipaketilla voidaan mahdollistaa suuri markkinapotentiaali myös palveluyrityk-
sille, toivottavasti myös kotimaisille uusille sellaisille. Liikennevallankumousta tuskin
saamme aikaan hetkessä eivätkä asenteet toki muutu välittömästi, vaan työ tehdään pitkä-
jänteisesti, asteittain. Suomen liikennejärjestelmän kehittämisen kannalta uudistus on siis
todella kannatettava. Se ohjaa monia meitä autoilun pakosta liikkumisen vapauteen.

Tämä lakipaketti kokoaisi myös liikennesääntelyn ja liikenteeseen liittyvät eri rekisterit
yhteen paikkaan Liikennevirastoon, josta niitä voidaan avoimen datan hengessä hyödyn-
tää yksinkertaisemmin ja helpommin. Myös big data -mahdollisuudet ovat merkittävät.
Toisaalta tietoturvahaasteet ovat nykyaikana todellisia, ja näin kunnianhimoinen lakipa-
ketti velvoittaa meitä myös aiempaa kunnianhimoisempaan tietosuojapolitiikkaan. Kerät-
tävän liikennedatan, rekisterien ja muunkin osalta on kiinnitettävä erityistä huomiota käyt-
täjien yksityisyydensuojaan ja koko yhteiskunnan kokonaisturvallisuuden kannalta riittä-
vän hajautettuihin järjestelmiin. Tietoturvakysymysten lisäksi tämä uudistus vaatiikin ehkä
koko liikenneturvallisuuden uudelleenmäärittelyä nykyistä laajemmaksi kokonaisuudeksi.

Arvoisa puhemies! Esityksen vaikutukset ovat pääosin välillisiä, ja hallitus arvioi ne ko-
konaisuudessaan positiivisiksi. Digitalisaation edistäminen ja sääntelyn ja hallinnollisen
taakan purkaminen alentavat kustannuksia ja siten liikkumisen hintaa kuluttajille. Toivo-
taan, että näin toteutuu. Kustannusvaikutusten osalta rajapintojen avaaminen haastaa eten-
kin pienempiä yrityksiä, ja meidän onkin pidettävä huolta siitä, ettei taakka muodostu heil-
le kohtuuttomaksi, jotta saamme aidosti monipuoliset ja toimivat markkinat. Vaikutusten
arviointi ennakkoon näin laajalle paketille on kuitenkin haastavaa. Emme vielä tiedä, mil-
laisia ja kuinka monipuolisia palveluyrityksiä alalle syntyy, emmekä sitä, miten Suomen
kansa lopulta innostuu tai on innostumatta uudenlaisista liikkumiskonsepteista. Oma auto
on kuitenkin monelle aika rakas. Toisaalta nyt ei olla valmistelemassa käyttäjän kannalta
pakottavaa lainsäädäntöä, vaan ennen kaikkea mahdollistavaa ja uutta synnyttävää lainsää-
däntöä. Mielestäni tämä on hyvä suunta.

16.25 Jyrki Kasvi vihr: Arvoisa puhemies! Tämä hallituksen esitys on todella painava,
enkä puhu nyt vain esityksen liki 900 sivun massasta. Esitys kokoaa pirstaleista liikenteen
lainsäädäntöä yhdeksi kokonaisuudeksi, mikä on jo sinänsä kannatettavaa. Keskityn kui-
tenkin tämän esityksen uusinta uutta luovaan osuuteen eli liikennetietojen käsittelyn uudis-
tukseen.

Liikenteessä on käynnissä rakennemuutos, joka vetää vertoja traktorien tuloon Suomen
pelloille, enkä puhu nyt vain robottiautoista, vaikka tämä laki on toki välttämätön myös nii-
den mahdollistamille uusille liiketoimintamalleille. Liikenne, kuten käytännössä kaikki
muutkin talouden sektorit, on muuttumassa alustatalouden palveluksi. Ja mitä alustatalous
tarkoittaa? Dataa ja älyä, jolla tätä dataa analysoidaan palveluiden tuottajien ja käyttäjien
törmäyttämiseksi kaikkien osapuolten eduksi. Esimerkiksi kyytipalvelu Uber törmäyttää
3



Pöytäkirjan asiakohta PTK 110/2017 vp
kyytiä tarjoavat ja tarvitsevat ihmiset. Sen todellisena bisneksenä on kuitenkin näiden kyy-
tien sivutuotteena syntyvä data, jota se paitsi käyttää oman liiketoimintansa kehittämiseen
myös myy hyvään hintaan. — Ne sähköisten palveluiden käyttösopimusehdot kannattaa
tosiaan lukea huolella.

Arvoisa puhemies! Maanantaina Finlandia-talolla käynnistettiin Suomen kiri alustata-
louden kärkimaiden joukkoon, Suomi ja Eurooppa yleensä kun ovat jääneet pahasti alus-
tatalouden kehityksestä jälkeen. Mutta meillä on Suomessa edelleen vahvuuksia, jotka
mahdollistavat Suomen paluun takaisin kärkikahinoihin. Yksi näistä kansallisista valtti-
korteista on Suomen viranomaisten rekistereiden tietopääoma. Hallituksen esityksen läh-
tökohtana onkin maksimoida erityisesti liikennetietorekistereiden hyödyntäminen. Liiken-
nevirastolle ollaan asettamassa velvoite avata paitsi omat tilastonsa ja tutkimuksensa myös
saamansa liikenteen palveluiden käyttöä koskevat tiedot sellaisessa muodossa, ettei niitä
pysty yhdistämään yksittäisiin kansalaisiin. Asennemuutos perinteiseen tiedon panttaami-
sen kulttuuriin on valtava.

Valitettavasti liikenteen tietovarantojen käytettävyys ei kuitenkaan ole paras mahdolli-
nen, esimerkiksi liikennettä koskevia rekistereitä on eri virastoilla kymmeniä. Nyt nämä
liikenteen rekisterit ollaan kokoamassa yhteen liikenneasioiden rekisteriin, jota Trafi hal-
linnoi. Siitä kuuluu hallitukselle kiitos. Ja mikä parasta, keskitettyjen alustojen rakentami-
sen asemesta tavoitteena ovat hajautetut mutta yhteen toimivat järjestelmät, jotka kommu-
nikoivat avointen rajapintojen välityksellä. Siitä kuuluu hallitukselle toinen kiitos.

Yhteen toimivuus asettaa toki muitakin vaatimuksia kuin vain avoimet rajapinnat. Pelk-
kä tekninen avoimuus ei riitä, jos tiedon hyödyntämiselle on muita, esimerkiksi lainsää-
dännöllisiä esteitä. Näitä esteitä tämä esitys pyrkii parhaaltaan purkamaan. Lisäksi on so-
vittava käytettävistä standardeista, anonymisointinormeista, sanastoista ja määritelmistä.
Niiden ei kuitenkaan pitäisi olla sääntelykysymys, mutta jos eri viranomaiset eivät pysty
niistä keskenään sopimaan, hallituksella on oltava valmiutta puuttua asiaan. Se, että Suo-
men viranomaisrekisterit ovat kansainvälisessä vertailussa hyviä, ei tarkoita, ettei niiden
laatua, kuten ajantasaisuutta, eheyttä ja käytettävyyttä, olisi syytä edelleen kehittää.

Hallituksen esityksessä on havaittavissa myös merkittävä paradigman muutos, jonka
soisin leviävän myös muuhun kuin liikenteen lainsäädäntöön. Siinä missä aiemmin on pai-
notettu tiedon omistajuutta, nyt keskitytään tiedon käyttöoikeuksiin. Yrityksille ja henki-
löille halutaan turvata oikeus käyttää itseään koskevaa tietoa, vaikka se olisi jonkun muun
toimijan hallussa. Lakiesityksen 3 luvussa säädetään yksityiskohtaisesti tietojen luovutta-
misen, tietosuojan ja yksityisyydensuojan pelisäännöistä, on sitten kyse julkisesta avoi-
mesta datasta, ammatinharjoittamiseen liittyvästä, henkilötiedoista yksittäisluovutuksina,
tietojen luovuttamisesta anonymisoituina tutkimus- ja innovaatiotoimintaan tai julkisen re-
kisterin henkilötietojen luovuttamisesta liikenteeseen liittyvään tarkoitukseen, kuten kat-
sastuskonttorien suoramarkkinointiin. Esityksen valmistelussa on otettu huomioon myös
EU:n tietosuoja-asetus GDPR, eikä esitystä pitäisi joutua ainakaan sen vuoksi heti ensi
vuonna päivittämään.

Arvoisa puhemies! Yksityiskohtaisessa valiokuntakäsittelyssä liikennetietojen luovutta-
miskäytännöistä voi toki löytyä korjattavaa, etenkin henkilötietojen osalta tasapainoilu tie-
don avoimuuden ja yksityisyydensuojan välillä on haastavaa. Itse asiassa olisi suoranainen
ihme, jos näin laajasta ja uutta käyvästä esityksestä ei löytyisi lainkaan töitä liikenne- ja
viestintävaliokunnan hienosäätölekalle. Odotankin asiantuntijakuulemisia harvinaisen
kiinnostuneena.
4



Pöytäkirjan asiakohta PTK 110/2017 vp
16.30 Mats Löfström r: Arvoisa herra puhemies, värderade herr talman! Regeringens
proposition till lag om transportservice innehåller nödvändiga förändringar som krävs i ut-
vecklingen mot mera moderna transporttjänster. Jag välkomnar förslaget och att en hel-
hetsomfattande lag även nu görs i Finland. Till exempel i Estland finns en lag om offentlig
transport, som omfattar såväl vägtrafik, järnväg, luft- och sjöfart, som kom i kraft år 2003.
Andra länder har också integrerat sina biljettbokningssystem för att öka interoperabilite-
ten. Kommunikationsministeriet konstaterar att det behövs öppen data och kommunika-
tion via öppna gränssnitt för att målen i lagen om transportservice ska nås. Det här går hand
i hand med linjen som finns inom banktjänster och implementeringen av bland annat be-
talningstjänstdirektivet som vi nu arbetar med i riksdagen.

Arvoisa puhemies! Pidän tervetulleena esitystä ja kokonaisvaltaisen lain säätämistä nyt
myös Suomessa. Esimerkiksi Virossa voimassa oleva julkista liikennettä koskeva laki,
joka käsittää niin tieliikenteen, rautatieliikenteen, ilmailun kuin merenkulunkin, tuli voi-
maan vuonna 2003. Muut maat ovat myös yhtenäistäneet lipunvarausjärjestelmiään yh-
teen toimivuuden lisäämiseksi. 

Liikenne- ja viestintäministeriö toteaa, että liikenteen palveluista annetun lain tavoittei-
den toteuttamista varten tarvitaan tietojen avaamista ja avointen rajapintojen kautta tapah-
tuvaa asiointia. Tämä käy käsi kädessä pankkipalveluita koskevan linjan ja maksupalvelu-
direktiivin työn alla olevan implementoinnin kanssa. 

Värderade herr talman! Förslaget till lag om transportservice förpliktigar att Trafiksäker-
hetsverket gör den samlade informationen och mobiltjänsternas användning tillgänglig ge-
nom ett öppet gränssnitt i ett sådant format att enskilda användare, leverantörer eller tjäns-
ter inte kan identifieras. Jag vill framhäva att tyngdpunkten vad gäller en ökad användning
av öppen data bör ligga på ett lätt tillgängligt och fungerande gränssnitt, något vi inte alltid
har haft goda erfarenheter av tidigare i vårt land på andra områden. För att maximera an-
vändningen och nyttan med öppen data bör användarna ha kompetensen och möjligheten
att nå den behövda datan enkelt. På så vis lyckas man skapa incitament för tekniska inno-
vationer. 

Det finns dock vissa risker man måste beakta. I värsta fall leder öppen data till snedvri-
den konkurrens ifall enbart vissa personer med bred teknisk kompetens kan dra nytta av da-
tan i praktiken. Samtidigt bär Trafikverket ett stort ansvar i att säkerställa att privat infor-
mation som rör integriteten hos medborgare och tjänsteleverantörer inte går att nå eller
hamnar i fel händer. Och dessutom är det viktigt att konstatera att inte samtliga finländare
har en smarttelefon, och att det också i framtiden måste finnas sätt för äldre generationer att
nå dessa tjänster. 

Avslutningsvis, herr talman: Enligt regeringens proposition ska sjöfartsutbildningen ef-
ter förändringarna följa internationella förpliktelser, och man gör ändringar när det gäller
bland annat matrosutbildningen. Det är överlag positivt, även om vi behöver återkomma
till detaljerna i utskottsbehandlingen. Generellt kan man ändå konstatera att sjöfarten är en
global verksamhet, och vi har finländska sjömän och befäl på jobb runt hela världen där de
kan arbeta med och konkurrera om arbetsplatser med arbetstagare från tiotals eller till och
med hundratals andra länder. Att den finländska sjöfartsutbildningen fortsättningsvis hålls
konkurrenskraftig, modern och är tillräckligt flexibel är alldeles nödvändigt. 
5



Pöytäkirjan asiakohta PTK 110/2017 vp
Summa summarum ser jag positivt på förslaget. Det är ett mycket omfattande och digert
material som vi kommer att få jobba mycket med i kommunikationsutskottet under hösten.

16.35 Mirja Vehkaperä kesk: Arvoisa herra puhemies! Liikkumisen palvelut ovat isossa
murroksessa sekä Suomessa että maailmalla. Joukkoliikenteen edistämisen eteen maan
hallitus on tehnyt paljon töitä, ja myöskin liikenteen päästöjen vähentämistä on yritetty
taklata. Sujuvat matkaketjut ovat kaikkien tavoitettavissa, ja erityisesti digitalisaatio on
tuonut liikenteeseen uutta bensaa.

Nyt eduskunnassa on liikennepalvelulain toinen vaihe, jossa käydään noin 900 sivun
verran erittäin tiukasti läpi muun muassa pätevyysvaatimuksia. Kaikki kuljetushenkilöi-
den pätevyyksiä ja koulutusta koskevat säädökset kootaan liikennepalvelulakiin, ja tielii-
kenteen luvista päätettiin pääosin jo lain ensimmäisessä osassa alkuvuodesta. Nyt käydään
siis pätevyysvaatimukset lävitse raideliikenteen, merenkulun ja ilmailun osalta.

Arvoisa puhemies! Maailma muuttuu, sähköistyy, ja digitaaliset palvelut laittavat mei-
dät aikaan, jossa ajasta ja paikasta olemme riippumattomia. Edellä edustaja Kasvi puhui
erittäin mielenkiintoisesti alustataloudesta, avoimesta datasta ja tiedon rajapinnoista. Ne
ovat meille mahdollisuuksia, mutta niissä on meillä paljon vielä opittavaa.

Lain tavoitteiden toteutumista varten tarvitaan tietojen avaamista ja avointen rajapinto-
jen kautta tapahtuvaa asiointia. Tätä säädettiin etenkin lain ensimmäisessä osassa. Nyt pro-
sessia jatketaan velvoittamalla Liikennevirasto avaamaan omien palveluidensa keräämä
tieto niin sanotun avoimen rajapinnan kautta. Liikkumispalveluita koskevia olennaisia tie-
toja ovat muun muassa reitti, pysäkki, aikataulu, hinta ja saatavuustietojen sekä esteettö-
myystietojen osa. Näiden on oltava saatavissa tietojärjestelmään luodun yhteyden kautta ja
kaikkien käytettävissä.

Nyt tässä toisessa osassa otetaan mukaan myös lento- ja meriliikenteen matkaliput, eri-
laisia liikkumispalveluita, kuten ajoneuvojen vuokrauspalvelut, erilaisia sarja- ja kausi-
tuotteita sekä alennuksia koskevaa sääntelyä. Liikkumispalveluiden tarjoamista helpote-
taan mahdollistamalla myös niin sanottu puolesta-asiointi.

Edellä on moni puhunut siitä, että hallituksen esitys sisältää sen, että yksi liikenneasioi-
den rekisteri perustetaan. Kymmeniä liikenteen rekistereitä kootaan siis yhteen. Tähän
saakka viranomaisten keräämä liikennetieto on ollut pirstoutunut kymmeneen eri liikentee-
seen liittyvään rekisteriin. Kymmenestä nykyisestä rekisteristä siirrytään yhteen yhtenäi-
seen liikenneasioiden rekisteriin. Se helpottaa asiointia ja viranomaistyötä.

Liikenteen turvallisuusviraston, Trafin, rooli liikenteen lupa- ja valvontaviranomaisena
vahvistuu. Se myöntää jatkossa keskitetysti toimiluvat niin tieliikenteen, ratatieliikenteen
kuin lentoliikenteenkin tarpeisiin. Sujuvoitetaan siis arkeamme.

Arvoisa puhemies! Parasta liikennepalvelulaissa, tässä kakkosvaiheessa, on ehdotto-
masti se, että matkaketjuajattelu ottaa isomman harppauksen. Se on erittäin tärkeä yhden
luukun periaate liikenteen palveluissa. Sen ideana on tarjota yksilöllisempiä, ihmisten eri-
laisiin tarpeisiin sopivia matkoja ja matkapaketteja. Käytännössä tämä tarkoittaa eri liiken-
nemuotojen yhä saumattomampaa yhteistyötä ja digitalisaation hyödyntämistä sen saavut-
tamiseksi. Käytännön elämästä esimerkki: Meistä moni on käyttänyt erilaisia aikatauluso-
velluksia tai etsinyt Google Mapsista nopeinta reittiä. Matkaketjusovellus voisi toimia sa-
malla idealla. Syöttäisimme oman lähtöpaikkamme ja määränpäämme, minkä jälkeen voi-
simme vertailla erilaisia matkavaihtoehtoja esimerkiksi niiden nopeuden tai edullisuuden
perusteella sekä eri liikennemuotoyhdistelmien avulla toteutettuna. [Puhemies koputtaa]
6



Pöytäkirjan asiakohta PTK 110/2017 vp
Sen jälkeen voisimme ostaa haluamamme lippuketjun ja saisimme eri kulkuvälineet katta-
van yhden matkalipun keskitetysti yhden palvelun kautta. Tämä sujuvoittaa arkea ja var-
masti myöskin tuo joukkoliikenteeseen ihmisiä tulevaisuudessa enemmän.

16.40 Markku Pakkanen kesk:  Arvoisa herra puhemies! Tästä hallituksen esityksestä
145 on käyty nyt laajaa keskustelua. Itse omassa puheenvuorossani keskityn vain tähän
kuljetusalan yleiseen ammattipätevyyssääntelyyn ja siihen toivottavasti saataviin pieniin
muutosesityksiin. Säädöspohjahan tulee hyvin pitkälti EU:sta. Mutta pidän hyvänä, että
tässä säilyy tämä koulutusajattelu, ja se on hyvä lähtökohta.

Raideliikenteen osalta ammattipätevyysasiat ovat erityisen tärkeitä. Tietysti nyt, kun
kilpailutus lisääntyy raideliikenteessä, pitää muistaa, että muun muassa 2 000 veturinkul-
jettajan, joita tällä hetkellä Suomessa on, ammattipätevyyksistä pidetään kiinni. Sitä lakia-
han sovelletaan myös raideliikenteessä liikenteenohjaukseen, vaihtotyöhön ja ratatyölii-
kenneturvallisuudesta vastaavien henkilöiden työhön. Tässä keskitytään varmaan näihin
kansallisiin lisiin ja niiden mahdollisiin poistamisiin.

Perustason ammattipätevyyden tieliikenteessähän suorittaa tänä päivänä noin 4 000—
6 000 henkilöä, mutta varsinaisen jatkokoulutuksen ammattipätevyydestä tieliikenteessä
suorittaa kymmeniätuhansia vuositasolla. Siihen toivoisin, että tässä lakiesityksessä pys-
tyttäisiin pieniin tarkennuksiin. Se on yrittäjille valtavan iso kustannus, tuhansia euroja
vuositasolla, kun kuljettajat joutuvat tämän pätevyyden suorittamaan. Trafihan sen hyväk-
syy, koulutusyritykset sen järjestävät, on oppilaitoksia ja autokouluja. Mutta toivoisin, että
tässä asiassa voitaisiin miettiä ammattikuljettajien ja yrityksien näkökannalta pieniä jous-
toja ja kenties vähän kevennystä siihenkin asiaan.

16.42 Ari Torniainen kesk: Arvoisa puhemies! Kun liikennepalvelulain ykkösvaiheessa
koottiin tieliikennettä koskevat säädökset yhteen pakettiin, niin tässä kakkosvaiheessa nyt
siihen liitetään sekä uudistetaan lento-, meri- ja raideliikenteen markkinoita ja kuljetushen-
kilöstön pätevyyksiä koskevia säädöksiä. Nämä molemmat, siis ykkösvaihe ja kakkosvai-
he, on tarkoitus saattaa voimaan samanaikaisesti ensi vuoden heinäkuun alussa.

Mikä oikeastaan on lakiesityksen ydin? Sen ytimessä on asiakaslähtöinen matkaketju-
ajattelu digitalisaatiota hyödyntämällä, kuten täällä on jo edellisissä puheenvuoroissa tul-
lut esille, elikkä ainoastaan nappia painamalla kansalainen saa erilaiset matkustusvaihto-
ehdot kaikkine liikennevälineineen nopeinta reittiä sieltä paikasta A paikkaan B. Itse tässä
vaiheessa kyllä tuntuu, että se vaatii myöskin aikaa, että tämä toteutuu todella. Toivotta-
vasti se myös näin menee eteenpäin.

Tällä liikenteen palvelulailla mahdollistetaan asiakaslähtöinen liikennepalveluiden ke-
hittäminen digitalisaatiota hyödyntäen. Uskon, että tämä tulevaisuudessa saa aikaan uusia
yrityksiä ja uusia innovaatioita myöskin uusia palveluita kehittäen. Tämän uudistuksen ta-
voitteena on kasvattaa koko liikennesektorin markkinaosuutta ja tehdä joukkoliikenteestä
yhä varteenotettavampi vaihtoehto yksityisautoiluun verrattuna. Se on se ydin. Näin toimi-
malla saadaan myöskin tämä matkaketjuajattelu aikaiseksi.

Haluan vielä painottaa sitä, että kun ykkösvaihetta silloin käsiteltiin, niin se sai paljon
kritiikkiä ja keskustelua aikaiseksi, ja muistan sen lähetekeskustelunkin täällä. [Puhemies
koputtaa] Ainakin tässä myöskin oppositio tuntuu olevan lakiesityksen takana, kiitos siitä.
7



Pöytäkirjan asiakohta PTK 110/2017 vp
16.45 Eeva-Maria Maijala kesk: Arvoisa puhemies! Nyt kyllä huomaapi sen, että liiken-
nepuolella tuulee todella paljon. Ja täytyy kyllä sanoa, että liikenneministeri ei näemmä
pelkää ollenkaan sitä, että välillä voi joutua todella myrskynkin silmään tässä tuulemises-
sa. Miettikääpä sitä, mitä kaikkea liikennepuolella on tällä vaalikaudella pantu tuulemaan
ja tapahtumaan: siis meillä on tämä liikennekaaren valtavan iso kokonaisuus, on korjaus-
velkapakettiasiat, on ajokorttiasiat, tieliikennelaki, yksityistielakikin vielä tänään käsitel-
lään. Elikkä näyttää siltä, että yhden vaalikauden aikana pannaan tuulemaan hyvin paljon
rohkeasti kaikkia asiakokonaisuuksia.

Tässäkin, liikennekaaren kakkosvaiheessa elikkä laissa liikenteen palveluista, on valta-
van iso haaste. En tiedä, kuinka moni edes ymmärtää, kuinka valtavasti sen 800 sivun pa-
ketin eteen on tehty töitä, elikkä tämä kakkosvaihekin sisältää niin paljon asioita. Todelli-
suudessa se sisältää paljon enemmän asioita kuin se ensimmäinen vaihe, josta on tingattu ja
keskusteltu ja tapeltu. Siinä puhuttiin julkisuudessa hyvin paljon vain taksiasiasta, niin
kuin se olisi ainoa tärkeä asia. Tässä on käyty koko valtavan iso kokonaisuus läpi näissä
asioissa, ja tämä pitäisi nähdä nyt keskustelussa enemmänkin kokonaisuutena, mitä kaik-
kea liikennepuolella on nytten pantu tuulemaan ja tapahtumaan. Nyt meillä valiokunnassa
ja asiantuntijoiden kautta varmasti onkin sitten hyvin mielenkiintoiset keskustelut siitä,
mitä tämä kakkosvaihekin tulee sisältämään.

Tämä digitalisaatiokokonaisuus: Nyt eletään vuotta 2017, ja sen tässä kyllä näkeepi.
Olisi moni asia pitänyt kyllä toteuttaa jo aikaisemmin, mutta onneksi edes nytten saadaan
näitä tapahtumaan. Esimerkiksi tämä liikenneasioiden rekisteri, se on valtava byrokra-
tiakokonaisuus, mitä siinä on tällä hetkellä olemassa. Nyt ne on rohkeasti alettu kasaa-
maan yhdeksi rekisteriksi. Toivottavasti tämä kaikki nyt saadaan sitten tehtyä ja ministeri-
ön työntekijätkin jaksavat puurtaa ja kaikki nämä asiat rakentaa yhdeksi paketiksi. Ongel-
mana on tietysti tämä tietosuoja-asia, miten nämä kaikki rakennetaan. Kun valiokunnassa
ensimmäisestä paketista jo vähän kuultiin, niin kyllä se tietosuoja-asia tulee olemaan to-
della iso kokonaisuus. Mutta nyt hyvää on se, että kun se on yhdessä paketissa, kun se hoi-
detaan Trafin kautta — vai mikä sitten on kyseessä, mikä tämän asian tulee hoitamaan —
niin on yhtenäinen tietorekisteri ja ennen kaikkea tämä yhden luukun palvelu, niin että me
yhdestä paikasta voimme alkaa saamaan jatkossa tiedot hyvin monesta asiasta. Ja toivon
mukaan tässä tullaan myöskin säästämään kustannuksissa, niin että jatkossa, kun yhdeltä
luukulta saadaan palvelut, se on sen jälkeen myöskin sekä yhteiskunnalle edullisempaa että
meille kuluttajille edullisempaa näissä asioissa.

Sitten matkaketjut. On todellakin jo aika, että nämä matkaketjuasiatkin saadaan toimi-
maan. Meillä digitalisaation kautta kännyköillä saadaan niin paljon muitakin asioita jo toi-
mimaan, että kyllä niiden matkaketjujenkin pitää alkaa todellakin sujuvasti toimimaan, hy-
vin helposti ja yksinkertaisesti.

Minkälaiset vaikutukset tällä uudistuksella sitten kokonaisuudessaan on syrjäisemmille
alueille? Kuten moni jo tietää, niin minä olen ilmeisesti tämän eduskunnan kaikkein syr-
jäisimmällä alueella asuva henkilö, ja minä tykkään, että tämä kokonaisuus on minua erit-
täin paljon palveleva asia. Minä tykkään, että tulen saamaan palveluja, ainakin vähintään
nykymuodossa — no, toivon mukaan paljon paremmalla tavalla kuin tällä hetkellä, sillä ei
meillä siellä niitä palveluja tällä hetkellä muuten niin paljon pyöri ja toimi. Tällä hetkellä
meillä pitää olla jokaiselle omat autot ja kaikki muut, että päästään liikkeelle. Ja kyllä minä
olen tällä hetkellä vähän pulassa ollut, kun minun oma autoni irtisanoi yhteistyösopimuk-
sen — minä olen miettinyt, miten hullussa tässä kuljetaan. Mutta tärkeää on se, että me
8



Pöytäkirjan asiakohta PTK 110/2017 vp
saamme erilaisia palveluja sujuvasti toimimaan, ja kyllä minä uskon, että näillä palveluilla
me saamme toimimaan.

Kun yksi asia tässä kokonaisuudessa on sitten myös postilainsäädäntö, postilainsäädän-
tö yhdistettynä tähän lakiin liikenteen palveluista, ja on kaikki nämä muut uudistukset, niin
toivottavasti tämän mukaan me saamme tuolla syrjäisimmilläkin seuduilla palvelut sitten
pelittämään entistä paremmin. Eli minä katson tämän kokonaisuuden todella tervetulleeksi
uudistukseksi. Meidän täytyy vain rohkeasti ottaa myöskin oma askel eteenpäin näissä
asioissa, niin että uskomme ja luotamme näihin ja haemme näistä mahdollisuudet, millä ta-
valla me pystymme kehittämään näitä asioita eteenpäin. 

Sitten vielä viimeisenä otan esille tämän byrokratian purun. Hallitusohjelman mukaan
byrokratiaa tulee purkaa, ja laissa liikenteen palveluista, tässä kakkosvaiheen paketissa, on
todella huikea byrokratianpurkukokonaisuus. Olen kyllä katsonut montaakin sektoria,
mutta missään muualla ei ole vielä purettu byrokratiaa niin paljon kuin tässä. Toivottavasti
me saamme vielä muitakin isompia asioita vastaan, sillä byrokratiaa tulee purkaa. Katsom-
me, miten tämä sitten käytännössä toteutuu, saammeko me kaikkea sitä aikaiseksi, mitä nyt
odotamme. 

16.51 Jukka Kopra kok:  Arvoisa herra puhemies! Maailman mittakaavassa liikenne,
tapa liikkua, tapa kuljettaa tavaraa, liikennejärjestelmät ovat niin suuren muutoksen kou-
rissa, että sellaista ei vielä ihmiskunnan historiassa olla nähty. Peruskysymyksemmehän
kuuluu tietenkin niin, haluaako Suomi olla tässä mukana ja haluaako Suomi kenties olla
näyttämässä tietä, kuinka tämä maailmanlaajuinen muutos tapahtuu. Tässä suhteessa täy-
tyy kyllä antaa kiitosta meidän ministerillemme, että hän ei kyllä ole jäänyt tuleen makaa-
maan vaan on pannut toimeksi ja meillä on jo laki liikenteen palveluista 1 täällä eduskun-
nassa käsitelty ja nyt meillä on käsittelyssä seuraava versio, laki liikenteen palveluista 2.

Tässä on tarkoitus näitä rekistereitä yhdistää sekä tarkastella ammattipätevyyksiä. Meil-
lä on ilma-alusrekisteriä, ajoneuvoliikennerekisteriä, alusrekisteriä, merimiesrekisteriä, ra-
tarekisteriä, kalustorekisteriä, kelpoisuusrekisteriä, lupakirjarekisteriä ja niin edelleen. Ja
meillä on alusrekisterilaki, ilmailulaki, laki kiinnityksistä ilma-aluksiin, rautatielaki, laki
rautatiejärjestelmän liikenneturvallisuustehtävistä ja niin edelleen. Nyt näitä ollaan tässä
laittamassa yhteen, ja kyllä se on selvä, että tällä saadaan selkiytettyä lainsäädäntöperustaa
sekä sitten tällä yhdellä, yhtenäisellä, isolla rekisterillä tehokkaammin hallittua sitä tietoa
— sekä myöskin jaettua sitä, mikä on tämän päivän henki ja tarkoitus. Ja nyt kun puhutaan
siitä, että yhdessä rekisterissä on paljon tietoa ja tieto olisi avointa, niin sehän ei tietenkään
tarkoita sitä, että kaikki tieto on julkista ja kaikkien saatavilla noin vain, vaan tietyin pe-
rustein ihmiset pääsevät käsiksi itse omiin tietoihinsa, yritykset voivat vaihtaa käteväm-
min tietoa, ja totta kai viranomaisten keskinäinen tiedonvaihto on sitten asia erikseen, eikä
se välttämättä aina ole julkista vaan perustellusti joskus salaistakin. Tämä rekistereiden yh-
distäminen on siis hyvä asia.

No, sitten tämä ammattipätevyyspuoli. Liikennealalla kyllä herättää hilpeyttä se kortti-
pino, joka on oltava [Puhemies koputtaa] — jos puhemies vielä sallii pari lausetta — ja sii-
tä on nyt tarkoitus päästä eroon. En tarkoita sitä, etteikö ammattilaisia tarvittaisi. Meillä on
rautaisia liikenteen ammattilaisia kuljettamassa autoja, junia, [Puhemies koputtaa] rekka-
autoja, ja niin pitää olla jatkossakin, mutta sen ammattipätevyyden osoittamisen pitää jat-
kossa olla kätevämpää [Puhemies koputtaa] ja helpompaa. — Kiitos, herra puhemies.
9



Pöytäkirjan asiakohta PTK 110/2017 vp
16.53 Sirpa Paatero sd: Arvoisa herra puhemies! Todellakin tästä on hyvä jatkaa, koska
varmaan kaikkien tavoitteena on turvallinen, toimiva ja ammattitaitoinen liikenne myös-
kin tulevaisuudessa Suomessa, ja siihen liittyen tämä ammattipätevyyskeskustelu on var-
maankin tarpeen. En osaa arvioida niitä korttimääriä tai muita, mutta toivon, että sääntelyn
purun innostuksessa ei mennä niin pitkälle, että vaarannettaisiin meidän turvallista liiken-
nettä tai heikennettäisiin meidän ammattilaisten pätevyyksiä niin paljon, että se koituisi ih-
misten turvattomuudeksi. Siihen tämmöisellä isolla paketilla, joka nyt on, on joskus riske-
jä. Meillä on täällä muissakin valiokunnissa näitä tuhansien sivujen paketteja, ja kun ne si-
sältävät satoja ja tuhansia yksityiskohtia, niin siinä kohtaa hallinta, että yksi kansanedusta-
ja pystyisi kaikki kohdat sieltä jotenkin poimimaan ja suhteuttamaan toisiinsa... Joskus
siellä voi mennä ohi sellaisia kohtia, mistä olisi ehkä ollut tarpeen käydä keskustelua.

Matkaketjuajattelu ja digitaalisuus siihen liittyen ovat erittäin hyviä ja perusteltuja.
Tuen niitä aivan täysin. Nythän on kuitenkin jotenkin niin, että operaattorit eivät ole lähte-
neet tähän mukaan, ja ehkä kysymys ministerille on se, johtuuko se siitä, että nämä olisi pi-
tänyt standardoida jotenkin, että ne operaattorit sitten voisivat luoda ne järjestelmät, että ne
keskustelisivat keskenään, vai mistä on kyse, että meillä joudutaan näitä lippuja ostamaan
jokaiseen matkavälineeseen erikseen. Niin kuin täällä on tänään kuultu, niin joskus se niit-
ten lippujen ostaminen on jopa tuskaisen hankalaa, kun olisi kätevää saada niin — muistan
semmoisen mainoksen juna—laiva-järjestelystä — että yhdellä lipulla pääset vaihtamaan
välineestä toiseen.

Eräänä asiana tässä oli myöskin tietojärjestelmän muutokset, koska meillehän on tulos-
sa siis tietosuoja-asetus [Puhemies koputtaa] sekä tietosuojadirektiivi, joiden muutokset
tulevat meillekin.

Yksi asia, puhemies: kun meille tulee puolesta päättäminen, niin se on aika iso tietosuo-
jakysymys, etenkin jos se tulee tälle puolelle, mutta se on tulossa myöskin sote-puolelle,
elikkä toisten ihmisten henkilötiedoilla toimimisessa [Puhemies koputtaa] ollaan kyllä
isossa kysymyksessä.

16.55 Sari Essayah kd:  Arvoisa puhemies! Täällä on tyytyväisyydellä otettu vastaan
tämä matkojen yhdisteleminen ja sen hyödyntäminen. Näitä sovelluksia varmasti maail-
malta jonkun verran löytyy, ja toivotaan, että siellä sitten parhaita puolia osataan ottaa niis-
tä käyttöön.

Mutta olisin puuttunut toiseen asiaan, mikä tässä isossa pinossa myöskin on, elikkä am-
mattipätevyyteen. Siitä tietysti kuulee alan yrittäjiltä paljon ehkei niin mairittelevaakaan
palautetta siitä, kuinka nämä päivittämiset näissä korteissa monelle yritykselle tuntuvat lä-
hinnä siltä, että ne ovat enimmäkseen lisäkustannusta ja on hankalaa löytää sitten sitä kor-
vaavaa kuljettajaa, ja koetaan, että monesti laatu näissä koulutuksissa on myös sitä luok-
kaa, että ne huomattavasti pätevämmät henkilöt istuvat oppilaiden joukossa kuin siellä
opetuspulpetin takana.

Olisin kysynyt ministeriltä, kun tässä on sanottu: "Ammattipätevyyden jatkokoulutus-
merkintöjä kirjataan vuosittain yhteensä 55 000—235 000 kappaletta. Seuraava ammatti-
pätevyyden jatkokoulutuksen suorittamistihentymä tullee olemaan vuosina 2018—2019,
kun ammattipätevyyslainsäädännön voimaantullessa suoritettujen ammattipätevyyksien
uusiminen tulee ajankohtaiseksi." Mitenkähän tähän on mahdettu varautua? Se on melkoi-
nen rypäs sitten sinä vuonna, kun ihmisiä on tulossa uusimaan näitä ammattipätevyyksiä.
Toivoisinkin, että ministerillä olisi siihen kommenttia.
10



Pöytäkirjan asiakohta PTK 110/2017 vp
Sitten toisaalta hintatiedoista, missä tästä samasta asiasta todetaan täällä, että hintatieto-
ja on aika niukasti ollut saatavilla, ja ajatellaan, että todennäköisesti kurssimuotoisissa jat-
kokoulutuksissa kilpailutilanne olisi melko hyvä. Mutta onko todellakin niin, että näistä ei
ole kattavampaa tietoa saatavissa, koska nämä ovat juuri niitä, mihin sitten yrittäjät kiin-
nittävät huomiota, että kallista on? Esimerkiksi naapurimaissa ilmeisesti [Puhemies koput-
taa] näitten koulutusten hinta on huomattavan paljon halvempi.

16.58 Ari Torniainen kesk: Arvoisa puhemies! Tämä hallituksen esitys on nimenomaan
mahdollistavaa lainsäädäntöä ja hyvinkin edistyksellistä koko Euroopassa, se on huomat-
tava.

Tässä muutamassa puheenvuorossa kiinnitettiin aivan aiheesta huomiota nimenomaan
ammattipätevyyksiin liikenteessä. Käsittääkseni hallituksen esityksessä kaikki kuljetus-
henkilöiden pätevyyksiä ja koulutusta koskevat säädökset kootaan nyt tähän liikennepal-
velulakiin ja tieliikenteen luvista päätettiin käytännössä jo siinä ensimmäisessä osassa. Nyt
kuorma- ja linja-autonkuljettajien ammattipätevyydet säilytetään nykyisessä toimintamal-
lissa, jossa ammattipätevyys saavutetaan osallistumalla määrämuotoiseen koulutukseen.
Raideliikenteessä henkilöstön pätevyysvaatimukset kohdistuvat jatkossa veturinkuljetta-
jiin, ja merenkulussa laivapätevyydet ovat vahvasti kansainvälisten sopimusten säätele-
miä. Ilmailulaissa säilytetään mahdollisuus kansalliseen sääntelyyn nimenomaan kauko-
ohjatun lentotoiminnan osalta. Näin olen itse täältä papereista lukenut ja uskon, että näin
mennään. Itse myöskin toivon, että ne ammattipätevyydet ovat sillä tasolla, että liikenne-
turvallisuus nimenomaan on se ykkösasia, mihin kiinnitetään huomiota.

16.59 Sari Essayah kd: Arvoisa puhemies! Pyysin vielä toisen puheenvuoron, kun huo-
masin olleeni kiittämättä ministeriä siitä, että täältä löytyy tällainen minun mielestäni tär-
keä asia. Kun me poliitikot paljon kierrämme tuolla toreilla, niin olemme monilta torimyy-
jiltä saaneet hämmentyneitä kysymyksiä siitä, miksi heitä koskee tämä ammattipätevyys-
korttien uudistamisvaatimus. Täällähän on nyt todettu, täällä ovat nämä poikkeamat: "jos
kuljetetaan omia tuotteita, joita kuljettaja myy tietyssä paikassa, eikä ajoneuvon kuljetta-
minen ole hänen pääasiallinen tehtävänsä". Näistä poikkeuksista viimeksi mainittu, tietys-
sä paikassa myytävien tavaroiden kuljettaminen, on kansallinen, eli tämä ei tule direktii-
vistä, tämä on ihan siellä ministeriössä tehty. Kiitoksia tästä. 

Minä uskon, että tämä on semmoinen käytännön arkijärjen tyyppinen poikkeama ja että
monet ovat ihmetelleet, että hyvänen aika, jos kuljettaa niitä omia myytäviä tuotteita —
jollakin ne voivat olla vaikka patalappuja tai sukkia tai kintaita tai mitä tahansa hyvin pie-
niä käsityötuotteita, joita myydään pienellä katteella, ja se on ehkä enempikin elämäntapa
tai joillekin sellainen, että mennään joulumyyjäisiin ja vastaaviin — ja sitten näitten hen-
kilöitten on pitänyt näitä suorittaa, niin tämä on minun mielestäni äärimmäisen hyvä poik-
keama, mikä tänne on lisätty.

17.00 Markku Pakkanen kesk: Arvoisa puhemies! Todellakin, tämä ammattipätevyys-
tulkinta sisältää monta tärkeää poikkeamaa, ja ne on hyvä lukea sieltä, liittyen tavaraliiken-
teeseen taikka henkilöliikenteeseen. Linja-autojenkin osalta siellä on poikkeamia, ja niitä
monet perheet voivat hyödyntää. Jos on suurempi perhe, lapsilukumäärä on isompi, niin
voi linja-autolla viedä omaa perhettään, kun ei se ole korvausta vastaan olevaa liikennettä
ynnä muuta.
11



Pöytäkirjan asiakohta PTK 110/2017 vp
Itse erityisesti vielä haluaisin korostaa ammattipätevyyden ja turvallisuuden merkitystä,
mutta edustaja Essayah otti esille tämän mahdollisen ruuhkautumisen koulutuksessa muu-
taman vuoden päästä. Sehän hyvin pitkälle muun muassa johtuu siitä, että tämä ammatti-
pätevyyskouluttautuminen on vasta muutaman vuoden Suomessa ollut — 2014 muistaak-
seni oli aika sellainen sesonkivuosi, milloin näitä koulutuksia paljon tehtiin — ja siihen
siirtymäaikaan mennessä, kun se viiden vuoden välein uusitaan, se väkisin ruuhkautuu.
Mutta siinähän toivoisin, että tähän saataisiin joustoa siltä osin, että kenties tässä viiden
vuorokauden kouluttautumisessa voitaisiin hyödyntää niitä ihmisiä, jotka ovat todellakin
päivittäin ammattiliikenteessä kuljettajana. Valitettavan usein saattaa olla tilanne niin, että
se koulutettava on pätevämpi kuin itse kouluttaja, koska näitä koulutuksia suorittavat hy-
vin nuoretkin pienellä kokemuksella, kenties liikenteenopettajat, jotka ovat juuri koulutuk-
sen saaneet suoritettua, ei minkäänlaista ammattiliikennekokemusta tien päältä. Näissä
koulutuksissa on valtavasti kirjavuutta niin pätevyyden kannalta kuin myös hinnan kannal-
ta, ja se on se iso, haasteellinen asia. Toivoisin, että valmistelun aikana voitaisiin tästä vie-
lä käydä laaja keskustelu.

17.02 Liikenne- ja viestintäministeri Anne Berner:  Arvoisa puhemies! Haluan kiittää
näistä palautteista ja myöskin evästyksistä tulevaan valmisteluun. Nostaisin esille muuta-
mia näkökulmia, joita tässä keskustelussa on tullut esille.

Olemme pyrkineet vastaamaan siihen huoleen, mikä liittyy pienten ja keskisuurten yri-
tysten mahdollisuuteen olla mukana tässä kehityksessä. Siinä on Liikennevirastolla velvol-
lisuus huolehtia digitalisaation ja avoimen tiedon osalta tästä palvelusta, joka mahdollistaa
sitten sen, että pk-yritykset pystyvät olemaan tässä palvelussa aktiivisesti kehittämisessä
mukana.

Samalla olemme pyrkineet harkitsemaan, mitkä ovat sellaisia asioita, jotka vaativat
standardisointia, ja mitkä ovat sellaisia asioita, jotka vaativat sitten sen, että toimijat löytä-
vät yhteiset mallit. Tässä markkinan kehittymisessä tulee tapahtumaan niin nopeaa muu-
tosta, että olemme halunneet myöskin jättää tilaa toimijoiden väliselle yhteistyölle ja siitä
sitten löytää kehityksen edistysaskeleita.

Edustaja Pakkasen esille nostamat pätevyysvaatimukset, niihin liittyvät huolenaiheet
sekä tieliikenteen jatkokoulutusvaatimukset ja tarpeelliset kevennykset ovat ehdottomasti
asioita, joita tulee viedä eteenpäin. Nyt meillä on ollut pikkuisen se tilanne, että ammatil-
lisen koulutuksen reformi on tässä kulkenut rinnakkain, ja EU:ssa on vielä pikkuisen asiat
kesken, jolloin olemme lähteneet siitä, että liikennepalvelulain kolmannessa vaiheessa tu-
lemme käsittelemään vielä kertaalleen laajasti pätevyyskysymyksiä siltä osin kuin niissä
ovat vielä ne edessä olevien muutosten mahdollisuudet, joita EU:sta tulee, ja joissa sitten
myöskin ammatillisen koulutuksen muutokset ovat. Mikään ei estä sinänsä jo tässä vai-
heessa myöskin niiden asioiden käsittelemistä.

Kun puolesta-asiointi on todellakin iso muutos tässä lain kokonaisuudessa, niin olemme
halunneet huolehtia siitä, että henkilötietojen ja käyttäjätilien välistä tiedonsiirtoa tapahtui-
si mahdollisimman vähän ja että niiden on oltava olemassa olevia sen sijaan, että edellyte-
tään uusien synnyttämistä. Tässä pyritään myöskin huolehtimaan, että aidosti noudatetaan
sekä tietosuoja-asetuksen henkeä että myöskin siihen liittyviä vaatimuksia.

Todellakin on ihan selvää, että me haluamme huolehtia siitä, että meidän liikenneturval-
lisuutemme olisi maailman huippua, ja tästä me emme tule tinkimään missään olosuhteis-
sa. Sen hengessä pyritään myöskin huolehtimaan, että niitä koulutus- ja pätevyysvaatimuk-
12



Pöytäkirjan asiakohta PTK 110/2017 vp
sia, joita tähän on kirjattu, myöskin noudatetaan. Samalla on myöskin tärkeää huolehtia sii-
tä, että koulutuksessa päästään yksilöllisempiin ratkaisuihin ja että me emme tee järjestel-
mästä liian raskasta myöskään yrittäjille. Tätä tasapainoa on esityksessä pyritty edistä-
mään. — Kiitos.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan ja talous-
valiokunnan on annettava lausunto.
13


