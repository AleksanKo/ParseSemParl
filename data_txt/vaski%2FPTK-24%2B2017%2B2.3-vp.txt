















































DEMB06F.tmp.xml


Pöytäkirjan asiakohta PTK 24/2017 vp
Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.3. Suullinen kysymys vuokrien nousun hillitsemisestä (Paavo Arhinmäki vas)
Suullinen kysymys SKT 29/2017 vp

Suullinen kyselytunti

Toinen varapuhemies Arto Satonen: Siirrymme seuraavaan kysymykseen: edustaja Ar-
hinmäki.

Keskustelu

16.34 Paavo Arhinmäki vas: Arvoisa herra puhemies! Vierailin tänään Myllypurossa lei-
päjonossa tapaamassa ihmisiä ja monien kanssa keskustelin [Hälinää — Puhemies koput-
taa] ja yksi kertoi siitä, että hän työskentelee kokopäiväisenä VR:llä, on ollut VR:n työsuh-
deasunnossa, joka myytiin SATOlle, ja vuokrat ovat nousseet sitä tahtia, että 70 prosenttia
käteenjäävistä tuloista menee asumiskustannuksiin. Työssä käyvä ihminen joutuu käy-
mään sen vuoksi leipäjonossa. Tämä osoittaa sitä, että vuokrat ovat kohtuuttoman korkeita
Helsingissä ja suurimmissa kaupungeissa ei vain työttömille, eläkeläisille ja lapsiperheille
vaan myös ihan tavallisille työssä käyville ihmisille. Erityisesti vapaarahoitteisten vuokra-
asuntojen vuokrat ovat nousseet kohtuuttomasti.

Arvoisa puhemies! Kysynkin asuntoministeriltä: kun Berliinissä ja Dublinissa on otettu
käyttöön vuokrajarru eli ylisuurten vuokrakorotusten estäminen, [Puhemies koputtaa] voi-
siko hallitus harkita tällaisten mallien tuomista myös Suomeen?

16.35 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Kysymys asumisen hinnasta siellä, missä asunnoista on pulaa, on
äärimmäisen ajankohtainen, ja edustaja Arhinmäki kuvasi hyvin tuon tilanteen, eli jos asu-
minen vie valtaosan tuloista, niin eläpä siinä sitten.

No, asuntomarkkinoitten tilanne, se, että tarjontaa on huomattavasti vähemmän kuin ky-
syntää, on johtanut tähän, ja valitettavasti viime vaalikaudella tuo rakentaminen meni ala-
mäkeen. Nyt hallituksen kärkihanke on asuntorakentamisen lisääminen, ja kahdessa vuo-
dessa verrattuna vuoteen 2014 — eli siitä vuoteen 2016 — asuntorakentamisen aloitusten
määrä on puolitoistakertaistunut, eli tuloksia syntyy. 

Mutta tarvitaan lisää asuntoja ja tarvitaan myös sitä kohtuuhintaista asumista, ja senpä
takia olen käynnistänyt myös tuon pitkäaikaisen korkotuen uudistamistyön, jotta siitä tuli-
si uudelleen houkutteleva työkalu asuntotuotantoa varten.

Toinen varapuhemies Arto Satonen: Nyt on mahdollisuus V-painiketta painaen pyytää
lisäkysymyksiä.
 Tarkistettu
4.1



Pöytäkirjan asiakohta PTK 24/2017 vp
16.37 Paavo Arhinmäki vas (vastauspuheenvuoro): Arvoisa puhemies! Viime vuonna
valtio joutui maksamaan asumistukia noin 2 miljardia euroa, joka on aivan liian suuri sum-
ma. Tähän vaikuttaa se, että esimerkiksi SATO ja VVO, jotka ovat aikaisemmin toimineet
yleishyödyllisinä toimijoina, ovat siirtyneet kokonaan pois ja nostaneet kohtuuttomasti
vuokria. SATOlle maksettavista vuokrista vielä iso osa valuu ulkomaalaisille pääomasi-
joittajille. [Eduskunnasta: Minne muuallekaan?] 

Mutta toisin kuin usein kuvitellaan, ei asumistuen taso heijastu vuokriin suoraan. Ei se,
että asumistuki on noussut, näy suoraan vuokrissa. Itse asiassa vuokrat nousevat paljon ko-
vempaa tahtia kuin asumistukea on pystytty nostamaan. Sen vuoksi ihmettelinkin, kun te
väläytitte sitä, että asumistukea leikattaisiin laittamalla maksimivuokrataso. Se johtaisi sii-
hen, että entistä useampi joutuisi esimerkiksi turvautumaan toimeentulotukeen, [Puhemies
koputtaa] ja tiedetään, että Kelalla on jo nyt suuret ongelmat toimeentulotukien maksatuk-
sessa. Oletteko aivan loppuun asti miettinyt ajatuksenne leikata asumistukea tässä tilan-
teessa?

16.38 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Asumistuesta tietenkin vastaa sosiaali- ja terveysministeriö, mutta
huoli siitä, että asumistukimenot ovat kasvaneet, on meidän yhteinen, koska veronmaksa-
jat viime kädessä maksavat tuon asumistuen, joka valitettavasti harvoin jää sen asukkaan
eduksi vaan menee sitten vuokranantajalle, kuten kysyjä täällä kuvasi. 

Erityisesti nuo pienten asuntojen vuokrat ovat nousseet. Miksi näin on käynyt? [Paavo
Arhinmäki: Niitä on liian vähän!] Muutama vuosi sitten asumistuesta poistettiin tuo raja-
us, että neliöhinta saa olla maksimissaan x euroa. Sen jälkeen erityisesti pienissä asunnois-
sa vuokrat ovat nousseet, koska neliöhintaa ei enää rajoiteta vaan ainoastaan asunnon ko-
konaisvuokra vaikuttaa tuohon tukeen. Sen takia väläytin tuota mahdollisuutta palauttaa
tuo neliöhintaleikkuri. Kyse ei ole siis asumistuen leikkauksesta vaan keinosta hillitä vuok-
rien korotuksia asukkaiden eduksi.

16.39 Anne Kalmari kesk (vastauspuheenvuoro): Arvoisa herra puhemies! On todella
hyvä, että näitä toimia asumisen kohtuuhintaistamiseksi on tehty. Kohtuutonta sen sijaan
on se, että samalla kun tuo 1,8 miljardia asumistukeen menee ja asumista tuetaan — koh-
tuuhintaista asumista jopa 300 miljoonalla — VVO nettoaa tästä niin hyvin, että jakaa 50
miljoonaa osinkotuloja. Ja edellisvuonna se jakoi 100 miljoonaa osinkotuloja ammattilii-
toille pääasiassa, jotka ovat näitä omistajia. (Välihuutoja — Hälinää)

Arvoisa ministeri, te olette tehnyt myös paljon toimia sen hyväksi, että asunnottomuus
vähenisi. Suomi taitaakin olla Euroopan ainoita maita, joissa viime vuonna näin on käynyt.
Voisitteko kertoa myös näistä toimista Suomen kansalaisille?

16.40 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Asunnottomuuden torjunnassa Suomi todellakin on pärjännyt: ai-
nut maa, jossa asunnottomuus väheni. Tässä kohtaa voimme olla opposition kanssa yhdes-
sä iloisia, koska Suomessa on asunnottomuuden torjumiseksi tehty pitkäjänteistä työtä ja
otettiin käyttöön asunto ensin -toimintatapa, missä ensin halutaan tarjota ihmiselle asunto
ja sen jälkeen yhdessä sosiaalitoimen työntekijöiden kanssa lähteä katsomaan, voidaanko
sitä elämää panna muutenkin raiteilleen, jos siinä korjaamisen tarvetta on, ja tässä on sa-
maa työtä tehty aiempienkin hallituspuolueitten kanssa.
2



Pöytäkirjan asiakohta PTK 24/2017 vp
Sen sijaan uutena asiana olemme tuoneet: kun monta kertaa asunnottomuus alkaa siitä,
että esimerkiksi nuori sorruttuaan pikavippeihin saa maksuhäiriömerkinnän, ei saa vakuu-
tusta, ei saa vuokrattua asuntoa, niin tässä olemme lähteneet uudistamaan, ja yhdessä joit-
tenkin vakuutusyhtiöitten kanssa nyt tarjotaan senkaltaista vakuutusta, että esimerkiksi
[Puhemies koputtaa] maksuhäiriömerkinnän saanut nuori pystyy vuokraamaan asunnon.

16.41 Riitta Myller sd (vastauspuheenvuoro): Arvoisa puhemies! Todellakaan ei ole teh-
ty mitään sen eteen, että vuokrataso alenisi, niin kuin täällä sanottiin. Päinvastoin, hallituk-
sen toimet ovat olleet sellaisia, joilla nostetaan yleistä vuokratasoa. Jo tällä hetkellä vuok-
rat ovat pääkaupunkiseudulla nousseet 30 prosenttia, muualla maassa 18 prosenttia. Olisi
kuvitellut, että tämä olisi aiheuttanut sen, että ne panokset, joita yhteiskunnalla on laitetta-
vana asuntopolitiikkaan, käytettäisiin nimenomaan sellaiseen asuntotuotantoon, joka on
omakustannushintaista, jossa kaikki tuki menee vuokralaiselle eikä valu minnekään
muualle. Kysynkin nyt ministeriltä: miten varmistatte sen, että kaikki ne yhteiskunnan tuet,
mitä asuntotuotantoon ohjataan, menevät todella vuokralaiselle?

16.42 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Väite siitä, että hallitus ei olisi tehnyt mitään vuokrien nousun hil-
litsemiseksi, on väärä. Se on väärä väite. Vuokrataso määräytyy pääasiassa kysynnän ja
tarjonnan mukaan. Eli kun edellisen hallituksen jäljiltä asuntotuotanto oli pohjalukemissa,
ei ole ihme, että vuokrat ovat nousseet. Nyt suunta on kääntynyt: asuntoja tuotetaan lisää,
ja se edesauttaa sitä, että vuokrat eivät nouse niin ripeää tahtia. Lisäksi tässä tuetussa asun-
totuotannossa tämä hallitus toteutti aiemminkin suunnitellun asian: sen, että vuokran koro-
tuksiin pannaan stoppi. Rajoitetaan sitä, kuinka paljon tuetussa asuntotuotannossa vuokraa
voi nostaa — se on tehty. Esimerkiksi opiskelija-asuntojen, jotka ovat nimenomaan yleis-
hyödyllistä asumista, käynnistysavustuksia olemme lisänneet. Tässä muutamia toimia
edustajalle.

16.43 Timo Heinonen kok (vastauspuheenvuoro): Arvoisa herra puhemies! Ministeri
Tiilikainen ja hallitus ovat tehneet hyvää työtä asuntosaralla. Meillä uusia asuntoja ja talo-
ja rakennetaan enemmän kuin pitkään aikaan. Kiitos siitä ministeri Tiilikaiselle. 

Meillä kuitenkin esimerkiksi kaavoitusta olisi syytä edelleen sujuvoittaa esimerkiksi
rullaavan kaavoituksen suuntaan ja etsiä joustoja rakentamiseen, rakentamismääräyksiä
keventää ja yhtenäistää. Esimerkiksi ministeri Orpon esitys, että myöhästynyt lupa on hy-
väksytty lupa, voisi olla peruste ja vahva kannustin sille, että ne luvat tulisivat ajoissa.
Meillä on miljardihankkeet luvitusten takia odottamassa. Rakentamisen kustannukset
näyttelevät isoa roolia asumisen kustannuksissa, ja kysyisin, ministeri Tiilikainen, teiltä ja
koko hallitukselta: kun vielä hallituskautta on puolet jäljellä, voisimmeko ottaa toisen nor-
mienpurkukierroksen tähän rakentamiseen, niin että saadaan lisää vielä buustia rakentami-
seen?

16.44 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Edustaja Heinosen esittämä ajatus on hyvä, eli kyllä tuo normien-
purku, mikä on hallituksen yksi kärkihanke toimintatapojen uudistamisen osana, on jatku-
vaa toimintaa, ja sitä täytyy jatkaa. Emme voi pysähtyä ja todeta, että nyt olemme 300 nor-
mia purkaneet ja se oli tässä, vaan vaalikautta on jäljellä, ja normienpurkua täytyy jatkaa.
3



Pöytäkirjan asiakohta PTK 24/2017 vp
Esimerkiksi rakennusmääräyksiä uudistetaan koko ajan, ja tuossa tehdään sitä norminpur-
kutyötä, jolla voidaan alentaa rakentamisen kustannuksia, ja sitä kautta toivottavasti tuo
kustannushyöty menee asukkaalle saakka. 

Kaavoituksen sujuvoittamisessa, mihin edustaja viittasi, olen todella iloinen siitä, että
eduskunta on ripeästi käsitellyt maankäyttö- ja rakennuslain uudistuksen, jonka tänne
eduskuntaan toin. Se muun muassa täydennysrakentamisen osalta nopeuttaa. Kun kaava-
menettelyjä voidaan nopeuttaa, päästään nopeammin iskemään kuokka maahan ja asunto-
ja syntyy. Koteja tarvitaan.

16.45 Anders  Adlercreutz  r (vastauspuheenvuoro): Värderade talman! Keskustelu ra-
kentamisen hinnasta on tärkeä keskustelu. Se liittyy osittain tietenkin kaavavarantoon, että
on tarpeeksi kaavoitettuja tontteja, mutta kun kysyy rakentajilta, moni nostaa esille pysä-
köintivaatimukset eli sen, että helposti osa jää myymättä, jolloin ne rasittavat asunto-osa-
keyhtiön tasetta, tai sitten osa hinnasta jyvitetään asuntojen hintoihin, jolloin myöskin ne,
jotka eivät sitä tarvitse, maksavat käytännössä siitä. Kysynkin ministeriltä: olisiko mahdol-
lista, että velvoitettaisiin rakentamaan ainoastaan vaikka 50 prosenttia kaavan vaatimista
paikoista heti, vaikka erilliseen yhtiöön, niin että ne eivät rasittaisi asuntojen hintaa, tai jol-
lain muulla mekanismilla, ja sitten toinen puolisko osoitettaisiin kaavassa toiselle tontille,
jolle ulkopuolinen yhtiö sitten rakentaisi siinä vaiheessa, kun kysyntää on tarvitsevilla
asukkailla?

16.46 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Siellä missä joukkoliikenneyhteydet toimivat ja bussilla tai raiteil-
la pääsee helposti liikkumaan, oman auton tarve todellakaan ei ole niin suuri, että kaikille
tarvittaisiin niin paljon näitä pysäköintipaikkoja. Kun hallitus pohti tätä maankäyttö- ja ra-
kennuslain uudistamista, mietimme tätäkin asiaa, mutta itse asiassa pysäköintivaatimukset
ja pysäköintipaikkojen tarve ovat kuntien päätösvallassa olevia asioita. Ja kun hallituksen
tavoite on, että emme lisää normeja vaan vähennämme niitä, niin emme halunneet tässä
kohtaa lähteä kuntien asioista päättämään ja neuvomaan, vaan luotamme, että kunnat teke-
vät paikallistuntemuksen perusteella järkeviä ratkaisuja. Siellä missä joukkoliikenne toi-
mii, ei tarvita niin paljon pysäköintipaikkoja, ja tämä on kuntien käsissä. Toivon, että kun-
tapäättäjät kaavoitusta tehdessään ottavat sen huomioon. 

16.47 Tuula Haatainen sd (vastauspuheenvuoro): Arvoisa herra puhemies! Pääkaupun-
kiseudullahan kaavoitetaan tällä hetkellä kuin viimeistä päivää. Tällä hetkellä Helsingissä
valmistuu asuntoja 7 000:n vuosivauhtia — on päästy 5 000:n tasolta tekemään tällainen
nousu. Edellisen hallituksen aikana tehtiin maankäyttö- ja liikenneinfraratkaisu, jossa val-
tiovalta sitoutui tiettyihin liikenne- ja infraratkaisuihin ja kunnat sitoutuivat kaavoitta-
maan asuntoja. Näillä hiilloksilla arvoisa ministeri Tiilikainen nyt pystyy lämmittelemään.

Kysyisin nyt: millä tätä hintatasoa saadaan alemmaksi? Mainitsitte, että olisi suunnitteil-
la nyt [Puhemies koputtaa] tämän pitkän korkotukijärjestelmän kehittäminen asuntojen
hintojen alentamiseksi. Voisitteko kertoa, mitä on tulossa ja kuinka nopeasti? Tätä kipeästi
me pääkaupunkiseudulla tarvitsisimme, myös Helsingissä.
4



Pöytäkirjan asiakohta PTK 24/2017 vp
16.48 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Kyllä se edellisen hallituksen hiillos oli valitettavan kylmä, niin
että ei siihen puhaltamalla paljon enää lämpöä saanut. [Tuula Haataisen välihuuto]

Sen sijaan tämä hallitus teki sen, että sovimme maankäytöstä, asumisesta ja liikenteestä
Helsingin seudun kanssa. Tämä hallitus esityksestäni päätti myöntää valtionosuuden Rai-
de-Jokeriin, joka mahdollistaa jo lähivuosina nopeaa kaavoitusta ja asuntotuotantoa Hel-
singissä — hyvä näin. Maankäytön, asumisen ja liikenteen sopimuksessa on Helsingin seu-
dun kuntien ja kaupunkien kanssa sovittu, että tietty osa asuntotuotannosta varataan tähän
pitkäaikaiseen vuokra-asuntotuotantoon. Ja nyt pyrimme tekemään lainsäädäntöön muu-
toksia, joilla tästä pitkäaikaisesta vuokra-asuntotuotannosta tehdään entistä houkuttele-
vampaa.

16.49 Kari Uotila vas (vastauspuheenvuoro): Arvoisa puhemies! On myönteinen asia,
että tänä vuonna näyttää valmistuvan noin 38 000 asuntoa sen normaalin 30 000 asunnon
sijaan. Mutta asiantuntijoiden mukaan se ei johdu tämän nykyhallituksen toimenpiteistä
vaan on hyvin pitkälti markkinavetoista. Markkinavetoista miksi? Vuokratulot on hyvä
tapa rikastua. Siitä ovat kiinnostuneet kansainväliset rahastot, sijoittajat, institutionaaliset
sijoittajat. Kysymys on tarjonnan ja kysynnän välisestä epäsuhteesta. 

Millä hallitus nyt aikoo turvata sen, että tätä tarjontaa tulee jatkossakin? Jo nyt on merk-
kejä siitä, että jotkut rupeavat epäilemään sen suuren rahan tuottoa niillä korkeilla vuokril-
la ja saattavat jopa pysäyttää suunniteltuja rakentamiskohteita, jotta se epäsuhde kysynnän
ja tarjonnan välillä säilyisi tarpeeksi tiukkana ja vuokrat korkeina.

Ja ette vastannut edustaja Arhinmäen kysymykseen siitä, pitäisikö vuokrajarru laittaa
näiden jatkuvasti kohoavien vuokrien tukkeeksi.

16.51 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Siihen, miten pystymme pitämään tuon rakentamisen volyymin
riittävänä, jotta asuntoja valmistuu, jotta markkinat tasapainottuvat ja vuokrat eivät nousi-
si, on useita keinoja.

Yksi keino on nopeuttaa kaavoitusta ja luvitusta. Kuten kerroin, siihen olemme tehneet
jo joitain parannuksia, jotta kaavoittaminen nopeutuu ja esimerkiksi täydennysrakentami-
nen nopeutuu.

Toinen keino on valtion tukeman vuokra-asuntotuotannon tekeminen houkuttelevam-
maksi. Loimme uuden lyhyen korkotukimallin, joka on herättänyt paljon kiinnostusta
[Riitta Myllerin välihuuto] ja johtanut uusiin asuntoaloituksiin. Nyt olemme uudistamassa
myös tuota pitkää 40-vuotista korkotukimallia houkuttelevammaksi.

Ja itse asiassa juuri näissä maankäytön, asumisen ja liikenteen sopimuksissa Helsingin
seudun kanssa valtiovallan taholta [Puhemies koputtaa] halusimme nostaa tavoitteet kor-
keammalle, jotta asuntoja syntyy riittävästi.

Kysymyksen käsittely päättyi.
5


