















































DEM2CA8.tmp.xml


Pöytäkirjan asiakohta PTK 7/2017 vp
Pöytäkirjan asiakohta 

PTK 7/2017 vp

Täysistunto

Keskiviikko 15.2.2017 klo 14.01—18.37

8. Valtioneuvoston oikeuskanslerin kertomus vuodelta 2015 
Kertomus K 4/2016 vp
Valiokunnan mietintö PeVM 3/2016 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 8.
asia. Käsittelyn pohjana on perustuslakivaliokunnan mietintö PeVM 3/2016 vp.

Keskustelu asiasta alkaa: perustuslakivaliokunnan puheenjohtaja, edustaja Lapintie.

Keskustelu

16.09 Annika Lapintie vas (esittelypuheenvuoro): Arvoisa puhemies! Arvoisa oikeus-
kansleri ja hyvät edustajat! Perustuslakivaliokunta on käsitellyt oikeuskanslerin kertomuk-
sen vuodelta 2015, ja valiokunta sai mietintönsä valmiiksi 20. joulukuuta 2016. Otan nyt
esille muutamia kohtia, joihin valiokunta erityisesti on halunnut kertomuksesta antamas-
saan mietinnössä kiinnittää huomiota.

Oikeuskanslerin kertomukseen sisältyy vakiintuneen käytännön mukaisesti oikeuskans-
lerin ja apulaisoikeuskanslerin puheenvuorot. Oikeuskansleri Jonkka nostaa omassa pu-
heenvuorossaan esille — edelleen — huolensa lainvalmistelun laadusta. Jo myös edellisen
vuoden, siis vuoden 2014, kertomuksessa oikeuskansleri ilmaisi huolen lainvalmistelun
laadusta ja kiinnitti silloin erityistä huomiota oikea-aikaiseen poliittiseen ohjaukseen ja
kunnollisen lainvalmistelun mahdollistavien aikataulujen merkitykseen. Tuolloin perus-
tuslakivaliokunta, siis yli vuosi sitten, mietinnössään yhtyi oikeuskanslerin huoleen ja to-
tesi lainvalmistelun laadun ongelmalliseksi. Sittemmin perustuslakivaliokunta on kiinnit-
tänyt asiaan huomiota myös esimerkiksi julkisen talouden suunnitelman käsittelyn yhtey-
dessä, ja edelleen tässä mietinnössä valiokunta toistaa huolensa lainvalmistelun laadusta.

Yhtenä esimerkkinä valiokunnan kannanotoista toteamme: "Vaikka monet hallituksen
esitykset ovat hyvin valmisteltuja ja korkeatasoisia, joukkoon mahtuu yhä myös heikosti
valmisteltuja esityksiä." Katsotaan, että "erityisen huolestuttavaa on, että puutteellisesti
valmisteltujen joukossa on ollut myös yhteiskunnallisesti merkittäviä, laajoja lakihankkei-
ta, jotka on tuotu eduskuntaan kiireellä ilman, että niihin on ehditty tehdä esimerkiksi kun-
nollisia vaikutusarvioita tai säätämisjärjestysperusteluja". Perustuslakivaliokunta painot-
taa erityisesti perusoikeusvaikutusten asianmukaista arviointia.

Nyt käsiteltävänä olevassa mietinnössä perustuslakivaliokunta myös toistaa käsityksen-
sä siitä, että ei ole asianmukaista eikä hyvään lainvalmistelutapaan kuuluvaa sellainen me-
nettely, jossa Oikeuskanslerinviraston kehotus hallituksen esityksen säätämisjärjestystä
koskevan jakson täydentämiseksi on joissain tapauksissa pyritty torjumaan esityksen no-
pean eteenpäinviemisen tarpeella. Lausuntokierrostakin on toisinaan haluttu kiireellisyy-
 Tarkistettu
4.0



Pöytäkirjan asiakohta PTK 7/2017 vp
teen vedoten ajallisesti typistää tai jopa luopua siitä kokonaan. Perustuslakivaliokunta on
esittänyt huolensa myös siitä, että tiedossa ollut keskeinen perustuslaillinen ongelmakohta
on sivuutettu lainvalmistelussa.

Otan nyt tämän mietinnön ulkopuolelta esille muutamia perustuslakivaliokunnan lau-
suntoja, joissa tähän lainvalmistelun tilaan on kiinnitetty huomiota.

Esimerkkinä perustuslakivaliokunnan lausunto 19 vuodelta 2016, valtioneuvoston se-
lonteko julkisen talouden suunnitelmasta vuosille 2017—2020: Tässä lausunnossa valio-
kunta toistaa useita kertoja toteamansa lähtökohdan, että valtiosääntöoikeudellisia näkö-
kohtia ei voida hallituksen esityksissä sivuuttaa tai korvata hallitusohjelmaan tai valtion ta-
lousarvioon kohdistuvilla viittauksilla. Lisäksi valiokunta toteaa, että kyse ei yksinomaan
ole valmistelevien virkamiesten ammatillisesta osaamisesta, vaan taloudellinen tilanne ja
säästötarpeet ovat saadun selvityksen mukaan tuoneet enenevässä määrin kiirettä ja poliit-
tiselta taholta tulevaa painetta virkamiesvalmisteluun, minkä seurauksena valtiosääntöoi-
keudelliset näkökohdat saattavat jäädä vähälle huomiolle. Perustuslakivaliokunta on myös
käytännössään todennut, että perusoikeuksien tasoon liittyvien ehdotettujen muutosten ja
tulevien muiden uudistusten yhteisvaikutus ei saisi muodostua kohtuuttomaksi. Tämän
vuoksi valiokunta on katsonut, että samaan asiakokonaisuuteen liittyvien uudistusten to-
teuttaminen erillisillä hallituksen esityksillä voi merkitä sitä, että perustuslakivaliokunta
joutuu arvioimaan tiettyä esitystä puutteellisten tietojen perusteella eikä voi ottaa arvioin-
nissaan huomioon eri esitysten kumulatiivisia vaikutuksia. Samoin valiokunta huomaut-
taa, että samaan lainsäädäntökokonaisuuteen liittyvät samanaikaiset uudistukset tulisi pyr-
kiä kokoamaan yhteen hallituksen esitykseen tai arvioimaan tällaisten samoihin perusoi-
keuksiin liittyvien uudistusten vaikutuksia mahdollisimman kokonaisvaltaisesti.

Toisena esimerkkinä perustuslakivaliokunnan lausunto 60/2016, joka koski valtion yh-
tiöomistusta ja omistajaohjausta. Tästä hallituksen esityksestä kävi ilmi, että se oli ollut
lainsäädännön arviointineuvoston käsiteltävänä. Siitä huolimatta perustuslakivaliokunta
joutui toteamaan, että hallituksen esitystä vaivaavat edelleen samat puutteet kuin mihin
lainsäädännön arviointineuvosto kiinnitti huomiota. Valiokunta totesi myös, että vuoden
2016 valtiopäivillä hallitus on antanut useita myös perustuslain kannalta merkityksellisiä
esityksiä niin myöhään, että eduskunnalle on jäänyt kohtuuttoman lyhyt aika niiden käsit-
telyyn.

Perustuslakivaliokunnan lausunto 16/2016 koski valtion oikeusapu- ja edunvalvontapii-
rejä. Tämän osalta oikeusasiamies oli arvioinnissaan todennut lakiehdotuksen valmistelu-
vaiheessa, että hallituksen esityksessä on ongelma, ja lainvalmistelun asianmukaisuuden
kannalta perustuslakivaliokunta piti huolestuttavana, että tiedossa oleva keskeinen perus-
tuslaillinen ongelma on sivuutettu lainvalmistelussa siitä huolimatta, että se on ollut tiedos-
sa.

Perustuslakivaliokunnan lausunto 45/2016 koski ympäristönsuojelulain muuttamista, ja
siinä todettiin edelleen, että säätämisjärjestysperusteluiden asianmukaisuus edellyttää
myös perustuslakivaliokunnan käytännön asianmukaista huomioimista.

Ehkä viimeisenä esimerkkinä otan perustuslakivaliokunnan lausunnon liikennekaares-
ta, jossa valiokunta nosti esille huolensa siitä, että rangaistussäännöksen avoimen muotoi-
lun taustalla on se, että perusteluksi esitettiin nimenomaan sääntelyn keventämistavoite.
Valiokunta painotti, että sääntelyn keventäminen ei ole asianmukainen peruste perustus-
lain asettamista vaatimuksista poikkeamiselle. Erityisen valitettavana asiana valiokunta to-
tesi, että sääntelyn keventämisen tavoitteella pyritään perustelemaan epätäsmällistä sään-
2



Pöytäkirjan asiakohta PTK 7/2017 vp
telyä, erityisesti kun otetaan huomioon, että aikaisemmassa, vuoden 2016 valtiopäivien
lausunnossa 10 oli otettu selkeästi esille seuraamissääntelyyn kohdistuvia täsmällisyyden
ja tarkkarajaisuuden vaatimuksia.

Mietinnön ulkopuolelta toteaisin, että viime vuodenvaihteessa ja alkuvuoden aikana pe-
rustuslainmukaisuuden valvonnasta ja perustuslakivaliokunnan roolista on käyty vilkkaas-
ti myös julkisuudessa keskustelua. Tässä keskustelussa on muun muassa ehdotettu uuden
toimielimen perustamista valtioneuvostoon arvioimaan lakiehdotuksia perus- ja ihmisoi-
keusnäkökulmasta ja kannettu huolta lainvalmistelun resursseista. Tällainen keskustelu on
hyvin tärkeää, ja perustuslakivaliokunta on halunnut tähän keskusteluun antaa myös oman
panoksensa. Muun muassa nyt käsiteltävänä olevassa mietintöluonnoksessa valiokunta on
todennut oikeuskanslerin tehtävästä tarkistaa valtioneuvoston yleisistuntojen ja presiden-
tin esittelyjen esittelylistoja ja tässä kirjoittanut tietoonsa saamasta käytännöstä, että tar-
kastusta varten on aikaa yleensä alle kaksi työpäivää. Tässä ajassa on paitsi tarkastettava
esittelylistat myös käytävä tarvittavia korjauksia koskevat keskustelut ministeriön virka-
miesten kanssa. Asian laadusta riippuen ministeriö voi informoida Oikeuskanslerinviras-
toa hallituksen esityksen oikeudellisissa kysymyksissä jo hyvissä ajoin aikaisemmin. Pe-
rustuslakivaliokunta toistaa käsityksensä siitä, että tällainen menettely on suositeltavaa. Ja
ehkä erityisesti sen julkisuudessa olleen keskustelun siivittämänä voisin vielä alleviivata,
että henkilökohtaisesti pidän sitä erittäin suositeltavana, että ongelmakohdat tuodaan riit-
tävän ajoissa oikeuskanslerin tietoon. Tällä tavalla Oikeuskanslerinvirastolla on huomatta-
vasti paremmat mahdollisuudet paitsi perehtyä asiaan myös vaikuttaa havaittuihin puuttei-
siin, ja tämä puolestaan edesauttaa asian käsittelyä niin eduskunnassa kuin perustuslakiva-
liokunnassakin.

Kuitenkin perustuslakivaliokunta haluaa korostaa edelleen, että lainvalmisteluprosessis-
sa avainasemassa perustuslaillisten näkökohtien huomioon ottamisessa ovat asianomaiset
ministeriöt. Valmisteluvaiheessa tapahtuvien puutteiden ja virheiden korjaaminen proses-
sin myöhemmissä vaiheissa voi olla todella vaikeaa — liki mahdotonta, jos katsotaan niitä
suuria lakihankkeita, joita ei ole sitten ehditty korjata. Valiokunnan mielestä ministeriöi-
den on huolehdittava, että niissä on riittävästi ammattitaitoista, myös perustuslakikysy-
myksiä tunnistavaa ja tuntevaa henkilökuntaa.

Tämän lisäksi perustuslakivaliokunta jo viime vuoden puolella on päättänyt järjestää
maaliskuun alussa seminaarin perustuslakikontrollista ja perustuslakivaliokunnan työn ke-
hittämisestä.

Tämän mietinnön yhteydessä perustuslakivaliokunta on toistanut jo aiemmassa mietin-
nössä esittämänsä näkemykset siitä, että eduskunnan oikeusasiamiehen ja valtioneuvoston
oikeuskanslerin työnjaon ja yhteistyön kehittämismahdollisuuksia tulisi selvittää.

Lopuksi totean, että perustuslakivaliokunta ei ole erikseen arvioinut oikeuskanslerin yk-
sittäisiä ratkaisuja tai kannanottoja. Voisin vielä tähän todeta, että mielestäni näissä lain-
valmistelun ongelmissa on aivan riittävästi ainesta mietinnöksi ja pohdittavaksi ihan muu-
tenkin, että senkään vuoksi näiden yksittäisten ratkaisujen arvioiminen ei ole ollut perus-
teltua.

Valiokunnan kannanottoehdotuksena on, että eduskunnalla ei ole huomautettavaa ker-
tomuksen johdosta.

16.23 Timo Heinonen kok: Arvoisa herra puhemies! Hyvä oikeuskansleri! Hyvät edusta-
jakollegat! Valiokunnan puheenjohtaja kävi varsin laajasti läpi tuon perustuslakivaliokun-
3



Pöytäkirjan asiakohta PTK 7/2017 vp
nan mietinnön, ja valiokunta on keskittynyt näihin lain säätämisen haasteisiin. Jo lähete-
keskustelussa oikeuskansleri Jaakko Jonkan puheenvuoro "Oikeusvaltion puolesta —
Maata on lailla rakennettava" nousi keskusteluun, ja se on itse asiassa aiheuttanut keskus-
telua myös tuon lähetekeskustelun jälkeen. Oikeuskansleri kirjoittaa:

"Lakeja valmisteltaessa ja sovellettaessa olisi tarkasteltava oikeusjärjestystä kokonai-
suutena. Perustuslailla ja erityisesti perusoikeuksilla on tietysti keskeinen asema. On kui-
tenkin huomattava, että perusoikeuksia koskevilla säännöksillä on sisällöllinen ydina-
lueensa (’kova juridinen ydin’), mutta mitä etäämmälle siitä mennään, sitä enemmän mu-
kaan tulee arvosidonnaisuutta. Tämä herättää muun muassa kysymyksen, voiko käytän-
nössä käydä niin, että tulkinnassa oikeus ja politiikka sekoittuvat — ja äärimmillään jopa
niin, että politiikka tulee tulkintaan oikeuden kaavussa. Missä on oikeuden ja politiikan ra-
ja? Milloin tulkinnassa ollaan jo oikeuden tuolla puolen?

Kyse on oikeuden ja politiikan välisen tasapainon etsimisestä. Kokenut lainvalmistelija
ja juristiprofessori kirjoittaa: Tasapaino järkkyy, jos perustuslakiin kirjoitettuja arvoja ei
oteta todesta. Mutta se järkkyy myös, jos ’perustuslakiasiantuntijat katsovat voivansa an-
taa tieteellisiä vastauksia kysymyksiin, jotka ovat poliittisia’. Kirjoittaja korostaa, että pe-
rustuslakikysymyksiä ei voida ratkaista pelkällä asiantuntijatiedolla. ’Perustuslakien tul-
kinnassa on kysymys siitä, miten perusoikeuksissa ilmaistuja arvoja — yhdenvertaisuutta,
yksityiselämän suojaa ja sananvapautta — on sovellettava käsillä olevassa konkreettisessa
lakihankkeessa. Tämän arvioiminen on pikemminkin arvopoliitikkojen kuin juristien työ-
tä.’"

Näin kirjoittaa oikeuskansleri Jaakko Jonkka oikeuskanslerin puheenvuorossa "Oikeus-
valtion puolesta" tässä asiakirjassa. Tämän jälkeen asiahan on ollut keskustelussa ja julki-
suudessa. Pidän tällaista pohdintaa, mitä Jonkka tässä omassa puheenvuorossaan esille
nosti, enemmän kuin tervetulleena. Tämän jälkeen julkisuudessa on oikeuskansleri toden-
nut, että "pidän täysin kestämättömänä, jos kiireellä ja poliittisella paineella edes yritetään
perustella hyvän lainvalmistelun periaatteiden syrjäyttämistä". Olen tästäkin täysin samaa
mieltä. Ja onneksi tässä on toteamus, että "jos" näin on toimittu tai halutaan toimia.

Tietenkin perusoikeus vastaan perusoikeus -pohdinta on aina paikallaan. Siitä on tässä
salissa monet kerrat käyty keskustelua. Mutta nyt, kun oikeuskansleri Jonkka on ymmär-
tääkseni viimeistä kertaa täällä paikalla ja tämä on ollut laajasti julkisuudessa ja keskuste-
lussa, haluaisin kysyä, että kun tästä ehkä pieni kohu nousi, niin julkisuudesta on saanut
sellaisen kuvan, että nämä ongelmat ovat olleet tällä hallituskaudella jollain tavalla poik-
keuksellisia. Kun te olette toiminut nyt 10 vuotta oikeuskanslerina, kohta 17 vuotta oikeus-
kanslerin apulaistehtävän kanssa yhteenlaskettuna, niin teillä on pitkä aikajänne hivenen
arvioida tätä, onko tässä jollain tavalla poikkeuksellinen tilanne ollut tällä kaudella. Tie-
tysti täytyy ehkä itse todeta siihen, että kyllä haasteetkin ovat olleet poikkeuksellisia ja
hankkeet isoja ja merkittäviä. Mutta haluaisin hivenen tästä kuulla teiltä. Pyydän varmaan
vielä vastauspuheenvuoronkin tuossa myöhemmin, mutta jos en pyydä, niin kiitän teitä pit-
kästä hyvästä työstä oikeuskanslerin vaativassa tehtävässä ja toivotan ansaittuja eläkepäi-
viä.

16.28 Ville Niinistö vihr: Arvoisa puhemies! Pääministerin ilmoituksen myötä pääsee
varmasti eduskunnan istuntosalissa ensi viikolla keskustelemaan myös lisää näistä halli-
tuksen valmisteluista liittyen perustuslainmukaisuuden varmistamiseen ja hyvään lainsää-
däntötapaan. Olen kyllä hyvin huolissani tämänkin kertomuksen pohjalta, mitä perustusla-
4



Pöytäkirjan asiakohta PTK 7/2017 vp
kivaliokunta käsitteli, mutta myös pidemmän kokemuksen varrelta siitä, miten jotenkin
tämä laillisuuden arviointi- ja varmistusprosessi on irtautunut valtioneuvoston valmistelus-
ta erityisesti talouspolitiikasta tulevasta päätöksenteosta. Näiden kahden maailman kohtaa-
minen on niin etäällä, että huoleni on se, että vaikka laillisuusviranomaiset ja oikeuskans-
lerikin mielestään joskus ehkä huomauttavat, että asioita pitäisi valmistella tietyllä tavalla,
niin tämä ei niin sanotusti tunnu menevän perille, eli nämä kevyet huomautukset eivät enää
riitä. Tähän haluaisinkin kuulla oikeuskanslerin näkemystä, miten voidaan varmistaa, että
sekä oikeusministeriön lainvalmisteluyksikkö että laillisuusvalvojan roolissa Oikeuskans-
lerinvirasto voivat varmistaa, että valmistelijalle lakiesityksestä annettavat huomautukset
ja huomiot todellakin otetaan huomioon. Se olisi kaikkien etu, että ei tavallaan väkisin vie-
dä valtioneuvostoon asti esityksiä, joitten perustuslainmukaisuus on epäselvää valtioneu-
vostossa.

Sen lisäksi olen huolissani siitä, että hallitus on puhunut lainsäädännön arviointineuvos-
tosta niin kuin se ratkaisisi tämän ongelman. Se tekee tärkeää työtä, mutta sehän arvioi en-
sisijaisesti talousvaikutuksia lainsäädännöstä, ei perustuslainmukaisuutta, joten se ei mi-
tenkään korvaa Oikeuskanslerinviraston ja oikeusministeriön roolia. Perustuslakivalio-
kunnan jäsenenä olen huolissani siitä — ja haluaisin kuulla myös oikeuskanslerilta vas-
tauksen tähän julkiseen keskusteluun — että tällä hallituksella kiireen ja talouspolitiikan
paineen lisäksi on tämä erityinen ongelma, [Puhemies koputtaa] jota oikeuskansleri... —
Tulenko eteen? 

Toinen varapuhemies Arto Satonen: Joo. [Puhuja siirtyy puhujakorokkeelle]

Kiitos, puhemies! — Niin, oikeuskansleri toi esille lehtihaastatteluissa, että tällä halli-
tuksella on erityisiä tietyn tyyppisiä perusoikeusongelmia, ja tähän haluaisin kuulla myös
vähän täsmennyksiä, mitä hän tällä tarkoittaa. Itse näkisin näin, että missään asioissa, mut-
ta erityisesti ihmisoikeus- ja perusoikeuskysymyksissä, ei ole hyvää lainsäädännön valmis-
telua, jos hallituspuolueet sopivat poliittisesti kompromisseista, joiden tiedetään olevan to-
dennäköisesti tai hyvin mahdollisesti perustuslain vastaisia, eli kokeillaan kepillä jäätä.
Sellainen toimintatapa ei ole hyvä. Perustuslakivaliokunta ei voi olla elin, jonne heitetään
asioita testattavaksi, että saako näitä oikeuksia ottaa pois, vaan valtioneuvoston oman val-
mistelun pitäisi lähteä siitä, että lainsäädäntö on jo itsessään hyvän valmistelutavan mu-
kaista ja täyttää perustuslainmukaisuuden kriteerit. Jos tällainen ajattelutapa ministeriöis-
sä yleistyy, niin se on myös kohtuuton taakka itse oikeuskanslerille ja Oikeuskanslerinvi-
rastolle, eli ministeriöillä ja oikeusministeriöllä on myös velvoite pyrkiä etsimään ratkai-
suja, joiden tiedetään suurella todennäköisyydellä olevan perustuslain mukaisia.

Itse näen, että tässä on siis laajemmasta asiavyyhdestä kysymys, ja tämä vuoden 2015
kertomus tuo esille erityisesti näitä lainsäädännön talouspolitiikasta tulevista paineista ja
poliittisista paineista tulleista kiireistä johtuvia ongelmia, joita useissa aika merkittävissä-
kin lainsäädäntöhankkeissa on ollut. Itse ministerinäkin koin, että valtioneuvoston jäsen-
tenkin keskuudessa, ihan siinäkin hallituksessa, missä itse olin, tietynlainen kunnioitus tätä
lainsäädäntöprosessia ja laillisuusarviointiprosessia kohtaan on heikentynyt. Ehkä poliiti-
kot tarvitsisivat vähän laajempaa koulutusta siitä, että ei lähdetä edes yrittämään asioita sii-
tä kovin kapeasta aukosta läpi, perustuslain ja lainvalmistelun kannalta — tämä koskee
kaikkia puolueita ja kaikkia aateryhmiä — vaan yritettäisiin etsiä ensisijaisesti sellaista rat-
5



Pöytäkirjan asiakohta PTK 7/2017 vp
kaisua, joka täyttäisi nämä lainvalmistelukriteerit mahdollisimman hyvin. Silloin isotkin
poliittiset hankkeet etenevät mahdollisimman hyvin. — Kiitos.

16.33 Ben Zyskowicz kok: Arvoisa herra puhemies! Arvoisat Suomen kansan edustajat!
Arvoisa herra oikeuskansleri! Kun puhutaan oikeuskanslerin kertomuksessa vuodelta 2015
käyttämästä puheenvuorosta, joka liittyi lainvalmistelun tasoon ja perustuslakitulkintoi-
hin, ja ennen kaikkea, kun puhutaan siitä keskustelusta, joka julkisuuteen sen seurauksena
leimahti, kun keskustelussa ensin perustuslakiblogissaan pari kunniaansa ilmeisesti louka-
tuksi kokenutta perustuslakiasiantuntijaa hyökkäsi erittäin voimakkaasti oikeuskansleri-
instituutiota vastaan ja kyseenalaisti koko instituution merkityksen ja kun keskustelussa oi-
keuskansleri itse antoi Helsingin Sanomille haastattelun, jossa jatkoi tätä keskustelua, jota
sitten kommentoivat samassa lehdessä pöyristyneinä muutamat valtiosääntöoppineet, niin
tässä keskustelussa on erotettava selvästi kaksi asiaa:

Toinen kysymys on lainvalmistelun tasosta. Itse olen ollut täällä lähes 40 vuotta, mutta
kun olen tutkinut vähän asiakirjoja, niin voin sanoa, että lainvalmistelun tasosta ja sen
puutteista on keskusteltu tässä talossa melkein sata vuotta. Jo 20-luvulta löytyy perustus-
lakivaliokunnan kannanottoja ja sitten löytyy muistaakseni 80-luvulta eduskunnan puhe-
miesneuvoston kannanottoja ja monia muita kannanottoja, joissa on kiinnitetty huomiota
lainvalmistelun tasoon ja siinä oleviin ongelmiin. Kaiken tämän jälkeen pitää sanoa, että on
tapahtunut valtavaa, valtavaa edistystä vuosikymmenten kuluessa, mutta totta kai rimakin
on asetettu yhä korkeammalle. Sellaisia vaikuttavuusarvioita erilaisista keskeisistä seikois-
ta, joita nykyään lainvalmistelulta vaaditaan, ei aikaisempina vuosikymmeninä edes odo-
tettu lakiesityksen perusteluissa kosketeltavan. Tämä on siis yksi kysymys.

Toinen kysymys on sitten se, onko hallitus, nimenomaan nykyinen hallitus, sivuuttanut
oikeuskanslerin näkemykset, jotka liittyvät lakien perustuslainmukaisuuteen. Jos näin oli-
si käynyt, niin sehän ei missään tapauksessa olisi ollut asianmukaista menettelyä. Var-
maan näistä asioista puhutaan, kuten edustaja Niinistö sanoi, pääministerin ilmoituksen
pohjalta lisää — olikohan se nyt ensi viikolla, joka tapauksessa lähiaikoina.

Mutta kun tuossa julkisessa keskustelussa syntyi sellainen mielikuva, että nimenomaan
Sipilän hallitus viis veisaa selvistä perustuslainvastaisuuksista ja antaa piut paut oikeus-
kanslerin ja muidenkin tätä koskeville kriittisille käsityksille, niin on edustaja Heinosen ta-
voin kysyttävä oikeuskanslerilta: onko teidän arvionne se, että nimenomaan nykyinen hal-
litus — ja nyt en puhu kiireeseen liittyvistä asioista — olisi jollain tavoin ylimalkaisemmin
tai nonsaleeraavammin suhtautunut perustuslakinäkökohtiin verrattuna aikaisempiin halli-
tuksiin?

Tämä keskusteluhan johti myös kummallisiin ylilyönteihin, kun vaadittiin, että oikeus-
kanslerin pitäisi estää perustuslain vastaisten — siis hänen perustuslain vastaisiksi tulkit-
semiensa — lakien tuleminen eduskuntaan. Näin käytännössä oikeuskansleri pystyisi teke-
mään, mutta jos näin tehtäisiin, niin sehän merkitsisi sitä, että oikeuskansleri omaksuisi it-
selleen sen roolin, joka meidän järjestelmässämme kuuluu perustuslakivaliokunnalle, eli
sen ratkaisemisen, onko jokin lakiesitys ristiriidassa perustuslakimme kanssa vai ei. Tar-
koitan tällä sitä, että totta kai, jos oikeuskansleri näkee tällaisen ristiriidan, hän tuo sen
esiin valmistelussa, mutta jos hallitus kuitenkin haluaisi antaa jonkun esityksen ja jos oi-
keuskansleri de facto estäisi tällaisen lakiesityksen eteenpäinmenon, niin hän riistäisi pe-
rustuslakivaliokunnalta sen tehtävän.
6



Pöytäkirjan asiakohta PTK 7/2017 vp
Otan ihan käytännön esimerkin. Edustaja Ville Niinistö ja muut silloisen perustuslaki-
valiokunnan jäsenet päättivät noin kymmenen vuotta sitten, että on perustuslain vastaista
kieltää aikuista omassa autossaan tupakoimasta, jos auton kyydissä on lapsi. No, minun
mielestäni tämä oli pöyristyttävä, virheellinen kanta, koska kai sillä lapsella ja sen tervey-
dellä on jotain perustuslain suojaa, joka menee vielä yli sen aikuisen tupakanpolton oikeu-
den. Nyt hallitus sosiaali- ja terveysvaliokunnan pyynnöstä antoi tälle eduskunnalle käy-
tännössä vastaavan esityksen. Siinä oli muutama pieni korjaus, muun muassa ikäraja las-
kettiin 18:sta 15:een ja niin edelleen. Ja nyt tämä uusi perustuslakivaliokunta, edustaja Nii-
nistö ilmeisesti taas mukana, hyväksyi [Ville Niinistö: En ole!] — no, joka tapauksessa pe-
rustuslakivaliokunta yksimielisesti hyväksyi — että on täysin perustuslain mukaista kiel-
tää autossa olevaa aikuista tupakoimasta, kun siellä on kärsivä lapsi kyydissä. No, tämähän
on ainoa järkevä kanta. Jos nyt oikeuskansleri olisi estänyt tämän lakiesityksen tulon edus-
kuntaan sanomalla, että tämä on vastoin edustaja Niinistön ja muun perustuslakivaliokun-
nan kymmenen vuotta sitten ottamaa kantaa, niin me emme koskaan olisi päässeet koke-
maan ja näkemään sitä iloa, kun perustuslakivaliokunta korjasi aiemman virheellisen kan-
tansa ja hyväksyi tämän uuden esityksen. [Ville Niinistö: Se ei ollut sama lakiesitys, se oli
eri!] — Siinä oli eräitä aivan pieniä muutoksia, jotka oli tarkoitettu edustaja Niinistölle ja
muille tämmöisenä, niin kuin me sanomme, kasvojenpesuvetenä. [Ville Niinistön välihuu-
to]

Joka tapauksessa on hienoa, että perustuslakivaliokunta puheenjohtajan kertomalla ta-
valla on järjestämässä seminaarin, jossa laajemmin perustuslakivaliokunnan toimintaa, sen
kehittämistä ja perustuslakikysymyksiin liittyviä ongelmia käsitellään. Sanon, summa
summarum, vain tästä, että se julkinen keskustelu, joka vuodenvaihteen jälkeen käytiin, oli
sillä lailla harhaanjohtavaa, että annettiin ymmärtää ikään kuin jokainen suunnilleen otsal-
laankin näkisi, että jokin esitys on vastoin perustuslakia, muun muassa sanottiin, että jos
hallituksen pöydässä istuisi yksikin juristi, niin tämä olisi huomattu. No, minä soisin, että
hallituksen pöydässä istuisi vaikka useampikin juristi, mutta käsitys siitä, että perustusla-
kikysymykset ovat semmoisia on—off-asioita, joissa jokainen heti huomaa, että tässä on
perustuslainvastaisuus, on täysin väärä. Ei meidän hallitus valmistele eikä esitä kuoleman-
rangaistuksen palauttamista tai jotain muuta tällaista, joka ilmiselvästi olisi perustuslain
vastaista, vaan niissä asioissa, joita hallitus ja eduskunta käsittelevät, on aina — aina —
kyse tulkinnasta, ja tulkinnassa voidaan aina ottaa erilaisia kantoja.

Herra puhemies! Aika kuluu, ja joudun vähän lyhentämään, mutta haluan vain sanoa
sen, että tässä tulkinnassa on erilaisia näkökohtia ja, voi sanoa, erilaisia koulukuntia. En
nyt nimeä mitään koulukuntaa, koska jotkut ilmaisut on koettu loukkaaviksi, mutta haluan
vain sanoa, että varsinkin nuoremmassa perustuslakiasiantuntijapolvessa on sellaista tul-
kintalinjaa, jolla kavennetaan eduskunnan harkintamarginaalia eli tulkitaan perusoikeuk-
sia niin tiukasti, että se tila, missä eduskunta voi näissä asioissa liikkua, kaventuu. Ja tämä
on siis poliittinen pyrkimys — en tarkoita, että puoluepoliittinen, vaan kutsutaan sitä nyt
vaikka perustuslakipoliittiseksi, tai he itse varmaan kutsuisivat sitä perus- ja ihmisoikeus-
poliittiseksi pyrkimykseksi.

Itse taas lähden siitä, että korostan demokratiaa ja kansanvaltaa. Jos ja kun kansa on va-
linnut 200 kansanedustajaa käyttämään valtiovaltaa kansan puolesta, niin perustuslain liian
tiukka tulkitseminen ja [Ville Niinistön välihuuto] eduskunnan päätösvallan aiheeton ka-
ventaminen merkitsee kansanvallan kannalta kielteistä kehitystä ja tällaista juristivallan
kasvua, jota aikaisemmin Suomessa kavahdettiin.
7



Pöytäkirjan asiakohta PTK 7/2017 vp
Nyt lainasin edustaja Heinoselta hänen puhelintaan, ja minun piti lukea sieltä eräs sitaat-
ti, kun ei ollut lehtileikettä mukana, mutta nyt tässä lukee "Venla" ja "Koti" ja muuta, että...
— Ai jaa, no nyt se palautui. [Naurua] — Otan vain esimerkin näistä tulkinnoista, herra pu-
hemies. Edustaja Ville Niinistön mielestä tämä, että kavennetaan eduskunnan valtaa, estää
fasismia. Minun mielestäni Suomessa ei ole fasismin uhkaa, mutta meillä on sellainen tuo-
marivallan, tai juristivallan — väärin sanoa "tuomarivallan" — uhka, että perustuslakiasi-
antuntijat omilla tulkinnoillaan kaventavat eduskunnan toimivaltaa siinä, mitä eduskunta
säätäessään perustuslain ja säätäessään esimerkiksi nykyiset perusoikeudet on tarkoitta-
nut. Tähän on kiinnittänyt kirjassaan huomiota muun muassa entinen kansanedustaja
Osmo Soininvaara, ja pyydän, että edustaja Niinistö lukee myös oman puoluetoverinsa nä-
kemyksiä tästä aiheesta.

Ja ihan tästä lopuksi tuon hyvän esimerkin: On katsottu ja eduskunnan perustuslakiva-
liokunta on katsonut, että tässä taloudellisessa tilanteessa voidaan tehdä säästöjä, ja perus-
tuslakivaliokunta ei ole [Puhemies koputtaa] kumonnut ensimmäistäkään — siis ensim-
mäistäkään — hallituksen säästöesitystä. Täällä moneen kertaan on kerrottu, miten on
säästetty... [Li Anderssonin välihuuto] — Säästöesitystä, siis ensimmäistäkään säästölakia
ei ole kumottu. Tämä kotouttamistuki ei ollut säästölaki, sakot eivät olleet säästölaki. Sääs-
tölait ovat niitä, mitä te vastustatte täällä salissa joka päivä, joissa on leikattu opiskelijoilta,
pienituloisilta, lapsiperheiltä, ihan kaikesta. — Perustuslakivaliokunta, jossa edustaja Nii-
nistö on ollut mukana yksimielisissä lausunnoissa tältä osin, ei ole yhtään näistä torjunut.
Kuitenkin eduskunnan perustuslakivaliokunnan paljon kuulema asiantuntija professori La-
vapuro sanoi 16.6.2015 Yleisradiossa seuraavaa: "Millä tavalla voidaan perustella, että
leikkaukset ovat välttämättömiä, kun samaan aikaan työn, yritystoiminnan ja autoilun ve-
rotusta lasketaan miljardilla?" Eli Lavapuro edustaa sitä kantaa, että jos verotusta samaan
aikaan voidaan keventää, niin säästöjä ei voitaisi tehdä. [Ville Niinistön välihuuto] Ja tätä
kantaa perustuslakivaliokunta ei siis ole hyväksynyt. Sama Lavapuro sanoo samassa Yleis-
radion jutussa seuraavaa: "Kun nämä leikkaukset ovat näin suuria ja kohdistuvat juuri hei-
koimpiin, niin valtiosääntöjuristina" — siis valtiosääntöjuristina, ei poliitikkona — "ky-
syy, eikö tätä huomattu vai eikö siitä yksinkertaisesti piitattu." Eli hänen mielestään halli-
tus on ollut piittaamaton tai huolimaton, kun se on kohdistanut leikkauksia heikoimpiin
eikä ole huomannut, että ne ovat perustuslain vastaisia. No, nyt on käynyt niin, että perus-
tuslakivaliokuntakaan ei ole pitänyt niitä perustuslain vastaisina. Ja tästä seuraa kysymys
edustaja Lapintielle, joka on perustuslakivaliokunnan puheenjohtaja: kun professori Lava-
puro on näköjään useamman kerran iskenyt kirveensä kiveen — hän piti myös esimerkiksi
eläkeläisten raippaveroa perustuslain vastaisena ja Aito avioliitto -aloitetta perustuslain
vastaisena, ja näistäkin perustuslakivaliokunta, kummastakin, on ollut eri mieltä — niin
oletteko huomanneet, että nämä professorit, esimerkiksi Lavapuro, olisivat korjanneet tul-
kintaansa perustuslain omaksumien tulkinnan mukaisiksi, vai ovatko he edelleen jatkaneet
tätä poliittista, sanotaan nyt sitten perustuslakipoliittista, agendaa, mikä heillä selvästi on
ollut?

Toinen varapuhemies Arto Satonen: No niin, ja nyt tässä mainittiin sen verran useasti
edustajien Niinistö ja Lapintie nimet, että lienee perusteltua ottaa vastauspuheenvuorot.

16.46 Ville Niinistö vihr (vastauspuheenvuoro): Arvoisa puhemies! Toivon, että edustaja
Zyskowicz muuten varsin ansiokkaasti omia näkökulmia esittäneessä puheenvuorossa oli-
8



Pöytäkirjan asiakohta PTK 7/2017 vp
si korrekti myös perustuslakiasiantuntijoita kohtaan. On selvää, että myös heillä on oikeus
tuoda esille sellaisia näkemyksiä, jotka ovat suhteellisia eivätkä absoluuttisen perustuslain-
mukaisuuden arviointia. Itse näkisin, että näissä useissa esimerkeissä, mitä edustaja Zys-
kowicz toi esille, oikeusoppineet ovat korostaneet, että jotkin ratkaisut olisivat paremmin
perustuslain kanssa sopusoinnussa kuin toiset, mutta se ei tee niistä toisista ratkaisuista pe-
rustuslain vastaisia.

Mitä tulee näihin talouslakeihin, on niin, että meidän vuoden 2000 perustuslakiuudistuk-
sen yhteydessä nämä TSS-oikeudet ja ihmisten toimeentulo-oikeudet vahvistuivat siinä
määrin, että perustuslakivaliokunnassa on käyty toistuvasti keskustelua siitä, missä kohtaa
jonkinlainen perustoimeentuloa heikentävä lainsäädäntö voisi olla perustuslain vastaista.
Mutta on selvää, että nämä taloussäästölait menevät tämän rajan yli vain äärimmäisen har-
voin ja tämä on tämmöistä suhteellisuuspohdiskelua, ja sitä myös nämä perustuslakiasian-
tuntijat ovat korostaneet myös valiokunnissa.

16.47 Annika Lapintie vas (vastauspuheenvuoro): Arvoisa puhemies! Edustaja Zysko-
wicz käytti pitkän puheenvuoron, ja kaikkea ei ehdi minuutissa kommentoida, mutta näistä
säästölaeista: Kuten edustaja Niinistö totesi ja edustaja Zyskowicz hyvin tietää, taloudelli-
nen tilanne yhteiskunnassa oikeuttaa tiettyihin säästöihin mutta siinä tulee pohdittavaksi,
milloin mennään niin kauas tästä perusturvasta, että sitä ei voida hyväksyä. Tähän tilantee-
seen perustuslakivaliokunta on nimenomaan todennut, niin kuin yritin aikaisemmin ker-
toa, että on suuri ongelma, että hallitus tuo ripotellen säästölakeja, joiden yhteisvaikutusta
ei voida tietää. Tämä on tullut asiantuntijakuulemisessa ja toistettu usein perustuslakiva-
liokunnan lausunnoissa. Toivoisin, että hallitus nyt, kun lainvalmistelun ongelmista julki-
suudessa puhutaan, myös ottaisi onkeensa.

Vielä tästä asiantuntijoiden mahdollisuudesta julkiseen keskusteluun: en kyllä [Puhe-
mies koputtaa] haluaisi elää yhteiskunnassa, jossa sanomme, että julkista keskustelua ra-
diokanavalla ei saa käydä.

16.48 Ben Zyskowicz kok (vastauspuheenvuoro): Arvoisa herra puhemies! Edustaja La-
pintien loppuheitosta on pakko sanoa: kuka on esittänyt, että asiantuntijoilta kiellettäisiin
osallistuminen julkiseen keskusteluun? En minä ole kuullut kenenkään sanovan niin, vaan
kun nämä perustuslakiasiantuntijat itse usein korostavat, että he eivät tuo esiin omia näke-
myksiään vaan referoivat perustuslakivaliokunnalle, minkälaisia kantoja perustuslakiva-
liokunta aikaisemmin tai Euroopan ihmisoikeustuomioistuin on ottanut, niin kysyin, edus-
taja Lapintie, kun te olette ottanut aivan eri kannan näihin säästölakeihin kuin esimerkiksi
professori Lavapuro tässä Yleisradion haastattelussa, oletteko huomannut, että tämä olisi
vaikuttanut professori Lavapuron näkemyksiin.

Kun täällä edustaja Niinistö yritti selitellä, että ei ole otettu eri kantoja, niin esimerkiksi
niin sanotussa raippaverossa hän oli sitä mieltä, että se on vastoin perustuslakia, perustus-
lakivaliokunta oli sitä mieltä, että se ei ole, Aito avioliitto -aloitteessa hän oli sitä mieltä,
että se on vastoin perustuslakia, perustuslakivaliokunta oli sitä mieltä, että se ei ole — esi-
merkkinä.

16.49 Annika Lapintie vas (vastauspuheenvuoro): Arvoisa puhemies! Kun edustaja Zys-
kowicz aloitti sillä, että radiokeskustelussa Yle-kanavalla hän on näin sanonut, niin mie-
lestäni pitää kyllä erottaa se, minkälaista julkista keskustelua avoimesti läpinäkyvässä yh-
9



Pöytäkirjan asiakohta PTK 7/2017 vp
teiskunnassa meidän tieteentekijät käyvät. Se on yksi asia. Toinen asia on sitten perustus-
lakitulkinnat, ja totta kai, juuri niin kuin sanoitte, siihen vaikuttavat perustuslakivaliokun-
nan aikaisemmat kannat, siihen vaikuttavat ihmisoikeustuomioistuimen, EU-tuomioistui-
men ja muiden kansainvälisten asiaan kuuluvien järjestöjen kannat, ja sitten nämä asian-
tuntijat eli tieteentekijät, yliopistojen professorit vetävät siitä oman johtopäätöksensä. Näin
kuuluu olla. Sen jälkeen perustuslakivaliokunta sitten tekee arvionsa. Kuten hyvin tiedät-
te, perustuslakivaliokunnan kuulemat asiantuntijat harvoin ovat samaa mieltä. Yleensä he
ovat eriasteisesti eri mieltä keskenään, ja näin tähän perustuslakivaliokuntaa sitten tarvi-
taan.

Toinen varapuhemies Arto Satonen: Sitten palataan puhujalistaan.

16.51 Hannu Hoskonen kesk: Arvoisa herra puhemies! Valtioneuvoston oikeuskansle-
rin kertomus vuoden 2015 toiminnasta on minun mielestäni hyvä ja perusteltu asiakirja. On
nimittäin niin, että laillisuuden valvonta maassa on demokraattisen valtion kannalta äärim-
mäisen tärkeä asia, se, että perusoikeuksia kunnioitetaan ja perusoikeuksien toteutumista
hallinnon tehdessä omia töitään valvotaan koko ajan. Valtioneuvoston oikeuskanslerin tär-
kein tehtävähän on nimenomaan se, että hän istuu oikeuskanslerin ominaisuudessa valtio-
neuvoston istunnoissa ja valvoo sitä, että päätökset, joita valtioneuvosto tekee, ovat lain-
mukaisia, niin kuin perustuslaki vaatii, että kaiken julkisen toiminnan tulee perustua lakiin
ja lakia on tarkoin noudatettava. Tämä on varmaan oikeuskanslerin tärkein tehtävä, ja sii-
nähän toteutuu ajassa ja joka hetki perustuslain vaatimus laillisuusperiaatteesta ja siitä, että
oikeusvaltioperiaatteita kunnioitetaan aidosti.

Oikeuskanslerin tehtäviin kuuluu monia muitakin tehtäviä. Viranomaisten valvonta,
tuomioistuinten valvonta, asianajajien valvonta ovat äärimmäisen tärkeitä tehtäviä nekin.
Ne muodostavat ketjun, jonka periaatteen mukaan suomalainen oikeusvaltio toimii. Jokai-
nen kansalainen, joka katsoo oikeuttaan loukatun, voi tänä päivänä tehdä kantelun, ja se on
maailman helpoin homma tehdä. Jos omistaa internetyhteyden, se on helppo tehdä sitä
kautta, ja sen voi tehdä vaikka ihan tavallisella kirjeellä. Siihen tarvitaan tietysti postimerk-
ki ja oikea osoite, että se menee suoraan oikeaan paikkaan.

Yleensä julkisessa keskustelussa oikeuskanslerin tehtävistä on monesti sotkettu asioita
kyllä aika perusteellisesti, esimerkiksi tässä viime päivien keskustelussa siitä, onko perus-
tuslakivaliokunta toiminut omissa tehtävissään oikein. Perustuslakivaliokunnalle tulee val-
tava määrä erilaisia yleisökirjeitä, joiden mukaan perustuslakivaliokunnan pitäisi puuttua
siihen tai tähän tehtävään. Se kuvaa vain sitä, että meillä kyllä laillisuusvalvonta tässä
maassa toimii, mutta kansalaisille aika monessa yhteydessä on epäselvää, kenelle se kan-
telu pitäisi tehdä. Mutta kuitenkin, jos esimerkiksi kantelee oikeuskanslerille, on ihan var-
maa, että jos sen olisi pitänyt mennä vaikka oikeusasiamiehelle, niin varmaan ihan normaa-
lin viranomaisvelvoitteen takia tämä kantelu tai kirje osoitetaan sitten oikealle viranomai-
selle. Elikkä kansalaisen tekemä kantelu tai valitus ei varmaan mene hukkaan, kun se tulee
toimitetuksi jollekin viranomaiselle, häntä neuvotaan siinä yhteydessä.

Arvoisa herra puhemies! Haluaisin kiinnittää yhteen asiaan huomiota, ja se on nimen-
omaan tämä päätösten viipyminen, johon oikeuskansleri kertomuksessaan myös muuta-
malla tapauksella viittaa. On aivan sietämätön tilanne Suomessa tällä hetkellä: meillä val-
tava määrä erilaisia oikeusasioita, oikeusjuttuja on kesken, valituksia eri hankkeista on
kesken tuolla hallintotuomioistuimissa. Pääministeri Sipilä sanoi jossakin yhteydessä, että
10



Pöytäkirjan asiakohta PTK 7/2017 vp
meillä on tällä hetkellä 2,9 miljardin euron arvosta erilaisia hankkeita odottamassa lupa-
päätöksiä tai sitten hallinto-oikeuden päätöksiä valitusten takia. Tähän hommaan pitäisi
tässä maassa saada pikkuhiljaa järkeä. On selvä asia, että kun tehdään isoja päätöksiä, vaik-
ka joku tehdashanke jollekin paikkakunnalle, niin siinä ympäristöväki aktivoituu, että me-
neekö maailma piloille nyt ja välittömästi. Totta kai sitten pyritään kaikin käytettävissä
olevin keinoin valittamaan hallinto-oikeuksiin ympäristöluvista ja monesta muusta luvas-
ta. Mutta keskuudessamme ikävä kyllä myös jokaisesta kunnasta ja kaupungista löytyy
näitä ammattivalittajia, joiden tehtävänä on saada joku hanke pysäytettyä, ja sitten kun on
saanut jonkun miljoonahankkeen pysäytettyä, niin sitä kehutaan paikallisessa baarissa, että
minä olen tehnyt merkittävän oikeustoimen, kun olen saanut pysäytettyä ison hankkeen.

Se, että asiat ovat näin, on meidän kansanedustajien vika. Meidän tulee säätää niin hyviä
lakeja ja nimenomaan sitten antaa rahaa siihen, että valituskäsittelyt eri tuomioistuimissa
ovat mahdollisimman nopeita, ja pitäisi minun mielestäni luoda myös semmoinen valitus-
ten käsittely tähän maahan tuomioistuimissa, että tällaiset turhat valitukset tavallaan esitar-
kastuksessa karsittaisiin armotta pois ja ne saisivat lyhyen ja nopean käsittelyn ja näille tur-
hille valituksille määrättäisiin sitten vielä kohtuullisen korkea maksu turhan valittamisen
aiheuttamisista kustannuksista. Totta kai sen pitää olla kaikille sama, mutta tällainen tie,
että ihmiset kerskuvat sillä, että sainpahan tuonkin hankkeen seisahtumaan, ei ole oikeus-
valtioperiaatteen mukainen, eikä se toisaalta ole myöskään demokratian mukaista toimin-
taa, koska demokratiassahan vanhan kreikkalaisen viisauden mukaan enemmistö päättää,
useimmat päättävät kaikkien asioista. Tässä nykyisin on mennyt melkein anarkian puolel-
le, että muutamat pystyvät pysäyttämään valituksella melkein minkä tahansa hankkeen ja
enemmistö joutuu sitten odottamaan vuosia, vuosia.

Tämä on myös kansalaisten oikeuksien kannalta aivan välttämätöntä. Enemmistön oi-
keudet siitä, että joku hanke etenee, joku voimalaitos tai joku muu — ei se voi olla niin, että
pieni, pieni vähemmistö voi valituksella kaiken pysäyttää. Kyllä yhteiskunnassa, jota ra-
kennetaan, sen pitää mennä enemmistön tahdon mukaan. Kuitenkin kaikessa on takana se
yleinen tietoisuus siitä, että Suomessa noudatetaan lakeja ja niiden mukaan sitten eletään. 

Lopuksi, arvoisa puhemies, vielä metsäpuolelta nostan yhden lainkohdan esimerkiksi,
jossa laillisuusvalvonta on ongelmallinen: metsälain 10 §. Siellä on sellaisia muotoja esi-
merkiksi avainbiotooppien, tärkeiden elinympäristöjen määrittelyssä, että niistä ei ota kyl-
lä erkkikään selvää, ja erkki on kyllä viisas mies. Nimittäin siellä on sellaisia sanamuotoja
siinä lainsäädännössä, että jos kysyy viranomaiselta esimerkiksi, onko tämä metsälain
10 §:n mukainen tärkeä elinympäristö, niin viranomainen sanoo, että kyllä tämä on, mutta
kun tuosta sillä metsäkoneella ajetaan, niin ei ole mitään ongelmaa. Sitten kun joku kansa-
lainen tekee siitä valituksen ja sitten tulee katselmustoimikunta sinne paikalle, niin tode-
taan, että se onkin kolme metriä liian lähellä, ja tuomio tuli.

Elikkä ympäristölakipuolella on tämmöisiä epämääräisyyksiä niin paljon, että meidän
eduskunnassa pitää pyrkiä tällaisista eroon ja pitää huoli siitä, että kun lainsäädäntöä laa-
ditaan tässä talossa, niin yleisen, laillisen, normaalin menettelytavan mukaisesti lait ovat
täsmällisiä ja tarkkarajaisia. Sillähän me estämme sellaisen turhan oikeudenkäynnin tuolla
hallinto-oikeuksissa tai käräjäoikeuksissa, että ei tule epätäsmällisten ilmausten takia tur-
hia syytteitä ihmisille. On nimittäin niin, että hyvin moni metsämies, nuori metsämies ja
nuori metsäammattilainen, -nainen, on saanut syytteen metsälain 10 §:n rikkomuksista, ja
niitä kun pari kolme tulee peräkkäin ja sitten sakkotuomiot rapsahtaa, niin se käytännössä
on hänen elämänsä osalta sitä, että jos hakee vaikka valtion virkaa tai muuta merkittävää
11



Pöytäkirjan asiakohta PTK 7/2017 vp
tehtävää, niin nämä äsken mainitut turhat oikeusjutut estävät hänen elämänuransa kehitty-
misen, ja se on kyllä väärin, että epätarkan lainsäädännön takia näin tapahtuu.

Lopuksi, arvoisa puhemies: kun oikeuskansleri on nyt siirtymässä rauhallisempiin teh-
täviin, eläkkeelle, niin toivon hänelle omasta puolestani rattoisia eläkepäiviä ja hyvää voin-
tia.

Toinen varapuhemies Arto Satonen: Sitten vielä myönnän puheenvuorot niitä tässä vai-
heessa pyytäneille edustajille Lapintie ja Zyskowicz, ja sen jälkeen oikeuskanslerin pu-
heenvuoro.

16.58 Annika Lapintie vas: Arvoisa puhemies! Haluaisin nyt vielä alleviivata sitä, että
perustuslakivaliokunta on vuosi sitten tuonut ja nyt uudelleen tässä mietinnössä oikeus-
kanslerin kertomuksen johdosta tuo esille havaitsemaansa ongelmaa, että Oikeuskanslerin-
viraston työtehtävät ovat aika vaikeasti toteutettavia silloin, jos riittävän aikaisessa valmis-
teluvaiheessa ei asianomainen valmisteleva virkamies ota yhteyttä Oikeuskanslerinviras-
toon ja pyydä ohjeita tai kommentteja tai neuvoja. Tämän esittäisinkin tällaisena, että kun
jatkuvasti puhutaan lainvalmistelun ongelmista, niin tämä toivottavasti nyt tämän julkisuu-
dessakin olleen keskustelun jälkeen tiedostetaan. Että jos perustuslakivaliokunta on mie-
tinnössään sen todennut, niin ilmeisesti se ei ole ollut riittävän painokasta, mutta sitten kun
asia nousee julkiseen keskusteluun, niin toivottavasti nämä molemmat havainnot sitten tu-
kevat toisiaan.

Toinen asia on se, että on erittäin huolestuttavaa, jos Oikeuskanslerinvirasto ja oikeus-
kansleri ovat huomauttaneet perustuslaillisuuden ongelmista ja siitä huolimatta tätä halli-
tuksen esitystä ei ole korjattu. Eli toivottavasti nyt tämän julkisuuteen nousseen keskuste-
lun myötä tällaiseltakin ongelmalta jatkossa vältytään ja otetaan huomioon nämä Oikeus-
kanslerinviraston huomiot riittävän aikaisessa vaiheessa. Ja kuten tuossa esittelypuheen-
vuorossa totesin, nimenomaan ministeriöiden valmisteluvaihe on se vaihe, jossa näihin
asioihin puututaan.

Omasta puolestani haluaisin myös kiittää oikeuskansleria pitkästä virkaurasta.

17.00 Ben Zyskowicz kok: Arvoisa herra puhemies! Oikeuskansleri käyttää itse kohta
puheenvuoron ja kommentoi tätä vuodenvaihteen keskustelua varmasti, mutta haluan to-
deta, että on vaikea uskoa, että olisi sellainen tilanne, jossa oikeuskanslerin huomautuksia
perustuslaillisista näkökohdista ei otettaisi hallituksessa huomioon. Yksittäinen tapaus on
ollut esillä, ja siihen on varmasti omat taustaselityksensä, mutta kyllähän se perusasia on
se, että hallituksen pitää ottaa huomioon oikeuskanslerin näkökohdat ja vähintään niissä
hallituksen esityksen perusteluissa nostaa nämä perustuslailliset ongelmat esiin ja todeta,
että hallitus pitää perustuslakivaliokunnan lausunnon pyytämistä perusteltuna.

Sitten haluan sanoa edustaja Lapintielle — puheenjohtaja Lapintielle — että olen tyyty-
väinen perustuslakivaliokunnan työhön näiden mainitsemieni asioiden osalta. Se, että pe-
rustuslakivaliokunta ei ole lähtenyt julistamaan säästölakeja perustuslain vastaisiksi, vaik-
ka samanaikaisesti tehdään veronkevennyksiä, on mielestäni erittäin oikea linja. Se antaa
eduskunnalle sen päätösvallan, mikä normaalissa parlamentaarisessa demokratiassa edus-
kunnalle kuuluu. Ja olisipa kiva tietää, miten perusoikeuksista pitkän päälle huolehdittai-
siin, jos ei taloudelle annettaisi mitään painoa. Myös se kanta, jonka perustuslakivaliokun-
ta otti tähän niin sanottuun eläkkeensaajien raippaveroon, oli mielestäni perusteltu, koska
12



Pöytäkirjan asiakohta PTK 7/2017 vp
jos tästä yhdenvertaisuussäädöksestä ruvetaan kovin tiukkoja sääntöjä johtamaan esimer-
kiksi verolainsäädäntöön, niin se on pohjaton kaivo. Me voimme minkä tahansa verolain
osalta osoittaa, että tietyssä tilanteessa eri ihmiset maksavat eri tavoin veroa. Eli mielestäni
nämä kannanotot ovat olleet perusteltuja ja myös se, mitä sanoitte tästä avioliittoaloitteen
säätämisjärjestyksestä. 

Omaltakin osaltani lopuksi kiitän oikeuskansleria pitkästä ja hyvästä työstä.

17.03 Valtioneuvoston oikeuskansleri Jaakko Jonkka: Arvoisa puhemies! Arvoisat
kansanedustajat! Täällä nyt nostettiin... No, ensinnäkin kiitän perustuslakivaliokunnan pu-
heenjohtajaa ja valiokuntaa mietinnöstä ja siinä esille tuoduista seikoista.

Täällä tuli esille tämä loppuvuoden haastattelu, joka kirvoitti sitten mielenkiintoisen
keskustelun sekä lainvalmistelusta, lakien perustuslainmukaisuuden valvonnasta että oi-
keuskanslerin roolista. Nyt kun se nousi täällä esille, niin minä voinen siitä muutaman sa-
nan näihin kysymyksiin, joita täällä esitettiin, vastata.

Ensinnäkin siinä, mitä siinä haastattelussa on sitaatteihin merkitty, kuuluu minun oma
ääneni. Sitten siihen, mitenkä toimituksessa on otsikoitu tämä haastattelu, minä en ole voi-
nut vaikuttaa enkä päässyt sitä edes näkemään. Se lausumakseni merkitty perustui pitkän
ajan kokemukseen, mitä minulle on tässä hallituksen lakiesitysten arvioinnissa ja valvon-
nassa tullut. Voi sanoa, että keskeisesti nojasin vuoden 2014 kertomuksen puheenvuorossa
esittämääni ja niihin vastauksiin, mitä ministeriöitten kansliapäälliköiltä pieneen kysely-
tutkimukseeni sain. Toinen lähde, mihin siinä nojasin, oli perustuslakivaliokunnan lausun-
not ja mietinnöt ja niissä esitetyt näkökohdat.

Sitten kysymys siitä, onko nykyhallitus tai joku muu hallitus sivuuttanut oikeuskansle-
rin lakiehdotuksen perustuslaillisuutta koskevat huomautukset: Tätäkin on syytä pikkasen
selostaa, miten tämä keskustelu yleensä tästä perustuslainmukaisuudesta käy. Siinä on
joko Oikeuskanslerinviraston esittelijä, taikka sitten oikeuskansleri itse käy keskustelua
ministeriöitten lainvalmistelijoiden kanssa, ja se on sellaista kahden juristin välistä juridis-
ta keskustelua, jossa esitetään näkökohtia ja puntaroidaan perusteluja ja sparrataan perus-
telujen laadun parantamista. Siinä on näin asianlaita, että joskus meidän esittämämme nä-
kemykset menevät paremmin, joskus huonommin perille, ja siinä ei ole kysymys siitä, että
siinä olisi nyt jyrätty taikka syrjäytetty meidän esittämiämme näkemyksiä, vaan siinä on
kahdella juristilla pikkasen erilainen käsitys, ja siihen, miksi ministeriön virkamies sitten
haluaa pitää kiinni omastaan, voi olla useita syitä, mutta siinä on lähinnä nyt sitten tulkin-
nasta kysymys.

Sitten kun täällä vielä kysyttiin kantaa, että onko tällä hallituksella enemmän ollut näitä
tämmöisiä perustuslaillisia ongelmia, joihin olisi jouduttu puuttumaan, niin tilastoja pikka-
sen on katseltu ja se on 10—20 prosenttia ylipäänsä näistä kaikista yleisistuntoon menevis-
tä asioista, joihin me joudumme puuttumaan. On erilaisia puutteita ja korjausehdotuksia, ja
se on pysynyt sen ajan, mitä olen Oikeuskanslerinvirastossa ollut, suurin piirtein samalla
tasolla, elikkä ei suuria heittelyitä ole.

Sitten keskustelussa nousi esille myös, ja täälläkin, se, että oikeuskansleri ei ole esittä-
nyt perustuslain tarkoittamaa huomautusta valtioneuvoston yleisistunnossa ja merkityttä-
nyt sen pohjalta sitten pöytäkirjaan mielipidettään, ja tätä on myös vähän historian valossa
tarkasteltu. Ilmeisesti ei koskaan lakiesitysten kohdalla tällaista huomautusta ole tehty. Se
ei oikeastaan voisi kuuluakaan tämäntyyppisissä asioissa oikeuskanslerin rooliin, koska
kysymys on perustuslain tulkinnasta, jonka auktoritatiivinen tulkitsija on eduskunnan pe-
13



Pöytäkirjan asiakohta PTK 7/2017 vp
rustuslakivaliokunta. Jos yksi ihminen lähtisi sitten tekemään jotain noin radikaalia toi-
menpidettä, niin minusta se sotisi kyllä demokratian periaatetta vastaan ja olisi aika vieras
tälle oikeusjärjestykselle.

Minä luulen, että tässä oli esitettyihin kysymyksiin vastaus. Nämä ovat hyvin monita-
hoisia ja tärkeitä asioita, mitä tässä esille on nostettu.

Sitten minä vielä yhteen asiaan kiinnittäisin huomiota. Perustuslakivaliokunta, samoin
kuin edellisellä kerralla, niin nytkin, ilmoitti pitävänsä tärkeänä, että eduskunnan oikeus-
asiamiehen ja valtioneuvoston oikeuskanslerin työnjaon ja yhteistyön kehittämismahdolli-
suudet selvitetään. En ollenkaan pidä tällaista huonona asiana, että näin tehtäisiin. Tässä
vain nyt on erinäisiltä tahoilta, kun asiasta on keskusteltu, tullut esille myös semmoisia eh-
dotuksia, että kantelut ja ylipäänsä viranomaisvalvonta keskitettäisiin oikeusasiamiehelle
ja poistettaisiin oikeuskanslerin tehtävistä, jotta oikeuskansleri voisi painokkaammin suun-
nata resursseja valtioneuvoston valvontaan. Jossain tilanteessa esitettiin jopa sellaistakin,
että Oikeuskanslerinvirastosta pitäisi muodostaa jonkinmoinen valtioneuvoston oikeuspal-
veluita tarjoava yksikkö. Minä haluaisin tähän kommentoida ihan sen kokemuksen perus-
teella, mikä minulla on, ja nyt kun olen siirtymässä näistä tehtävistä pois, niin ehkä sitä
suuremmalla syyllä voin näistä esittää näkemyksiä ilman, että sanotaan, että puolustan
omaa reviiriäni.

Valtioneuvoston valvonta ja yleinen viranomaisvalvonta tukevat toisiaan. Viranomais-
valvonta varmistaa Oikeuskanslerinvirastolle oikeudellisen substanssiosaamisen eri oikeu-
denaloilta ja antaa konkreettista tuntumaa siihen, miten eri hallinnonaloilla lainsäädäntö
käytännössä toimii. Kanteluista ja tarkastuksilla saamme tietoa siitä, millaisia ongelmia ih-
misillä ruohonjuuritasolla on. Kokemus lainsäädännön todellisen elämän vaikutuksista on
arvokasta taustatietoa silloin, kun Oikeuskanslerinvirastossa joudutaan valtioneuvoston
valvonnassa arvioimaan muun muassa lakiehdotusten vaikutuksia perusoikeuksiin. On
huomattava, että perus- ja ihmisoikeuksien todellinen merkitys testataan juuri ihmisten ar-
jessa ja lakeja käytäntöön sovellettaessa. Jos Oikeuskanslerinvirastossa ei olisi viran-
omaisvalvontaa, tämä tuntemus ja tuntuma puuttuisivat. Ja taas jos Oikeuskanslerinviras-
tosta tehtäisiin tällainen jonkinlainen oikeuspalveluita valtioneuvostolle tarjoava yksikkö,
viraston rooli muuttuisi operatiiviseksi neuvonantajaksi ja valvonnallinen aspekti jäisi
pois. Kokemus on osoittanut, että valtioneuvoston lähivalvonta on monella tavalla hyödyl-
listä. Kun voimme heti valmisteluvaiheessa valvonnan keinoin ja mahdollisuuksin puuttua
asiaan, ongelmat voidaan nopeasti ja eleettömästi korjata ennen päätöksentekoa. Realisti-
nen tosiasia on, että valvojaa kuullaan paremmin kuin operatiivista neuvonantajaa. Oikeus-
kanslerin toimenpidearsenaalilla on ennalta ehkäisevää vaikutusta. — Kiitos.

17.12 Ville Niinistö vihr: Arvoisa puhemies! Haluan minäkin kiittää oikeuskansleri Jonk-
kaa hienosta työurasta ja hyvästä yhteistyöstä vuosien varrella.

Ehkä yksi asia jäi muuten ansiokkaassa puheenvuorossa hiukan mieleen. On kuitenkin
jännä ristiriita siinä, kun kyllähän oikeuskanslerin valvontatehtävään liittyvät huomiot esi-
merkiksi siitä, kuka on jäävi tai kuka ei ole jäävi — oikeuskansleri Nikula teki aika ratkai-
sevia päätöksiä tässä asiassa — ja ne vaikuttavat valtioneuvoston päätöksentekoon. Jos
valtioneuvosto ei tällaisia huomioisi ja veisi päätöksiä eteenpäin eduskuntaan, niin kyllä-
hän oikeuskanslerin silloin pitäisi jättää huomio. Mutta ymmärsin, että tarkoititte juuri pe-
rustuslainmukaisuuden arviointia, joka on vähän eri asia. Eli sinälläänhän oikeuskansleril-
14



Pöytäkirjan asiakohta PTK 7/2017 vp
la on valtioneuvoston istunnossa iso arsenaali eri keinoja käytössään, mutta perustuslain-
mukaisuuden arvioinnin osalta varmasti tämä tilanne on niin kuin kuvasitte. — Kiitos.

17.13 Valtioneuvoston oikeuskansleri Jaakko Jonkka: Arvoisa puhemies! Tämä pitää
paikkansa. Tämä koskee lakiehdotusten arviointia. Esimerkiksi hallinnollisissa päätöksis-
sa ja minusta myös asetuksia annettaessa oikeuskanslerilla on tämä rooli, ja pitäisi myös,
jos havaitaan, että asetus olisi lain kanssa ristiriidassa, siinä vaiheessa puuttua, koska ne
ovat niin sanotusti lopullisia päätöksiä valtioneuvostossa. Mutta silloin kun asia menee
eteenpäin eduskuntaan, niin nähdäkseni ei tällaista tilannetta voisi tehdä.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 4/2016 vp joh-
dosta. Asian käsittely päättyi.
15


