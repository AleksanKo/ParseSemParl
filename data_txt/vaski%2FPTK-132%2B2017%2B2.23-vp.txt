















































DEM9337.tmp.xml


Pöytäkirjan asiakohta PTK 132/2017 vp
Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.23. Suullinen kysymys ilmastonmuutokseen varautumisesta maatalouspolitiikassa (Sirk-
ka-Liisa Anttila kesk)

Suullinen kysymys SKT 196/2017 vp

Suullinen kyselytunti

Puhemies Maria Lohela: Seuraava kysymys, edustaja Anttila.

Keskustelu

16.49 Sirkka-Liisa Anttila kesk: Arvoisa puhemies! Täällä jo puhuttiin Euroopan unio-
nin maatalouspolitiikan uudistamisesta. Jatkan sitä keskustelua: Me tiedämme, että ilmas-
tonmuutos tulee haastamaan elintarviketuotannon globaalisti ja hyvin merkittävästi jo lä-
himmän 20 vuoden aikana, joten siihen pitäisi nyt lähteä varautumaan mahdollisimman
laajasti. Ja sitä taustaa vasten minua vähän häiritsee: vaikka siinä toki puhutaan ruokatur-
vallisuudesta ja ruokaturvasta, niin pitäisi purkaa ja avata, mitä toimenpiteitä tarvitaan, jot-
ta jatkossa Euroopan unionin jäsenmaissa tuotettaisiin ruokaa enemmän, koska ruuasta on
tulossa entistä enenevästi pula lähimpien vuosikymmenten aikana. Maapallolla on nyt jo
miljoona nälkää näkevää, ja samaan aikaan ilmastonmuutos poistaa maataloustuotannosta
merkittäviä alueita koko globaalilla alueella. Tätä taustaa vasten kysynkin ministeri Lepäl-
tä: miten Suomi nostaa esille enemmän ilmastonmuutoksen ja sen vaatimat konkreettiset
toimet maatalouspolitiikan uudistamisessa?

16.50 Maa- ja metsätalousministeri Jari Leppä (vastauspuheenvuoro):  Rouva puhe-
mies! Edustaja Anttilan lähtökohta tuohon, että ruokaa tarvitaan tulevaisuudessa nykyistä
selkeästi enemmän, on fakta asia. Se on nähtävissä joka puolella maailmaa, samaan aikaan
kun meillä maatalousmaan mahdollisuus tuottaa ruokaa pienenee. Yhtälö on mahdoton, ja
siksi on oleellisen tärkeää tehdä toimenpiteitä, jotta meidän ruokaturvamme ja -turvallisuu-
temme, molemmat, säilyvät korkealla tasolla. Siksi me tarvitsemme, tulevaisuudessa var-
sinkin, kaiken sen viljelyskelpoisen maatalousmaan ruuantuotantoon kasvavalle väestölle
globaalilla tavalla.

Suomi on tässä erittäin esimerkillinen maa. Meillä ruuantuotanto on kestävää, meillä on
vettä, josta pidämme tietenkin hyvää huolta, mikä on perusedellytys ruuantuotannolle. Me
pystymme tuottamaan ruokaa, joka on maailman turvallisinta, se on maailman puhtainta.
Meillä on monia asioita, joita monistamalla muualle ruokaturva ja ruokaturvallisuus kas-
vavat, ja siinä meidän pitää saada enemmän irti tästä hyvästä, mitä koko elintarvikeketju
vuosikymmenien saatossa [Puhemies koputtaa] on tehnyt. Tämä on meille todella suuri
mahdollisuus, [Puhemies koputtaa] ja tämä pitää olla kirkkaana mielessä myös tässä uudis-
tamisessa.
 Tarkistettu
4.1



Pöytäkirjan asiakohta PTK 132/2017 vp
Kysymyksen käsittely päättyi.
2


