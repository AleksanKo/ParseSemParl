















































DEMC120.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

9. Lakialoite laiksi tuloverolain muuttamisesta
Lakialoite LA 68/2016 vp Antero Vartia vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

19.32 Touko Aalto vihr: Arvoisa puhemies! Käsittelyssä oleva lakialoite on osa vihrei-
den vuoden 2017 vaihtoehtobudjettia.

Hallituksen esittämä 5 prosentin yrittäjävähennys on tarkoitettu tukemaan yrittäjyyttä
sekä ulottamaan yhteisöveron taannoisesta alentamisesta koituneita hyötyjä vastaavalla ta-
valla myös henkilöyritysten puolelle. Huomattava osa pien- ja mikroyrityksistä on henki-
löyrityksiä, jotka ovat työllisyyden parantamisen kannalta avainasemassa. Tasaisen, kaa-
vamaisen yrittäjävähennyksen huono puoli on se, että hyöty kasautuu suurille ja hyvin me-
nestyville henkilöyrityksille, kuten esimerkiksi apteekkareille, lakiasiaintoimistoille ja
vastaaville.

Vihreät esittävätkin, että tulonjakovaikutusten tasaamiseksi yrittäjävähennykselle asete-
taan katto 50 000 euron kohdalle. Tämä tarkoittaa käytännössä sitä, että kaikki henkilöyri-
tykset siis saisivat vähennyksen tuohon rajaan saakka, mutta yli 50 000 euron tuloksen
osalta 5 prosentin yrittäjävähennystä ei enää myönnettäisi. Tämä leikkaisi yrittäjävähen-
nyksen hyötyjä kaikkein parhaiten menestyviltä yrityksiltä, mutta kannustevaikutus säilyi-
si muissa yrityksissä hallituksen esittämän suuruisena. Eduskunnan tietopalvelun laskelmi-
en mukaan tämä malli lisää verotuloja noin 23 miljoonalla eurolla.

Kaikkein fiksuinta olisi kohdistaa erilaiset verovähennykset ja -kevennykset sekä kan-
nustimet suoriin työllistämistoimiin. Konkreettinen esimerkki olisi esimerkiksi vaikka se,
että ensimmäisen ulkopuolisen työntekijän palkkaamisesta muodostuvat sivukulut poistet-
taisiin yhden vuoden määräajaksi. Se olisi kaikkein tehokkainta työllisyyden tukemista, ja
tämä esitys pääsisi myös kaikkein pisimmälle siinä hallituksen esittämässä tavoitteessa.

19.34 Heli Järvinen vihr: Arvoisa puhemies! Haluan tukea tätä hyvää aloitetta. Ymmär-
rän hyvin hallituksen tavoitteen yhdenmukaistaa yrittäjävähennyksellä erilaisten yritysten
verokohtelua, mutta kuten moneen kertaan täällä salissa on todettu, ongelma on se, että
yrittäjävähennyksen käyttöönotto hallituksen esittämällä tavalla ohjaisi suuren osan sen
hyödystä nimenomaan hyvätuloisille yrityksille. Eduskunnan tietopalvelun arvion mu-
kaan peräti lähes puolet koko yrittäjävähennyksen arvosta suuntautuisi ylimmälle palkka-
 Tarkistettu
4.0



Pöytäkirjan asiakohta PTK 108/2016 vp
luokalle eli eniten tienaavalle kymmenykselle yrittäjäkentästä. Tässä vihreiden rajaukses-
sa vedetään raja 50 000 euron tulokseen, mikä tarkoittaa siis sitä, että myös ne yrittäjät, joi-
den tulos on suurempi kuin 50 000 euroa, saisivat vähennyksensä 50 000 euron arvosta.
Tämä tarkoittaisi käytännössä sitä, että parhaimmin tienaavien yrittäjien tuloksesta saisim-
me säästöön parikymmentä miljoonaa muuhun tarkoitukseen. Se vastaisi paremmin ihmis-
ten oikeudentajua, ja se raha tulee tarpeeseen: sitä voitaisiin hyödyntää esimerkiksi kak-
kostyypin diabeetikoiden lääkekorvausten säilyttämiseen.

19.36 Sami Savio ps: Arvoisa puhemies! Tämä edustaja Vartian lakialoite on rinnakkai-
nen hallituksen tekemälle esitykselle 5 prosentin yrittäjävähennyksestä, jolla helpotetaan
yritysten toiminta- ja työllistämisedellytyksiä hallitusohjelman mukaisesti. Edustaja Var-
tia esittää tässä omassa lakialoitteessaan ylärajaa, jonka ylittävältä osalta yrittäjävähennys-
tä ei enää myönnettäisi.

Arvoisa puhemies! Näkemykseni mukaan tämä edustaja Vartian esittämä yrittäjävähen-
nykseen tehtävä kaavamainen yläraja kasvattaisi edelleen verotuksemme progressiota ja
pienentäisi samalla kannusteita yritysten kasvulle siltä osin kuin tässä lakialoitteessa esi-
tetty 50 000 euron tulosraja ylittyisi. Tätä vastaavaa ongelmaahan ei ole hallituksen alku-
peräisessä esityksessä, joka koskee yrittäjävähennystä, joka myönnettäisiin kaikille henki-
löyrityksille. Pidänkin hallituksen alkuperäistä esitystä tältä osin parempana, sillä me tar-
vitsemme yrityksiä, joilla on motivaatiota kasvuun ja työpaikkojen luomiseen.

Arvoisa puhemies! On totta, että kaikkein pienimpien yritysten toimintaedellytysten pa-
rantamiseen on syytä kiinnittää jatkossakin huomiota, mutta tätä hallitus on jo tehnytkin,
muun muassa tuomalla maksuperusteiseen arvonlisäverotilitykseen liittyvän lakiesityksen
eduskuntaan, ja myös muita esityksiä on tulossa.

19.37 Heli Järvinen vihr: Arvoisa puhemies! Äskeisen edustajan pelko tästä kynnysvai-
kutuksesta on turha, koska jos voitot ovat enemmän kuin 50 000 euroa, tämä lakiesitys ei
veisi heiltä pois senttiäkään, euroakaan siitä yrittäjävähennyksestä, jonka he ansaitsevat
siihen 50 000 euroon saakka. Sen ylittävistä tuloista sitä yrittäjävähennystä ei vain enää
saisi. Eduskunnan tietopalvelu on laskenut, että tällä ratkaisulla edelleenkin se ylin desiili
jäisi yrittäjävähennyksestä eniten hyötyväksi mutta eniten tienaavien hyöty putoaisi alku-
peräisestä 55 miljoonasta noin 35 miljoonaan euroon — eli hallitukselle jäisi 20 miljoonaa
euroa oletettua enemmän muihin menoihin, vaikka niihin hyviin tarkoituksiin, joilla voisi
tukea kaikkein pienimpien yksinyrittäjien mahdollisuuksia työllistää enemmän.

19.39 Touko Aalto vihr: Arvoisa puhemies! Kuten edustaja Järvinen toi esiin, tämä vih-
reiden katto ei tuo mitään hassua marginaaliverokynnystä tähän esitykseen, vaan se on juu-
ri niin kuin edustaja Järvinen sanoi tässä näin. Eli kysymys on nimenomaan siitä, että katto
koskee 50 000:tä euroa. Kaikki, jotka siihen kuuluvat, saavat sen tuoton, myös ne rikkaim-
mat yrittäjät, mutta tosiaan 50 000 euron päälle sitten ei tule enää lisää.

On toki ymmärrettävää, että kaikki tämmöiset raja-aidat ovat aina jonkun verran keino-
tekoisia, mutta se on pienempi ongelma kuin se, mikä on ehdottomasti pihvi tässä, eli se,
että kun rahaa on vähän, se raha pitää pystyä kohdistamaan mahdollisimman fiksusti, jotta
se tukee parhaalla tavalla työllisyyttä ja yrittäjyyttä. Tämä esitys jakaa suurimman osan eu-
roista sellaisille tahoille, jotka eivät oikeastaan käytännössä — ainakaan verojaoston asian-
tuntija-arvioiden mukaan — pysty käyttämään niitä työllisyyteen ja ihmisten palkkaami-
2



Pöytäkirjan asiakohta PTK 108/2016 vp
seen. Sen takia on aina fiksumpaa käyttää ne suoraan työllistämiseen ja siihen luotavien
kannustimien tukemiseen. Sen takia esitin tässä omanakin ajatuksenani myös sitä, että tu-
etaan mieluummin yrittäjyyttä ja yritysten kasvua sillä tapaa, että ensimmäisestä ulkopuo-
lisesta työntekijästä koituvista palkkakustannuksista sivukulut annetaan vuoden määrä-
ajaksi anteeksi ihmiselle, joka palkkaa ensimmäisen ulkopuolisen työntekijän.

19.40 Sami Savio ps: Arvoisa puhemies! Olin tosiaan tulkinnut oikein tämän edustaja
Vartian tekemän lakialoitteen ja ymmärsin kyllä jo alun perin, että tässä tosiaan tarkoite-
taan tätä, että myös nämä yritykset, joiden verotettava tulos on yli 50 000 euroa, saavat
yrittäjävähennyksen tähän mainittuun 50 000 euron rajaan asti, joten siinä mielessä nämä
edustajien Järvinen ja Aalto kommentit olivat tarpeettomia.

Pidän kuitenkin itse joka tapauksessa tätä kannustinvaikutuksen puutetta tässä ongel-
mallisena siinä mielessä, että kyllä meidän yrityksillemme täytyy olla tarjolla riittävää mo-
tivaatiota kasvulle. Nimenomaan tämä työllistämisen lisääminen on yksi tämän hallituk-
sen ehdottomasti tärkeimmistä tavoitteista, ja tähän meidän täytyy kaikilla toimenpiteillä
pyrkiä, joten toistan vielä tämän oman kantani, että tämä hallituksen alkuperäinen esitys
yrittäjävähennyksestä on mielestäni paljon selkeämpi eikä siihen myöskään sisälly mitään
portaita.

19.41 Touko Aalto vihr: Arvoisa herra puhemies! Kun tästä yrittäjävähennyksestä kes-
kustellaan, on hyvä muistaa se, että henkilöyritysten verotus on kauttaaltaan huokeampaa
kuin osakeyhtiöverotus — se on syytä huomioida tässä vaiheessa. Ja sen takia, kun pyri-
tään tasaamaan tätä verokohtelua, tämä perustelu on hieman jopa absurdi, että nyt pitää sit-
ten henkilöyhtiöiden verotusta vielä keventää, koska se on jo huomattavasti keveämpää.
Jos tahdotaan tasata vaikutuksia, niin itse asiassa henkilöyhtiöiden verotusta (Puhemies
koputtaa) pitäisi jopa kiristää, jos tämä tasapuolisuus on siinä se lähtökohta.

Ja toistan vain sen, että kun rahaa on vähän, se kannattaa kohdistaa siten, että se parhai-
ten tukee työllisyyttä ja yrittäjyyttä. Tässä tilanteessa suurin osa niistä euroista menee sin-
ne ylimpään tulodesiiliin, ja sen vaikutus työllisyyteen ja yrittäjyyteen on hyvin, hyvin pie-
ni ja jopa teoreettinen.

Keskustelu päättyi.

Asia lähetettiin valtiovarainvaliokuntaan.
3


