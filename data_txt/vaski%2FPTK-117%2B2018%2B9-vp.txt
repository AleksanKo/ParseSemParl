















































DEM88AD.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

9. Hallituksen esitys eduskunnalle Suomen osallistumisesta Pohjois-Atlantin liiton johta-
maan koulutusoperaatioon Irakissa Suomen ja Pohjois-Atlantin liiton välillä kirjeenvaih-
dolla tehtävän sopimuksen hyväksymiseksi ja voimaansaattamiseksi

Hallituksen esitys HE 209/2018 vp
Valiokunnan mietintö UaVM 11/2018 vp

Osittain ainoa, osittain toinen käsittely

Ensimmäinen varapuhemies Mauri Pekkarinen: Osittain ainoaan, osittain toiseen kä-
sittelyyn esitellään päiväjärjestyksen 9. asia. Ensin päätetään ulkoasiainvaliokunnan mie-
tinnön UaVM 11/2018 vp pohjalta ainoassa käsittelyssä sopimuksesta ja sitten toisessa kä-
sittelyssä lakiehdotuksesta.

Keskustelu

18.09 Hanna Sarkkinen vas: Arvoisa puhemies! On tärkeää, että Suomi kantaa kansain-
välistä vastuuta ja osallistuu aktiivisesti rauhanturvaamiseen sekä kriisinhallintaan. Suomi
osallistuu Irakissa Yhdysvaltojen johtaman kansainvälisen Isilin vastaisen koalition turval-
lisuussektorin koulutusyhteistyöhön eli OIR-operaatioon tällä hetkellä noin sadalla soti-
laalla. Valtioneuvosto antoi kesäkuussa 2018 eduskunnalle selonteon osallistumisen jatka-
misesta noin 80 sotilaalla.

Tämä joukkojen vähentäminen on oikea suunta, ja vasemmistoliiton eduskuntaryhmä
tuki tätä valtioneuvoston selonteon esitystä. On tärkeää, että Suomi ryhtyy kohdentamaan
apua myös muille sektoreille, kuten jälleenrakentamiseen ja siviilikriisinhallintaan. Kun
Isil on sotilaallisesti pitkälti onneksi nyt lyöty, on pääpaino Suomen toiminnassa laitettava
ei-sotilaalliselle toiminnalle. Sotilaalliset tukitoimet ovat vain yksi elementti Irakin va-
kauttamisessa.

Arvoisa puhemies! Vasemmistoliiton eduskuntaryhmän mielestä ei ole perusteltua, että
Suomi osallistuu Naton uuteen koulutusoperaatioon Irakissa, sillä ei ole perusteltua hajot-
taa Suomen osallistumista moneen eri operaatioon alueella. Suomen resurssit pienenä maa-
na ovat rajalliset, joten voimavarat ja toiminta tulisi keskittää omiin vahvuuksiin ja huolel-
lisesti valittuihin operaatioihin.

Arvoisa puhemies! Edellä mainitulla perusteella esitän valiokunnassa tekemämme esi-
tyksen mukaisesti, että eduskunta hylkää hallituksen esityksen Suomen osallistumisesta
Pohjois-Atlantin liiton johtamaan koulutusoperaatioon Irakissa Suomen hallituksen ja
Pohjois-Atlantin liiton välisellä kirjeenvaihdolla Pohjois-Atlantin liiton 22. päivä lokakuu-
ta 2018 päivätyn kirjeen mukaisesti tehtävän sopimuksen, ja esitän, että eduskunta hylkää
hallituksen esitykseen HE 209 sisältyvän lakiehdotuksen.
 Tarkistettu
4.0



Pöytäkirjan asiakohta PTK 117/2018 vp
18.11 Kari Uotila vas: Arvoisa herra puhemies! Kannatan edustaja Sarkkisen tekemää
ehdotusta.

Keskustelu päättyi ja asian käsittely keskeytettiin.
2


