















































DEM71EF.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

2.4. Suullinen kysymys käräjäoikeusverkoston karsimisesta (Anna-Maja Henriksson r)
Suullinen kysymys SKT 11/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Henriksson.

Keskustelu

16.50 Anna-Maja Henriksson r: Arvoisa puhemies, ärade talman! Minister Lindströms
tingsrättsreform slår särskilt hårt mot de tvåspråkiga regionerna i vårt land. Förslaget kan
faktiskt ha förödande konsekvenser med tanke på möjligheten att trygga den svensksprå-
kiga befolkningens språkliga rättigheter och med tanke på ett likvärdigt rättsskydd för alla. 

Ministeri Lindström haluaa lakkauttaa 7 käräjäoikeutta, kanslian 9 paikkakunnalla ja istun-
topaikan 14 paikkakunnalla. Yhteensä noin 30 paikkakunnalta lähtee nyt siis toimintoja.
Muun muassa Keski-Pohjanmaan, Itä-Uudenmaan ja Länsi-Uudenmaan käräjäoikeuksien
lakkautuksista saatava säästö on todella minimaalinen. Oikeusturvan kannalta nämä lak-
kautukset ovat sen sijaan erittäin ongelmallisia. Välimatkat kasvavat, kansalaiset asetetaan
eri asemaan riippuen asuinpaikkakunnastaan, ja näyttää siltä nyt, että keskustajohtoinen
keskittämisinto saa jatkua perussuomalaisten suosiollisella avustuksella. Miten, arvoisa
ministeri Lindström, voitte selittää, että nyt haluatte tehdä näin? Onko tässä tehty ylipään-
sä kielellisten vaikutusten arviointia?

Har man överhuvudtaget gjort språkliga konsekvensbedömningar? (Puhemies koputtaa) 

Ja minkä takia tehdä (Puhemies koputtaa) tämmöinen ehdotus, kun kuitenkin ne säästöt
ovat hyvin mikroskooppisia?

16.52 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Tässä taustalla on se, minkä edustaja Henriksson vallan hyvin tietää. Tämän ke-
hyksen aikana vuoteen 2019 mennessä tämän tuomioistuinten momentin määrärahat ale-
nevat 16 miljoonalla eurolla. Tästä ratkaisuesityksestä, mikä nyt on, tulee tosiaan säästöä 5
miljoonaa euroa. Vielä jää gäppiä. Vaikka me olisimme tehneet viime vaalikaudella tämän
ryhmän esityksen pohjalta 14 tai 17 käräjäoikeuden verkoston, niilläkään ei olisi päästy tä-
hän 16 miljoonan euron säästöön. Se on ihan totta, että nämä säästöt ovat pieniä, mutta ne
ovat tarpeellisia, jotta me pystymme pysymään kehyksessä, meidät rahat riittävät. Tämä on
pyritty rakentamaan niin kattavasti kuin ikinä pystytään. Tämä alkuperäinen esitys oli 14
tai 17, ja nyt se oli 20. Se oli kovan väännön takana, ja uskallan puolustaa sitä. Se on alu-
 Tarkistettu
4.0



Pöytäkirjan asiakohta PTK 10/2016 vp
eellisesti kattava, ja siinä on otettu huomioon muun muassa matkat, etäisyydet, liikenneyh-
teydet ynnä muut tällaiset seikat. (Puhemies koputtaa) Ja kielituomarit on se tapa, millä
vastataan sitten (Puhemies koputtaa) näihin ruotsinkielisten palveluihin.

Toinen varapuhemies Paula Risikko: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.53 Anna-Maja Henriksson r (vastauspuheenvuoro): Arvoisa puhemies! Kielituoma-
rit ovat hyvä asia, mutta ne eivät yksinään riitä. Me tarvitsemme myös muuta henkilökun-
taa, joka osaa palvella todella, todellisuudessa, myös ruotsin kielellä. Siitä meillä on paljon
kokemuksia. Sen takia tässä tarvittaisiin kunnollinen kielellisten vaikutusten arviointi,
mitä nyt ei ole ilmeisesti tehty.

Mutta, arvoisa puhemies, käräjäoikeuksien toimipisteiden lakkauttaminen johtaa alueel-
lisesti hyvin todennäköisesti myöskin siihen, että asianajopalvelut vähenevät. Myös Suo-
men Asianajajaliitto ja Lakimiesliitto ovat tähän kysymykseen itse puuttuneet, ja heillä on
suuri huoli siitä, että kansalaisten oikeusturva tästä huononee ja että paikkakuntien välillä
syntyy suuria eriarvoisuuksia. Millä tavalla te aiotte huolehtia siitä, että oikeusturva pysyy
korkealla myös asianajopalveluitten osalta koko maassa?

16.54 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Nyt kun tämä asia lähtee eteenpäin, niin tähän perustetaan tämmöinen työryh-
mä, jonka tehtävä on katsoa sekä tämä hallinto, nämä toimet että sitten nämä toimitilajär-
jestelyt, ja sen työryhmän tehtävänä on myös tehdä se lopullinen hallituksen esitys, joka
tullee tämän vuoden lopussa tai ensi vuoden alussa. Se katsoo nämä asiat. Tässä raportissa,
missä oli tämä 14 tai 17, oli näitä vaikutuksia arvioitu, ja kyllä minulle on oikeusministe-
riön asiantunteva virkamieskoneisto hyvin seikkaperäisesti tästä asiasta tuonut esille, että
nämä asianajopalvelut eivät ole vähentyneet niin paljon kuin on voitu kuvitella joissakin
aikaisemmissa ratkaisuissa.

16.55 Juho Eerola ps (vastauspuheenvuoro): Arvoisa rouva puhemies! Ei ainoastaan,
edustaja Henriksson, ruotsinkielisiltä paikkakunnilta suunniteltu leikattavan näistä käräjä-
oikeuksista, vaan myös Kotkasta suunnitellaan ihan samalla tavoin leikattavan, ja se on
sentään ministerin oma kotimaakunta, että ei ainakaan voi syyttää, että kotia päin vetäisi.

Kysyisinkin sitten ministeri Lindströmiltä, onko mahdollista, että harkitsisitte joitain
korvaavia toimintoja esimerkiksi Kotkaan, mistä nyt ehkä leikataan.

16.56 Oikeus-  ja  työministeri  Jar  Lindström  (vastauspuheenvuoro): Arvoisa puhe-
mies! Se on ihan totta, että on alueita, joilla osassa niistä toimipisteistä, joita nyt sitten
suunnitellaan lakkautettavaksi, on pitkä vuokrasopimus — muun muassa Pietarsaaressa
vuoteen 26 ja Kotkassa vuoden 22 loppuun asti. On selvää, että tässä siirtymävaiheessa
tämä toiminta ei varmaan lopu silloin kello 24, vaan todennäköisesti näihin joitakin toimin-
toja jää. Se on tämän työryhmän tehtävä nyt katsoa, miten tätä asiaa tasapainotetaan niin,
että näitä jutturuuhkia ei tule sitten näille, mitkä jäävät.

16.56 Johanna Ojala-Niemelä sd (vastauspuheenvuoro): Arvoisa rouva puhemies! Hal-
litus on tosiaan ilmoittanut karsivansa käräjäoikeuksia kovalla kädellä, ja kyllä se on sel-
2



Pöytäkirjan asiakohta PTK 10/2016 vp
vää, että tässä lisätään kansalaisten alueellista eriarvoisuutta ja heikennetään oikeuspalve-
lujen saatavuutta. Lisäksi on näitä välillisiä vaikutuksia: käräjäoikeuksien työpaikkojen li-
säksi lähtevät myös muut juridisen alan työpaikat niin asianajotoimistoissa kuin lakitoi-
mistoissa, ja nämä matkat muodostuvat kohtuuttoman pitkiksi. Nämä pannaan kansalais-
ten maksettaviksi, ja työntekijät joutuvat nyt olemaan tien päällä. Tässä olisi ensin pitänyt
selvittää nuo vuoden 2010 uudistuksen vaikutukset. Nyt näyttää siltä, että ensin on hutkittu
ja ei ole lainkaan tutkittu.

Mutta kysyn teiltä, ministeri Lindström, kun tämä uudistus koski kaikkein kipeimmin
Lappia — meiltä lähtivät sekä Torniosta että Kemistä käräjäoikeudet, ja lisäksi lappu pan-
tiin muillekin luukuille: kun teidän puoluetoverinne Mäntylä on kuitenkin tuolta Meri-La-
pin alueelta, (Puhemies koputtaa) niin kuulitteko te hänen vetoomuksiaan näitten käräjäoi-
keuksien säilymiseksi, vai tuliko niitä vetoomuksia edes?

16.57 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Voin kyllä vakuuttaa, että joka puolelta tuli vetoomuksia. Kuten sanoin, tämä
on koetettu rakentaa niin tasapainoisesti kuin ikinä pystyttiin. Minä huomautan, että siellä
oli pohjalla esitys, joko 14 tai 17, eikä kumpaakaan valittu, vaan valittiin se suurin mah-
dollinen, mikä pystyttiin tekemään. Minun mielestäni se oli enemmänkin voitto. Eli minä
ymmärrän tämän, että sanotaan, että "kovalla kädellä" ja "miten oikeusturvan kanssa käy".
Totta kai oikeusturva pitää tässä tilanteessa huomioida ja ottaa huomioon. Se on tämän työ-
ryhmän tehtävä, se katsoo, että nämä kaikki kriteerit täyttyvät tällä uudella, esitetyllä ver-
kolla.

Kysymyksen käsittely päättyi.
3


