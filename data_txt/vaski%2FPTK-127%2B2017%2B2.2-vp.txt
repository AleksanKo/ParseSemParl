















































DEME2D4.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

2.2. Suullinen kysymys euroalueen ja yhteisen rahapolitiikan riskeistä (Laura Huhtasaari 
ps)

Suullinen kysymys SKT 169/2017 vp

Suullinen kyselytunti

Toinen varapuhemies Arto Satonen: Siirrymme seuraavaan kysymykseen. Edustaja
Huhtasaari.

Keskustelu

16.29 Laura Huhtasaari ps: Arvoisa puhemies! Paavo Lipponen ja Sauli Niinistö tekivät
raskaan virheen, kun he runnoivat Suomen yhteisvaluutta euroon kansaa kuulematta. Eu-
roopan keskuspankin roskapaperiostojen kautta Suomelle on tullut noin 70 miljardin eu-
ron vastuut. Lisäksi meillä on noin 20 miljardin euron Kreikka-vastuut. Kokoomukselle
tiedoksi: me emme tienaa tällä, eikä tämä ole fantastista.

Euroopan keskuspankin holtiton roskalainojen osto-ohjelma osaltaan pitää korkoa kei-
notekoisesti alhaalla, mikä mahdollistaa ongelmamaiden velkaantumisen. Korot ovat his-
torioitsijoiden mukaan laskeneet alimmalle tasolle 5 000 vuoteen. Tämä ei voi jatkua. Mitä
hallitus aikoo tehdä ja millä tavalla hallitus on varautunut siihen, kun valtiomme korot nou-
sevat 5 prosenttiin, takaukset lankeavat maksettaviksi ja meillä ei ole edes omaa rahapoli-
tiikkaa?

16.30 Valtiovarainministeri Petteri Orpo (vastauspuheenvuoro):  Arvoisa puhemies!
Oli mieluisa aihe, vaikka kysymys oli ehkä hieman haastava, tai olen eri mieltä sen lähtö-
oletuksista. Se, että me olemme liittyneet aikoinaan yhteisvaluutta euroon, on ollut hyvä
ratkaisu. Se sitoo meidät eurooppalaiseen yhteismarkkina-alueeseen, sisämarkkinoihin.
Niille suuntautuu 40 prosenttia meidän viennistämme. Se on ollut hyvä ratkaisu.

Euro on käynyt läpi todella vaikeita vaiheita, mutta tällä hetkellä euroalueen tilanne on
kohtuullisen vakaa. Me olemme luoneet mekanismit, joilla me pystymme euroalueen val-
tioiden mahdollisia velkakriisejä ratkomaan, mutta me olemme myös perustaneet pankki-
unionin, jolla pankkien kriisejä pystytään ratkomaan. Tällä hetkellä euroalueen talous kas-
vaa. On totta, että Euroopan keskuspankin tase on paisunut tässä, mutta he tekevät itsenäis-
tä rahapolitiikkaa. Euroopan keskuspankilla on iso ja merkittävä rooli, ja he ovat nyt läh-
teneet kiristämään tätä. [Puhemies koputtaa] Ehkä se tuo tullessaan sitä teidän kaipaamaan-
ne korkojen nousua, mutta toivottavasti vakaan talouden merkeissä.

Toinen varapuhemies Arto Satonen:  Nyt on mahdollisuus pyytää lisäkysymyksiä tähän
aiheeseen painamalla V-painiketta.
 Tarkistettu
4.4



Pöytäkirjan asiakohta PTK 127/2017 vp
16.31 Laura Huhtasaari ps (vastauspuheenvuoro): Arvoisa puhemies! Oletteko te, mi-
nisteri Orpo, todella sitä mieltä, että muut Pohjoismaat tekivät virheen, kun eivät tulleet
mukaan? Me olemme ainoana Pohjoismaana eurossa. Ja miksi muut Pohjoismaat eivät ha-
lua tulla euroon, jos tämä olisi menestystarina, koska siihen heitä on kyllä kehotettu tule-
maan?

Joulukuussa Emulle eli rahaliitolle haetaan uutta suuntaa, ja me perussuomalaiset vas-
tustamme integraation lisäämistä, yhteisvastuun lisäämistä. Kun seuraava taantuma tulee
— ja se tulee varmasti — euro ajautuu ylitsepääsemättömiin ongelmiin. Perussuomalaiset
varoittavat tästä nyt, kuten myös monet muut asiantuntijat. Tässä on kaksi suuntaa: keski-
tetty liittovaltio, mikä perussuomalaisille ei käy, tai sitten ankara markkinakuri, mihin on-
gelmamaat eivät pysty. Tämä tulee aiheuttamaan euron hajoamisen, joten miten hallitus on
varautunut euron hajoamiseen ja ajamaan Suomen etuja? [Eduskunnasta: Maailmanluo-
kan kysymys!]

16.32 Valtiovarainministeri Petteri Orpo (vastauspuheenvuoro):  Arvoisa puhemies!
Sanon edelleenkin, että euroon liittyminen on ollut erinomainen ratkaisu Suomelta. Oli
mukava huomata esimerkiksi kun Nordea mietti sijoittumistaan, että he halusivat tulla eu-
roalueen sisälle, pankkiunionin sisälle. Tiedän, että myöskin naapurimaissa pohditaan täl-
lä hetkellä ainakin jossain määrin pankkiunioniin liittymistä, ehkä euroon liittyminen on
kauempana. Jokainen tekee omia ratkaisuja. Suomen kannalta on ollut erittäin viisas ja tär-
keä ratkaisu, että me olemme myös yhteisessä valuutassa ja olemme Euroopan unionissa.
Tämä hallitus on vahvasti sitoutunut euron pankkiunioniin, sisämarkkinan kehittämiseen
ja Euroopan unionin kehittämiseen määrätietoisesti, koska vahva Euroopan unioni ja vah-
va euro ovat Suomen etu.

Kuten kerroin aikaisemmassa vastauksessa, me olemme tehneet erilaisia mekanismeja,
jotka tekevät eurosta tänä päivänä paljon vahvemman. Nyt seuraavassa vaiheessa meidän
pitää edelleen saada riskitasoja alemmas, niin pankkijärjestelmästä kuin ylivelkaantuneilta
valtioilta. Silloin me voimme nukkua kaikki yömme vielä rauhallisemmin. Mutta tällä het-
kellä tilanne menee koko ajan parempaan suuntaan.

16.33 Antti Rinne sd (vastauspuheenvuoro): Arvoisa puhemies! Meidän sosiaalidemo-
kraattien mielestä euroon liittyminen oli järkevää ja hyvä, järkevä tapa hoitaa suomalaisia
Eurooppaan, Euroopan yhteisöön ja länsimaihin kiinni.

Kysyn nyt, kun Emun kehittämisestä, tietysti rahaliiton kehittämisestä on kysymys: mi-
ten näette sen, pitäisikö tuolla Emun kehittämisessä ottaa huomioon sosiaalisia kriteereitä
elikkä koulutustasoa, työttömyysastetta, nuorisotyöttömyyttä, tämmöisiä tekijöitä, jotka
vaikuttaisivat siihen, että se Emu koettaisiin kansalaisten mielestä vielä hyväksyttäväm-
mäksi kokonaisuudeksi? Toivoisin, että Suomi voisi olla aktiivinen tässä politiikassa. Mitä
mieltä olette näistä kysymyksistä?

16.34 Valtiovarainministeri Petteri Orpo (vastauspuheenvuoro):  Arvoisa puhemies!
Minä näen tämän oikeastaan niin päin, että ei niinkään Emun eli sen rahan, valuutan, kun
luodaan puitteita taloudelliselle vakaudelle ja kasvulle, vaan nimenomaan Euroopan unio-
nin tehtävä on luoda perustaa kasvulle, luoda perustaa sille, että Euroopan unionin eri
alueet ovat tasa-arvoisia, ja sen puitteissa myöskin Euroopan unionin sosiaalista ulottu-
vuutta pitää kehittää, ei yhteisen sosiaaliturvan suuntaan, ei yhteisvastuullisuutta sitä kaut-
2



Pöytäkirjan asiakohta PTK 127/2017 vp
ta, mutta mielestäni meidän pitäisi olla valmiit harkitsemaan kuitenkin jonkinnäköistä pe-
russtandardistoa sosiaaliturvassa, että Euroopan unionin alueella olisi mahdollisimman yh-
tenäinen perusta. Mutta kuitenkin se paras mahdollinen asia on se, että myöskin Euroopan
unionin alueella meillä on talouskasvua, tulevaisuudennäkymiä, investointeja, työpaik-
koja ja sitä kautta hyvinvointia. Paras tapa on tämä — Euroopassakin, kuten Suomessa —
[Puhemies koputtaa] turvata ihmisten hyvinvointi ja tasa-arvo.

16.35 Li Andersson vas (vastauspuheenvuoro): Arvoisa puhemies! Rohkenen kyllä olla
valtiovarainministerin kanssa eri mieltä niin, että kyllä rahapolitiikka vaikuttaa ihan suo-
raan siihen, minkälaisia edellytyksiä on edistää kasvua ja taloudellista vakautta Euroopan
kaltaisella alueella. Valuuttaunioni ei ole lainkaan ollut ongelmaton projekti. Yksi keskei-
nen epäkohta on se, että yhteisen valuutan ja yhteisen rahapolitiikan kautta on sidottu yh-
teen maita, jotka kilpailukyvyltään, palkkarakenteeltaan ja yhteiskuntarakenteeltaan ovat
varsin erilaisia. Rahapolitiikkaa maat eivät voi kansallisesti tehdä, vaan finanssipolitiikka
ja rahapolitiikka on tällä tavalla erotettu toisistaan.

Kun Emu-yhteistyötä nyt aiotaan kehittää, haluaisin kysyä valtiovarainministerin näke-
mystä siitä, miten Suomi suhtautuu sellaisiin esityksiin, joilla halutaan lisätä joustomah-
dollisuuksia nimenomaan työllisyyden ja kasvun edistämiseksi myöskin rahaliiton puit-
teissa.

16.36 Valtiovarainministeri Petteri Orpo (vastauspuheenvuoro):  Arvoisa puhemies!
Jos me lisäämme joustoja meidän Emu-järjestelmäämme, niin mielestäni se on väärä suun-
ta. Tärkeämpää olisi se, että meillä olisi yhteiset säännöt, yhteiset pelisäännöt. Jokaisella
maalla on vastuu omasta talouspolitiikastaan. Pidämme kiinni no bail-out -säännöstä, ko-
rostamme markkinakuria. Sitä kautta me pystymme mielestäni paremmin luomaan sellais-
ta ympäristöä, joka on vakaa investoinneille ja kasvulle otollinen.

Mielestäni rahapolitiikalla, totta kai, on oma merkityksensä tässä kaikessa, mutta kohee-
siopolitiikka on ollut se työväline, millä Euroopan unioni on oman budjettinsa kautta pyr-
kinyt ja pyrkii vaikuttamaan siihen, että Euroopan unionin eri alueilla pystytään tasaamaan
talouskasvua, tukemaan siellä, missä kasvu ei ole niin voimakasta. Se on ensisijainen väli-
ne siinä. Rahapolitiikalla, eurolla, yhteisellä valuutalla, sisämarkkinoilla pyritään luomaan
[Puhemies koputtaa] pohjaa talouden kasvulle ja hyvinvoinnille.

16.37 Pertti Salolainen kok (vastauspuheenvuoro): Arvoisa herra puhemies! Tästä edus-
taja Huhtasaaren alkuperäisestä kysymyksestä voisi vetää sen johtopäätöksen, että hän ha-
luaisi meidän palaamistamme markka-aikaan. Minkähänlainen tämä markka-aika oikein
oli? Suomen talouspolitiikka markka-aikana oli sitä, että me devalvoimme kerran kymme-
nessä vuodessa — ja silloin kaksinumeroisella luvulla useimmiten. [Perussuomalaisten
ryhmästä: Kyllähän Ruotsi pärjää ihan hyvin!] Eli käsitys siitä, että se oli jonkunlaista hie-
noa aikaa noin rahapolitiikan osalta, on täysin virheellinen. Tämä euro on sentään tuonut
meidän talouteemme jonkunlaista vakautta ja pakottaa meidät tiukempaan talouspolitiik-
kaan kuin tällainen oman valuutan politiikan käyttäminen.

Minua muutenkin huolestuttaa se, miksi te otatte aina esille näitä Euroopan unionin
asioita, jotka on sovittu, jotka vahvistavat Suomen asemaa. Te puhutte myöskin kansanää-
nestyksestä Euroopan unionin jäsenyyden osalta. [Laura Huhtasaari: Eikö saisi?] Se on
3



Pöytäkirjan asiakohta PTK 127/2017 vp
täysin virheellinen linja, ja se heikentää meidän kansainvälistä asemaamme. Kaikki tämä,
[Puhemies koputtaa] mitä te esitätte, on väärin. [Naurua]

Toinen varapuhemies Arto Satonen:  Tämä ei sisältänyt kysymystä, [Ben Zyskowicz:
Kysymys on "eikö totta"!] mutta lisäkysymys, edustaja Niinistö.

16.39 Ville Niinistö vihr (vastauspuheenvuoro): Arvoisa puhemies! Tästä on hyvä jatkaa
edustaja Salolaisen jälkeen.

Kysymys alkoi rahapolitiikasta, ja siinä voi sanoa, että Euroopan keskuspankilla ehkä
kesti jonkun vuoden Yhdysvaltain FEDiä pidempään elvyttävän rahapolitiikan käynnistä-
minen, mutta nyt se on vauhdittanut Euroopan taloutta, ja hyvä niin. Nyt huomion pitäisi
siirtyä siihen, mitä Euroopan unioni omassa budjetissaan tekee, ja olen itse huolestunut
kahdesta eri kysymyksestä: Toinen on se, että jotta Euroopan unioni voi saada kansalaisten
luottamuksen niin Suomessa kuin muualla Euroopassa, meidän pitää saada työttömyyttä
alas ja sosiaaliturva, heikompiosaisten turva, kaikkialla Euroopassa kohtuulliselle tasolle,
jolloin unioni on kaikkien eurooppalaisten yhteisellä asialla. Kuulin, että ministeri vähän
lupaili, että jotain pohdintaa sosiaaliturvan vähimmäisturvan takaamisesta yhteisellä poli-
tiikalla voitaisiin viedä eteenpäin. Se on hyvä asia. Sen lisäksi toinen kysymys on koulu-
tukseen, tutkimukseen ja ilmastopolitiikkaan panostaminen, ja EU:n budjetti on edelleen
vanhaa säilyttävä [Puhemies koputtaa] mutta ei näihin uusiin panostuksiin panostava. [Pu-
hemies koputtaa] Voitteko edistää Suomen hallituksen puolesta tätä politiikkaa?

16.40 Valtiovarainministeri Petteri Orpo (vastauspuheenvuoro):  Arvoisa puhemies!
Edustaja Niinistöllä oli erittäin hyvä lista — erittäin hyvä lista — ja nyt kun me valmiste-
lemme tulevaa seitsemän vuoden rahoituskehyskautta eli EU:n budjettikautta, niin on juu-
ri se aika, milloin me käymme keskustelua. Suomen ja hallituksen näkökulmasta juuri näi-
hin asioihin meidän pitää kiinnittää huomiota ja saada niille resursseja EU-budjettiin: tur-
vallisuuteen, työllisyyteen ja kasvuun, koulutukseen, innovaatioihin, niiden ympäristön
kehittämiseen, ilmastonmuutoksen vastaiseen taisteluun, [Kari Uotila: Puolustus! — Riit-
ta Myller: Puolustus!] pakolaisuuden juurisyihin vaikuttamiseen, yhteiseen maahanmuut-
topolitiikkaan. Ja kun meillä vielä olisi Euroopan unionin budjetissa liikkumavaraa, ettem-
me olisi joka euroa sitoneet kiinni seitsemäksi vuodeksi, niin sehän olisi upeaa, jotta pys-
tytään reagoimaan myöskin nopeasti muuttuvaan maailmaan. [Keskustan ryhmästä: Missä
on maatalous?] Nämä ovat juuri niitä linjauksia, joita me olemme hallituksen pöydässä teh-
neet, joita suuressa valiokunnassa on käsitelty, ja näitä me eri neuvottelupöydissä pyrim-
me parhaamme mukaan edistämään.

16.41 Simon Elo sin (vastauspuheenvuoro): Arvoisa puhemies! Sininen tulevaisuus on
EU-kriittinen puolue, mikä tuli selväksi meidän ryhmäpuheenvuorossamme [Li Anders-
son: Ei ole näkynyt kyllä!] EU:n tulevaisuuskeskustelussa, mutta me kunnioitamme myös
kansanvaltaa. Suomi on kansanvaltaisesti liittynyt EU:n jäseneksi, liittynyt yhteisvaluutan
jäseneksi. Siinä unionissa me olemme ja sitä rahaa nyt sitten käytämme. Mutta oleellista on
se, mihin suuntaan mennään. Eihän eurokriisi ollut kunniaksi yhteisvaluutalle. Siinä teh-
tiin paljon virheitä kauan ennen sitä aikaa, kun minä olen ollut mihinkään täällä vaikutta-
massa.
4



Pöytäkirjan asiakohta PTK 127/2017 vp
Yhteisvastuu on yksi asia, josta haluan ministeriltä kysyä: miten Suomen hallitus siihen
suhtautuu, sen lisääntymiseen? Ja kun täällä on oppositiosta väitetty, että Suomen hallitus
ei toimisi EU:ssa: Suomella on aktiivinen EU-linja, me olemme ensimmäisenä ottaneet
kantaa talous- ja rahaliittoon liittyviin uudistuksiin. [Kari Uotila: Missä EU, siellä ongel-
ma!] Emme halua sinne valtiovarainministeriä, ja tuemme sitä, että Kreikan kaltaisille
maille tulisi velkajärjestelymekanismi tarvittaessa, että ei tapahtuisi sitä, mitä tapahtui
2010 tukipakettipolitiikan myötä. Mutta nämä yhteisvastuut, arvoisa ministeri, miten kom-
mentoitte niitä?

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin, EU-kriittinen puolue voi olla, [Perussuomalaisten ryhmästä: Voi kyllä, voi
kyllä!] mutta yhdessä olemme sitoutuneet EU:n kehittämiseen, ja se on tärkeä asia, että
meidän pitää mennä eteenpäin.

Mitä tulee yhteisvastuukysymykseen, niin täytyy tässäkin erotella taloudellinen yhteis-
vastuu ja muu yhteisvastuu. EU:n yhteisen lainsäädännön kautta tai vaikkapa panostamal-
la turvallisuuteen — kaksi erilaista asiaa — me löydämme sitä yhteisvastuullisuutta koko
ajan: kehittämällä sisämarkkinoita tai rajavalvontaa meillä on yhteisvastuullisuutta. Eli yh-
teisvastuullisuus itsessään sanana ei ole aina Suomen kantojen vastaista, päinvastoin, suu-
rimmassa osassa asioita se on Suomen kantojen mukaista. Mutta jos mennään taloudelli-
seen yhteisvastuuseen, meillä on kaksi vaihtoehtoa: Me jaamme taloudellista vastuuta ja
annamme lisää valtaa Brysseliin — sitä Suomessa ei ole haluttu eikä halua tämäkään hal-
litus. Me haluamme pitää taloudellisen päätäntävallan ja vastuun kansallisvaltioissa, jäsen-
maissa, ja [Puhemies koputtaa] Brysselin tehtävä on koordinoida. Toivottavasti tämä oli
riittävä vastaus.

Toinen varapuhemies Arto Satonen: Ja vielä lisäkysymys, edustaja Vähämäki.

16.43 Ville Vähämäki ps (vastauspuheenvuoro): Kunnioitettu puhemies! Siis eihän tuos-
ta, anteeksi vain, käynyt selväksi, kannattaako vai vastustaako hallitus yhteisvastuuta.
[Ben Zyskowicz: Riippuu, mistä yhteisvastuusta puhutaan!] Se on se kysymys, minkä me
haluamme tietää ja minkä tavallinen kansalainen, tavallinen työmies, haluaa tietää: joutuu-
ko hän vielä kaiken muun lisäksi maksamaan etelän velkamaiden piikin, joutuuko hän kuit-
taamaan sen laskun.

Ja ennen kaikkea me haluamme tietää myöskin sen, mikä on Suomen neuvottelutavoite
joulukuun neuvotteluissa. On esitetty vain kahta huonoa vaihtoehtoa. Meillä on kuusisivui-
nen vastalause, jossa esitämme kolmannen vaihtoehdon, kolmannen tien. Haluaisimme tie-
tää nyt, mikä on se Suomen neuvottelulinja. Ja aiotteko tuoda eduskunnalle tiedonannon
siitä, mitä aiheutuu Suomelle, kun EKP lähtee tätä osto-ohjelmaansa pikkuhiljaa laske-
maan alas? Mitkä ovat ne vastuut, jotka ovat Suomelle tulleet? Ja kaiken kaikkiaan, [Pu-
hemies koputtaa] mitä aiotte tehdä, mikä on neuvotteluasema?

16.44 Valtiovarainministeri Petteri Orpo (vastauspuheenvuoro):  Arvoisa puhemies!
Tarvittaisiin puoli tuntia, että ehtisi kaikkiin näihin kysymyksiin vastaamaan. Siis kuten sa-
noin, yhteisvastuuta on monenlaista, mutta se, mistä varmasti, jos ymmärsin oikein, kysyt-
tiin, on taloudellinen yhteisvastuu. Emme ole sitä lisäämässä, paitsi jos pankkiunionin si-
sällä riskitasot saadaan tasattua eri jäsenmaiden ja pankkisektorin sisällä. Silloin me olem-
5



Pöytäkirjan asiakohta PTK 127/2017 vp
me valmiit etenemään yhteisen talletussuojan kanssa, mutta emme ennen kuin riskit on
saatu huomattavasti nykyistä alemmas. Se on asia, jossa pidemmällä aikavälillä kannatam-
me yhteisvastuun lisäämistä.

Joulukuun 7. päivä tai 6. päivä komission puheenjohtaja Juncker on esittämässä taas uu-
sia asioita Euroopan unionin kehittämiseksi. Meillä on sitä ennen pöydällä useita esityksiä
sekä meidän yhteisen valuuttamme kehittämiseksi että Euroopan unionin kehittämiseksi.
Meillä ei ole mitään erityistä neuvottelua joulukuussa vaan koko ajan jatkuva neuvottelu-
prosessi, jossa me olemme aktiivisesti mukana. Me voisimme palata niihin yksityiskohtiin
ja eri asioihin [Puhemies koputtaa] tarkemmin, kun olisi enemmän kuin minuutti aikaa.

Kysymyksen käsittely päättyi.
6


