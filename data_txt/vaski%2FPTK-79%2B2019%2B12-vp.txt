















































DEMBB9C.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

12. Hallituksen esitys eduskunnalle aktiivimallin leikkureiden ja velvoitteiden kumoamista 
koskevaksi lainsäädännöksi

Hallituksen esitys HE 80/2019 vp
Valiokunnan mietintö StVM 14/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 12. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

19.55 Mia Laiho kok: Arvoisa puhemies! Käsittelyssä on hallituksen esitys eduskunnalle
aktiivimallin leikkureiden ja velvoitteiden kumoamista koskevaksi lainsäädännöksi. Ko-
koomus on jättänyt asiasta vastalauseen. Hallituksen talouspolitiikka on rakennettu sen va-
raan, että työllisyysaste nousee 75 prosenttiin. Eduskunnan riippumattoman tietopalvelun
laskelman mukaan hallituksen ensi vuoden talousarvioesityksen vero- ja sosiaaliturvamuu-
tokset laskevat työllisyyttä viidellätuhannella hengellä, ja tämä arvio ei vielä sisällä aktii-
vimallin poiston vaikutusta. Näin ollen varovaisestikin arvioiden hallituksen toimet ovat
laskemassa työllisyyttä noin kymmenellätuhannella hengellä, ja voidaan sanoa, että halli-
tuksen talouspolitiikalta on puolessa vuodessa jo putoamassa pohja pois.

Hallitusohjelmassahan mainitaan, että ”puretaan aktiivimallin leikkurit ja velvoitteet,
kun työllisyysvaikutuksiltaan vastaavista toimenpiteistä on päätetty”. Nyt näitä toimenpi-
teitä ei ole vielä päätetty mutta malli ollaan purkamassa. Hallituksen esityksessä tai kuule-
misissa ei ole selvinnyt aktiivimallin korvaavia toimenpiteitä. Tältä osin hallitus ei nouda-
ta omaa ohjelmaansa. Työllisyyttä laskevia toimenpiteitä kiirehditään kyllä, mutta työlli-
syyttä nostavista toimenpiteistä ei ole tietoa. Hallituksen työllisyyspolitiikka ei johda työl-
lisyystavoitteen saavuttamiseen, eikä sitä voida näin ollen pitää uskottavana.

Aktiivimallin velvoitteiden myötä on paljastunut, että perustason työttömyysturvalla on
kuitenkin paljon henkilöitä, jotka eivät todellisuudessa ole työkykyisiä tai joiden työkyky
on merkittävästi alentunut, ja aktiivimallileikkuri on erityisesti osunut tähän työttömien
ryhmään. Varsinaisesti ongelma ei kuitenkaan ole aktiivimallissa vaan yleisesti suomalai-
sessa sosiaaliturvajärjestelmässä, ja aktiivimalli on vain tuonut esille nykyjärjestelmän vä-
liinputoajat, jotka eivät ole työkykyisiä mutta eivät myöskään oikeutettuja työkyvyttömyy-
seläkkeeseen. Kokoomus onkin ehdottanut, että osatyökykyisille pitäisi räätälöidä oma so-
siaaliturva. Osallistumistulo olisi perustason työttömyysturvan tasoinen, mutta sen velvoit-
teissa huomioitaisiin paremmin alentunut työkyky. Aktiivisuutta edellytettäisiin, mutta se
voisi olla esimerkiksi kuntoutukseen ja vapaaehtoistyöhön osallistumista. Muutos voitai-
 Tarkistettu
4.0



Pöytäkirjan asiakohta PTK 79/2019 vp
siin toteuttaa osana isompaa sosiaaliturvan kokonaisuudistusta. Kokoomus kannustaakin
hallitusta käynnistämään sosiaaliturvauudistuksen nopeasti. Uudistukselle luotiin viime
vaalikauden parlamentaarisessa Toimi-hankkeessa hyvä pohja. Hallitusohjelmassa esitet-
ty parlamentaarinen komitea olisi perustettava nopeasti ratkomaan nykysosiaaliturvan on-
gelmia.

Esitänkin seuraavat vastalauseen lausumaehdotukset:
Ensimmäisenä: "Eduskunta edellyttää, että hallitus vauhdittaa sosiaaliturvan kokonai-

suudistuksen käynnistämistä ja huomioi osana uudistusta osatyökykyisten sosiaaliturvan
kehittämistarpeet."

Toisena: "Eduskunta edellyttää, että hallitus esittää viipymättä hallitusohjelman mukai-
set työllisyysvaikutuksiltaan aktiivimallia vastaavat toimenpiteet."

Ja kolmantena: "Eduskunta edellyttää, että omavastuupäivät palautetaan takaisin ny-
kyistä lakia edeltävälle tasolle."

19.59 Pia Lohikoski vas: Arvoisa puhemies! Aktiivimallin purkamisessa on kyse heikos-
sa taloudellisessa asemassa olevien kansalaisten toimeentulosta ja oikeudenmukaisesta
kohtelusta. Aktiivimalli ei huomioi työttömän aktiivisuutta ja ahkeruutta työnhaussa, ei
vaikka olisi hakenut 500:taa työpaikkaa. Malli rankaisee siitä, että työtön ei saa työpaik-
kaa, vaikka kuinka ahkerasti olisi yrittänyt. Aktiivimallin vaikutuksia arvioinut raportti ei
pystynyt osoittamaan sille työllisyysvaikutuksia, vaan malli on ollut heikommassa työ-
markkina-asemassa olevien työttömyysturvaleikkuri. Aktiivimalli ei siis työllistänyt. Sik-
si korvaavia toimenpiteitä ei tarvita. Muita työllisyystoimenpiteitä on toki tulossa.

Arvoisa puhemies! Aktiivimalli on kohdellut erityisen epäoikeudenmukaisesti pitkäai-
kaistyöttömiä, ikääntyneitä työttömiä ja henkilöitä, joilla on puutteellinen työkyky. Enem-
mistö myös TE-toimistojen henkilöstöstä on pitänyt aktiivimallia epätarkoituksenmukai-
sena. Alusta asti oli tiedossa, että aktiivimallin piiriin joutuvat muun muassa sairauspäivä-
rahan maksimikeston ylittäneet henkilöt, joilla ei ole työkyvyn puutteiden takia tosiasialli-
sia mahdollisuuksia täyttää sen velvoitteita. Tutkimuksessa kävi myös ilmi, että aktiivisuu-
sehdon täyttymisessä on ollut ongelmia etenkin Uudellamaalla ja Itä-Suomessa miehillä ja
vanhimmissa ikäryhmissä.

Aktiivimallin purkaminen oli vasemmistoliitolle yksi keskeisimmistä kynnyskysymyk-
sistä hallitusneuvotteluissa. Aktiivimallin epäoikeudenmukaisen leikkurin purkaminen
olikin ensimmäisiä toimia, joita sosiaali- ja terveysministeri Aino-Kaisa Pekonen lähti mi-
nisteriössään kesäkuussa valmistelemaan. Olen todella iloinen, että tämä hallitus todella
nyt purkaa epäoikeudenmukaisen aktiivimallin, ja tästä iloitsevat myös kaikki sen leikku-
rin uhreiksi joutuneet tuhannet työttömät.

20.01 Merja Mäkisalo-Ropponen sd: Arvoisa puhemies! Osatyökykyisten ja vaikeasti
työllistyvien työllistyminen ovat tärkeitä tavoitteita, sillä muuten hallituksen työllisyysta-
voite ei toteudu, mutta aktiivimalli ei ole inhimillinen eikä vaikuttava tapa pyrkiä tähän ta-
voitteeseen. Sen takia olenkin tyytyväinen, että tämä niin sanottu aktiivimalli perutaan ja
puretaan, sillä malli on heikentänyt erityisesti vaikeasti työllistyvien ryhmien työttömyys-
turvan tasoa, lisännyt toimeentulotuen tarvetta ja lisännyt työttömyysturvajärjestelmään
kohdistuvia epäoikeudenmukaisuuden kokemuksia, ja epäoikeudenmukaisuuden koke-
mukset taas heikentävät entisestään työllisyyden edellytyksiä.
2



Pöytäkirjan asiakohta PTK 79/2019 vp
Minä olen ollut itse mukana monessa työllisyyshankkeessa ja tavannut näissä hankkeis-
sa paljon pitkään työttöminä olleita ja osatyökykyisiä henkilöitä. Näissä hyvin toteutuneis-
sa työllisyyshankkeissa vaikuttavuusaste on ollut jopa 60—70 prosenttia, eli todella hyviä
hankkeita. Onnistumiset näissä työllistymisissä ovat tapahtuneet erityisesti yksilöllisen
tuen, avun, koulutuksen ja rinnalla kulkemisen avulla, ei suinkaan ihmisiä kiusaamalla,
syyllistämällä ja itsetuntoa viemällä. Valitettavasti nämä kokemukset, juuri tämä itsetun-
non vieminen, kiusatuksi tulemisen tunne ja syyllistämisen tunne, ovat olleet tyypillisiä tä-
män aktiivimallin leikkurin kohteeksi joutuneilla henkilöillä.

20.03 Matias Marttinen kok: Arvoisa herra puhemies! Ensinnäkin kannatan edustaja
Laihon tekemiä lausumaehdotuksia.

Herra puhemies! Totean aivan lyhyesti, että on totta, että aktiivimalli ei ole ollut täydel-
linen, ei suinkaan. Sitä on parannettu, ja edelleenkin olisi löytynyt asioita, mitä sen puoles-
ta olisi voitu tehdä. Olemme kuitenkin tuoneet esille — mitä edustaja Laiho tässä hyvin an-
siokkaasti jo toi esille — mitä ongelmia meillä on esimerkiksi sosiaaliturvassa, ja mitä siel-
lä pitäisi tehdä, joten haluan, herra puhemies, nostaa nyt esiin yleisen huolen liittyen tähän
esitykseen. Edustaja Lohikoski viittasi siihen, että aktiivimallille ei ole voitu arvioida tark-
kaa työllisyysvaikutusta, mutta toki pitää muistaa se, että aikaisemmin valtiovarainminis-
teriö on arvioinut, että mallin vaikutukset ovat 5 000—12 000 työllistä, vaikkakaan nyt
Uusitalon ryhmä ei tätä pystynyt sitten todentamaan. Joka tapauksessa kuitenkin tämä hal-
litus on nyt lähtenyt sille tielle, että vanhaa puretaan, mutta uutta ei tuoda tilalle. Näin ol-
len, kun tiedetään se, että tämän hallituksen budjettiehdotus heikentää työllisyyttä, ja nyt-
ten hallitus on esittänyt, että aktiivimalli puretaan, niin nostan erityisen huolen esille siitä,
että te pakitatte nyt taaksepäin, kun kaikin keinoin pitäisi pyrkiä löytämään keinoja, miten
tämän maan työllisyys tosiasiassa vahvistuu.

Herra puhemies! Tulemme odottamaan ja vaatimaan myös hallitukselta jämäköitä työl-
lisyystoimia, toivottavasti mahdollisimman nopeasti.

20.05 Toimi Kankaanniemi ps: Arvoisa puhemies! Kun tätä aktiivimallia säädettiin vuo-
den 17 lopulla, niin perussuomalaiset eivät kannattaneet tätä mallia, koska katsoimme, että
siinä on paljon ongelmia, ensinnäkin se pääkysymys, että se rankaisee varsin pienillä tu-
loilla olevia ihmisiä, ja sitten siinä on alueellisia, ikään liittyviä ja muihin tällaisiin henki-
lökohtaisiin tekijöihin vaikuttavia kielteisiä osia. Siksi äänestimme vastaan ja esitimme
ponnen, jossa edellytimme, että nämä tekijät otetaan huomioon ja lakia korjataan. Näin ei
kuitenkaan ole tapahtunut, ja nyt meillä on käsittelyssä tämä esitys, että koko laki kumo-
taan. Pidämme hyvänä, että näin on syytä menetellä.

Muistan, että kun tätä asiaa kesällä keskusteltiin, niin erityisesti keskustan ryhmällä ja
ministereillä oli vaatimus, että tämä puretaan vasta sen jälkeen, kun korvaavat työllisyys-
toimenpiteet ovat hyväksyttyinä. Näin ei nyt kuitenkaan ole. Me emme ole saaneet niitä
toimenpiteitä. Yksi tänään oli, mutta ei se kohdistu ollenkaan tähän eikä ole vastaava.

Perussuomalaiset eivät asettaneet tällaista ehtoa, vaan olimme sitä mieltä, että tämä laki
on osoittautunut huonoksi ja siksi olemme valmiita sen kumoamaan mutta emme todella-
kaan sillä tavalla, ettemmekö vaatisi voimakkaasti, että uusia työllistäviä toimenpiteitä tar-
vitaan, ei niinkään keppiä vaan porkkanoita, myönteisellä tavalla uudistuksia. Koska voi
olla, että riittävän korkeaan työllisyysasteeseen emme pääse helpoin keinoin, niin siksi
olen itse esittänyt, että hallitus nöyrästi tämän tunnustaisi ja asettaisi parlamentaarisen ko-
3



Pöytäkirjan asiakohta PTK 79/2019 vp
mitean tai vastaavan tekemään pitkäjänteisiä, keskipitkän ja pitkän aikavälin työllisyystoi-
menpiteitä, joissa varmasti on myös sellaisia kipeitä kohtia, joita ei kukaan haluaisi mutta
jotka on ehkä toteutettava, jotta selviämme tulevista haasteista tässä yhteiskunnassa, koska
työn lisääminen on se ratkaisu, jolla saadaan yhteiskunnan rattaat pyörimään ja toisaalta
myös varoja, joilla voidaan pitää palvelut asianmukaisella tasolla.

20.08 Johannes Yrttiaho vas: Arvoisa puhemies! On tietenkin erittäin kannatettava,
hyvä asia, että aktiivimalli nyt kumotaan ja samalla tämä 4,65 prosentin työttömyysturva-
leikkuri poistuu. Se helpottaa monen ihmisen elämää.

Tässä keskustelussa on kuitenkin valitettavan vähälle huomiolle jäänyt se tosiasia, että
meillä on itse asiassa aktiivimallia paljon suurempi ja pahempi keppi, suurempi leikkuri
olemassa työvoimahallinnossa ja työttömyysturvajärjestelmässä, nimittäin nämä erilaiset
työttömyysturvan karenssit. Nämä karenssipäätöksethän ovat käytännössä sellaisia, että ne
voivat olla jopa sadan prosentin työttömyysturvaleikkureita eli voivat viedä määräajaksi
kokonaan työttömyysturvan työttömältä pois.

Luettelen tässä nyt muutamia perusteita, joilla tällaisen karenssipäätöksen voi työvoi-
mahallinto tehdä: Koulutusta vailla oleva nuori ei hakenut opiskelupaikkaa — ei oikeutta
työttömyysturvaan toistaiseksi. Koulutusta vailla oleva nuori keskeytti opinnot — ei oi-
keutta työttömyysturvaan toistaiseksi. Koulutusta vailla oleva nuori laiminlöi työllistämis-
suunnitelman toteuttamisen — ei oikeutta toistaiseksi. Toistuva moitittava menettely —
langetetaan työssäolovelvoite, ennen kuin työttömyysturva taas juoksee. Työstä eroami-
nen — karenssi 90 päivää, siis sadan prosentin leikkuri 90 päivää. Työstä eroaminen, kun
työtä on jäljellä enintään viisi päivää — karenssi 30 päivää. Virasta pidätetty — karenssi
90 päivää. Kieltäytynyt työstä — karenssi 60 päivää. Kieltäytynyt enintään kaksi viikkoa
kestävästä työstä — karenssi 30 päivää. Kieltäytynyt varmasta työpaikasta — karenssi 90
päivää. Työnantaja irtisanoi — karenssi 60 päivää. Jäi saapumatta työllisyyssuunnitelman
laatimiseen — karenssi vähintään 15 päivää. Kieltäytyi suunnitelman laatimisesta — vä-
hintään 30 päivää karenssia. Laiminlöi suunnitelman toteuttamisen — karenssi 60 päivää.
Kieltäytyi työllistymistä tukevista palveluista — karenssi 60 päivää. Keskeytti työllisty-
mistä tukevan palvelun — karenssi 60 päivää.

Tällaisia päätöksiä siis työvoimahallinto on langettanut viime vuonna 120 000 kappalet-
ta, joissa ihminen menettää työttömyysturvan kokonaan. Hyvin usein nämä perusteet ovat
kovin, kovin tulkinnanvaraisia ja johtuvat esimerkiksi työttömän tietämättömyydestä.
Tämä on todella kova leikkuri, josta ilman muuta pitäisi päästä eroon. Se pitäisi järkevöit-
tää.

Nyt jos olen ymmärtänyt oikein, niin on asetettu näissä työllisyystyöryhmissä tehtäväk-
si myös näiden karenssien perkaaminen ja esimerkiksi tällaisen huomautusmenettelyn
käyttöönotto, joka olisi paljon, paljon inhimillisempi. Nämä nykyiset karenssit ovat todel-
la rajuja ihmisen toimeentulon kannalta. Vielä huomauttaisin, että näitten määrä ja näitten
päätösten määrä [Puhemies koputtaa] on jatkuvasti kasvanut ja edelleen kasvussa, puhe-
mies.

20.11 Niina Malm sd: Arvoisa puhemies! Tuntuu hyvältä, että ollaan tässä vaiheessa ak-
tiivimallin leikkureitten kumoamisen kanssa, mutta mitä enemmän tätä asiaa on nyt tullut
tässä mietittyä, niin kyllä näitten leikkureitten purkamisesta on tullut myös tasa-arvoteko.
Miesten itseluottamukseen ja omaan arvostukseen iskevän aktiivimallin leikkurin purka-
4



Pöytäkirjan asiakohta PTK 79/2019 vp
minen on varsinainen tasa-arvoteko tässä maassa, ja varsinkin kun se on samalla, kuten
edustaja Mäkisalo-Ropponen mainitsi, purrut iäkkäisiin työnhakijoihin, niin siitähän tulee
jo lähestulkoon tuplapureminen: eli plus 55 -vuotias työtön, sitten nämä leikkurit tulevat
päälle, ja jos sattuu vielä olemaan plus 55 -vuotias miestyötön, niin rankaisut ovat tuntu-
neet entistä kovemmilta.

Tässä on myöskin huomioitava tulevaisuudessa, kun on puhuttu näistä tulevaisuuden
vaihtoehdoista ja siitä, mitä tulee tilalle, että tarvitaan malli, joka kannustaa ottamaan työtä
vastaan, kannustaa kouluttautumaan eikä rankaise siitä, että ei välttämättä osaa jotain, niin
kuin tämän mallin kanssa valitettavasti tuntuu, ainakin tunnetta se on sellaiseen herättänyt.

Alueellisesti epäreilukin tämä on ollut. TE-toimistot ovat olleet aika eriarvoisessa ase-
massa koko aktiivimallin kanssa, ja vaihtelevat resurssit ovat vaikeuttaneet myöskin tä-
män toimeenpanoa. Kaiken kaikkiaan nyt kun tätä päivää summaa yhteen ja keskustelua,
niin myös edellisessä pykälässä mainittu vuoropäivähoidon tuleminen myös pienille lap-
sille voi olla yksi työllisyysteko tälle puolelle, koska yksinhuoltajavanhemman on helpom-
pi ottaa työtä vastaan, ja työttömyyskään ei ole niin rangaistava teko enää.

Kaiken kaikkiaan hyvä, että menee eteenpäin.

20.13 Heidi Viljanen sd: Arvoisa puhemies! En malta olla muutamaa sanaa sanomatta
tästä tärkeästä aiheesta. Aktiivimallin keskeinen tavoite oli siis lisätä työllisyyttä. No, tut-
kimuksissa ei ole voitu kuitenkaan nyt luotettavasti osoittaa aktiivimallin lisänneen työlli-
syyttä. Sen sijaan aktiivimalli on heikentänyt erityisesti vaikeasti työllistyvien ryhmien
työttömyysturvan tasoa, lisännyt toimeentulotuen tarvetta ja nostanut työttömyysturvajär-
jestelmään kohdistuvia epäoikeudenmukaisuuden kokemuksia. TE-toimistojen asiantunti-
jat ja esimiehet eivät pidä aktiivimallia työvoimapoliittisesti tarkoituksenmukaisena keino-
na edistää työllisyyttä. Aktiivimallin avulla ei pystytä edistämään työllistymistä, koska se
kannustaa aktiivisuuteen, joka ei perustu asiakkaiden tarpeisiin, motivaatioon tai työvoi-
mapoliittiseen tarkoituksenmukaisuuteen, vaan aktiivimallin ehtojen täyttämiseen, siis
näennäisaktiivisuuteen.

Selvitysten ja tilastojen perusteella on selvää, että aktiivimalli on heikentänyt työttömi-
en toimeentuloturvaa. Työttömyysetuutta pienennettiin erityisen usein heikommassa työ-
markkina-asemassa olevilta iäkkäämmiltä työnhakijoilta. Aktiivimalli näyttää myös, ku-
ten edustaja Malm puhui, kohdistuneen erityisesti miehiin. Aktiivimalli on koettu vaikea-
selkoiseksi ja epäoikeudenmukaiseksi. Se on epäoikeudenmukainen alueellisesti, aloittain
sekä ikäryhmittäin. On epäoikeudenmukaista edellyttää kaikilta samanlaista aktiivisuutta,
vaikka osa työttömistä tarvitsisi ensisijaisesti työ- ja toimintakyvyn sekä terveydellisten ra-
joitteiden selvityksen sekä ohjauksen asianmukaiseen hoitoon, kuntoutukseen, työkyvyn
selvitykseen tai muuhun tarpeenmukaiseen palveluun.

Aktiivimalli on lisännyt byrokratiaa eikä tarjoa riittäviä palveluita. Malli on työttömyys-
turvan toimeenpanon kannalta kohtuuttoman raskas verrattuna työllisyysvaikutuksiin.
Tässä muutamia asioita, mistä syystä tästä mallista on syytä luopua.

No, mitä jatkossa? Työllisyyden edistämiseksi tarvitaan työttömien työnhakijoiden ak-
tiivisuutta tukevia toimenpiteitä, kannusteita ja työllistymistä tukevia palveluja. Työvoi-
mapalveluita tulisi kehittää nykyistä yksilöllisemmiksi ja eri työttömien ryhmien tarpeita
vastaaviksi ja riittäviksi. Se on tulevaisuuden suunta.
5



Pöytäkirjan asiakohta PTK 79/2019 vp
20.16 Anu Vehviläinen kesk: Arvoisa puhemies! Muutama näkökohta myös minun puo-
leltani. Ensinnäkin toteaisin tähän kokoomuksen vastalauseeseen ja esitykseen siitä, että
nämä omavastuupäivät pitäisi nostaa viidestä seitsemään. Me emme sitä siellä valiokun-
nassa kannattaneet hallituspuolueitten edustajina, ja itse ajattelen myös niin, että ei ole hy-
vä, että me teemme poukkoilevia ratkaisuja, että vähän väliä muutetaan näitä omavastuu-
päiviä. Ylipäänsä koko työllisyyspolitiikan osalta minusta on ongelmallista, jos ei ole sem-
moista pitkäjänteisyyttä ja johdonmukaisuutta. Sitä minusta olisi hyvä työvoima- ja työlli-
syyspolitiikka.

Sosiaali- ja terveysvaliokunnassa kuultiin erittäin laajasti tästä aktiivimallista asiantun-
tijoita, ja meille selvitettiin myös näitä tehtyjä tutkimuksia, joita on tehty kaiken kaikkiaan
kolme, jos muistan oikein. Nämä tehdyt tutkimukset eivät osoita sitä, oliko tällä aktiivimal-
lilla itsellään miten paljon työllisyyttä lisääviä vaikutuksia vai johtuiko työllisyyden paran-
tuminen — kuten hyvin tiedämme, että 140 000 uutta työpaikkaa tuli viime vaalikaudella
— muista syistä ja mikä oli suhdannevaikutus ja niin päin pois. Sitä oli vaikea arvioida. It-
sekin luulin alun alkaen, että tämä aktiivimalli oli alueellisesti hyvin eriarvoistava, mutta
itse asiassa sosiaali- ja terveysvaliokunnassa kuulimme sen, että näitä alueellisia eroja ei
niinkään ollut, mutta sitten eri ihmisryhmien välillä, kuten täällä jo puheenvuoroissa on hy-
vin todettu, erityisesti ikääntyneemmät miehet olivat tässä kärsijöinä, se pitää paikkansa.

Ja näistä positiivisista työllisyysvaikutuksista, niin ehkä aktiivimalli parhaiten kuiten-
kin kävi niille, jotka olivat siellä ansiosidonnaisen puolella. Ehkä siellä tapahtui myös sitä
työllisyyden paranemista. Itse ajattelen sillä tavalla, että ylipäänsä on ehkä väärä lähtökoh-
ta ajatella työttömiä yhtenä yhtenäisenä massana. Tilanteet ovat niin erilaisia siitä oman lä-
hiympäristön työllisyysmahdollisuuksista lähtien, siitä, mikä on oma koulutustaso, miten
kauan on ollut työttömänä ja monista eri yksilöllisistä syistä, että sen takia me tarvitsisim-
me enemmän räätälöityjä malleja eri työttömille, erityyppisille ihmisille.

Se on hyvä, että tähän lisättiin 25 miljoonaa euroa lisää rahaa, ja ne ovat käytettävissä
edelleenkin. Ja kuten täällä tuli jo esille, niin sosiaali- ja terveysvaliokunta korosti sitä, että
me tarvitsemme huomattavan paljon yksilöllisempiä palveluita, jotta työttömät saavat hy-
vää apua ja pääsevät sitten mahdollisesti työn piiriin. Sosiaaliturvauudistustyö on ehdotto-
man tärkeää, ja se komitea tullaan asettamaan hyvinkin pian.

Sitten tässä on perätty niitä uusia keinoja, mitä voitaisiin ottaa käyttöön. Itse pidän kyllä
tärkeänä, että nämä kuntien työllisyyskokeilut lähtevät pian käyttöön. Niistä ajattelen kyl-
lä niin, että olisi hyvä ottaa mukaan kaikki kunnat, jotka ovat hakeneet näihin työllisyys-
kokeiluihin.

20.19 Merja Mäkisalo-Ropponen sd: Arvoisa puhemies! Kyllä hallitusohjelmaan itse
asiassa on kirjattu lukuisia osatyökykyisten ja vaikeasti työllistyvien ihmisten työllistämis-
tä edistäviä toimenpiteitä. Ihan jos muutaman tässä luettelomaisesti sanon — tämä ei ole
kattava lista — niin siellä on esimerkiksi osatyökykyisten työkykyohjelma, siellä maini-
taan kuntoutusjärjestelmäuudistus, sosiaalisen kuntoutuksen lisääminen, välityömarkki-
noiden kehittäminen, TE-toimistojen palvelujen parantaminen muun muassa työhönval-
mentajien lisäämisen avulla — erityisen tärkeä toimenpide, koska siellä tarvitaan nimen-
omaan sitä henkilökohtaista apua, tukea, ohjausta — kolmannen sektorin palkkatuen ke-
hittäminen niin, että siihen tulee mukaan yksilöllinen tuki, työkyvyn kartoitus ja muita pal-
veluja niin, että työttömän olisi helpompi siirtyä avoimille työmarkkinoille. Minä väitän,
että jokainen näistä keinoista on vaikuttavampi kuin tämä epäinhimillinen aktiivimalli.
6



Pöytäkirjan asiakohta PTK 79/2019 vp
Sitten tämä sosiaaliturvan uudistus, joka on mittava asia. Sitä ei varmaan nyt saada tällä
kaudella valmiiksi, mutta hyvä, jos päästään aloittamaan sitä vaikeaa ja haastavaa työtä.
Nämä kuntakokeilut ovat tärkeitä, ja minä toivoisin nyt, että näissä kuntakokeiluissa mutta
myöskin muissa kehittämishankkeissa hyödynnettäisiin myös näitä hyvissä hankkeissa ja
kokeiluissa jo tähän asti saatuja, räätälöityjä malleja, joissa on siis todella hyviä vaikutta-
vuustuloksia saatu hyvinkin vaikeasti työllistyvien ihmisten auttamisesta.

Keskustelu päättyi ja asian käsittely keskeytettiin.
7


