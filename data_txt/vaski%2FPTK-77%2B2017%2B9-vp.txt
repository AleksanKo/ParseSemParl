















































DEMA056.tmp.xml


Pöytäkirjan asiakohta PTK 77/2017 vp
Pöytäkirjan asiakohta 

PTK 77/2017 vp

Täysistunto

Tiistai 27.6.2017 klo 14.02—19.52

9. Lakialoite laiksi poliisilain 4 luvun 1 §:n muuttamisesta
Lakialoite LA 17/2017 vp Mika Kari sd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

19.29 Mika Kari sd (esittelypuheenvuoro): Arvoisa herra puhemies! Hyvät edustajakol-
legat! Esittelen lakialoitteen poliisilain 4 luvun 1 §:n muuttamisesta.

Automaattisen liikennevalvonnan tarkoituksena on lisätä liikenneturvallisuutta ja ennal-
taehkäistä onnettomuuksien tapahtumista liikenteessä. Käytännössä automaattista liiken-
nevalvontaa toteutetaan niin sanottujen kameratolppien avulla.

Tällä hetkellä kameratolppien avulla toteutettava automaattinen liikennevalvonta ei kai-
kilta osin täytä sille asetettuja turvallisuustavoitteita. Kameratolpat on useimmiten sijoitet-
tu liikenteen turvallisuuden ja joustavuuden kannalta epäedullisiin paikkoihin ja heikosti
näkyville. Näin ollen ne eivät lisää liikenteen turvallisuutta vaan tuottavat lähinnä riskejä
liikenteelle sekä sakkotuloja valtiolle.

Liikenneturvallisuuden lisäämisen sijaan kameratolpista on tullut sakkorysiä. Auto-
maattisen liikennevalvonnan ainoana tarkoituksena tulee olla liikenneturvallisuuden lisää-
minen, ei sakkotulojen kartuttaminen valtion kassaan. Valvonta tulee jatkossa toteuttaa
niin, että kameratolpat sijoitetaan liikenneturvallisuuden ja liikenteen joustavuuden kan-
nalta tarkoituksenmukaisiin kohteisiin.

Vaaralliset risteykset sekä alueet, joilla liikkuu paljon jalankulkijoita sekä erityisryh-
miä, muun muassa päiväkodit, palvelutalot ja koulut, tulisi asettaa automaattisen liikenne-
valvonnan sijoittelussa etusijalle. Kameratolpat tulisi myös maalata Ruotsin mallin mukai-
sesti näkyviksi ennalta ehkäisevän vaikutuksen korostamiseksi eikä yrittää naamioida nii-
tä liikenteeltä huomaamattomiksi. 

Tämän tekstin mukaisesti ehdotamme, että lisätään poliisilain 4 luvun 1 §:ään uusi 3
momentti kuulumaan seuraavasti: 

"4 luku: Tekninen valvonta ja tiedonsaantioikeudet.
1 §: Tekninen valvonta ja sen edellytykset. 
Tekninen valvonta liikenteessä on toteutettava liikenneturvallisuutta edistävissä pai-

koissa. Näitä paikkoja voivat olla tienristeykset, vaarallisiksi katsotut sekä muut liikenne-
turvallisuuden kannalta keskeiset alueet. Kameratolpat ja valvonta tulee merkitä näkyvästi
valvonnan ennaltaehkäisevän vaikutuksen korostamiseksi."
 Tarkistettu
4.1



Pöytäkirjan asiakohta PTK 77/2017 vp
Oikeastaan tämän lakialoitteen taustaa voi kertoa siltä osin, että viime kaudella tehtiin
suuri poliisihallintouudistus, niin sanottu Pora III, jonka yhteydessä muun muassa liikkuva
poliisi tasavallasta lakkautettiin. Tuolloin päätettiin, että liikkuvan poliisin tehtävät siirty-
vät paikallispoliisin tehtäviin, ja tämän muutoksen yhteydessä Poliisihallitus toi esiin, että
automaattisen liikennevalvonnan määrää tulee tässä yhteydessä nostaa. Eli käytännössä
kun liikkuvan poliisin miehet hävisivät tienvieriltä, tilalle tuli sitten suurempi määrä auto-
maattista liikenteenvalvontaa.

Toin jo tuolloin esille hallintovaliokunnassa huoleni siitä, että tämä korjausliike ei ole
oikea ja tämä johtaa tilanteeseen, jossa kun aikaisemmin liikkuvan poliisin miehet ottivat
ylinopeutta ajaneen tai huonossa ajokunnossa olevan henkilön kiinni, niin kameratolppa ei
tule sitä koskaan tekemään — ei aja perään, ei puhalluta eikä tarkkaile ajokuntoa muuten-
kaan. Tässä yhteydessä tuli ajatus myös siitä, että yksityisautoilun puolestapuhujien kent-
täänkin tarvitaan toimijoita, ja perustin viime syksynä eduskuntaan autokerhon, jonka puit-
teissa järjestimme nyt viime keväänä tilaisuuden, jossa liikennelääketieteen professori
Timo Tervo ja Autoliiton ja Liikenneturvan edustajat toivat esiin näitä liikenneturvallisuu-
den kannalta keskeisiä asioita ja muun muassa näkivät tämän korjaustarpeen myös auto-
maattisen liikennevalvonnan osalta sillä tavoin kuin ovat sitten omalta osaltaan sitä julki-
sesti kysyneet erilaisissa kannanotoissaan ja huomioissaan liikenneturvallisuudesta. 

En omien työkiireitteni johdosta ehtinyt tälle aloitteelle allekirjoittajia kerätä. Sen kym-
menen minuutin aikana, jonka tämä omalla pöydälläni oli, siellä pöydän äärellä kävi yh-
deksän edustajakollegaa tämän allekirjoittamassa, ja uskon ja tiedän tälle asialle löytyvän
tästä salista varsin laajan tuen ja toivon, että tämä lakialoite saa ansaitsemansa kohtelun, ja
toivon, että se kohtelu on hyvä ja arvostava.

19.34 Antti Kurvinen kesk: Arvoisa puhemies! Edustaja Mika Kari on tehnyt oikein asi-
allisen ja oikeaan asiaan ja, voisiko sanoa, ihmisten arkeenkin voimakkaasti tarttuvan la-
kialoitteen.

Juha Sipilän hallituksen hallitusohjelmassa on myös sellainen kirjaus, siellä puhutaan
siitä, että selvitetään, vastaavatko meidän rikoslain mukaiset tunnusmerkistöt ja rangais-
tukset kansan oikeustajua. Kansan oikeustajuhan on näin itselle juristina aina vähän sellai-
nen vaarallinen käsite, koska se kääntyy aika äkkiä mielivallaksi. Tuppaa olemaan niin,
että sellaisista asioista, jotka ovat lähellä omaa elämää, sellaisista rikoksista, joiden uhriksi
tai tekijäksi joku lähipiirissä on joutunut, sitten ajatellaan vähän eri tavalla kuin sellaisista
teoista, jotka tuntuvat hyvin vierailta tai joidenka tekijöitä ei ole ollenkaan lähipiirissä.

Arvoisa puhemies! Kun ajatellaan meidän rikosoikeutta ja myös meidän sakotusjärjes-
telmää, meidän liikennerikoksia, niin kyllähän kaikkien seuraamusten, mitä meillä järjes-
telmässä on, pitää tähdätä kestäviin, hyviin suomalaisiin periaatteisiin elikkä rikollisuuden
vähentämiseen ja rikollisuudesta aiheutuvien kustannusten vähentämiseen. Ja juuri perus-
tuslakivaliokunta lausui tällä vaalikaudella, että ei voi ajatella sillä tavalla, että korottamal-
la erilaisia sakkoja kerättäisiin valtion kassaan tuloja. Elikkä periaatteessa koko sellainen
ajattelutapa, että meillä on liikennevalvontatolppia, jotka ovat niin sanotusti hyvässä pai-
kassa sakotuksen kannalta, ei sen takia hyvässä paikassa, että ne turvaisivat vaikkapa kou-
luja tai vanhustentaloja tai vaarallisia risteyksiä, on kyllä meidän järjestelmän perusajatte-
lun vastainen. Sakoilla ei ole missään nimessä tarkoitus fiskaalisesti kerätä tuloja valtiolle.

Pakko myöntää, että monien tässä lakialoitteessa olevien ajatusten tapaan moni autoilija
kokee, että siellä on niin sanottuja pönttöjä sellaisella paikalla, että varmasti räpsähtää, ja
2



Pöytäkirjan asiakohta PTK 77/2017 vp
muutenkaan täysin meidän liikenteen sakotuskäytäntöjä ei pidetä niin sanotusti kansan oi-
keustajun mukaisina. Niitä pidetään vähän liian ankarina ja sattumanvaraisina usein, ja us-
kon, että siihenkin nyt tulee muutoksia, kun tieliikennelaki uudistuu. Mutta me istumme
edustaja Karin kanssa hallintovaliokunnassa ja siellä pohdimme, miten voisimme parantaa
myös autoilijoitten, niin kuin kaikkien muittenkin suomalaisten, turvallisuutta.

19.37 Kari Kulmala uv:  Arvoisa puhemies! Tein 9.9.2016 yhdessä 23 muun perussuo-
malaisen kansanedustajan kanssa toimenpidealoitteen, jossa vaadimme, että hallitus ryh-
tyy toimenpiteisiin, että automaattisen liikennevalvonnan kameratolpat maalataan huo-
miovärein ja jokaisesta kameratolpasta annetaan erikseen liikennemerkein ja tiehen tehtä-
vin maalauksin ennakkovaroitus kuljettajille ennen kameran valvonta-alueelle saapumis-
ta. Tämän lisäksi jokaisen kameratolpan sijainti tulee arvioida uudelleen vakuutusyhtiöi-
den liikenneonnettomuustilastojen perusteella. Lisäksi nykyisen pistevalvonnan sijaan tu-
lee erityisesti maantieverkolla kehittää nykyisten valvontakameroiden avulla keskinopeu-
den mittausta, jolla on nykyistä pistevalvontaa huomattavasti suurempi vaikutus kuljetta-
jien ajonopeuksiin. Toimenpidealoite onkin hyvin samanlainen kuin tämä edustaja Karin
lakialoite, joten eihän tätä voi kuin kannattaa. 

Arvoisa puhemies! Suomessa on tällä hetkellä noin 930 automaattisen liikennevalvon-
nan kameratolppaa, ja tolppiin asennettavia kameroita on noin sata kappaletta. Hallitus an-
toi viime vuonna 1,7 miljoonaa euroa automaattisen liikennevalvonnan kehittämiseksi. Po-
liisi on tehnyt päätöksen siitä, että uusia kameroita hankitaan 60 kappaletta lisää, ja niitä on
myös hankittu. Toivon myös muunlaista kehitystä asian suhteen.

Poliisihallitus onkin julkaissut ilmoituksen automaattisen liikennevalvontalaitteiston
hankinnan kilpailuttamisesta tämän vuoden aikana. Kilpailutusdokumenttien mukaan han-
kinnassa ovat nyt sekä kiinteisiin valvontapisteisiin että viranomaisten ajoneuvoihin sijoi-
tettavat automaattivalvontalaitteistot. Vuoteen 2018 ulottuvan hankintasopimuksen arvo
viiden vuoden sopimuskaudelle sisältäen kahden vuoden optiovuodet on noin 6—8 miljoo-
naa euroa. Hallituksen myöntämällä rahoituksella tulee mielestäni kehittää automaattista
liikennevalvontaa lisäksi siten, että kameratolpat pystyvät muuhunkin kuin valvomaan pis-
tekohtaisesti ajonopeuksia. Norjassa on osattu valvoa esimerkiksi keskinopeuksia jo vuo-
sikaudet. Suomessa olemme tässä asiassa kehityksestä paljon jäljessä.

Poliisihallitus on myös laskenut rikesakon puuttumisrajan 7 kilometriin tunnissa. Tä-
män puuttumisrajan laskun myötä muuttuu vuosittain noin 40 000 huomautusta rikesa-
koiksi. Tällaisella toiminnalla saadaan rahaa valtion kassaan, mutta unohtuuko nyt kame-
ratolppien perimmäinen tarkoitus, liikenneturvallisuuden tuottaminen?

En ymmärrä automaattisen liikennevalvonnan kameratolppia, jotka ovat harmaita ja jot-
ka on asennettu puoliksi piiloon. Niiden havaitseminen tapahtuu vasta aivan tolpan koh-
dalla, jolloin ollaan jo varsinaisella vaara-alueella. En ymmärrä myöskään sitä, että usein
nämä kameratolpat ovat noin 200 metriä ennen risteystä, jolloin kameratolpan ohitettuaan
voi nostaa nopeutta reilusti varsinaiselle vaara-alueelle eli risteykseen. Mielestäni auto-
maattisen liikennevalvonnan käyttämät kameratolpat tulee maalata huomiovärein maastos-
ta selväksi erottuviksi. Tällöin autoilijat kykenisivät näkemään ne nykyistä paremmin, jol-
loin kameratolppien ennalta estävä vaikutus ylinopeuksiin kasvaisi merkittävästi. Tolp-
pien parempi havaittavuus vähentäisi lisäksi myös huomautukseen johtavia ylinopeuksia.
Useissa Euroopan maissa kameratolpat on värjätty huomioväreillä ja lisäksi jopa jokaises-
ta kameratolpasta informoidaan kahdella liikennemerkillä hyvissä ajoin ennen kameratolp-
3



Pöytäkirjan asiakohta PTK 77/2017 vp
paa. Toinen liikennemerkeistä kertoo, että ajat kohta automaattisen liikennevalvonnan ka-
meratolpan ohi, ja toinen kertoo tiellä olevasta nopeusrajoituksesta. Tällöin kuljettajalle ei
tule epäselvyyttä nopeusrajoituksesta, jolloin ei tule myöskään tarpeettomia jarrutuksia
varsinaisen kameratolpan kohdalla ja liikenne on sujuvampaa.

Tällä hetkellä Suomessa automaattivalvonnasta ilmoitetaan lainsäädännön vaatimalla
tavalla eli kyltillä sillä tieosuudella, jossa automaattivalvontaa on, mutta sen sijaan erik-
seen jokaisesta kameratolpasta lainsäädäntömme ei vaadi ilmoittamaan. Mielestäni kame-
ratolpat sijoittuvat tällä hetkellä liian usein suorille tieosuuksille, kun ne tulisi sijoittaa on-
nettomuusherkkiin tien kohtiin, kuten risteyksiin, teiden kapeikkoihin tai jyrkkiin kaartei-
siin sekä koulujen kohdalle. Mielestäni pitäisi olla selvää, että kameratolpan sijainti tulee
arvioida aina vakuutusyhtiöiden liikenneonnettomuustilastojen perusteella, ei pelkkien
olettamusten varassa.

Edustaja Karin 6.4.2017 jättämän lakialoitteen soisi menevän maaliin saakka, mutta
olen vähän pessimisti tässä asiassa enkä usko, että tulen sitä näkemään. Lakialoite on jätet-
ty pari viikkoa ennen kuntavaaleja, ja siinä on vain yhdeksän allekirjoittajaa. Nyt tällä saa
lähinnä medianäkyvyyttä todellisen liikenneturvallisuuden parantumisen jäädessä jälleen
odottamaan omaa vuoroaan.

19.42 Arja Juvonen ejuv: Arvoisa herra puhemies! Kiitos edustaja Mika Karille tästä la-
kialoitteesta. Tämä on, jos voisi todeta, järkevä, ja tämä on ymmärrettävä, ja tämä on myös
arkipäiväinen, joka tulee vastaan tuolla liikenteessä meille jokaiselle. Olen aina pelännyt ja
miettinyt tuolla liikenteessä liikkuessani, kun paljon kilometrejä tulee autoon ja ympäri
Suomea aina ajaa, että siinä vaiheessa, kun se kameratolppa on kohdalla, yleensä siinä
edessä oleva ja jopa itsekin kovasti sitä jarrua ryhtyy painamaan, kun ei enää muista, pal-
jonko siinä on se rajoitus, paljonko siinä saa ajaa. Vaikka se olisi 100 kilometriä tunnissa,
niin siltikin se pieni epävarmuus aina iskee, että oliko se sittenkin kenties 80. Ne ovat ol-
leet niitä vaaratapahtumia mielestäni. Kyllä kameratolpat tulisi merkitä hyvin, ja niiden pi-
täisi olla sellaisissa paikoissa, että ne eivät ole suinkaan ansoja sille autoilijalle, vaan todel-
lakin se niiden tarkoitus parantaa sitä maantiellä liikkumisen turvallisuutta ja ehkäistä sit-
ten ylinopeudesta aiheutuvia kolareita myös olisi se keskiö. On hyvin tässä lakialoitteessa
nostettu näitä paikkoja, joissa soisi kameratolppia olevan tai ylipäänsä valvontaa. Ne ovat
joka päivä meidän silmissämme, mutta minkä ihmeen takia ne ovat poissa mielestä? Ne-
hän ovat juurikin päiväkodit ja palvelutalot ja koulut. Itsekin kun tuolta Espoon keskukses-
ta lähtee aina aamulla liikkeelle ja näkee, millaista se liikennekäyttäytyminen siellä on, niin
olisihan se hyvä, että kameratolppa valvoisi niitä koululaisen askelia, että he pääsevät tur-
vallisesti sitten matkaan.

Toinen on tämä: Edustaja Kari Kulmalakin, nostitte hyvin esille ja olette myös tehnyt la-
kialoitteen liittyen näihin kameratolppien väreihin, eikö niin? [Kari Kulmala: Toimenpi-
dealoitteen!] — Toimenpidealoitteen, anteeksi, se on hyvä toimenpidealoite. — Juuri näin,
miksi sen pitää siellä pimeydessä olla harmaa? Voisihan olla myös [Puhemies koputtaa]
näkyvämpi se kameratolppa.

19.44 Mika Kari sd:  Arvoisa herra puhemies! Eduskunnassa usein penätään asiantunti-
joiden näkemyksiä, ja hyvä niin, koska sitä kautta saadaan myös meille kansanedustajille,
maallikoille, sen päätöksenteon pohjaksi yksi iso elementti, asiantuntijoiden näkemys
asiasta, asiaan perehtyneiden ja koulutettujen ihmisten näkemys. Tänään tässä salissa saa-
4



Pöytäkirjan asiakohta PTK 77/2017 vp
tiin: saatiin liikkuvan poliisin ylikonstaapelin, kansanedustajakollega Kari Kulmalan, nä-
kemys.

On helppo olla samaa mieltä siitä, että liikenneturvallisuuden pitäisi olla tiellä liikkumi-
seen liittyvän regulaatiovalvonnan keskeinen elementti, ei sen, että saadaan valtiolle tulo-
ja. Nyt tällä hetkellä tämä lainsäädäntö ikävä kyllä kulkee toisinpäin. Tähän on kiinnittä-
nyt huomiota myös Liikkuvan poliisin perinneyhdistys. Ja hyvin paljon näissä asioissa, joi-
ta oli niin tässä edustaja Kulmalan puheenvuorossa kuin omassanikin, on samoja element-
tejä: pääpaino liikenneturvallisuuteen, vähemmän vain tällaista hallinnollista valvontaa tai
tulojen kartuttamista valtiolle.

Peltipoliisi, niin kuin näitä automaattisen liikennevalvonnan tolppia kutsutaan, ei kor-
vaa poliisia. Tuossa omassa esittelypuheenvuorossanikin sanoin, että ajoturvallisuuden
keskeinen elementti liittyy siihen, millaisessa kunnossa autoilija on, ei pelkästään siihen 1
tai 2 kilometrin ylinopeuteen vaan siihen, onko kuljettaja selvin päin auton ratissa, onko
hänen yleinen terveydentilansa sellainen, että se mahdollistaa ajoneuvon kuljettamisen ja
niin edelleen.

Toivoisinkin, että jatkossa tämä lakialoite tulee siellä hallintovaliokunnassa, jossa meitä
tällä hetkellä tässä salissa istuvista on kolme, saamaan sellaisen käsittelyn, että asia ei jää
vuosien valmistelun varaan. Niin kuin sanoin, olen tätä asiaa nyt jo useamman vuoden eri
yhteyksissä pitänyt esillä, ja toivon, että tämä asia tämän eduskunnan aikana saadaan [Pu-
hemies koputtaa] maaliin.

19.46 Kari Kulmala uv: Arvoisa puhemies! Kiitoksia edustaja Karille hyvästä puheesta.
Minulle liikennevalvonta ja liikenneturvallisuus ovat sydämenasioita, ja siksi tulin tänne
eteen puhumaan myös tämän toisen puheeni, sillä silloin minulla on enemmän aikaa kuin
se 2 minuuttia. Valitettavasti eduskuntasalissa on tällä hetkellä vain viisi edustajaa minun
lisäkseni — ja kohta enää neljä.

Arvoisa puhemies! Saan säännöllisesti sähköpostiini tilastotietoa tieliikenteen onnetto-
muuskehityksestä ja poliisin suorittamasta liikenteenvalvonnasta. Viime viikolla kuunte-
lin mielenkiinnolla, kun Poliisin liikenneturvallisuuskeskuksen johtaja oli Ylen haastatte-
lussa, missä hän ylisti automaattisen liikennevalvonnan tehoa ja sitä, miten se vapauttaa
poliisit tekemään muuta liikennevalvontaa. Hänen kertomansa mukaan poliisi valvoo au-
tomaattivalvonnan ohella liikennettä enemmän kuin vuosiin.

Minun saamani tilaston mukaan, joka on muuten poliisin virallinen tilasto tammi—tou-
kokuulta, liikenteenvalvontaan käytetyt henkilötyövuodet ovat pakkasella. Muun muassa
raskaan liikenteen valvonta on todella paljon pakkasella. Poikkeama on tavoitteeseen näh-
den 21,3 prosenttia, ja, yllätys yllätys, myös automaattisen liikennevalvonnan suoritteet
ovat pakkasella. Sen poikkeama tavoitteeseen nähden on 24,1 prosenttia. Pohjanmaalla
tämä poikkeama on jopa 39,3 prosenttia ja Hämeessä 32,8 prosenttia tavoitteeseen nähden.
Samaan aikaan muun muassa törkeät liikenneturvallisuuden vaarantamiset ovat lisäänty-
neet 4,4 prosenttia koko Suomessa.

Positiivinen tulos nähdään sen sijaan puhalluskokeissa, joiden tilastointi on kylläkin
kaikkein epävarminta. Tilastojen mukaan tehoa näyttäisi puhalluskokeissa olleen, sillä rat-
tijuoppoja on jäänyt hieman enemmän kiinni eli 1,4 prosenttia. Huolissani olen kuitenkin
erityisesti siitä, että alle 25-vuotiaiden rattijuopumusrikokset ovat kohonneet koko maassa
15,4 prosenttia. Mutta on myös niin, että mitä enemmän puhallutetaan, sitä enemmän jää
5



Pöytäkirjan asiakohta PTK 77/2017 vp
kuljettajia kiinni. Sama taktiikka toimii myös muussa liikennevalvonnassa: ellei ole liiken-
nevalvontaa, ei tule liikennerikkomuksia eikä -rikoksia.

Liikenneturvallisuuskeskuksen johtaja kertoi lähetyksessä myös sen, että poliisi kertoo
ennen juhannusta, missä 30 valvontatolpassa on varmasti kamera, jotta ihmiset osaisivat
ajaa oikealla nopeudella näihin tolppiin ilman sakon pelkoa. Jos tolpat maalattaisiin, kuten
olen toimenpidealoitteessani ja edustaja Kari on lakialoitteessaan esittänyt, ei näitäkään il-
moituksia tarvitsisi tehdä. Toivottavasti aloitteet etenevät eduskunnassa, koska molemmil-
la on rivikansalaisten vankka tuki takanaan.

19.50 Mika Kari sd:  Arvoisa herra puhemies! Vielä näin illan lopuksi: Viime kaudella
tehdyssä poliisin hallintorakenteen uudistuksessa liikkuvan poliisin lakkauttaminen oli toi-
minnallisesti virhe. Näin uskallan sanoa ihan sen takia, että meidän liikennevalvonnan taso
Suomessa edellisinä vuosina oli korkealla tasolla — ei pelkästään määrän suhteen vaan
myös laadun suhteen. Yksi keskeinen liikenteen turvallisuuden osa on huomattavien ylino-
peuksien lisäksi ajokunto ja ajokunnon tarkkailu, ja niitä tehtäviä ei voi siirtää peltipolii-
seille, kameratolpille, kuten ei voi myöskään siirtää tehtäviä, joissa otetaan kiinni harmaan
talouden toimijoita meidän liikenteessä. Niin sanottu kabotaasiliikenne on ollut iso ongel-
ma ja hyvin tunnistettava ongelma Suomessa jo vuosia, ja näillä automaattisen liikenneval-
vonnan elementeillä ei tähän rikollisuuden lajiin päästä kiinni. Niihin päästään ehkä kiinni
satamissa ja raja-asemilla, ja aikaisempien esimerkkien mukaan liikkuvan poliisin kyky
tunnistaa liikenteestä myös harmaan talouden toimijat on ollut aikaisemmin korkea, mutta
nyt, kun liikkuva poliisi on lakkautettu ja tehtävät siirretty osaksi paikallispoliisia, tämä
kyky on hävinnyt.

Haluan vielä yhden huomion tästä asia-alueesta sanoa, ja se on se palaute, joka tulee
kentältä, poliisimiehiltä ja -naisilta. Se on se, että liikennevalvonnan tehtäviin merkataan,
tilastoidaan työpaikalla hyvinkin toisentyyppisiä tehtäviä kuin aikaisemmin liikenneval-
vonnaksi on laskettu. Siirtymä paikasta A paikkaan B työaikana merkataan liikenneval-
vonnaksi, vaikka sillä reitillä ei käytännön liikennevalvontaa [Puhemies koputtaa] juuri
tehdä. Ja kun edustaja Kulmala näihin tilastoihin viittasi, niin toivon, että tasavallasta löy-
tyy auktoriteetti, joka pystyy perkaamaan nämä tilastot, ja sitä kautta päästään todelliseen
ongelmaan kiinni: liikenneturvallisuutta kehittämään.

Keskustelu päättyi.

Asia lähetettiin hallintovaliokuntaan.
6


