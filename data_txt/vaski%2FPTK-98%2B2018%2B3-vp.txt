















































DEM9DB0.tmp.xml


Pöytäkirjan asiakohta PTK 98/2018 vp
Pöytäkirjan asiakohta 

PTK 98/2018 vp

Täysistunto

Keskiviikko 10.10.2018 klo 14.01—17.12

3. Hallituksen esitys eduskunnalle laiksi työttömyysetuuksien rahoituksesta annetun lain 
muuttamisesta

Hallituksen esitys HE 161/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan. Lähetekeskusteluun varataan enintään tunti. Mikäli puhujalistaa ei eh-
ditä annetussa ajassa käydä loppuun, asiakohdan käsittely keskeytetään ja sitä jatketaan tä-
män päivän istunnossa muiden asiakohtien tultua käsitellyiksi. Jos keskustelu asiasta puo-
lestaan päättyy ennen sille varatun määräajan päättymistä, siirrytään päiväjärjestyksen seu-
raavaan, 4. asiakohtaan. 

Keskustelu

15.03 Jari Myllykoski vas: Arvoisa herra puhemies! Nyt käsittelyssä olevasta työttö-
myysturvaetuuksien rahoituksesta annetun lain muuttamisesta täytyy ensin ihan alkuunsa
todeta, että se logiikka, että noususuhdanteessa kieltäydytään varautumasta pahan päivän
varalle, tuntuu käsittämättömälle. Tämä on samanlaista linjaa kuin tämä hallitus on jo ai-
emminkin harjoittanut, eli työnantajille annetaan roppakaupalla. Toki on myönnettävä, että
tässä myös palkansaajien osalta hieman sovitellaan kikyä ja sen myötä tulleita maksurasit-
teita.

Korkeasuhdanteen huipulla olisi järkevä kasvattaa puskureita, jotta olisi sitten, mistä
maksaa, kun taas tulee taantuma ja työttömyys lisääntyy, mikä valitettavasti suhdanneher-
kässä maassa on ollut tapa ja valitettavasti tulee jatkossakin olemaan. Esimerkiksi vuosina
14 ja 16 puskuri loppui ja Työttömyysvakuutusrahaston tase painui miinukselle, eli ei ko-
vinkaan pitkä historia siihen, ettemmekö me voi todeta, kuinka nopeasti vahvakin puskuri
sulaa. Nyt olisi pidettävä huolta, että tämä ei toistu. Vaikkakin puskuri vielä ensikin vuon-
na näillä näkymin kasvaa, niin nyt olisi ollut se otollinen hetki kasvattaa sitä entisestään.

Elämme ajassa, jossa työttömyys on vähentynyt ja uusia työpaikkoja on aidosti synty-
nyt. Satakuntalaisena kansanedustajana on ollut ilo todeta, että olemme positiivisessa ra-
kennemuutoksessa osana Lounais-Suomea, mutta samalla kertaa on arvioita, että Venato-
rin jäljiltä, kun yritys lopettaa toimintonsa, alihankintaketjuineen tulee noin varovasti arvi-
oiden lähes 700 työtöntä Satakuntaan. Näitä rahastoja ja joustavuutta käyttää niitä erilai-
sissa tilanteissa tulisikin jatkossa kehittää, mutta nyt keskeinen viesti on, että pitää kasvat-
taa puskureita eikä purkaa.
 Tarkistettu
4.2



Pöytäkirjan asiakohta PTK 98/2018 vp
15.06 Paavo Arhinmäki vas: Arvoisa herra puhemies! Nyt, kun puhutaan satojen miljoo-
nien hallituksen esityksestä, toki olisi ollut hyvä, että vastaava ministeri olisi tätä hiukan
eduskunnalle avannut. Ei ole mistään ihan pienestä asiasta kysymys. Ministeri Mattila oli
kuitenkin vielä hetki sitten paikalla, ja hänen nimensäkin oli puhujalistassa. Että siinä mie-
lessä pitäisin tärkeänä, että ministerit edes satojen miljoonien esityksiä avaavat täällä edus-
kunnassa.

Arvoisa puhemies! Tämän maksualennuksen myötä työnantajien sivukuluja alennetaan
vielä enemmän kuin mitä kikyssä jo sovittiin, ja tämä tulee pitkällä tähtäimellä kalliiksi.
Työntekijöiden maksujen alentaminen taas oli huomenlahja hallitukselle, joka oli kovasti
lupaillut uusia veronalennuksia peitelläkseen kiky-sopimuksessa työnantajilta työnteki-
jöille siirtämiään vastuita. Näin ei tarvinnut tehdä, kun tämä tehtiin äänestyspäätöksen jäl-
keen.

No, tietysti sopii hyvin hallituksen linjaan tämä päätös, jossa tehdään työttömyysvakuu-
tusmaksujen suuruuden alentamisessa siirto yrityksille samalla tavalla kuten tehtiin kiky-
sopimuksessakin. Mutta talouspoliittisestihan tämä on aivan käsittämätön päätös. Korkea-
suhdanteen huipulla, jos koska, pitäisi kasvattaa puskureita huonompia päiviä varten, niin
että olisi silloin, kun tulee seuraava taantuma — valitettavasti sellainenkin todennäköisesti
tulee vastaan — mahdollisuus näistä puskureista huolehtia työttömyyskorvauksista. Vuo-
sina 2014—2016, kun työttömyystilanne oli nykyistä huonompi, itse asiassa nämä pusku-
rit loppuivat ja Työttömyysvakuutusrahaston tase painui miinuksen puolelle. Ja on myös
jouduttu korottamaan näitä maksuja taantuman aikana, jotta ollaan pystytty huolehtimaan
niistä velvoitteista, mikä myös on nurinkurista suhdannepoliittisesti. Eli nyt tehdään pää-
tös, jossa suhdanteen huipulla ei kerätä sitä taantumaa varten varoja, minkä seurauksena
mahdollisesti, kun seuraavan kerran iskee taantuma, joudutaan leikkaamaan ostovoimaa ja
yritysten mahdollisuuksia toimia nostamalla taas näitä maksuja. Sen vuoksi en pidä tätä
esitystä ollenkaan järkevänä. Siitähän käytiin aika tiukka äänestys ja aika kovan lobbauk-
sen ja painostuksen tuloksena vaikutettiin hallituksen suunnalta, että tällainen esitys saa-
tiin eduskuntaan.

15.09 Tytti Tuppurainen sd: Arvoisa herra puhemies! Hallitus esittää työttömyysvakuu-
tusmaksujen kokonaismäärää alennettavaksi yhteensä 0,8 prosenttiyksikköä jakaen keski-
määräisen alennuksen tasan palkansaajien ja työnantajien kesken. Tasapuolisuus on kui-
tenkin näennäistä. Palkansaajien osalta kysymys on kilpailukykysopimuksessa sovitun
työeläkemaksun vastaavan suuruisen korotuksen kompensaatiosta. Työnantajille taas sekä
kiky-sopimuksen eläkemaksun muutos että nyt tehtävä työttömyysvakuutusmaksun muu-
tos menevät samaan suuntaan, eli nettosäästöä palkkakuluissa tulee tuntuvasti.

Markkinoilla, työmarkkinat mukaan lukien, ei tietenkään pelata nollasummapeliä.
Työnantajamaksujen alennuksesta hyötyvät palkansaajat joko kasvavan palkankorotusva-
ran muodossa tai paranevan työllisyyden myötä. Rakennepolitiikan näkökulmasta työn ve-
rokiilan kaventaminen on ihan hyvä asia.

Vero- ja maksupolitiikka ei kuitenkaan ole pelkkää rakennepolitiikkaa. Myös finanssi-
politiikan viritys on olennainen kysymys. Tässä suhteessa hallituksen esitystä pitäisi har-
kita uudestaan. Sekä kotimaiset että kansainväliset talousennusteet ennakoivat vielä ensi
vuodelle kasvavaa kansantuotetta. Hidastumista odotetaan, mutta pitkän ajan kasvu-uraan
nähden ei kuitenkaan ennakoida heikkoa vuotta. Olisi siksi ollut paikallaan jättää liikku-
mavaraa myöhemmäksi.
2



Pöytäkirjan asiakohta PTK 98/2018 vp
Arvoisa puhemies! Työttömyysvakuutusmaksut ovat nimenomaisesti suhdannepusku-
reita parhaimmillaan. Jos suhdanne heikkenee, maksujen alennus mahdollistaa työvoiman
pitämisen palkkalistoilla. Kerätyt puskurit turvaavat sen, että työttömäksi joutuvien toi-
meentulon perusta on turvattu. Kun järjestelmää nykymuotoon rakennettiin, oltiin Suo-
messa ihan ylpeitä siitä, että varaudumme työttömyyssokkeihin. Järjestelmä ei kuitenkaan
toimi suunnitellulla tavalla, jos sen perusperiaatteista ei pidetä kiinni. Puskureita pitäisi
koota vielä ensi vuonna. Kansainvälisten kauppasotien uhka merkitsee sitä, että talousen-
nusteiden riskit ovat negatiivisia lähivuosina.

Niinpä, arvoisa herra puhemies, pelkään, että tämän esityksen taustalla on pelkkä mieli-
kuvapolitiikka. Valtiontalouden vajetta halutaan piilotella laittamalla veronkevennykset
sosiaaliturvarahastoihin, [Puhemies koputtaa] ja tästä olisi kyllä ollut paikallaan kuulla mi-
nisterin tarkemmat perustelut, mutta, kuten huomaamme, valitettavasti ministeri Mattila ei
halunnut antaa eduskunnalle aikaansa tässä lakiesityksessä.

15.11 Li Andersson vas: Arvoisa puhemies! Kuten täällä on useissa hyvissä puheenvuo-
roissa todettu, tämän maan suhdannepolitiikassa ei ole päätä eikä häntää. Tätä on täysin
mahdotonta perustella nimenomaan suhdannepoliittisesta näkökulmasta. Silloin kun Suo-
messa elettiin taantumaa, kiristettiin finanssipolitiikkaa rajusti ja jopa naurettiin niille ta-
hoille, jotka puhuivat elvyttävän suhdannepolitiikan puolesta. Mitä tehdään Suomessa, kun
suhdannehuippu tulee ja eletään nousukautta? Silloin löysennetään linjaa ja tehdään käy-
tännössä elvyttävää politiikkaa näiden sosiaaliturvarahastojen avulla sen sijaan, että kerät-
täisiin puskureita huonon päivän varalle. Ja kyllä katseeni nyt kohdistuu oikeastaan tuonne
kokoomuksen suuntaan. Esimerkiksi viime eduskuntavaaleissa käytiin melko paljon pe-
rusteellista keskustelua tästä suhdannepolitiikasta ja siitä, minkälaista politiikkaa missäkin
suhdanteessa pitäisi tehdä. Joten kysymys kuuluu, onko tämä kokoomuslaistenkin mieles-
tä nyt sitten järkevää rahankäyttöä siinä taloudellisessa tilanteessa, missä Suomi tällä het-
kellä elää.

Myöskin yhdyn aikaisempiin puhujiin siinä, että kyllä ministerin myöskin olisi syytä ol-
lut olla paikalla vastaamassa siihen kritiikkiin ja näihin kysymyksiin, jotka tästä nyt nou-
sevat. Eli vain Suomessa tilanteessa, jossa talouskasvun ennustetaan puolittuvan jo ensi
vuonna ja siitä eteenpäin, käytetään siis puskureita, keskellä suhdannehuippua, ennen kaik-
kea työnantajien toiminnan elvyttämiseen tällä tavalla.

15.13 Maria Tolppanen sd: Arvoisa puhemies! Nyt jo talousoppineet sanovat, että nou-
susuhdanne alkaa olla pikkuhiljaa lopuillaan. Menemme ehkä tasaiseen maahan, ja sen jäl-
keen sitten pikkuhiljaa tullaan taas alas, niin kuin nämä talouden ylös—alas-menot mene-
vät. Tässä tilanteessa, missä me tässä maassa nyt olemme — ja niiden asioiden vuoksi,
mistä olemme tänäänkin puhuneet, siitä, kuinka on leikattu — ei ole varaa indeksikorotuk-
siin eikä muihin vastaaviin, ja nyt sitten leikataan työttömyysvakuutusmaksua eikä turvata
sitä, että kun se lama sieltä valitettavasti tulee ja varmasti työttömyys tulee sitä myötä li-
sääntymään, niin meillä olisi varaa, meillä olisi puskuria hoitaa se tilanne. Tällä salilla on
vastuu siitä, että ihmiset elävät myös sen laman jälkeen, sitten kun tämä korkeasuhdanne ei
enää ole niin kova kuin nyt on. Herra paratkoon, minä toivon, että se säilyisi tällaisena ja
kasvaisi, mutta tiedän — niin kuin tiedätte tekin — että näin ei tule olemaan.

Pari sanaa tuosta kikystä. Täytyy sanoa, että minä en vieläkään ymmärrä. Minä en vie-
läkään ymmärrä, miten Wärtsilän vientiä auttaa se, että Vaasan keskussairaalan röntgen-
3



Pöytäkirjan asiakohta PTK 98/2018 vp
hoitajalta leikataan kesälomakorvaukset. Sitä minä en voi ymmärtää. Enkä minä ymmärrä
kyllä sitäkään, miten ABB:n vientiä auttaa se, että eduskunnan virkamiehet tekevät 6 mi-
nuuttia pitempää päivää joka päivä. Minä voisin ymmärtää, jos tämä työajan pidennys olisi
siellä Wärtsilässä tai jos tämä palkkaleikkaus olisi siellä ABB:llä. Mutta arvatkaa mitä?
Silloin niitä ei olisi tehty. Se on vuorenvarma asia. On helppo iskeä sellaiseen kohtaan,
missä ei protestoida. On helppo iskeä sellaiseen kohtaan, missä on pienipalkkaisia naisia
töissä. Kun ei uskalleta sanoa eikä anneta apua, niin käydään taskulla ja viedään rahat.
Näin se on.

Kun katson aitiota tuolla oikealla — minusta katsoen oikealla, puhemiehestä katsoen va-
semmalla — ministeriaitiota, niin on pakko sanoa, että se kertoo karua kieltään siitä, miten
tämä hallitus suhtautuu työttömyyteen ja työttömien ihmisten asioihin ja myöskin niiden
ihmisten aisoihin, joilla ei mene niin hyvin kuin niillä ihmisillä, jotka istuvat tässä salissa,
silloinkin kun sali on täysi.

15.16 Peter Östman kd: Arvoisa puhemies! Tässä nähdään, että on monta tapaa tehdä
mielikuvituspolitiikkaa. Jos me katsomme tämän esityksen nykytilaa, niin luen suoraan
tästä hallituksen esityksen perustelutekstistä: ”Palkansaajien ja työnantajien työttömyys-
vakuutusmaksut tilitetään Työllisyysrahastoon, joka vastaa työttömyysvakuutusmaksuilla
rahoitettavista osuuksista ja etuuksista. Työttömyyskassan osuus kustakin ansioon suh-
teutetusta päivärahasta on 5,5 prosenttia.” — Siis vain 5,5 prosenttia.

Meillähän Suomessa kansalaisilla on oikeus kuulua mihin yhdistykseen tahansa. Näin
ollen on myös perusteltua, että suomalaisilla on oikeus kuulua esimerkiksi ammattiyhdis-
tysliikkeeseen. Ja tässä kun puhutaan puskureiden kasvattamisesta, niin katseeni menee
vähän ay-liikkeen suuntaan, että millä tavalla siellä kasvatetaan puskureita. Tällä hetkellä
kymmenen suurimman ay-liikkeen omaisuusmassa on noin miljardi, ellen muista ihan vää-
rin. Miten he ovat hoitaneet asiansa nyt korkeasuhdanteen aikana? Katsoin, että yksityisen
työttömyyskassan toimitusjohtajan vuosipalkka on suuruusluokkaa 150 000—160 000, ja
kun katson ay-liikkeiden puheenjohtajien vuosipalkkoja ja -palkkioita, niin keskimääräi-
nen palkka on noin 250 000. Vertailun vuoksi: pääministerin palkka on noin 160 000, val-
tiovarainministerin palkka 146 000, ja mikäli tasavallan presidentti joutuisi maksamaan
veroa, niin vastaava summa olisi noin 250 000. Tässä kun nyt puhutaan mielikuvapolitii-
kasta, on ehkä hyvä katsoa mitalin molemmilta puolilta, että miltäs tämä näyttää.

15.19 Jari Myllykoski vas (vastauspuheenvuoro): Arvoisa herra puhemies! Edustaja Öst-
man, täytyy tietää, onko kädessä sellainen kolikko, jonka puolet ovat sitten vastaavia toi-
silleen. Edustaja Östman, ammattiyhdistysliikkeen puheenjohtaja ei ole työttömyyskassan
puheenjohtaja. Ihan vertailun vuoksi voitte käydä katsomassa työttömyyskassojen puheen-
johtajien palkat verrattuna työttömyyskassan johtajan palkkaan, niin olette ehkä sitten sa-
massa työnkuvassa vertailemassa niitä palkkoja. Että ihan näin toverillisesti sanottuna.

15.19 Peter Östman kd (vastauspuheenvuoro): Uskon kyllä, että tämä kolikko kestää
vertailun. Kaikki nämä verotettavat tulothan ovat julkisesti löydettävissä viimeisestä vah-
vistetusta verotuksesta.

15.20 Ben Zyskowicz kok: Arvoisa herra puhemies! Arvoisat kollegat! Samat edustajat ja
samat poliittiset ryhmät, jotka edellisessä työjärjestyksen kohdassa tiukasti vastustivat hal-
4



Pöytäkirjan asiakohta PTK 98/2018 vp
lituksen nyt esillä olevia indeksien jäädyttämissäästöjä, jotka ovat siis leikkauksia, aivan
kuten edustaja Eestilä rehelliseen tapaansa totesi, nyt moittivat hallitusta siitä, että työttö-
myysvakuutusmaksua alennetaan liikaa eikä työttömyysvakuutusmaksua korkeampana pi-
tämällä varauduta tuleviin huonoihin aikoihin, sanovat, että tarvittaisiin tässä mielessä jul-
kiseen talouteen puskureita. 

Näinhän se on. Puskureita tarvittaisiin julkiseen talouteen ja puskureita tarvittaisiin
myös valtiontalouteen, joka on osa julkista taloutta. Mutta kun te nyt kaipaatte näitä pus-
kureita julkiseen talouteen ja kritisoitte työttömyysvakuutusmaksun liian suurta alentamis-
ta, niin te toimitte täysin päinvastoin kuin edellisessä kohdassa. Edellisessä päiväjärjestyk-
sen kohdassa te vastustitte hallituksen esittämiä säästöjä, ja te olette vastustaneet kaikkia
hallituksen esittämiä säästöjä käytännöllisesti katsoen. Eli julkiseen talouteen teidän mie-
lestänne ei tarvitse hakea parempaa talouden tilannetta. Julkisen talouden osalta te ette hy-
väksy mitään säästöjä, vaikka nyt tänäkin vuonna, ja ensi vuonna, jolloin talouden huip-
pusuhdanne ilmeisesti on käsillä, valtio velkaantuu tämänhetkisten arvioiden mukaan
muistaakseni noin 1,4 miljardia euroa.

Se, että työttömyysvakuutusmaksua alennetaan, sehän johtuu siitä, että työllisyystilan-
ne tässä maassa on huikeasti parantunut. Kun edellinen hallitus, jota johti kokoomuslainen
pääministeri ja jossa demarit ja vasemmistoliitto ja vihreät muun muassa olivat mukana,
päätti toimintansa, oli hallituskaudella lisääntynyt työttömien määrä noin sadallatuhannel-
la. Tämän hallituksen aikana, Sipilän hallituksen, jossa kokoomuslainen Petteri Orpo on
valtiovarainministerinä ajamassa vahvasti työn linjaa, on työllisten määrä kasvanut yli sa-
dallatuhannella. Yli satatuhatta ihmistä enemmän on töissä kuin silloin, kun hallitus aloitti.
Tämä työllisyyden parantuminen on syy siihen, että työttömyysvakuutusmaksua on voitu
alentaa. Se ei ole mitään mielikuvapolitiikkaa. Se on todellista, tapahtunutta kehitystä. Ja
tämän hallituksen hedelmät, politiikan hedelmät, myönteiset hedelmät, ne teille kyllä kel-
paavat.

En tietystikään sano, että työllisyyden parantuminen tällä hallituskaudella olisi tämän
hallituksen ansiota yksistään. Ei tietystikään. Olisi epä-älyllistä väittää, että kaikki työlli-
syyden parantuminen Suomessa tällä hallituskaudella olisi hallituksen toimien ansiota.
Mutta aivan yhtä epä-älyllistä olisi väittää — enkä tiedä, haluaako teistä kukaan sitä väit-
tääkään — ettei hallituksen politiikalla, hallituksen talouspolitiikalla, muun muassa sillä
parjatulla kiky-sopimuksella, olisi mitään tekemistä tämän työllisyyden parantumisen
kanssa.

Mitä tähän kiky-sopimukseen tulee, niin edustaja Tolppanen oli harvinaisen oikeassa sa-
noessaan, että kyllä niiltä pienipalkkaisilta naisvaltaisilta aloilta voitiin sitä työaikaa pik-
kasen pidentää mutta ei tämä työajan pidentäminen olisi käynyt — siis tuntuvampi, näin
ymmärsin — niille Wärtsilän tai ABB:n duunareille. Juuri tästä on kyse, edustaja Tolppa-
nen. Hallitus alun perin, kun kikyä tehtiin, silloin vähän eri nimellä, esitti kaikille tuntu-
vampaa työajan pidentämistä, tuntuvampaa työajan pidentämistä. Mutta nimenomaan vah-
vat ammattiliitot, usein miesvaltaiset, paremmin palkatut ammattiliitot, synkeästi vastusti-
vat työajan pidentämistä sillä, mitä hallitus esitti. Ja lopputuloksena oli sitten se, että kaik-
kien osalta työaikaa pidennettiin naurettavan vähän ja osana tätä kiky-sopimusta myös jul-
kisen sektorin lomarahoja leikattiin määräaikaisesti. 

Näitä on vaikea selittää sille Vaasan keskussairaalan sairaanhoitajalle, en lainkaan sitä
epäile. Mutta kyseessä on kokonaisuus. Kyse on siitä, että hallitus ei alun perin esittänyt
mitään lomarahan leikkausta tai että se kohdistettaisiin vain julkisen sektorin työntekijöi-
5



Pöytäkirjan asiakohta PTK 98/2018 vp
hin. Hallitus päinvastoin esitti, että työaikaa pidennettäisiin tuntuvammin, mikä olisi mer-
kinnyt sitä, että ansiotasosta nipistämättä olisi saatu lisää työpanosta. Käytännössä se oli
ammattiliittojen ja työmarkkinaosapuolien lopullinen neuvottelutulos, että lomarahoja jou-
duttiin leikkaamaan ja tämä leikkaus kohdistui todellakin vain julkiseen sektoriin — teh-
tiin tosin määräaikaisena. Jos minä olisin saanut päättää, niin totta kai näitä lomarahoja, jos
niitä olisi ollut tarpeen leikata, olisi leikattu aivan kaikilta, myös niiltä Wärtsilän ja ABB:n
työntekijöiltä, aivan kaikilta. Ja jos näin olisi tehty, niin myös ne, jotka Suomessa kaikkein
suurimpia palkkoja saavat, jotka eivät ole julkisella sektorilla, olisivat tulleet tämän loma-
rahaleikkauksen kohteeksi toisin kuin nyt tulivat.

Mitä sitten tulee vielä tähän kiky-sopimukseen, niin on käsittämätöntä, että olikohan se
viime torstain A-talk-ohjelman yhteydessä, kun esitettiin insertti, jossa sosiaalidemokraat-
tinen kunnallispoliitikko, rekkamiesten luottamusmies sanoi, että duunarin kannalta näin
huonoa hallitusta ei ole aikaisemmin ollut. Hetkinen, oliko se edellinen hallitus parempi
duunarin kannalta, kun teki satatuhatta työtöntä duunaria lisää? Sen aikana siis tuli satatu-
hatta työtöntä duunaria lisää ja tämän hallituskauden aikana on tullut toistasataatuhatta
työllistä duunaria lisää, joten onko tämä hallitus, jonka aikana työllisyys on parantunut
enemmän kuin aikoihin, duunarien kannalta muka huonompi hallitus? Käsittämättömiä
väitteitä. — Ja nyt kun puhemieskin kiinnittää huomiota, että puheeni pituus rupeaa jo riit-
tämään, ja kun olen hänen kanssaan samaa mieltä, niin lopetan tähän. [Vastauspuheenvuo-
ropyyntöjä]

Ensimmäinen varapuhemies Mauri Pekkarinen: Arvoisat edustajat, kutakuinkin samat
edustajat ovat pyytäneet vastauspuheenvuoron kuin tässä on järjestyksessä varsinainen lis-
tapuheenvuoro, ja siitä syystä mennään puhujalistaan. Edustaja Arhimäki, teillä puheen-
vuoro.

15.27 Paavo Arhinmäki vas: Arvoisa herra puhemies! Edustaja Zyskowiczin puheessa
oli vinhaa perää siinä kohtaa, kun hän sanoi, että eihän tämä työllisyyden parantuminen
niinkään ole hallituksen toimien tulosta vaan maailmantalous on vetänyt mukana. Samasta
syystä kokoomuksen johtaman hallituksen aikana työllisten määrä pieneni, koska meille
niin tärkeä ja vientiteollisuudelle niin tärkeä maailmantalous ei vetänyt, ja samasta syystä,
vaikka valtiovarainministeri Katainen sanoi, että finanssikriisi ei tule koskettamaan Suo-
mea — täältä hän, kokoomuksen silloinen puheenjohtaja, valtiovarainministeri Katainen
sanoi, että tämä finanssikriisi ei tule osumaan Suomeen niin kipeästi — kaikkein syvin, yli
8 prosentin bkt-pudotus tuli edellisen porvarihallituksen aikana. Mutta kyllä minä ymmär-
rän sen, että ei se porvarihallituksesta johtunut vaan globaalista finanssikriisistä, ja yhtä
lailla ymmärrän sen, että nyt talouden nousu ja työpaikkojen lisääntyminen ennen muuta
johtuvat globaalista taloudesta ja Euroopan taloudesta, joiden veto on nyt vetänyt muka-
naan Suomen taloutta. Tätä mieltähän ovat myös taloustieteilijät, professorit, ekonomistit,
joilta on kysytty. He ovat antaneet tunnustusta myös hallitukselle ja todenneet, että hallitus
nyt ei ole onnistunut ainakaan sössimään tätä kansainvälisen talouden vetoa.

Arvoisa puhemies! Mitä tulee kilpailukykysopimukseen, tämäkin hallituksen esityshän
on jatketta kilpailukykysopimukselle. Edustaja Zyskowicz sanoi, että jos hän olisi saanut
päättää, kaikkien lomarahoja olisi leikattu. Jos vasemmistoliitto olisi saanut päättää, ja niin
kuin vasemmistoliitto muuten täällä äänesti ja toimi, sanoi, että kiky-sopimusta ei pidä teh-
dä, kenenkään — kenenkään — lomarahoja ei olisi leikattu. Nimittäin miksi lomarahoja
6



Pöytäkirjan asiakohta PTK 98/2018 vp
julkisella puolella leikataan? Sen vuoksi, että tämä eduskunta hyväksyi maksumuutoksia
— maksumuutoksia niin, että työntekijöiden maksuja korotettiin, mitä piti paikata vero-
nalennuksilla, ja vastaavasti työnantajien maksuja alennettiin. Tätä aukkoa kansantalou-
dessa piti paikata sillä, että nimenomaan julkisen puolen työtekijöiden lomarahoja leikat-
tiin, koska se vaikuttaa julkiseen talouteen, ja nämä lomarahaleikkaukset otettiin sitten
muun muassa kunnilta pois. Eli ne, jotka kannattivat täällä maksujen muutoksia, välillises-
ti kannattivat myös lomarahaleikkauksia, jotka olivat osa kiky-sopimusta, jonka hallitus
ajoi pakkolaeilla uhkaamalla läpi: kiersi ammattiliittojen hallituksia, keskusjärjestöjen hal-
lituksia uhkailemassa, sanomassa, että pakkolait tulevat, jos te ette hyväksy kilpailukyky-
sopimuksen leikkauksia. Kilpailukykysopimus oli tulonsiirto tavallisilta kovaa työtä teke-
viltä pieni- ja keskituloisilta, pieni- ja keskipalkkaisilta ihmisiltä vientiteollisuudelle, jon-
ka voittoja jaetaan sitten osinkotuloina. Eli ne päiväkodinopettajat, ne sairaanhoitajat, ne
poliisit, joilta nyt on leikattu lomarahoja, ovat olleet mukana huolehtimassa siitä, että yri-
tykset voivat jakaa entistä suurempia osinkoja omistajilleen.

Arvoisa puhemies! Edustaja Zyskowicz rinnasti sen, että edellisessä kohdassa, jossa me
vastustimme pienituloisimpien perusturvasta leikkaamista indeksijäädytyksillä, me emme
olleet kiinnostuneita valtiontaloudesta mutta nyt olemme kiinnostuneita valtiontaloudesta.
Me olemme olleet joka kohdassa kiinnostuneita valtiontaloudesta. Kysymys on arvovalin-
noista. Tämä hallitus on tehnyt 1 500 miljoonan euron — 1 500 miljoonan euron — vero-
nalennukset samaan aikaan, kun perusturvasta on leikattu 300 miljoonaa. Meidän mieles-
tämme se on väärä arvovalinta. Kun pääministeri Sipilä puhui talkoista, joihin kaikkien pi-
tää osallistua, niin eivät ne isotuloisimmat, hyvätuloisimmat ole osallistuneet talkoisiin.
Heille on jaettu veronalennuksia ja samaan aikaan leikattu kaikkein pienituloisimmilta. Me
olemme olleet sitä mieltä, että pienituloisimmilta, perusturvaa saavilta, kansaneläkeläisil-
tä, työmarkkinatukea ja peruspäivärahaa saavilta työttömiltä ei pidä leikata, mieluummin
vähän säästeliäämmin jaetaan veronalennuksia.

Arvoisa puhemies! Tämä olisi kestävää — sekä sosiaalisesti kestävää että taloudellises-
ti kestävää — politiikkaa. Sen sijaan tällä esityksellä hallitus jatkaa sitä suhdanteiden nä-
kökulmasta kestämätöntä politiikkaa, valtiontalouden kannalta kestämätöntä politiikkaa,
jossa jo etukäteen syödään tulevien vuosien mahdollisuuksia jakamalla kiky-sopimuksen
jälkeen jälleen yrityksille, työnantajille ja niiden omistajille lisää mahdollisuuksia jakaa
osinkoja. Tällä maksumuutoksellahan ei aviteta työntekijöitä, tällä maksumuutoksella ai-
noastaan hyvitetään niitä kiky-sopimuksen tekemiä leikkauksia työntekijöiden suhteen.
Sen sijaan työnantajille tässä tulee bonusta entisestään kiky-sopimuksen päälle.

Jos on kiinnostunut valtiontaloudesta, jos on kiinnostunut ihmisten kohtuullisesta toi-
meentulosta, jos on kiinnostunut siitä, että työllä tulee toimeen, lomalla on varaa tehdä jo-
tain perheen kanssa, silloin kannattaa valita niitä puolueita, jotka haluavat pitää kiinni hy-
västä taloudenpidosta, ja niitä puolueita, jotka eivät olleet valmiita hyväksymään lomara-
haleikkauksia ja kilpailukykysopimusta.

15.34 Maria Tolppanen sd: Arvoisa puhemies! Kun puhutaan työttömyysvakuutusmak-
susta, niin on ehkä hyvä kuitenkin muistaa, että työttömyysvakuutusmaksuilla rahoitetaan
pääsääntöisesti ansiosidonnaista työttömyysturvaa. Kun me tiedämme, mitä tämän halli-
tuskauden aikana on tehty, ansiosidonnaista työttömyysturvaa on leikattu rajusti, niin tämä
on kenties sille jatkumo. Mutta jos nyt käy niin, että hallitus ei pysty pitämään itse raken-
tamiaankaan työpaikkoja, jos vielä sattuu olemaan niin, että maailmantalous heilauttaa
7



Pöytäkirjan asiakohta PTK 98/2018 vp
pientä Suomea ja meille tulee lama, niin mistä me silloin maksamme edes lyhyet ansiosi-
donnaisen ajat?

On käsittämätön asia tässä maassa, että ansiosidonnaista leikataan tuolla tavalla ja sa-
manaikaisesti keksitään kaiken maailman aktiivimalleja, jotka leikkaavat ihmisiltä, vaikka
he haluaisivat mennä töihin, vaikka heillä olisi ammattitaitoa, vaikka heillä olisi koulutus-
ta, mutta kun työpaikkaa ei omalta paikkakunnalta löydy tai koulutustilaisuuksia ei löydy.
Tämä on niin kylmää politiikkaa, että minua palelee jo silloin, kun minä puhun siitä.

Vilpittömästi minun täytyy sanoa, että minä olen todella pahoillani, edustaja Zysko-
wicz, että teidän sanaanne ei kuunnella kokoomuksessa. Te puhutte monesti hyviä sanoja,
te puhutte monesti viisaita sanoja, kuten esimerkiksi se, että nyt kun leikattiin, niin olisi pi-
tänyt leikata myös yksityiseltä puolelta, olisi pitänyt leikata myös niiltä, joilla on hyvät an-
siot, olisi pitänyt leikata muun muassa yritysjohtajilta. Tätä kannatan lämpimästi. Sieltä
olisi tullut rahaa, koska siellä on isot palkat.

Minä ymmärrän, että hallitus ottaa köyhiltä sen takia, että köyhiä on paljon, melkein vii-
dennes kansasta on köyhiä. Kun jokaiselta ottaa euron tai 10 euroa, tai oikeastaan, mitä
nytten on otettu näissä leikkauksissa, 300 euroa, niin siitä tulee aikamoinen määrä, kun ne
lasketaan yhteen. Mutta valitettavasti jossakin vaiheessa käy niin, että kun se hevonen op-
pii olemaan syömättä, niin se kuolee, jos ei se saa mistään mitään enempää.

Kikystä taas kyllä minun mielestäni me voimme ihan rehellisesti muistaa sen, kuinka sii-
nä kävi. Kikyhän oli pakkolakien seurausta. Olisi ollut huomattavasti kovemmat ajat edes-
sä, jollei kikyä olisi tehty. Siitä huolimatta olen sitä mieltä, että oli todella törkeä veto vie-
dä matalapalkkaisilta aloilta kesälomakorvaukset. Ne olivat rahoja, jotka monelle perheel-
le mahdollistavat sen yhden ja ainoan yhteisen viikon perheen kanssa — isä, äiti ja lapset
tai äiti ja lapset tai isä ja lapset — yksi yhteinen viikko oli taattu, mutta leikkaus vei heiltä
sen. Siitä olen todella todella pahoillani.

15.37 Li Andersson vas: Arvoisa puhemies! Edustaja Zyskowicz sanoi omassa puheen-
vuorossaan, että maksuja alennetaan, koska työllisyystilanne paranee. Tämä oli siis hänen
vastauksensa kritiikkiin liittyen näiden päätösten suhdannevaikutuksiin. Tämä linjahan tar-
koittaisi sitä, että kun on hyvä suhdannetilanne ja hyvä työllisyystilanne, niin maksuja
alennetaan, ja vastaavasti kun suhdannetilanne on heikko, työllisyystilanne huono, niin
maksuja joudutaan korottamaan, mikä silloisessa suhdannetilanteessa on mahdollisimman
huono ratkaisu. Eli tämäkö on kokoomuksen linja, että nähdään, että tällainen vastasykli-
nen finanssipolitiikka tältä osin on perusteltua? Tässä, kuten sanoin, ei omasta mielestäni
ole päätä eikä häntää.

Todellinen vastaus siihen kysymykseen, miksi nyt päätettiin alentaa maksuja, on se, että
Työttömyysvakuutusrahastoa tarvittiin pelastamaan Petteri Orpo, joka jo ennen budjetti-
riihtä oli linjannut, että olisi pitänyt alentaa veroja vielä 300 miljoonan edestä. Mutta linja,
jossa jatkuvasti alennetaan verotusta hyvätuloisia suosivalla tavalla samaan aikaan, kun
leikataan pienituloisten perusturvaa, kävi muille hallituspuolueille kestämättömäksi, joten
saatiin sopivasti siirrettyä vastuu sitten Työttömyysvakuutusrahastolle.

Edustaja Zyskowicz puhui myöskin tästä työajan pidennyksestä, joka sovittiin kikyn yh-
teydessä. Haluan nyt huomioida sen, että työaikaahan ei pidennetty ainoastaan julkisella
sektorilla: vaikka toteuttamistavat vaihtelivat aloittain, niin työajan pidennystä tehtiin kyl-
lä myöskin miesvaltaisilla aloilla. Sen sijaan lomarahojen leikkaus tehtiin vain ja ainoas-
taan julkisella sektorilla, ja juuri siinä hallituksella olisi ollut kaikki mahdollisuudet puut-
8



Pöytäkirjan asiakohta PTK 98/2018 vp
tua tilanteeseen ja estää leikkaus kohdentamalla kunnille raha, minkä ne olisivat tarvinneet
leikkauksen perumiseksi.

Lopulta edustaja Zyskowiczilla menivät omassa puheenvuorossaan sekaisin myöskin
yleinen finanssipoliittinen linja ja yksittäiset tulonjakoon liittyvät päätökset, mitä tehdään
budjettiraamien sisällä. Edellinen hallitus harjoitti kireämpää finanssipolitiikkaa kuin tämä
hallitus mutta onnistui siitä huolimatta pitämään huolta perusturvan riittävästä tasosta edes
jokseenkin. Tämä hallitus on siis harjoittanut löyhempää finanssipolitiikkaa ja on käyttä-
nyt tätä talouspoliittista liikkumavaraa siihen, että on alennettu veroja hyvätuloisia eniten
suosivalla tavalla lähes 2 miljardin edestä samanaikaisesti, kun te pidätte voimassa nämä
kaikista pienituloisimpien toimeentuloa leikkaavat leikkauspäätökset.

15.40 Ville Niinistö vihr: Arvoisa puhemies! Kyllä tässä kokoomus harrastaa jotain ihan
omaa taloustiedettään, kun se tekee käänteistä suhdannepolitiikkaa ja kutsuu sitä vastuul-
liseksi. Siis kaikki asiantuntijat ovat sitä mieltä, että jos me haluamme varmistaa, että suh-
danteet olisivat mahdollisimman hyvin hallussa, niin silloin kun on vaikeat ajat, mieluum-
min pitäisi maksuja alentaa, jotta työllisyys pysyisi yllä vaikeasta ajasta huolimatta, ja sil-
loin kun on hyvät ajat, kasvatetaan puskureita, ja silloin ei ole järkevää alentaa työttömyys-
vakuutusmaksuja. Hallitus tekee juuri nyt päinvastoin, jostain syystä, ja varmaan se syy on
juuri se, mitä edustaja Andersson sanoi: että koska kokoomuksen puheenjohtaja Petteri
Orpo meni lupaamaan lisää veronkevennyksiä suurituloisille ja muut hallituspuolueet ei-
vät siihen suostuneet, niin sitten se otettiinkin vakuutusmaksuista. Tämä on vastuutonta
politiikkaa. Sitten kun tämä yhdistetään siihen hallituksen kokonaiskuvaan, että nyt talou-
dessa on paremmat ajat: Me kaikki olemme tyytyväisiä, että työllisyys on noussut. Voi ol-
la, että hallitus on tehnyt siihen jotain, [Ben Zyskowiczin välihuuto] ja hallitus on myös
voinut auttaa, mutta kansainvälinen taloustilanne on ollut iso veturi siinä. — Ja sen myös
edustaja Zyskowicz varmastikin myöntää.

Mutta pitää nyt huomata se, että kun taloustilanne on kerran tällainen, niin mihin se liik-
kumavara sitten annetaan. Alkaako hallitus panostaa nyt koulutukseen, eriarvoisuuden tor-
juntaan, pienituloisten aseman parantamiseen, niihin väestöryhmiin, joilta hallitus aivan
kohtuuttomasti pari vuotta sitten leikkasi? Ei, hallitus jatkaa korkeakoulujen indeksileik-
kauksia. Hallitus jatkaa pienituloisten, perusturvalla olevien indeksileikkauksia ja antaa tä-
män työmarkkinajärjestöjen kanssa sopimansa vakuutusmaksualennuksen kautta suuritu-
loisille lisää veronkevennyksiä.

Onko tämä kokoomuksen mielestä vastuullista politiikkaa, että suurituloisille lisää, kun
on hyvä suhdanne? Heillä menee jo hyvin. He, jotka jo työllistyvät, joilla on hyvä työtilan-
ne, tarvitsevat nyt teidän mielestänne veronkevennyksiä ja enemmän tuloja käteen, kun he
ovat jo hyvässä työasemassa. Sen sijaan perusturvaa leikataan edelleen, korkeakouluilta
leikataan edelleen. Koko tämä puhe siitä, että hallitus muka nyt alkaisi panostaa koulutuk-
seen ja tutkimukseen, on ollut kyllä todella vahvaa sumutusta, koska iso osa koulutuksen
leikkauksista on edelleenkin hallituksen politiikassa voimassa. Ja juuri eilen saimme kuul-
la siitä, mikä huoli amiksissa on, kun nuorilla ei ole opettajia, ei riittävästi lähiopetusta,
vaan yhä useampi nuori putoaa täysin pois koulutuksesta ja syrjäytyy sen takia, että tämä
hallitus lyhytnäköisesti kautensa alussa leikkasi paljon, aivan keskeisistä hyvinvointipal-
veluista ja tulevaisuudesta, ja nyt se antaa sitä rahaa rikkaille. Ei mennyt kovin hyvin, edus-
taja Zyskowicz. [Antti Kurvinen pyytää vastauspuheenvuoroa]
9



Pöytäkirjan asiakohta PTK 98/2018 vp
Ensimmäinen varapuhemies Mauri Pekkarinen: Edustaja Kurvinen, me sovimme äs-
ken, että kun on ainoastaan muutama edustaja täällä keskustelemassa, niin mennään varsi-
naisten puheenvuorojen käyttöön. Yritin sitä teille näyttää. — Edustaja Tuppurainen, teillä
puheenvuoro.

15.43 Tytti Tuppurainen sd: Kiitos, arvoisa puhemies! Ja edustaja Kurvinen on tervetul-
lut pyytämään puheenvuoroja ja osallistumaan tähän keskusteluun. — Puhemies, ajoitus
on politiikassa tärkeää, ja ajoitus on talouspolitiikassa aivan erityisen tärkeää. Yleensä ta-
lousoppi lähtee siitä, että kun on myötäsuhdanne, niin silloin kerätään varoja tulevaisuutta
varten, varaudutaan tulevaan laskusuhdanteeseen, jotta sitten kun väistämättä kapitalisti-
sessa järjestelmässä ennemmin tai myöhemmin laskusuhdanne tulee, niin sitten voidaan
tarvittaessa julkisia varoja käyttää ja elvyttää. Näin tämä yleensä ottaen menee.

Kuuntelin kyllä todella innostuneena edustaja Zyskowiczin puheenvuoroa, jonka hän
käytti arvokkaasti tuolta arvokkaalta puhujapaikalta, kun hän kuvaili talouspolitiikkalo-
giikkaa työttömyysvakuutusmaksujen alentamisen yhteydessä niin, että juuri nyt pitää
alentaa, kun työllisyys on parantunut. Tämä on kyllä, edustaja Zyskowicz, aivan vastoin
sitä yleistä talousoppia, jonka me olemme jo tuolla kansantalouden peruskursseilla oppi-
neet: tämän keynesiläisajatuksen mukaan juuri noususuhdanteessa pitäisi kerätä niitä pus-
kureita eikä jakaa niitä puskureita, kuten te perustelitte juuri tuossa äsken tekevänne. [Ben
Zyskowiczin välihuuto] Nyt olisi kyllä Petteri Orpolta syytä kuulla, onko tämä se talous-
oppi, jota kokoomus muuallakin harjoittaa, vai oliko tämä Zyskowiczin yksityisajattelua.
Joka tapauksessa mielenkiintoinen linjanveto. Se on myös vastoin sitä eurooppalaista ta-
louspolitiikkaa, jota me yhdessä yritämme tehdä, eurooppalaisen ohjausjakson puitteissa
laatia puskureita kaikkialla muuallakin euroalueen maissa, jotta sitten tarvittaessa voitai-
siin yhteisen laman iskiessä elvyttää, jotta jäsenmaissa olisi liikkumavaraa. Nämä indikaat-
torit nyt voisivat ohjata Suomea pikemminkin hieman finanssipolitiikkaa kiristämään eikä
tällä tavalla löysäämään, kuten tässä nyt ollaan tekemässä.

Puhemies! Edustaja Zyskowicz kytki myös erikoisella tavalla yhteen aiemmassa asia-
kohdassa käsitellyn kansaneläkeindeksien jäädytyksen tämän työttömyysvakuutusmaksu-
jen alentamisen kanssa. Tässä keskustelussa kyllä poltetaan kynttilää molemmista päistä.
Nyt olisi kysymys siitä, että kun kasvu on käynnistynyt, niin juuri niiden ihmisten, jotka
ovat kovimman taakan tästä talouden tasapainottamisesta joutuneet kantamaan — pienitu-
loiset, köyhät eläkeläiset, työttömyysturvaetuuksien varassa elävät — tulisi kuulla, että
kasvu kuuluu myös heille. Nyt indeksejä jäädytetään edelleen tulevalle vuodelle, jolloin he
jäävät tästä kasvusta paitsi. Tämä on aivan eri sarjan kysymys kuin sitten työttömyysva-
kuutusmaksujen alentaminen, jossa on kysymyksessä väärä suhdannepolitiikka ja, kuten
aiemmin totesin, mielikuvapolitiikka, jolla veronalennukset kätketään, jotta julkisen talou-
den vajetta voidaan peitellä.

15.45 Ben Zyskowicz kok: Arvoisa herra puhemies! Mitä tulee yleiseen finanssipolitii-
kan viritykseen ja kun täällä on vedottu asiantuntijoihin, niin ymmärtääkseni ainakin laaja
enemmistö asiantuntijoiden keskuudessa on katsonut — jos eivät yksituumaisesti — että
hallituksen finanssipoliittinen perusviritys on sopiva ja suhdannetilanteeseen oikein asetet-
tu. Te oppositiossa olette erittäin huolissanne näistä julkisen talouden puskureista, mutta te
ette ole lainkaan kiinnostuneet valtiontaloudesta, joka on siis osa julkista taloutta, vaan tei-
dän mielestänne se, että parhaimmassa suhdannetilanteessa valtio edelleen ottaa velkaa —
10



Pöytäkirjan asiakohta PTK 98/2018 vp
ensi vuonna noin 1,5 miljardia euroa — ei ilmeisesti ole mikään ongelma, koska olette vas-
tustamassa käytännössä kaikkia niitä säästöjä, joita hallitus on esittänyt. Tietysti sanotte,
että joo joo mutta nämä paikataan sitten Sitran taseesta ja harmaan talouden huikeista tu-
loista. Se on sellaista höttörahaa, mutta säästöjen vastustaminen on todellista kovaa asiaa.

Edustaja Arhinmäki, sanoin lomarahoista, että jos lomarahoja oli tarpeen leikata, niin
sitten olisi pitänyt leikata lomarahoja kaikilta eikä vain julkisen sektorin työntekijöiltä.
[Eero Heinäluoma: Oliko tarpeen?] — Oliko lomarahoja tarpeen leikata? Jos hallituksen
alkuperäinen tavoite siitä, että puolella tunnilla päivässä olisi pidennetty kaikkien työ-
aikaa, olisi toteutunut, niin lomarahoja ei olisi ollut tarvetta leikata. Mutta tämä työajan pi-
dennys, jossa ansiotaso olisi säilynyt täysin ennallaan mutta työpanosta olisi saatu lisää, se-
hän ei ammattiliitoille eikä ilmeisesti myöskään vasemmistopuolueille käynyt.

Mitä sitten muuten tulee kilpailukykysopimukseen, niin, edustaja Arhinmäki, olette oi-
kealla asialla arvostellessanne sitä siinä suhteessa, että te, vasemmistoliitto, ainoana puo-
lueena vastustitte kilpailukykysopimusta. Sen sijaan demarit ja vihreät ovat kannattaneet
kilpailukykysopimusta mutta nyt myöhäisheränneinä ovat ruvenneet vaatimaan muutok-
sia kilpailukykysopimuksen yhteen elementtiin eli tähän julkisen sektorin lomarahojen
määräaikaiseen leikkaukseen. — Herra puhemies, tämä vaatii ehkä vähän pidemmän pu-
heenvuoron. [Puhuja siirtyy puhujakorokkeelle]

Herra puhemies! Tulin tänne pönttöön, jotta saan sanottua loppuun tämän asian, joka
liittyy kilpailukykyymme. — On totta, että viime vaalikaudella hallitus eli varsinkin alku-
vaiheessa olosuhteissa, joissa kansainvälinenkään talous ei voinut niin hyvin, mutta tilan-
teessa, jossa kansainvälinen talous ja kansainvälinen suhdanne oli jo huomattavan paljon
parempi, Suomi ei kuitenkaan pärjännyt. Miksi ei pärjännyt? Koska meillä oli kilpailuky-
kyongelma. Tämän hallituksen ajan ratkaisut, muun muassa kilpailukykysopimus, ovat
merkinneet sitä, että Suomen kilpailukyky — siis hintakilpailukyky suhteessa keskeisiin
kilpailijamaihin — on tuntuvasti parantunut. Joka ei tätä usko, voi katsoa Kauppalehden
etusivun käppyrän noin viikon takaa, jossa hyvin selvästi osoitettiin, miten Suomen kilpai-
lukyky on kohentunut. Juuri hallituksen pyrkimys kilpailukyvyn kohentamiseen muun
muassa kilpailukykysopimuksella on keskeinen syy siihen, että meidän kilpailukyky on
kohentunut. Tämä kilpailukyvyn kohentuminen tietysti näkyy viennin parantumisena, ja
sitä kautta ovat sitten työpaikatkin lisääntyneet, muun muassa sitä kautta. Etla on tässä vai-
heessa laskenut, että kilpailukykysopimuksen ansiosta olisi syntynyt noin 20 000—35 000
uutta työpaikkaa.

Eli tätä tarkoitin, kun sanoin, että miten voi joku duunari mennä televisiokameran eteen
ja sanoa, että duunarille ei näin huonoa hallitusta ole aikaisemmin ollut. Siis tämän halli-
tuksen aikana ja myös tämän hallituksen politiikan ansiosta yli 100 000 työtöntä duunaria
— käytän duunari-sanaa tässä laajassa merkityksessä — on saanut töitä. No, sen luulisi
duunarin kannalta olevan aika tärkeä juttu. — Herra puhemies, ei tässä vaiheessa muuta.

Ensimmäinen varapuhemies Mauri Pekkarinen: Listapuheenvuorot vielä edustajille
Heinäluoma ja Kurvinen, ja sen jälkeen katsotaan, onko aihetta tällaiseen nopeaan, minuu-
tin mittaiseen debatointiin.

15.50 Eero Heinäluoma sd: Arvoisa puhemies! Kyllä tämä suhdannekeskustelu ja tule-
vaan huonoon aikaan varautuminen ovat paikallaan ja nimenomaan tässä yhteydessä.
Edustaja Tuppurainen viittasi tässä Keynesiin ja hyviin suhdanneperiaatteisiin, mutta itse
11



Pöytäkirjan asiakohta PTK 98/2018 vp
asiassa tämä ajatushan menee vielä kauemmaksi kuin Keynesiin. Tämähän menee sinne
Raamattuun, seitsemään lihavaan ja seitsemään laihaan vuoteen. Kautta vuosisatojen on
ollut se viisaus, että pitää osata osa hyvien aikojen tuloksesta laittaa sivuun, jotta pärjää
huonoina aikoina. Se on selvää, että se sivuun laittaminen vaatii vähän sitten kieltäytymis-
tä, että ei laita kaikkea menoon, mitä tulee.

Ymmärrän niin, että kokoomuksen on erittäin vaikea kieltäytyä mistään veronalennuk-
sesta. Siis kokoomus on rakennettu niin, että ei ole yhtään semmoista veronalennusta, josta
kokoomus kokisi, että se tulee huonoon aikaan tai olisi muutoin ei-hyväksyttävä. Ainoan
poikkeuksen tässä tekee nykyinen presidentti Sauli Niinistö, joka omana aikanaan Lippo-
sen ykköshallituksen loppuvaiheessa yhden kerran jätti suurituloisimman tuloluokan vero-
tuksen inflaatiotarkistukset puolitettuina voimaan. [Ville Niinistö: Kokoomuslaiset raivos-
tui siitä!] — Ja kokoomus oli siitäkin raivoissaan. — Että kyllä siis tällaista on löytynyt ko-
koomuksesta, mutta ei nykykokoomuksesta tätä linjaa enää löydy.

Kun puhutaan finanssipolitiikan mitoituksesta, on selvää, että tämä työttömyysvakuu-
tusmaksuasia ei ole sellainen, joka tätä koko finanssipolitiikan mitoitusta radikaalisti
muuttaisi suuntaan tai toiseen. Mutta yhtä selvää on, että siitä ajasta, kun olemme olleet ta-
lous- ja rahaliitossa, tosiasiassa me emme ole oppineet tekemään johdonmukaista politiik-
kaa juuri suhdannemielessä talous- ja rahaliiton jäsenenä. Ne suunnitelmat, joita tehtiin sil-
loin, kun Emu-päätös tehtiin 90-luvun jälkipuoliskolla, eivät ikävä kyllä ole toteutuneet.
Se, mikä on positiivista, on, että Lipposen kakkoshallituksen aikana ja Vanhasen ykkös-
hallituksen aikana rakennettiin budjettipuolelle pelitilaa, velkaantumista vähennettiin. Si-
täkin kyllä raivoisasti vastustettiin, mutta kiitos sekä Lipposen kakkoshallituksen linjan
että sitten Vanhasen ykköshallituksen linjan tehtiin ylijäämäisiä budjetteja ja sitä kautta
pystyttiin lyhentämään velkaa ja me olimme kykenevämpiä ottamaan tämän finanssikrii-
sin vastaan.

Mutta muutoin työmarkkinoiden osalta tämä valmentautuminen on epäonnistunut, työ-
eläkevakuutusmaksujen puolelta tätä suhdannemahdollisuutta ei ole käytetty hyväksi, ja
työttömyysvakuutusmaksujen puolella se on aivan liian vähäinen. Nyt kun pitäisi olla ky-
kyä olla pidättyväinen ja varautua siihen aivan taatusti edessä olevaan taantumaan, niin ei:
kaikki raha pitää laittaa mahdollisimman tehokkaasti jakoon. Joten keskustelu on nyt pai-
kallaan, [Puhemies koputtaa] ja tulen siteeraamaan tätä sitten myöhemmissä puheenvuo-
roissani tulevien vuosien aikana, kun olemme seuraavassa taantumassa.

15.54 Antti Kurvinen kesk: Arvoisa herra puhemies! Käsittelyssä oleva lakiesitys on osa
ensi vuoden, vuoden 2019, talousarviota, joka kokonaisuutena on erittäin tasapainoinen
kokonaisuus. En malta olla mainitsematta, kun täällä on kaikenlaisia syytöksiä heitetty
milloin duunarien unohtamisesta ja milloin mistäkin, että kuitenkin budjetissa ollaan myös
taloudellisesti vaikeasta vaalikaudesta huolimatta tehty monia ratkaisuja, jotka helpottavat
kaikista vaikeimmassa asemassa olevien suomalaisten tilannetta: 80 euroa Kelan alimpiin
päivärahoihin, sairauspäivärahaan, kuntoutuspäivärahaan ynnä muihin, tulee ensi vuodel-
le. [Vastauspuheenvuoropyyntöjä]

Viime vaalikaudella, kun punavihreä porukka oli hallituksessa, te kyllä korotitte työttö-
myysturvaa, mutta ilmeisesti muilla Kelan etuuksilla olevat ihmiset eivät ole yhtä arvok-
kaita, niin että heille ei tarvinnut korottaa. Muun muassa edustajat Arhinmäki ja Niinistö
taisivat olla valtioneuvoston jäseniä silloin viime kaudella.
12



Pöytäkirjan asiakohta PTK 98/2018 vp
Arvoisa puhemies! Täällä on myös esitetty sellainen väite keskustelussa, että talouden
nousu nyt kuluneella vaalikaudella johtuisi täysin maailmantalouden käänteistä. Maail-
mantaloudessa on mennyt paremmin tällä vaalikaudella, mutta niin muuten meni viime
kaudellakin hyvin: Eurooppa nousi, meidän keskeiset kilpailijamaamme Ruotsi, Saksa pär-
jäsivät erittäin hyvin, mutta Euroopassa oli taloudellisesti kaksi surkimusta: Kreikka ja
Suomi. Nyt se tilanne on muuttunut. Jostakin syystä viime vaalikaudella Suomi ei päässyt
kiinni maailmantalouden nousuun, mutta tällä vaalikaudella on päässyt. Sitten tietysti voi
pohtia, onko se pelkkää sattumaa vai olisiko Sipilän hallituksen talouspolitiikallakin jota-
kin tekemistä. Voi ainakin sanoa, ettei se ole ainakaan ollut esteenä. Ehkäpä viime vaali-
kaudella oli sinipunahallituksen politiikassa jotakin ongelmaa.

Arvoisa puhemies! Haluan ottaa esille myös sen asian, että kyllä talouden parantuminen
on tärkein viesti tavallisille suomalaisille, joiden arkeen se tuo vakautta, ja myös opiskeli-
joille, että heidän ei tarvitse vuosikymmenten päästä maksaa meidän holtittoman ylikulu-
tuksemme laskua valtionvelkana.

Ensimmäinen varapuhemies Mauri Pekkarinen: Arvoisat edustajat, aika moni nousi
äsken ylös mutta ei painanut vastauspuheenvuoromenettelyyn liittyen V-painiketta. Pyy-
dän nyt vielä kertaalleen edustajia, jotka haluavat käyttää vastauspuheenvuoron, nouse-
maan ylös ja painamaan V-painiketta.

15.56 Paavo Arhinmäki vas (vastauspuheenvuoro): Arvoisa herra puhemies! Aivan ku-
ten edustaja Kurvinen totesi, olin viime kaudella valtioneuvoston jäsen. Silloin valtioneu-
vosto teki suuremmat sopeutukset kuin nykyinen hallitus. Samaan aikaan köyhyys väheni,
tuloerot kapenivat, perusturvaan tehtiin jo hallituskauden alussa [Antti Kurvinen: Työttö-
myysturvaan!] — perusturvaan — 400 miljoonan euron korotus. Mitä tämä hallitus on teh-
nyt, kun talouden tilanne on parantunut? Se on tehnyt 300 miljoonan euron leikkauksen.
400 miljoonaa euroa lisää vastaan 300 miljoonaa euroa leikkausta. Kyllä minä olen ylpeä
siitä, että me vähensimme köyhyyttä ja paransimme perusturvaa. Tämä hallitus on leikan-
nut.

Ymmärrän, että edustaja Kurvinen ei ollut edellisessä keskustelussa paikalla. Onhan se
nolo tilanne keskustapuolueelle, joka vielä ennen vaaleja lupasi, että perusturvasta ei lei-
kata, alkiolaisittain köyhiä ei unohdeta. Ja mitä se on tehnyt: valtavat leikkaukset perustur-
vaan.

15.57 Eero Heinäluoma sd (vastauspuheenvuoro): Arvoisa puhemies! Täällä on tapana
mennä historiankirjoitukseen usein silloin, kun ei löydy oikein riittäviä perusteita ajankoh-
taisen oman politiikan selittämiseen. Mutta historian osuus ei, vaikka sitä kuinka pyörittää,
mitenkään poista sitä, että meillä on arvioitavana nyt ensi vuoden budjettiesitys. Ja aika
moni kansalainen kysyy, miten taloudellisen kasvun keskellä, hyvinvoinnin lisääntyessä,
monilta suomalaisilta hallitus leikkaa perusturvaa.

Tämä on nykymuotoisen perustuslain aikana, ehkä pidemmältäkin ajalta, ensimmäinen
hallitus, joka leikkaa perusturvaa. Ei edes Esko Ahon hallitus tehnyt tätä. Onhan tämä vai-
kea selitettävä. En tiedä, onko se vaikea selitettävä keskustan tupailloissa, mutta ainakaan
Hakaniemen torilla tätä ei pysty selittämään, että mistä johtuu, että nyt leikataan perustur-
vaa, kun talouteen tulee rahaa. Ja tästä keskusta on synkässä vastuussa budjetin [Puhemies
koputtaa] muodossa.
13



Pöytäkirjan asiakohta PTK 98/2018 vp
15.58 Ville Niinistö vihr (vastauspuheenvuoro): Arvoisa puhemies! Näkisin kyllä niin,
että nyt pitää miettiä pitemmän aikavälin kokonaisuutta, miten me pidämme huolta siitä,
että suomalaiset pysyvät yhdessä veneessä tulevaisuudessa ja että me emme leikkaa niistä
asioista, jotka rakentavat meidän nuorillemme tulevaisuutta, ja että mietimme suhdanne-
politiikkaa sillä tavalla, että se ei eriarvoista eri sukupuolia ja jätä pienituloisia syrjään.
Tästä näkökulmasta, vaikka hallitus on selvästi onnistunut kustannuskilpailukykykysy-
myksessä, se on totta, se on tehnyt sen sellaisella tavalla, joka on ollut aika julma niille, jot-
ka eivät ole siihen päässeet nyt mukaan. Eli koulutuksesta on leikattu paljon, perusturvaa
on leikattu jatkuvasti ja edelleen jatketaan perusturvan leikkaamista, vaikka suhdannetilan-
ne on parantunut. Sitten jatketaan suhdannepolitiikkaa tällaisella käänteisellä tavalla, että
suurituloisille edelleen kevennetään verotusta tai annetaan vakuutusmaksualennus tilan-
teessa, jossa pienituloisille ei anneta edes sitä, että heidän tulotasonsa säilyisi samana. On-
han tämä nyt todella vahvasti epäoikeudenmukaista. Se, että on puututtu kustannuskilpai-
lukykyvajeeseen, ei korjaa sitä, että se on tehty äärimmäisen epäoikeudenmukaisella taval-
la.

Ensimmäinen varapuhemies Mauri Pekkarinen: Arvoisat edustajat, äsken myöntämäs-
säni aikaikkunassa vastauspuheenvuoron pyysivät vielä edustaja Andersson ja edustaja
Viitanen. Nämä myönnän, sitten siirrytään listalla eteenpäin.

16.00 Li Andersson vas (vastauspuheenvuoro): Arvoisa puhemies! Saamatta vastausta
kysymykseen oppositio on tässä yrittänyt saada vastauksia hallitukselta siitä, miksi on pe-
rusteltua alentaa näitä maksuja suhdannehuipussa, kun se todennäköisesti johtaa siihen,
että niitä joudutaan korottamaan taantumassa.

Oikeastaan tämä kysymys liittyy edustaja Kurvisen esittämään kysymykseen siitä, mik-
si Suomi ei päässyt yhtä nopeasti mukaan tähän maailmantalouden kasvuun kuin monet
muut maat Euroopassa. Oma näkemykseni on se, että edellisellä vaalikaudella hyvin to-
dennäköisesti tehtiin liian kireää finanssipolitiikkaa. Eli se yleinen finanssipoliittinen viri-
tys silloin oli ylikireä suhteessa siihen, mitä olisi taantumassa tarvittu.

Kuten edustaja Arhinmäki totesi, tämä hallitushan sopeuttaa vähemmän kuin edellinen
hallitus. Eli nyt, kun nousu on alkanut, löyhennetään tätä finanssipoliittista otetta, käyte-
tään lähes 2 miljardia hyvätuloisia suosiviin veronkevennyksiin, ja silloin kun rahaa käy-
tetään hyvätuloisiin, niin se ei varsinkaan [Puhemies koputtaa] ole suhdannepoliittisesti
perusteltua, ja samanaikaisesti jatketaan koulutus- ja perusturvaleikkauksia.

Ensimmäinen varapuhemies Mauri Pekkarinen: Viimeinen vastauspuheenvuoro tässä
debatissa, edustaja Viitanen.

16.01 Pia Viitanen sd (vastauspuheenvuoro): Arvoisa herra puhemies! Ihan oikeutetusti
tuossa äsken edustaja Heinäluoma kyseli, että liekö sitten keskustan tupailloissa helppo se-
littää näitä perusturvan leikkauksia, jotka ovat täysin historiallisia keskustan ollessa pää-
ministeripuolue. Minä vastaan, että kyllä ilmeisesti siellä kuitenkin on hieman vaikeaa, ni-
mittäin tupailloissahan keskusta puhuu täysin toisinpäin. Olen todella monta viikonloppua
ihmetellyt monia puhereferaatteja, joita tulee keskustan edustajilta ja joissa kannetaan ai-
toa huolta siitä, että nyt tarvitsemme toimenpiteitä köyhyyden, eriarvoisuuden torjumisek-
si, tarvitsemme vahvoja toimenpiteitä eläkeläisköyhyyden vähentämiseksi. Niistähän siel-
14



Pöytäkirjan asiakohta PTK 98/2018 vp
lä tupailloissa puhutaan. Sitten kun tullaan tänne ja sormi menee napille, kun ruvetaan pai-
nelemaan, niin silloin painetaan nappia leikkauksen puolesta.

Edustaja Kurvinen, me juuri hetki sitten puhuimme tässä salissa siitä, että täällä leika-
taan muun muassa eläkkeitä. [Eero Heinäluoma: Rintamaveteraaneilta!] Me puhuimme
siitä, että täällä leikataan muun muassa rintamalisiä. Me puhuimme siitä, että täällä hei-
koimmalta otetaan. Tästä me puhuimme juuri äsken, ja tupailloissa te puhutte täysin toista,
ja sitten sormi napilla tekee täysin toisin. [Keskustan ryhmästä: Tule tupailtaan!]

16.02 Li Andersson vas: Arvoisa puhemies! Palautan nyt vielä keskustelun käsiteltävänä
olevaan aiheeseen eli näiden työttömyysturvavakuutusmaksujen alentamiseen. Tämän
keskustelun perusteella on siis tullut selväksi, että kokoomuslainen finanssipoliittinen lin-
ja on sitä, että hyvinä aikoina tyhjennetään työttömyysturvarahastojen puskureita, mikä sit-
ten johtaa tilanteeseen, niin kuin me Suomessakin olemme nähneet, että vaikeassa talous-
tilanteessa, taantumassa, joudutaan pakon edestä näitä maksuja korottamaan, vaikka tämä
on suhdannepoliittisesti juuri päinvastaista politiikkaa kuin mitä pitäisi harjoittaa.

Edustaja Zyskowicz tässä puhui yleisestä finanssipoliittisesta virityksestä, ja se on totta,
että yleisestä virityksestä ei ole ollut niin kovin suurta erimielisyyttä tämän vaalikauden ai-
kana. Tosin monet asiantuntijat nyt sanovat, että olisi myöskin perusteltua harjoittaa ki-
reämpää finanssipolitiikkaa kuin mitä hallitus tekee. Sen sijaan suurta erimielisyyttä on ol-
lut siitä, miten hallitus käyttää tätä talouspoliittista liikkumavaraa, kun hallitus siis on aset-
tanut nämä mittavat hyvätuloisia suosivat veronkevennykset, jotka eivät ole perusteltuja
ostovoiman näkökulmasta, Suomelle elintärkeiden tulevaisuusinvestointien ja pienitulois-
ten toimeentulosta huolehtimisen edelle. Tämä on ollut se talouspolitiikan iso linja tämän
hallituskauden aikana.

Totean nyt vielä edustaja Kurviselle, joka selvästi ei ehtinyt mukaan tähän äsken käy-
tyyn keskusteluun pienituloisten toimeentulosta, että indeksijäädytysten kautta tämä halli-
tus, puhtaasti indeksijäädytysten kautta, on leikannut 300 miljoonan edestä kaikista pieni-
tuloisimmilta suomalaisilta. [Eero Heinäluoma: Ei ihan pieni summa!] Siihen päälle tulee
vielä opintotukeen tehty yli 100 miljoonan leikkaus, siihen päälle tulee aktiivimalli, siihen
päälle tulevat ansiosidonnaiseen työttömyysturvaan tehdyt leikkaukset, sosiaali- ja tervey-
denhuollon asiakasmaksujen korotukset, lääkeomavastuiden korotukset. Ja kun tätä koko-
naisuutta katsoo, niin se, että te puolustaudutte päätöksellä, joka kustantaa hallitukselle 30
miljoonaa, ei kyllä tätä isoa kuvaa miksikään muuta. Lähinnä se kuulostaa erittäin, sanoi-
sin nytten, kiusalliselta yritykseltä spinnata tätä isoa kuvaa jotenkin keskustalle edullisem-
paan suuntaan tekemällä tämmöisen silmänkääntötempun, mutta luvut puhuvat kyllä sel-
vää kieltä tältä osin.

16.05 Ville Niinistö vihr: Arvoisa puhemies! Hallitus on tosiaan leikannut yhteensä yli
puoli miljardia euroa pienituloisten perusturvasta ja sosiaaliturvasta, ja monille nämä ker-
tautuvat monta kautta. Voi olla keliakia- ja diabeteskorvausten leikkaus, erilaiset tervey-
denhuollon maksujen korotukset ja sitten pienituloisen perusturvan heikentäminen. Pieni-
tuloisille eläkeläisille nämä leikkaukset ovat olleet aika kovia. Se, että hallitus nyt näkee,
että tässä suhdannetilanteessa oikea paikka on laittaa edelleenkin satoja miljoonia euroja
nyt tämän vakuutusmaksun alentamisen kautta suurituloisten veronkevennyksiin, on yk-
sinkertaisesti erittäin huonoa suhdannepolitiikkaa ja unohtaa ne ihmisryhmät, joilta halli-
tus on nyt jo paljon leikannut. Heidän tilannettaan ei tässäkään tilanteessa olla valmiita pa-
15



Pöytäkirjan asiakohta PTK 98/2018 vp
rantamaan, vaan perusturvan leikkaukset jatkuvat. Se on todella kova arvovalinta ja kovaa
politiikkaa hallitukselta.

Nyt kun tässä on käyty läpi tätä viimeisten kahden vaalikauden tilannetta, itsekin olen
sitä mieltä, että viime hallituskaudella finanssipolitiikan yleisviritys oli ehkä vähän liian
kireä siihen, että Suomi olisi päässyt maailmantalouden nousuun mukaan. Merkittävästi
esimerkiksi rakennusalalla kasvu alkoi siinä vaiheessa, kun Stubbin hallituksen aikana
alettiin tehdä isoa elvytyspakettia myös rakentamisessa, ja rakentamisen nousu alkoi tä-
män hallituskauden alussa ja Stubbin hallituksen lopussa siinä vaiheessa, kun tämä alkoi
iskeä voimaan. Että siinä varmasti hallitus teki asian, joka vauhditti kasvua, mutta sitä en-
nen yleisfinanssipoliittinen viritys oli ehkä hieman liian kireä. Olisi pitänyt tehdä enem-
män pitkän aikavälin rakenneuudistuksia, mutta jouduttiin tekemään lyhyen aikavälin leik-
kauksia — ja sekin oli kokoomuksen valinta. Tehtiin kireää finanssipolitiikkaa silloin, kun
oltiin suhdannekuopassa. Nyt ollaan nousemassa parempaan suhdannetilanteeseen, ja mitä
tekee kokoomus? Harrastaa löysää suhdannepolitiikkaa erityisesti suhteessa suurituloisten
verotukseen. Te teette täysin vastoin kuin mitä asiantuntijat yleisesti neuvovat, mitä pitäisi
tehdä.

Jos nyt miettii kiky-sopimuksen vaikutuksia, niin itsekin olen sitä mieltä jälkikatsannos-
sa, että Suomen kustannuskilpailukyky on parantunut suhteessa verrokkimaihin, ja sillä on
ollut yllättävän suuri merkitys meidän vientiteollisuudelle, ja se on varmasti auttanut mei-
dän talouskasvua. Mutta siinä itse asiassa suurempi vaikutus on ollut sillä, että monet kil-
pailijamaat nostivat aika paljon palkkatasoa — Saksa, Ruotsi — ja sieltä tuli suhteellises-
tikin sitä asemaa. Että meidän palkkamaltti ja tämä kilpailukyvyn parantaminen siinä aut-
toivat. Mutta kiky-sopimuksen selkeä murentava vaikutus oli se, minkä kerron, kun pää-
sen puhujakorokkeelle. [Puhuja siirtyy puhujakorokkeelle]

Arvoisa puhemies! Kiky-sopimuksen murentava vaikutus, kun siinä leikattiin juuri tie-
tyiltä väestöryhmiltä ja tietyiltä ammattiryhmiltä epäoikeudenmukaisesti, oli sen työyhtei-
sön moraalia ja työkykyä heikentävä vaikutus, mitä siitä tuli julkisiin, pienipalkkaisiin,
naisvaltaisiin aloihin. Lukuisat opettajat ja hoitajat ovat minulle kertoneet, kun olen kier-
tänyt Suomen päiväkoteja ja kouluja ja terveyskeskuksia, että se oli raskas kantaa sen pääl-
le, että jo koettiin, että on valmiiksikin todella kova työtaakka, liian vähän käsiä hoitamas-
sa terveydenhuollossa potilaita tai opettamassa oppilaita kouluissa. Sen päälle tuli tämä,
että teiltä leikataan vähän enemmän vielä kuin muilta, ja se ei ollut oikein, edustaja Zysko-
wicz.

Jos tämä olisi haluttu tehdä suhdannepoliittisesti fiksusti, olisi kannattanut toteuttaa fis-
kaalinen devalvaatio, jossa olisi juuri vain toteutettu ne vakuutusmaksualennukset, mitä
nytkin toteutettiin, ja myöhemmin kerätty ne veroina takaisin, kun suhdanne on hyvässä
kunnossa, niin kuin se nyt on. Mitä nyt tehdään? Nyt jatketaan vakuutusmaksujen alenta-
mista tilanteessa, jossa suhdanne on hyvässä kunnossa. Eli hallitus on useassa kohdassa
tehnyt ratkaisuja, joissa aina unohtuvat ne pienituloiset, heikommassa asemassa olevat ih-
miset, niin että heidän tilannettaan ei kohdennetusti paranneta missään vaiheessa.

Tämä talouspolitiikan yleisviritys tuntuu siinä valossa erityisen epäoikeudenmukaisel-
ta, että näihin samoihin ammatteihin ovat kohdistuneet isot koulutusleikkaukset sitten siel-
lä julkisen talouden säästöjen puolella. Se ei vain ole oikein, että meidän amiksen opettajat
ovat nyt uupumassa siihen, että opettajilla on ihan liian vähän aikaa lähiopetukseen oppi-
laiden kanssa. Juuri siellä amiksissa paras opetus on se, että opettajilla on aikaa ja kykyä ja
voimaa ja myös mahdollisuuksia tunnistaa ne nuoret, jotka ovat vaarassa jäädä koulutuk-
16



Pöytäkirjan asiakohta PTK 98/2018 vp
sesta sivuun kokonaan, ja se työ nyt vaikeutuu. Se hinta on tosi kova, jos meille tulee tu-
hansia nuoria lisää, jotka jäävät vaille toisen asteen loppututkintoa. Tämä on se hallituksen
talouspolitiikan suurin moka. Sen hintaa maksetaan vuosikymmeniä tästä eteenpäin eriar-
voistuvana koulutuksena opintotuen leikkausten ja koulutuksen leikkausten kautta ja eriar-
voistumisena niin, että niillä, jotka eivät nyt päässeet työllisyyden kyytiin mukaan — joka
on kieltämättä parantunut, ja se on niille hyvä, jotka pääsivät — ja jotka jäävät sinne pe-
rusturvalle, on entistäkin vaikeampaa. Tämä eriarvoistuminen on aika kova hinta siitä, että
yksi hallitus harrasti hyvin epäoikeudenmukaisesti suhdannepolitiikkaa.

Toinen varapuhemies Tuula Haatainen: Tähän asiakohtaan varattu tunnin aikaraja on jo
ylitetty, joten keskustelu ja asian käsittely keskeytetään. Asian käsittelyä jatketaan tässä is-
tunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 16.10.

————

Keskustelua jatkettiin kello 17.11.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 3 käsittelyä.

Keskustelu ei jatkunut. 

Asia lähetettiin sosiaali- ja terveysvaliokuntaan.
17


