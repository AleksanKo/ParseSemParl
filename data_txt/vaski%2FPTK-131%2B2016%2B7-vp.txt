















































DEM8C6F.tmpSave.xml


Pöytäkirjan asiakohta PTK 131/2016 vp
Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

7. Hallituksen esitys eduskunnalle hankintamenettelyä koskevaksi lainsäädännöksi
Hallituksen esitys HE 108/2016 vp
Valiokunnan mietintö TaVM 31/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 7.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

2.30 Peter Östman kd: Arvoisa puhemies! Esitän, että hyväksytään kolme lausumaa vas-
talauseen mukaisesti:

Ensimmäinen lausumaehdotus: "Eduskunta edellyttää, että hallitus seuraa sääntelyn vai-
kutuksia ja valmistelee tarvittaessa esityksen kansallisten kynnysarvojen nostamiseksi di-
rektiivin mahdollistamiin rajoihin sidosyksikköhankinnoissa ja sosiaali- ja terveyspalve-
luiden hankinnoissa."

Lausuma 2: "Eduskunta edellyttää, että valtioneuvosto huomioi sosiaali- ja terveyspal-
velujen lainsäädännössä, missä määrin niin sanottuja yleishyödyllisiä taloudellisia palve-
luja kilpailutetaan ja missä määrin niitä rajataan kilpailutuksen ulkopuolelle direktiivin
mahdollistamalla tavalla; esimerkkinä vammaisten ja vanhusten asumispalvelut, vaikea-
vammaisten palveluasuminen ja henkilökohtainen apu, jotka toteuttavat perustuslain
19 §:n 1 momentin julkiselle vallalle säädettyä velvollisuutta huolehtia sosiaalisista perus-
oikeuksista ja kansalaisten välttämättömästä huolenpidosta. Näiden palvelujen järjestämis-
tavaksi tulee valita pääsääntöisesti muu kuin hankintalain mukainen kilpailutusmenettely."

Lausuma 3: "Eduskunta edellyttää, että valtioneuvosto seuraa sääntelyn vaikutuksia ja
ryhtyy tarvittaessa valmistelemaan lainsäädännön muutoksia, joilla tuetaan esitettyä ongel-
maa ratkaisevia innovatiivisia hankintoja ja parannetaan pienten ja keskisuurten yritysten
tasapuolisia mahdollisuuksia osallistua julkisiin hankintoihin."

2.31 Hanna Sarkkinen vas: Arvoisa puhemies! Kello on paljon, mutta koska kysymys on
yli 30 miljardin lakiesityksestä, sanon muutaman sanan ennen esityksen tekoa.

Viime viikolla me kävimme keskustelua hankintalaista enemmänkin ja äänestimme py-
kälämuutosesityksistä. Keskustelussa kiinnitettiin paljon huomiota sidosyksikkösäänte-
lyyn. Hallituksen esitys tulee ajamaan kuntayhtiöt hyvin ahtaalle, kun hallitus syyllistyy
raskaaseen ylisääntelyyn rajoittaessaan sidosyksikköasemassa olevien julkisomisteisten
yhtiöiden toimintaa tarpeettomasti. Direktiivi mahdollistaisi sidosyksikköasemassa olevil-
le julkisomisteisille yhtiöille 20 prosentin markkinaehtoisen ulosmyynnin, mutta hallitus
 Tarkistettu
4.0



Pöytäkirjan asiakohta PTK 131/2016 vp
aikoo tarpeettomasti rajoittaa ulosmyyntiä 5 prosenttiin tai 500 000 euroon. Tämä tulee ai-
heuttamaan valtavia ongelmia muun muassa kunnallisille jäteyhtiöille, sairaanhoitopiirien
laboratorioille ja valtion tutkimusyhtiöille. Tämä voi heikentää esimerkiksi pienyrittäjien
saatavilla olevia työterveys- ja jätepalveluita erityisesti haja-asutusalueilla, nostaa jäte-
huollon asiakasmaksuja ja hankaloittaa kunnallisten tukipalveluiden, esimerkiksi ateria-
palveluiden, joustavaa järjestämistä. Valitettavasti eduskunta äänesti perjantaina nurin esi-
tykset ulosmyyntirajan korottamisesta direktiivin sallimaan 20 prosenttiin, vaikka keskus-
telussa ymmärrystä esitykselle ja kritiikkiä matalalle ulosmyyntirajalle tuli myös hallitus-
puolueiden edustajilta. Tässä tuleekin olemaan sitten hallituspuolueiden kansanedustajilla
selittämistä omissa kunnissaan, että miksi hallitus haluaa ajaa kuntayhtiöt ahtaalle, aiheut-
taa valtavaa byrokratiaa, kustannuksia ja palvelujen heikkenemistä.

Jätehuollolle määritellyt pidemmät siirtymäajat helpottavat toki jätepuolen tuskaa, mut-
ta eivät poista itse ongelmaa. Mietinnön ponnen mukaisesti jätealan ulosmyyntirajoja tar-
kastellaan jätelain yhteydessä vielä uudestaan, mutta kuultujen viestien perusteella en ole
lainkaan varma siitä, että jätelain uudistuksen kautta saataisiin alalle korkeampia ulos-
myyntirajoja. On myös muistettava, että matala ulosmyyntiraja ei ole ongelma vain jäte-
alalle vaan lukuisilla muillakin aloilla toimiville kuntayhtiöille. Ongelmat tulevat vain pa-
henemaan maakunta- ja sote-uudistuksen yhteydessä, jos kuntien yhtiöt eivät saa jousta-
vasti myydä palveluitaan maakunnalle ja toisinpäin.

Arvoisa puhemies! Esitimme ensimmäisessä käsittelyssä demarien ja vasemmistoliiton
yhteisen vastalauseen mukaisesti myös useita muita pykälämuutoksia. Pykälämuutosesi-
tyksillä halusimme painottaa laatua hankintojen ohjaavana tekijänä hallituksen esitystä
enemmän. Esitimme myös pykälämuutoksia, joihin nojautuen hankintayksiköt velvoitet-
taisiin ottamaan hankinnoissaan paremmin huomioon työehtojen noudattaminen, harmaan
talouden torjuminen ja asiallinen verojenmaksu. Valitettavasti nämäkin pykälät kaatuivat
äänestyksessä.

Arvoisa puhemies! Sosiaali- ja terveyspalveluiden hankinnoista on myös puhuttu paljon
hankintalain käsittelyn yhteydessä. Sote-palveluissa hankintojen kynnysarvon tulisi olla
direktiivin sallima maksimi ja suorahankintojen tekemistä olisi tullut helpottaa. Näin oltai-
siin voitu varmistaa suurempi joustavuus ja yksilökohtainen harkinta palveluiden järjestä-
misessä. Erityisesti vammaisten elinikäisistä palveluista on puhuttu ja kannettu huolta.
Elinikäisten palveluiden, mukaan lukien asumispalveluiden, järjestäminen kilpailuttami-
sella aiheuttaa isoja ongelmia ja epäinhimillisiä tilanteita. Tilannetta voisi kuvata miltei
moderniksi huutolaisuudeksi. Lainsäädäntöä olisikin muutettava siten, että vammaisten
elinikäiset palvelut järjestettäisiin lähtökohtaisesti muutoin kuin hankintalain kilpailutta-
mismenettelyllä, esimerkiksi omana työnä, suorahankintana, palveluseteleillä tai henkilö-
kohtaisella budjetoinnilla.

Esitänkin eduskunnan hyväksyttäväksi sosialidemokraattien ja vasemmistoliiton yhtei-
sen vastalauseen 1 mukaista lausumaa, joka kuuluu seuraavalla tavalla: "Eduskunta edel-
lyttää, että hallitus ryhtyy valmistelutyöhön edistääkseen sitä, että sosiaali- ja terveysalan
erityiset henkilöpalvelut, kuten vammaisten elinikäiset palvelut, järjestettäisiin pääsääntöi-
sesti muilla tavoin kuin hankintalain mukaisella kilpailuttamismenettelyllä niihin liitty-
vien erityispiirteiden vuoksi."

2.36 Merja Mäkisalo-Ropponen sd: Arvoisa puhemies! Tässä lakiesityksessä on paljon
hyviäkin asioita, mutta valitettavasti se ei kaikilta osin vastaa sille asetettuja odotuksia. It-
2



Pöytäkirjan asiakohta PTK 131/2016 vp
selleni kuntapäättäjänä ja ikäihmisten ja vammaisten asumispalveluja läheltä seuraavana
tämä lakiesitys jättää monta huolenaihetta.

Ensinnäkin innovatiivisuuden edistämiselle ja innovatiivisille hankinnoille olisi pitänyt
asettaa kunnianhimoisempia ja konkreettisempia tavoitteita. Innovatiivisten hankintojen
merkitystä ei kunnissa riittävästi ymmärretä, mutta onneksi oma kotikaupunkini Joensuu
on tästä myönteinen poikkeus. Meillä on tavoitteena, että joka viides kaupungin hankinta
on innovatiivinen. Olemme hyvinkin pääsemässä tähän tavoitteeseen, mutta tätä toimintaa
ei tässä hankintalakiesityksessä riittävästi tueta ja korosteta.

Toinen huoli liittyy siihen, että edelleenkään laatuun ja kokonaiskustannuksiin liittyviä
kriteereitä ei korosteta tarpeeksi. Laadun ja kokonaiskustannusten pitäisi olla selkeämmin
ensisijaisia hankintoja tehtäessä. Minulla on erittäin paljon huonoja esimerkkejä siitä, mitä
tarkoittaa hinnan ensisijaisuus. Diabeteksen hoitovälineet voivat olla niin huonoja, että po-
tilaan turvallisuus vaarantuu, ja ikäihmisten palveluissa halvin tarjous voittaa ja siitä joh-
tuen muistisairas ihminen joutuu paikkaan, jossa ei ole lainkaan muistiosaamista. Nämä
ovat esimerkkejä tästä päivästä, ja epäilen, korjautuvatko nämä asiat tämän uuden hankin-
talain myötä.

Kolmantena huolenaiheena minulla on, varmistaako tämä laki vammaisille ja ikäihmi-
sille pysyvän kodin, niin ettei ihmisen tarvitse kilpailutusten johdosta muuttaa omasta ko-
dista toiseen paikkaan. Tässä on kysymys ihmisoikeuksista. En ole varma tästä tämän la-
kiesityksen perusteella, ja siksi talousvaliokunnan vastalauseen 1 mukainen lausumaehdo-
tus on kannatettava. Siinähän eduskuntaa edellytetään ryhtymään valmistelutyöhön var-
mistaakseen sen, että vammaisten ja ikäihmisten asumispalvelut (Puhemies koputtaa) jär-
jestetään pääsääntöisesti muulla tavoin kuin kilpailutusmenettelyllä. Tämä asia on saatava
toiveesta velvoittavaksi lainsäädännöksi, ja kannatan edustaja Sarkkisen esittämää lausu-
maesitystä.

2.38 Jari Myllykoski vas: Arvoisa herra puhemies! Kaikkein surullisinta tässä on kuiten-
kin se, että ihmiset, jotka tekevät työtä tämän tulevan hankintalain puitteissa, jäävät vaille
sitä työehtosopimuksen suojaa, mikä meillä Suomessa normaalisti on. Olisi pitänyt olla
ehkä vielä ponnekkaampi siinä suhteessa, että meillä pitää olla sitovat säädökset siitä, että
pitää olla joko yleissitovan tai normaalisitovan työehtosopimuksen mukaiset säädökset,
joita tässä hankintalainkin yhteydessä noudatetaan.

2.39 Sari Essayah kd: Arvoisa puhemies! Kannatan aluksi tämän edustaja Östmanin esit-
tämän vastalauseen 3 mukaista kolmea lausumaesitystä. Ihan lyhyesti perustelen niitä.

Todellakin äänestimme viime viikolla siitä, millä tavalla me voimme mahdollisesti näi-
tä kansallisia kynnysarvoja seurata sen suhteen, että hallitus on nyt omissa esityksissään
selkeästi menossa kansallisessa kynnysarvossa alle sen, mitä direktiivi mahdollistaisi.
Nämä tapahtuvat niin sidosyksikköhankinnoissa kuin sosiaali- ja terveyspalveluitten han-
kinnoissa. Mielestäni on tärkeää, että me seuraamme näitä lainsäädännön vaikutuksia, ja
tarvittaessa kyllä meillä pitää olla valmius myös käyttää nämä direktiivin maksimimäärät
hyödyksemme.

Sitten toisena kohtana tässä toisessa lausumassa otetaan kantaa juuri tähän, minkä sosia-
lidemokraatitkin nostivat täällä esille, elikkä sosiaali- ja terveyspalveluitten kilpailuttami-
seen erityisesti silloin, kun tullaan vammaisten ja vanhusten asumispalveluihin, vaikea-
vammaisten palveluasumiseen ja henkilökohtaiseen apuun. Näitähän ei mikään mahti
3



Pöytäkirjan asiakohta PTK 131/2016 vp
maailmassa laita kilpailutukseen, elikkä ne voidaan aina tuottaa julkisesti. Nyt tämä ongel-
mahan on tällä hetkellä, kun meillä tämä valinnanvapauslainsäädäntö on ilmassa tämän
sote-uudistuksen osalta — no niin taitaa olla kyllä koko muukin uudistus aika lailla ilmas-
sa, mutta joka tapauksessa emme tiedä, miten tämä tullaan toteuttamaan. Esimerkiksi tämä
henkilökohtainen budjetointi, suorahankinnat, tämäntyyppiset asiat olisivat se tapa, millä
näitä palveluita, jotka ovat ihmisille elinikäisiä, tulisi järjestää, ei suinkaan aika ajoin teh-
tävällä kilpailutuksella.

Kolmantena sitten kolmannessa lausumassa on nostettu esille nämä innovatiiviset han-
kinnat eli juuri se, että etsitään sitä ratkaisua tiettyyn ongelmaan ja sitten toisaalta myöskin
parannetaan pienten ja keskisuurten yritysten tasapuolisia mahdollisuuksia osallistua jul-
kisiin hankintoihin.

2.41 Anneli Kiljunen sd:  Arvoisa herra puhemies! Minun täytyy henkilökohtaisesti sa-
noa, että olen erittäin pettynyt ja pahoillani tästä hankintalakimietinnöstä siltä osin, että se
antoi monella tapaa toivoa siihen, että näiden hankintojen osalta nämä direktiivikorjaukset
oltaisiin voitu asettaa, kynnysarvot asettaa, Euroopan unionin mahdollistamalle tasolle. On
sillä tavalla todella hämmentävää, että Suomi on nyt ainoa maa, joka ei hyödynnä tämän di-
rektiivin antamia mahdollisuuksia ja me teemme tämän asian monella tapaa entistäkin vai-
keammaksi.

Me tiedämme sen, että hankintalaki on menettelytapa. Mutta kun me puhumme sosiaali-
ja terveyspalveluista, niin käytännössä silloin, kun me puhumme niistä ihmisistä, jotka tar-
vitsevat sosiaali- ja terveyspalveluita, kyse on vammaisista ja ikääntyneistä ihmisistä ja
sellaisista palveluista, jotka ovat erityispalveluita monille ja monelle ihmiselle myös pal-
veluita, jotka ovat elinikäisiä palvelumuotoja. Tästä syystä esimerkiksi nämä direktiivin
mahdollistamat kynnysarvot saattavat vaikeuttaa näitten ihmisten elämää ja mahdollisuuk-
sia itse olla vaikuttamassa siihen, minkälaisia palveluita he tulevaisuudessa saavat.

Toinen asia, joka siihen liittyi, oli näitten suorahankintojen mahdollistaminen. Tässä
lainsäädäntöesityksessä useat eri asiantuntijat totesivat, että niitä pitäisi saada entisestään
selkeämmäksi, jotta näitä suorahankintoja aidosti myös käytettäisiin. Se olisi tälläkin het-
kellä mahdollista, mutta kun tämä lainsäädäntö ja ohjeistus niitten osalta on niin epäselvä,
niin käytännössä niitä ei hyödynnetä.

Samoin mikä tässä on ongelmallista, on se, että asiakkaitten asema tässä hankintalaissa
ei parane, vaan käytännössä tämä selkeästi... (Puhemies koputtaa) — Arvoisa puhemies!
Tulen sinne sitten.

Toinen varapuhemies Arto Satonen: Puhuja voi jatkaa puhujapöntöstä. (Puhuja siirtyi
puhujakorokkeelle)

Arvoisa herra puhemies! En halua pitkittää, mutta haluan muutaman sanan tästä vielä to-
deta sen takia, että tämä asiana on niin äärettömän tärkeä.

Elikkä tämä on monelle ihmiselle ja asiakkaalle, jotka näitä palveluita tarvitsevat, erit-
täin tärkeä. Kyse on näiden ihmisten ei mistään erityisistä palveluista vaan heidän mahdol-
listamisestaan tasa-arvoon ja yhdenvertaisuuteen muiden kansalaisten kanssa. Sen takia,
jos tätä hankintamenettelyä ei toteuteta substanssilain lähtökohdasta, käytännössä näitten
ihmisten oikeusturva ja tasa-arvoisuus ja yhdenvertaisuus eivät toteudu toivotulla tavalla.
4



Pöytäkirjan asiakohta PTK 131/2016 vp
Sen takia näkisin, että tässä pitäisi olla niin sanottua positiivista erityiskohtelua näitten ih-
misten osalta, jotta tämä tasa-arvo toteutuu.

Toinen asia, mitä toivoisin, kun tätä menettelyä nyt lähdetään viemään, on se, että tämä
lähtökohtaisesti menee substanssilaki edellä. Meidän pitää lisätä sosiaalityön osaamista ja
sosiaalihuoltolain osaamista, vammaispalvelulain osaamista myös näihin hankintoihin, ja
sen takia olen nähnyt, että näissä hankintamenettelyissä tulisi olla substanssilain asiantun-
tija, joka sitten tuo tämän asiakkaan näkökulman ja tuo myös sen lainsäädännön näkökul-
man, joka turvaa näille ihmisille parempaa oikeusturvaa näitten hankintojen suorittamises-
sa. Tästä syystä tuen lämpimästi sitä lausumaa, joka on tehty sosialidemokraattien ja va-
semmistoliiton yhteisenä lausumana. Tuen sitä lämpimästi ja kannatan sitä.

Sitten vielä yksi asia, johonka haluan pari asiaa sanoa, on tämä in house -myynnin raja,
joka on todella harmillinen asia, että nyt tässäkään tätä rajaa ei haluttu nostaa direktiivin
mahdollistamalle tasolle, vaan nyt se käytännössä on minimiäkin minimimpi ja se tulee
vaikeuttamaan monen kunnan erilaisia toimintoja. Kun siltä osin, voisiko sanoa, sitä valin-
nanvapauttakaan ei ole vielä meillä mahdollistettu, niin tämä valinnanvapaus sekä sitten
tämä in house -myynnin rajaaminen tulevat vaikeuttamaan kuntien eri yhtiöitten tulevaa
toimintaa.

2.46 Antero Vartia vihr: Arvoisa puhemies! Ehdotan, että lakiehdotusta muutetaan vih-
reiden vastalauseen mukaisesti.

2.46 Krista Mikkonen vihr: Arvoisa herra puhemies! Viime viikolla keskusteltiin laajas-
ti tästä hankintalaista ja äänestettiinkin, ja nyt tässä on jo noussut paljon esiin näitä epäkoh-
tia, mitä tähän on jäänyt. Yksi ongelma tässä näiden esille tulleiden lisäksi — niin kuin
tämä sidosyksikkösääntelyn rajan laskeminen 5 prosenttiin tai elämänikäisten palveluiden
mukaan ottaminen kilpailuttamiseen tai se, että muut kriteerit kuin hinta eivät ole tässä riit-
tävän merkittävässä asemassa — on se, että me emme varmista sitä, että osaamista on han-
kintoja tehdessä, koska se on se yksi kipukynnys, mikä on ollut jo nykyisenkin hankinta-
lain aikana todella ongelmallinen, että vaikka siinäkin olisi voinut kilpailuttaa muulla kuin
pelkällä hinnalla, niin sitä osaamista ei ole. Sen takia minä kannatankin näitä edustaja Var-
tian tekemiä lausumaehdotuksia siitä, että toisaalta ryhdytään toimenpiteisiin siinä, että
julkisten hankintojen kehittämis-, neuvonta- ja seurantayksikkö perustetaan, ja että seura-
taan sitä, miten ympäristö-, sosiaalisten, yhteiskunta- ja verovastuuseen liittyvien kriteerei-
den toteutuminen hankinnoissa onnistuu, ja jos ei onnistu, niin sen tietenkin sitten on syytä
johtaa toimenpiteisiin.

Keskustelu päättyi ja asian käsittely keskeytettiin.
5


