















































DEMC16A.tmpSave.xml


Pöytäkirjan asiakohta PTK 4/2017 vp
Pöytäkirjan asiakohta 

PTK 4/2017 vp

Täysistunto

Torstai 9.2.2017 klo 15.59—20.24

3.2. Suullinen kysymys kaksoiskansalaisuudesta Puolustusvoimissa (Touko Aalto vihr)
Suullinen kysymys SKT 3/2017 vp

Suullinen kyselytunti

Puhemies Maria Lohela: Seuraava kysymys, edustaja Aalto.

Keskustelu

16.14 Touko Aalto vihr: Arvoisa rouva puhemies! Olemme saaneet seurata mediasta eri-
koista näytelmää. Yleisradio uutisoi, että Puolustusvoimat on laittanut Venäjän kaksois-
kansalaiset erityistarkkailuun. Puolustusministeri Niinistö on syyttänyt Yleisradiota vale-
uutisesta ja kiistänyt kaikki väitteet ministeriönsä sisäisistä ohjeistuksista kaksoiskansalai-
siin nähden. Riippumatta siitä, mitä mieltä kaksoiskansalaiskysymyksestä on, Suomessa ei
voi ohittaa eduskuntaa ja voimassa olevaa lainsäädäntöä epävirallisten ohjeistusten kautta.
Kysynkin puolustusministeri Niinistöltä: Onko teidän ministeriössänne noudatettu Suo-
men voimassa olevaa lainsäädäntöä vai onko lainvastaisia epävirallisia ohjeistuksia annet-
tu? Jos epävirallisia ohjeistuksia on käytetty, mistä ne ovat peräisin ja miten hallitus aikoo
asiaan reagoida kaikkien ministeriöiden osalta?

16.15 Puolustusministeri  Jussi  Niinistö  (vastauspuheenvuoro): Arvoisa rouva puhe-
mies! Puolustusvoimissa ei ole mitään virallista tai epävirallista ohjeistusta, norminantoa,
linjanvetoa koskien kaksoiskansalaisia varusmiehinä tai sotilasviroissa. Tämä on yksiselit-
teinen asia.

Eri asia on, että on löytynyt esimerkiksi tämä Kainuun Prikaatin tapaus, jossa infotilai-
suudessa varusmieskouluttaja antoi väärää tietoa kaksoiskansalaisuuden sopivuudesta mi-
nilennokkikoulutukseen, mutta tämä virhe on saman tien korjattu. Toinen tapaus löytyi,
kun tätä alettiin tarkemmin selvittämään, ja tämä on esitutkinnassa, mutta sekin koskee hy-
vin rajattua varusmiesjoukkoa. Puolustusvoimat valvoo lakia, ja puolustusministeriön teh-
tävä on varmistaa, että lain mukaan myös toimitaan.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.16 Touko Aalto vihr (vastauspuheenvuoro): Arvoisa puhemies! Keskustelu yleisesti-
kin kansallisuuslaista tai virkamieslainsäädännöstä on yksi asia. Nyt kysymys on siis va-
kavammasta asiasta: Suomen voimassa olevan lainsäädännön noudattamisesta. Te, arvoi-
sa puolustusministeri, olette reagoinut asiaan kieltämällä ensin kaiken ja moittimalla Yleis-
radion journalismia. Samalla käy ilmi yhä useampia viitteitä siitä, että joitain ohjeistuksia
 Tarkistettu
4.0



Pöytäkirjan asiakohta PTK 4/2017 vp
on annettu ja jopa pantu täytäntöön. Kuten totesitte, Puolustusvoimat on kertonut esimer-
kiksi löytäneensä kaksi tapausta, joissa kaksoiskansallisuuden omaavia varusmiehiä olisi
kohdeltu eri tavalla kuin muita. Toivon, että otatte kantaa tähän Yleisradion uutiseen vielä
kerran ja kerrotte sen, miten hallitus aikoo taata sen, että kaikkien ministeriöiden kaikilla
tasoilla ihmisiä kohdellaan tasavertaisesti heidän taustastaan riippumatta.

16.17 Puolustusministeri  Jussi  Niinistö  (vastauspuheenvuoro): Arvoisa rouva puhe-
mies! Lähtökohta nykylainsäädännön mukaan on tietenkin se, että kaksoiskansalaisia tai
monikansalaisia, niin kuin laissa sanotaan, kohdellaan yhtä lailla kuin muitakin Suomen
kansalaisia. Eri asia on se, että kansallisen turvallisuuden takia joudumme tarkastelemaan
lainsäädäntöön erinäisiä muutoksia ja edustamallani hallinnonalalla, puolustushallinnon
alalla, on tarkoitus tarkastella lakia Puolustusvoimista ja lakia Maanpuolustuskorkea-
koulusta. Tavoitteena on, että jatkossa ei olisi enää sellaisia lojaliteettiristiriitoja tai vaikut-
tamisyrityksiä, mitä tällä hetkellä voi syntyä, kun esimerkiksi kaksoiskansalainen on soti-
lasvirassa, jolloin jonkun toisen valtion viranomaiset voivat suorastaan pitää tätä henkilöä
maanpetturina. Kysymys on myös henkilön omasta edusta. Emme halua saattaa häntä täl-
laiseen tilanteeseen.

16.18 Erkki Tuomioja sd (vastauspuheenvuoro): Arvoisa puhemies! Kaksoiskansalai-
suus on laaja kokonaisuus, ja samanlaista käytäntöä on melkein puolessa maailman mais-
ta, ja sen vuoksi näitä kaikkia kaksoiskansalaisuuteen liittyviä kysymyksiä on syytä tarkas-
tella kokonaisuutena. On hyvin ymmärrettävää, että turvallisuus on yksi näkökohta siinä,
mutta ihmettelen sitä — ja tämä nyt kohdistuu pääministerille — eikö hallituksen pitäisi
katsoa kokonaisuutena kaksoiskansalaisuuteen liittyviä kysymyksiä eikä lähteä liikkeelle
siitä, että yksittäiset ministerit ja ministeriöt omalla alallaan tekevät jotain valmistelua.

16.19 Pääministeri Juha Sipilä (vastauspuheenvuoro): Arvoisa rouva puhemies! Näin
juuri teemme. Eli hallitusohjelmassa on kirjaus, jonka mukaan tarkastelemme tätä koko-
naisuutta. Sitä kokonaisuutta tarkastellaan nyt virkamieslain muutoksilla ja siihen liittyvil-
lä turvallisuusselvityslain muutoksilla, ja näistä tulee hallituksen esitys loppukeväästä.
Kansalaisuuslakia ei ole tarkoitus muuttaa. Siitä on hallitus tehnyt päätöksen.

Sitten puolustushallinnolla ja sisäministeriöllä on tämän lisäksi omat selvityksensä me-
nossa näihin heidän turvallisuuskriittisiin tehtäviinsä liittyen. Puolustusministeriön osalta
tämä selvitys saadaan toukokuussa valmiiksi ja sisäministeriön osalta — koskee lähinnä
Rajavartiolaitosta — elokuussa, ja sen jälkeen tehdään niitä koskevia päätöksiä.

Mutta tätä koko kokonaisuutta on katsottu koko ajan yhtenäisenä. Viimeksi tänä päivä-
nä on asiasta palaveerattu.

16.20 Sampo Terho ps (vastauspuheenvuoro): Arvoisa puhemies! Tämä on tietenkin tär-
keä keskustelunaihe, joka on itse asiassa jo useamman vaalikauden, ainakin taustoissa var-
masti, muhinut.

Kysymys alkoi tästä uutisoinnista, eli on minunkin myönnettävä, että meillä Yleisradi-
on uutisointi aiheesta on ollut siinä mielessä sekavaa, että en ole vielä tähän mennessä oi-
kein ymmärtänyt, mitkä ovat nämä vahvistetut lähteet ja mitkä ovat tarkkaan ottaen ne esi-
tetyt väitteet, mistä pidetään kiinni. 
2



Pöytäkirjan asiakohta PTK 4/2017 vp
Minua kiinnostaa enemmän kuitenkin tämä itse sisältöasia, koska asiahan on tosiaankin
tärkeä. Minkälaisia riskejä puolustusministeri tai puolustushallinto näkevät tässä kaksois-
kansalaisuudessa, vai onko niitä? Meillähän on kuitenkin tähän muutosta tulossa myös ai-
van virallisia teitä, täysin tästä uutisoinnista riippumatta, joka nyt sitten on lähtenyt sa-
maan aikaan liikkeelle. Onko näiden riskien huoli yleinen turvallisuusviranomaisten paris-
sa, ja onko niitä mahdollisesti mietitty pitkään, ja mitä ne todella olisivat?

16.21 Puolustusministeri  Jussi  Niinistö  (vastauspuheenvuoro): Arvoisa rouva puhe-
mies! Riskejä on toki tunnistettu jo siitä lähtien, kun tätä kansalaisuuslainsäädäntöä muu-
tettiin vuonna 2003.  Jo silloin  sisäministeriö ja myös puolustusministeriö olivat kovin
skeptisiä tämän lainsäädännön suhteen, koska kaksoiskansalaisuuskäytäntö synnyttää
etenkin sotilasviroissa väistämättä mahdollisia lojaliteettiristiriitoja ja myös mahdollisia
vaikuttamisyrityksiä niin tähän henkilöön itseensä kuin hänen perheeseensä liittyen.

16.21 Markus Mustajärvi vas (vastauspuheenvuoro): Arvoisa puhemies! Olipa kyse po-
liisista, Puolustusvoimista, Rajavartiolaitoksesta tai vaikka ulkoministeriöstä, niin siihen-
hän on olemassa kohtuullisen hyvin toimiva työkalu, turvallisuusselvitys — on eriasteisia
turvallisuusselvityksiä, joiden yhteydessä henkilön sopivuutta ja mahdollisia riskejä arvi-
oidaan rekrytointitilanteessa.

Mutta kun pääministerikin viittasi tähän lainvalmisteluun, niin onko tässä lainvalmiste-
lun lähtökohtana nyt sitten kategorinen ryhmä, kansalaisuus, vaiko nimenomaan tiettyyn
yksilöön liittyvät ominaisuudet, kyvyt ja mahdolliset riskit, joita arvioida? Ja ei kai voi olla
niin, että jos henkilö on kaksoiskansalainen ja hän luopuu toisesta kansalaisuudesta, niin
hänestä tulee sillä hetkellä täysin luotettava ja lojaali?

16.22 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin voin vakuuttaa sen, että kaikessa ohjeistuksessa, kaikissa päätöksissä noudatetaan
perus- ja ihmisoikeuksia ja nykyistä lainsäädäntöä. Kaikella tällä, mitä olemme tekemässä,
emme halua missään tapauksessa syyllistää kaksoiskansalaisia. Kaksoiskansalaiset ovat
tervetulleita edelleenkin Suomeen, ja me toivomme, että kaksoiskansalaisuuksia haetaan
edelleenkin Suomessa. Tämä keskustelu pitää nyt erottaa tästä.

Tietyissä tehtävissä henkilön itsensä kannalta voi syntyä ikäviä ristiriitatilanteita, ja
nämä turvallisuusselvitykset ovat nyt se tapa, millä sitten niihin ikäviin tilanteisiin pyri-
tään hakemaan selvyyttä ja uusia lääkkeitä lainsäädännön keinoin.

16.23 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Näissä turvallisuusselvityksissä se lainsäädännön valmistelu kuuluu oikeusmi-
nisteriön vastuulle, ja tässä on nimenomaan tarkoituksena hakea nykyistä selkeämmät toi-
mivaltuudet turvallisuusviranomaisille ottaa arvioinnissaan huomioon turvallisuusselvi-
tyksen kohteena olevan henkilön ulkomaan sidonnaisuudet. Ja sitten myös pyrittäisiin pa-
rantamaan viranomaisten mahdollisuutta toimittaa nimittävälle viranomaiselle tai muulle
henkilölle, tehtävään valitsevalle, havainnot, jotka voivat sitten vaikuttaa tämän henkilön
luotettavuuden arviointiin.

16.24 Alexander Stubb kok (vastauspuheenvuoro): Arvoisa rouva puhemies! Tämä kes-
kustelu kaksoiskansalaisuudesta viime päivien aikana on oikeastaan ollut aika hämmentä-
3



Pöytäkirjan asiakohta PTK 4/2017 vp
vä, eikä vähiten niille noin 100 000 kaksoiskansalaiselle, jotka meillä Suomessa on. Noin
puolella maailman 200 maasta on kaksoiskansalaisuus, ja mehän Suomessa otimme tämän
toimintatavan meidän lainsäädäntöömme vuonna 2003. Myönnän suoraan olevani vähän
jäävi tässä kysymyksessä, koska minulla on kotona kaksi vielä alaikäistä kaksoiskansalais-
ta. Heillä on Britannian kansalaisuus ja Suomen kansalaisuus. Kun olen kotona yrittänyt
selittää sitä, että myös tällä tavalla voi Suomessa asua, elää ja toimia eikä voi olla minkään-
näköisiä rajoitteita, se on ymmärretty, mutta voisiko hallitus tässä tilanteessa vahvistaa nyt
kaikille Suomen kaksoiskansalaisille, että heitä ei missään muodossa tulla tässä maassa
syrjimään, olipa sitten kyse viroista ulkoasiainministeriössä tai muissa ministeriöissä?
Tämä on osa tämän päivän kansainvälisyyttä, jossa Suomen pitää myös olla osallisena.
[Eva Biaudet: Kiitos!]

16.25 Pääministeri  Juha  Sipilä  (vastauspuheenvuoro): Arvoisa puhemies! Edustaja
Stubb nosti erittäin tärkeän näkökulman, ja tätä nimenomaan olen halunnut korostaa koko
ajan, että tästä ei ole kyse, emme halua missään tapauksessa syyllistää kaksoiskansalaisia.
Nämä keskustelut, mitä käydään, eivät liity kaksoiskansalaisuuteen vaan tiettyihin tur-
vakriittisten tehtävien turvaselvitysten tekemiseen, ja näitä tilanteita, käytännön tilanteita,
on ollut, joista me olemme saaneet palautetta, jo useammankin kauden ajan, ja tähän pitää
löytää selvyys. Mutta voin vakuuttaa, että jokainen kaksoiskansalainen voi Suomessa jat-
kaa elämistä ja luottaa siihen, että me kunnioitamme perusoikeuksia, ihmisoikeuksia ja
kaikki päätökset tehdään siltä pohjalta, ei niin, että kategorisoimme kaksoiskansalaiset jo-
honkin toiseen luokkaan. Vakuutan, että vastaukseni on myönteinen.

16.26 Ville Niinistö vihr (vastauspuheenvuoro): Arvoisa puhemies! Tämä keskustelu on
selvästi ollut paikallaan, ja haluan kiittää pääministeri Sipilää tässä selkeästä vastauksesta
edustaja Stubbin hienoon kysymykseen. Itsellänikin on kotona kaksi kaksoiskansalaista,
he ovat Ruotsin ja Suomen kansalaisia, ja olen saanut yhteydenottoja eri ihmisiltä, jotka
ovat huolissaan siitä, koetaanko heidät jotenkin vähemmän arvokkaina Suomen kansalai-
sina. Meillä on esimerkiksi venäjänkielisen vähemmistön osalta Venäjän ja Suomen kak-
soiskansalaisia [Hälinää — Puhemies koputtaa] yli 20 000 ihmistä, ja monet heistä ovat
asuneet Suomessa hyvin pitkään ja tehneet paljon töitä tämän maan eteen. Sitten toiseksi
eniten näitä kaksoiskansalaisia on Ruotsin suhteen. Erityisesti EU-maiden kesken tämä
vastavuoroinen tunnustaminen on yleinen periaate, joten on tärkeätä, että nyt Suomen hal-
litukselta tulee selkeä viesti, että nämä ihmiset ovat arvokkaita ja tasavertaisia Suomen
kansalaisia.

Lopuksi pääministerille sanonkin, että eikö ole niin, että nyt kysymys on sen arvioinnis-
ta, miten eri yksittäisissä tilanteissa turvallisuusselvityksillä ja muilla tavoin arvioidaan
tiettyjen virkojen hoitaminen [Puhemies koputtaa] eikä yleisesti kaksoiskansalaisuuteen
liittyvistä kysymyksistä.

16.27 Pääministeri Juha Sipilä (vastauspuheenvuoro): Arvoisa puhemies! Juuri tästä on
kysymys. Haluamme välttää sellaiset yksilöiden tilanteet, joissa voisi tulla tämmöinen lo-
jaliteetti- ja eturistiriita, ja näitä tilanteita varten nyt lainsäädäntöä lähinnä tämän turvalli-
suusselvityslain ja virkamieslain muutoksin pyritään tekemään. Sitten tehdään erikseen to-
siaan selvitys puolustushallinnossa ja sisäministeriössä lähinnä Rajavartioston erityisvaa-
timuksista, ja sikäli kuin sieltä nousee muutostarpeita, niin sitten niistä tehdään erikseen
4



Pöytäkirjan asiakohta PTK 4/2017 vp
päätöksiä. Toinen valmistuu toukokuussa eli tämä Puolustusvoimien selvitys, ja elokuussa
valmistuu sitten tämä Rajavartiolaitosta koskeva selvitys.

Kysymyksen käsittely päättyi.
5


