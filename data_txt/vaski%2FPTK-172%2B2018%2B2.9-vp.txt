















































DEMF0C0.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.9. Suullinen kysymys naisiin kohdistuvan lähisuhdeväkivallan vähentämisestä (Pia 
Kauma kok)

Suullinen kysymys SKT 290/2018 vp

Suullinen kyselytunti

Puhemies Paula Risikko: Vielä yksi kysymys. Kokoomuksen eduskuntaryhmä, edustaja
Kauma.

Keskustelu

16.59 Pia Kauma kok: Arvoisa puhemies! Huomisen naistenpäivän kunniaksi voi tode-
ta, että Suomi on monella tapaa erittäin hyvä paikka syntyä tytöksi. Suomi on usein listattu
maailman parhaaksi maaksi äideille huolimatta siitä kritiikistä, mitä tänään on täällä kuul-
tu. Kuitenkin meillä on myöskin ongelmia. Vuoden 2016 EU-tutkimuksesta kävi ilmi, että
Suomi oli naisille EU:n toiseksi turvattomin maa. Tutkimuksen mukaan Suomessa tapah-
tuvista väkivaltarikoksista 30 prosenttia oli nykyisen tai entisen kumppanin tekemiä. Per-
heväkivalta jää piiloon monta kertaa muun muassa koetun häpeän takia. Kysyisin perhe- ja
peruspalveluministeri Saarikolta: mitä tällä hallituskaudella on tehty naisten kokeman per-
heväkivallan vähentämiseksi?

17.00 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Maailman talousfoorumin arvion mukaan Suomi on naisille maailman nel-
jänneksi tasa-arvoisin maa. Aiemmassa keskustelussa kävi ilmi, että tasa-arvo on kuiten-
kin asia, jota on edistettävä joka päivä. Kysymyksessänne esiin nostamanne lähisuhdevä-
kivalta on suomalaisen yhteiskunnan häpeäpilkku. Me emme voi riemuita tasa-arvosta työ-
elämässä tai naisten asemasta vaikkapa yhteiskunnallisissa tehtävissä, jos niin moni nai-
nen kokee elämässään lähimmässä ihmissuhteessaan väkivaltaa. Tämän vuoksi olen ylpeä
Suomesta, joka sitoutui Istanbulin sopimukseen, joka velvoittaa Suomea toimenpiteisiin
juuri naisiin kohdistuvan väkivallan vähentämiseksi. Sopimus ja sitoumus on laaja ja kä-
sittää esimerkiksi myös vaikkapa erittäin puistattavan tyttöjen sukuelinten silpomisen vah-
van kriminalisoinnin, jonka Suomi rikoslaissa tietysti on tehnyt.

Lähisuhdeväkivallan osalta tämä hallituskausi jää historiaan merkittävinä parannuksina
turvakotipaikkojen lisäämisessä ja niiden alueellisessa tasa-arvossa ja myöskin puhelinlin-
jan avaamisessa, joka on ollut valitettavan kaivattu ja tarvittu anonyymeihin yhteydenot-
toihin väkivallan uhreille — nämä esimerkit vain mainitakseni.

Kysymyksen käsittely päättyi.
 Tarkistettu
4.0



Pöytäkirjan asiakohta PTK 172/2018 vp
Kyselytunti päättyi.
2


