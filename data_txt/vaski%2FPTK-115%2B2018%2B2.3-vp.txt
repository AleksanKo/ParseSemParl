















































DEM20C6.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

2.3. Suullinen kysymys raiskauksen määritelmän muuttamisesta (Krista Mikkonen vihr)
Suullinen kysymys SKT 183/2018 vp

Suullinen kyselytunti

Puhemies Paula Risikko: Sitten otetaan oppositioryhmien loput kysymykset sillä tavalla,
että kysymys ja sitten lisäkysymys. Vihreä eduskuntaryhmä, edustaja Mikkonen.

Keskustelu

16.46 Krista Mikkonen vihr: Arvoisa puhemies! Suostumus2018-kansalaisaloite sai tä-
nään kokoon 50 000 nimeä. Aloite esittää lakimuutosta niin, että kyse olisi aina raiskauk-
sesta silloin, kun seksi ei perustu molemminpuoliseen suostumukseen. Nykylain mukaan
kyse on raiskauksesta vain silloin, kun uhria vastaan on käytetty väkivaltaa tai uhattu sillä.
Kuitenkin tiedämme, että raiskaustilanteessa moni uhri jähmettyy eikä raiskaajan edes tar-
vitse uhata väkivallalla. Määrittelemällä raiskaus suostumuksen puutteen kautta varmiste-
taan, että uhrit saavat oikeutta ja jokaisen oikeutta päättää omista rajoistaan kunnioitetaan.
Ruotsissa näin on, ja aloitteen saama tuki osoittaa, että suomalaiset haluavat samaa. Edus-
kuntaan on jätetty samansisältöinen lakialoite helmikuussa, ja sen allekirjoitti 79 edustajaa
kaikista eri puolueista. Ministeri Häkkänen, olette jo maaliskuussa luvannut selvittää lain
muuttamista. Nyt teillä olisi mahdollisuus toimia. Kysynkin: aiotteko edistää lakimuutosta
tällä kaudella?

16.47 Oikeusministeri Antti Häkkänen (vastauspuheenvuoro): Arvoisa puhemies! Kii-
tos erittäin ajankohtaisesta aiheesta. Seksuaalirikoslainsäädännön uudistamiseksi on tehty
viimeisen 15 vuoden aikana aika paljon yksittäisiä uudistuksia, ja uskon, että pitäisi tehdä
kokonaan rikoslain 20 luvun kokonaisuudistus, jotta kaikki palaset jäsentyvät oikeille koh-
dilleen.

Tässä aloitteessa, joka on sinänsä erittäin ansiokas, on nimenomaan kyse siitä, pitäisikö
raiskauksen tunnusmerkistöä muuttaa rikoslaissa, jotta rikosvastuu toteutuisi paremmin.
Kaikki kansanedustajat tässä salissa varmasti ovat yhtä mieltä siitä, että rikosvastuun pitää
toteutua mahdollisimman tehokkaasti, jotta rikolliset saadaan vastuuseen teoistaan. Ja nyt
on kyse siitä, että mikä pykälän kirjoittamistapa on oikea, jotta henkilöt saadaan vastuu-
seen.

Tälläkään hetkellä meidän rikoslaki ei lähde siitä, että jotenkin pitäisi erikseen vastus-
tella, eli myös tuomion voi saada, vaikka henkilö ei vastustele. Myös kansainvälisesti on
tämä kysymys ollut keskustelussa. Meillä on jo 20 vuotta rikoslaki [Puhemies koputtaa]
lähtenyt siitä, että varsinaista suostumusta ei nimenomaisesti tarvitse antaa siihen tekoon
 Tarkistettu
4.0



Pöytäkirjan asiakohta PTK 115/2018 vp
ilman, että voi tulla... Mutta tämä on valmistelussa oikeusministeriössä, ja nyt on loppu-
vuodesta tulossa ulos arviomuistio.

16.48 Krista Mikkonen vihr (vastauspuheenvuoro): Arvoisa puhemies! Toivon todella-
kin, että ministeri ehtisi tuoda tuon lakimuutoksen vielä tällä kaudella.

Mutta ensi viikolla vietetään naisiin kohdistuvan väkivallan vastaista päivää. Naisten
parisuhteessa kokema väkivalta on Suomessa valtava ongelma ja iso yhteiskunnallinen hä-
peätahra. Arviolta joka kolmas suomalainen nainen kokee elämänsä aikana väkivaltaa lä-
hisuhteessa.

Resurssit naisiin kohdistuvan väkivallan lopettamiseksi ovat Suomessa edelleen aivan
liian pienet. Turvakotipaikkojen määrä ei vastaa suosituksia eikä todellista tarvetta, vaikka
olemme sitoutuneet Istanbulin sopimukseen. Turvakoteja on liian harvassa, ja välimatkat
ovat liian pitkiä. Joka vuosi satoja apua hakevia naisia ja lapsia joudutaan käännyttämään
turvakotien ovilta. 

Kysynkin asianomaiselta ministeriltä: mihin toimiin hallitus aikoo ryhtyä naisiin koh-
distuvan väkivallan lopettamiseksi Suomessa?

16.49 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On ryhdytty. Minusta on erittäin hienoa, että Suomi sitoutui Istanbulin sopi-
mukseen ja sitä kautta naisiin kohdistuvan väkivallan vastaiseen työhön, ja se on konkreet-
tisesti tarkoittanut muun muassa mainittujen turvakotipaikkojen määrän ja niihin kohdis-
tuvan rahoituksen kasvua, jos oikein muistan, 70 prosentilla. Olemme lisänneet merkittä-
västi turvakotipaikkoja, ja sekään ei vielä ole riittävästi. Mutta kasvu on ollut merkittävää.

Lisäksi äskeiseen keskusteluun ja seksuaalirikosten uhreihin liittyen: Me olemme perus-
taneet useamman yliopistokeskussairaalan yhteyteen seksuaalirikosten uhrien tukikeskuk-
sen. Me olemme avanneet puhelinpalvelun, joka on ollut surullisen suosittu, ja kohderyh-
mänä ovat nimenomaan lähisuhdeväkivaltaa kokevat henkilöt. 

Ja uusimpana ja minusta ehkä yhtenä tärkeimpänä ulottuvuutena, tämän sopimuksen ra-
tifiointina ja paremman todellisuuden rakentamisena lähisuhdeväkivaltaan liittyen me
olemme tiivistäneet yhteistyötä sisäministeriön kanssa niin, että tämän kuun lopulla järjes-
tämme pyöreän pöydän, niin että myös poliisin kautta yhä vahvemmin ja rohkeammin puu-
tuttaisiin tilanteisiin, joita he kentällä kohtaavat, joissa selvästi tapahtuu väkivallantekoja
kodeissa kumpaa [Puhemies koputtaa] tahansa sukupuolta kohtaan.

Kysymyksen käsittely päättyi.
2


