















































DEMAAE1.tmpSave.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

31. Lakialoite laiksi sairausvakuutuslain 11 luvun 8 §:n muuttamisesta
Lakialoite LA 70/2016 vp Saara-Sofia Sirén kok ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 31. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

19.52 Saara-Sofia Sirén kok (esittelypuheenvuoro): Arvoisa puhemies! Tämä lakialoit-
teeni koskee sairausvakuutuslain 11 luvun 8 §:ää ja liittyy kunnallisten luottamustehtävien
hoidosta saatavien kokouspalkkioiden vaikutukseen vanhempainetuuksiin. Sairausvakuu-
tuslaissahan siis säädetään äitiysrahan, isyysrahan ja vanhempainrahan määräytymisperus-
teista, ja näillä etuuksilla on tarkoitus huolehtia siitä, että vanhemmuuden kustannukset ei-
vät olisi kenellekään kohtuuttomia. Voimassa olevan lainsäädännön mukaisesti päivära-
haetuuksien määrä laskee vähimmäistasoon, mikäli lapsen vanhempi samanaikaisesti on
ansiotyössä päivärahakauden aikana.

Tässä syksyn aikana on tullut esille sellaisia tapauksia, joissa kunnallisen luottamusteh-
tävän hoitamisesta saadut palkkiot on tulkittu ansiotuloksi, luottamustehtävän hoitaminen
on tulkittu työksi ja kokouspäiviltä maksettu vanhempainetuus on sitten maksettu minimi-
määräisesti. Tämän lakialoitteen pontimena toimi erään kokoomuslaisen kaupunginvaltuu-
tetun kokemus, jossa näin oli käynyt, ja kun kyseinen valtuutettu sattui olemaan asialleen
omistautunut juristi, niin hän selvitti asian juurta jaksaen, vei niin sanotusti loppuun asti, ja
kävi ilmi, että tästä saatiin tällainen tapaus, joka paljasti nykyisessä lainsäädännössä ole-
van epäkohdan. Vaikuttaa myös siltä, että tästä asiasta on erilaisia käytäntöjä, ja siksikin la-
kia on syytä tältä osin, näiden yksityiskohtien osalta, tarkentaa.

Toimeentuloturva-asioiden muutoksenhakuelimet, sosiaaliturvan muutoksenhakulauta-
kunta ja vakuutusoikeus ovat ratkaisukäytännössään katsoneet, että voimassa olevan lain-
säädännön mukaan kunnallisen luottamustoimen hoitaminen on sairausvakuutuslakia so-
vellettaessa rinnastettava ansiotyöhön. Näin on siis tulkittu. Kunnalliset luottamushenkilöt
eivät kuitenkaan ole työ- tai virkasuhteessa kuntaan, eikä luottamustoimipalkkioista kerry
lomaoikeutta tai eläkettä. Ansiotyötulojen tarkoituksena on tarjota toimeentulo, kun taas
kunnallisista luottamustoimista maksettavien palkkioiden tarkoituksena on korvata tehtä-
vään kuluvaa aikaa pitäen tämän perustuslaillisen oikeuden toteuttamisen mahdollisim-
man suuressa määrin kaikkien ulottuvilla, jotta kaikilla olisi mahdollisuus osallistua kun-
nalliseen päätöksentekoon. Tästä huolimatta, kuten edellä on todettu, luottamustoimipalk-
kioita on tulkittu vanhempainetuuksia pienentävänä.
 Tarkistettu
4.0



Pöytäkirjan asiakohta PTK 114/2016 vp
Nykyinen hallintokäytäntö luottamustoimesta maksettavien palkkioiden vaikutuksesta
erilaisiin etuuksiin myös vaihtelee. Esimerkiksi työttömyysetuuksien kohdalla luottamus-
toimesta saatu kokouspalkkio ei vähennä työttömyysetuuden määrää, mutta vanhempain-
etuuksien osalta näin on siis käynyt. Kunnallisista luottamustoimista maksettavien palkki-
oiden kohtelua eri etuuslajeissa olisikin tarkoituksenmukaista yhtenäistää.

Arvoisa puhemies! Perhe-etuuksien tarkoituksena on turvata lapsen kotona tapahtuva
hoito. Se ei kuitenkaan voi tarkoittaa sitä, että pienten lasten vanhemmat joutuisivat eriar-
voiseen asemaan osallistuessaan kunnallisen luottamustoimen hoitoon tai politiikkaan.
Lapsiperheiden arjessa on paljon muitakin sellaisia tilanteita, joissa hoitoapua saadaan esi-
merkiksi perhepiiristä silloin, kun vanhemmilla on henkilökohtaisia menoja, eivätkä tällai-
set järjestelyt — edes silloin, kun ne ovat säännöllisiä — johda etuuksien maksamiseen mi-
niminä. Huomionarvoista on myös se, että kunnallisiin luottamustehtäviin ja kunnallispo-
litiikkaan liittyvät kokoukset ovat yleensä monesti ilta-aikaan, jolloin — jos perheessä on
kaksi vanhempaa — voisi ajatella, että toinen vanhempi voisi osallistua niihin kokouksiin
ja se olisi tulkittavissa ikään kuin harrastuksena, siinä missä moni muukin harrastus.

Moni meistä itseni mukaan lukien tietää ihan omakohtaisestikin, että pienten lasten van-
hempien osallistuminen politiikkaan on varsin haastavaa arjen suunnittelua ja sitä pitäisi
nimenomaan edistää ja helpottaa eikä luoda sellaisia kannustinloukkuja, joita joutuu vielä
sitten erikseen pohtimaan. Pienten lasten vanhempia tulisi päinvastoin kannustaa mukaan
ja pyrkiä aktiivisesti purkamaan osallistumisen esteitä. Yhteiskunnan on viestittävä lain-
säädännön keinoin, että pienten lasten vanhemmat ovat haluttuja ja tervetulleita mukaan
politiikkaan ja että pienten lasten vanhempien, ihan siinä kuin kaiken ikäisten ja kaiken
taustaisten ihmisten, pitää voida kokea, että heillä on ihan yhtäläiset oikeudet osallistua
päätöksentekoon.

Kunnallisten luottamustehtävien hoitaminen on lainsäädännössä turvattu oikeus ja mo-
nelta osin myös velvollisuus, eikä niiden rinnastaminen ansiotyöhön siten ole mielestäni
perusteltua. Poliittinen toiminta on jokaisen yhdenvertainen oikeus, ja yhteiskunnan täy-
tyy tätä oikeutta kannustaa käyttämään. Meillä ei ole varaa siihen, että pienten lasten van-
hemmat eivät osallistuisi yhteisten asioiden suunnitteluun ja niistä päättämiseen. Lapsiper-
heissä ollaan sitä paitsi monien keskeisten yhteiskunnan palveluiden suurkuluttajia, joten
jo senkin takia olisi tärkeää saada pienten lasten vanhempien mielipiteet, näkemykset ja
kokemukset mukaan siihen kunnalliseen päätöksentekoon.

Jotta pienten lasten vanhempia kannustettaisiin nykyistä paremmin kunnallisten luotta-
mustehtävien hoitamiseen, olisi sairausvakuutuslakia perusteltua muuttaa siten, että kun-
nallisista luottamustehtävistä maksettavia palkkioita ei huomioitaisi päivärahoja alentava-
na tulona. Tämä on ajankohtainen keskustelu senkin vuoksi, että parhaillaan monessa puo-
lueessa yritetään kerätä ehdokaslistoja kunnallisvaaleja varten ja tämän aiheen noustua jul-
kisuuteen tässä syksyn aikana on hyvin vaikea perustella pienten lasten vanhemmalle, että
juuri sinun panostasi tarvitaan, siihen halutaan kannustaa ja nyt kannattaa nimenomaan
lähteä mukaan, kun siinä on paljon muitakin pohdittavia asioita. Kun ison päätöksen poli-
tiikkaan mukaan lähdöstä tekee, niin ei pitäisi joutua pohtimaan myöskin tätä omaan toi-
meentuloonsa liittyvää kysymystä.

Tein aiheesta syksyllä kirjallisen kysymyksen, ja sosiaali- ja terveysministeri Mattila
siihen vastasi. Hän totesi vastauksessaan, että nykyisellä käytännöllä ottaen huomioon
luottamustoimesta saadut tulot vanhempainpäivärahojen arvioinnissa saattaa olla joissa-
kin tapauksissa vaikutusta siihen, kuinka kansalaiset osallistuvat yhteiskunnalliseen toi-
2



Pöytäkirjan asiakohta PTK 114/2016 vp
mintaan. Ministeri siis vastauksessaan totesi, että tällaisia tapauksia on ja ihmiset saattavat
arvioida osallistumismahdollisuuksiaan tämän epäkohdan perusteella. Tätä ei Mattilan
vastauksen mukaan kuitenkaan pidetty riittävänä perusteena muuttaa lainsäädäntöä siten,
ettei luottamustehtävistä saatu palkkio koskaan vaikuttaisi maksettaviin sosiaalietuuksiin,
joten tältä pohjalta valmisteltiin tämä kyseessä oleva lakialoite, jossa ehdotetaan, että lain-
säädäntöä muutettaisiin siten, että sairausvakuutuslain mukaisten vanhempainpäiväraho-
jen määrän arvioinnissa ei jatkossa huomioitaisi kunnallisista luottamustehtävistä saatavia
kokouspalkkioita.

Selkeyden vuoksi olisi perusteltua kuitenkin rajata joiltakin osin tätä linjausta. Tässä la-
kialoitteessani ehdotan, että rajoitettaisiin tätä poikkeusta siten, että huomioitaisiin vain
kuntalain mukaisista tehtävistä maksettavat palkkiot eikä esimerkiksi kuntien omistamien
osakeyhtiöiden maksamia palkkioita. Tämän lisäksi olisi perusteltua määritellä, että tätä
sovelletaan vain osa-aikaisesti hoidettaviin kunnallisiin luottamustoimiin eikä esimerkiksi
kuntalain mukaisen pormestarin tai vastaavan täysipäiväisen kunnallisen luottamustehtä-
vän hoitamiseen, kuten esimerkiksi täysipäiväinen kaupunginhallituksen puheenjohtaja
joissakin kunnissa on. Silloin kun kysymyksessä on selkeästi kunnallinen luottamustehtä-
vä esimerkiksi kaupunginvaltuustossa, niin nämä palkkiot eivät näihin vanhempainpäivä-
rahoihin sitten vaikuttaisi.

Tarkoituksena on mahdollistaa myös pienten lasten vanhempien nykyistä paremmat
mahdollisuudet osallistua kunnalliseen päätöksentekoon. Se on tärkeää, se on perusteltua,
ja tällä pienellä lakimuutoksella voitaisiin tämä pieni epäkohta korjata.

20.03 Hanna Sarkkinen vas: Arvoisa puhemies! Lakialoite on kannatettava, ja kiitoksia
edustaja Sirénille sen tekemisestä. Kunnallisen luottamustehtävän hoitamisesta saatava
palkkio ei saisi vaikuttaa leikkaavasti vanhempainpäivärahaan, sillä kunnallista luottamus-
tehtävää ei voi rinnastaa ansiotyöhön. Lainsäädännön on oltava selkeää, ja yhteiskunnalli-
sesta aktiivisuudesta ei saa rangaista.

Tämä esiin nostettu epäkohta koskee erityisen paljon naisia, sillä naiset käyttävät enem-
mistön vanhempainetuuksista, joten kyseessä on myös tasa-arvoasia.

Nykyinen laintila rankaisee pienten lasten vanhempia yhteiskunnallisesta aktiivisuudes-
ta, ja näin ei kyllä saa olla, ja näin ei voi olla, sillä kaikkien tulee pystyä osallistumaan luot-
tamustehtävien hoitoon yhtäläisesti, ja pienten lasten vanhempien osallistuminen on ilman
tätäkin kannustinloukkua riittävän haasteellista erilaisten käytännön järjestelyiden takia.

Arvoisa puhemies! Toivon todella, että tätä laintilaa selkeytetään ja tämä lakialoite ote-
taan todella käsittelyyn. Tämänmukaista lainmuutosta ovat useat naisjärjestöt laajasti kan-
nattaneet, joten toivon tälle kyllä menestystä.

20.05 Anneli Kiljunen sd: Arvoisa rouva puhemies! Olin jo lähdössä, mutta kun kuulin
tämän lakiesityksen sisällön, jäin tänne vielä sanomaan oman näkemykseni.

Haluan myös osaltani kiittää edustaja Siréniä tästä lakiesityksestä. Tämä on erittäin hyvä
ja kannatettava. Ei voi olla, että meillä on joku joukko ihmisiä, väestöryhmä, joka ei voi
osallistua yhteiskunnalliseen päätöksentekoon ja toteuttaa sitä luottamustehtävää kuten
muut kansalaiset voivat, ja siltä osin olin myös iloinen, kun olitte tehneet lakialoitteen ja
perustelleet sitä hyvin monipuolisesti myös näitten rajausten osalta. Toivon myös omalta
osaltani, että tämä lakialoite menestyy näissä meidän prosesseissamme. Ja jos ei menesty,
niin tämä on varmaan semmoinen asia, jota kannattaa sitten ennen seuraavaa hallitusohjel-
3



Pöytäkirjan asiakohta PTK 114/2016 vp
maa lähteä rummuttamaan, että tämmöinen epäkohta sitten poistetaan lopullisesti. — Kii-
toksia vain teille.

Keskustelu päättyi.

Asia lähetettiin sosiaali- ja terveysvaliokuntaan.
4


