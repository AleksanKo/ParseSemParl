















































DEMC60A.tmp.xml


Pöytäkirjan asiakohta PTK 30/2018 vp
Pöytäkirjan asiakohta 

PTK 30/2018 vp

Täysistunto

Torstai 5.4.2018 klo 15.59—20.07

2.4. Suullinen kysymys työttömyysturvan aktiivimallista (Markus Mustajärvi vas)
Suullinen kysymys SKT 45/2018 vp

Suullinen kyselytunti

Puhemies Paula Risikko: Seuraava kysymys, edustaja Mustajärvi.

Keskustelu

16.55 Markus Mustajärvi vas: Arvoisa puhemies! Työttömät ovat saaneet nauttia aktii-
vimallin autuudesta ensimmäiset kolme kuukautta, ja malli on toiminut juuri niin kuin pe-
lättiin ja mistä varoiteltiin: aktiivimalliehtojen täyttämisessä on suuria kunnittaisia eroja.
Se viittaa siihen, että esimerkiksi pitkät etäisyydet, työmarkkinoitten kapeus, sukupuoli ja
työvoimapalveluitten vähäisyys valikoivat ne työttömät, jotka joutuvat epäoikeudenmu-
kaisten leikkausten maksajiksi ja usein aivan ilman omaa syytään. Arvoisat ministerit, kos-
ka te luovutte tästä totaalisesti epäonnistuneesta hankkeesta?

16.55 Työministeri Jari Lindström (vastauspuheenvuoro):  Arvoisa rouva puhemies!
Jälkimmäiseen kysymykseen vastaan, että emme siitä ole vielä luopumassa. Vastahan se
on säädetty, se laki. Me seuraamme sitä, kuten eduskunta on edellyttänyt. 

Kun te aloititte tämän kysymyksen, sanoitte, että malli on toiminut kuten pelättiin. Niin,
siinä on tämäkin puoli, mutta malli on toiminut kuten hallitus on suunnitellutkin, että se on
aktivoinut työttömiä. Ei se ole mikään leikkuri, [Pia Viitanen: Ei ole leikkuri mutta leik-
kaa!] vaan se on aktivoiviin toimenpiteisiin tähtäävä, niin että ihmiset oikeasti aktivoitu-
vat. Se on tässä tavoite, ei mikään leikkaaminen. Tämä on se palaute, jonka olen saanut TE-
toimistoilta ympäri maan: aktivoituminen on lisääntynyt.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.56 Markus Mustajärvi vas (vastauspuheenvuoro): Arvoisa puhemies! Jo ennen aktii-
vimallin hyväksymistä Kela arvioi toimeentulotuen tarpeen kasvavan ja on vahvistanut nyt
jäljemmin oman arvionsa. Näillä leikkauksilla ei ole havaittu vaikutusta työttömien työ-
markkinakäyttäytymiseen, se on aivan varma fakta. Kelan asiakkaista massamittaisten
leikkausten kohteiksi on joutunut jo lähes 100 000 ihmistä, ja siinä eivät ole ne, jotka saa-
vat ansiosidonnaista turvaa, he eivät ole mukana näissä luvuissa ensinkään. Arvoisat mi-
nisterit, mitä muita keppilinjauudistuksia te olette valmistelemassa entisten lisäksi? Tulee-
ko aktiivimalli kakkonen?
 Tarkistettu
4.1



Pöytäkirjan asiakohta PTK 30/2018 vp
16.57 Työministeri Jari Lindström (vastauspuheenvuoro): Arvoisa rouva puhemies! Ei
hallitus ole mitään keppilinjaleikkauksia tässä valmistelemassa vaan sitä, että ihmiset ak-
tivoituvat ja löytävät itselleen työpaikan ja sitä kautta uuden, paremman elämän. Se on hal-
lituksen tavoite, ei mikään leikkaaminen ja kiusaaminen.

Mitä tulee tähän niin sanottuun aktiivimalli kakkoseen tai omaehtoisen työnhaun mal-
liin, se on edelleen prosessissa eli me harkitsemme sitä, koska meillä on tiettyjä ongelmia
sen kanssa, joita en tässä ryhdy avaamaan, koska asia on kesken. Ei ole tähän riiheen vielä
tätä tulossa. Aktiivimallin osalta riihessä katsotaan se kokonaisuus ja ne täydentävät toi-
menpiteet, joita tämä aktiivimallin toiminta edellyttää TE-puolelta ja toisaalta sitten myös
tuolta STM:n puolelta ohjeistuksina.

16.58 Arto Satonen kok (vastauspuheenvuoro): Arvoisa puhemies! Tärkeintähän on se,
että ihmiset saavat työtä, ja kuten täällä on jo puhuttu, 70 000—80 000 ihmistä on tämän
hallituksen aikana päässyt töihin, ja kun työtön pääsee kokoaikatyöhön, niin silloin noin tu-
hat euroa kuussa tulot kasvavat. Se on valtava parannus yksittäiselle henkilölle ja perheil-
le, jolloin tähän aktiivimalliinkin pitää löytyä niitä ratkaisuja, jotka vievät asioita eteen-
päin. Oli erittäin ilahduttavaa, että MTK ilmoitti perustavansa oman työvoimatoimiston,
jossa tarjotaan sesonkiluontoisia työtehtäviä maaseudulla, jolloin niitä työpaikkoja voi löy-
tyä myöskin sieltä läheltä ja samalla helpotetaan maaseudun työvoimapulaa.

On myöskin esimerkkejä alueista, joilla tämä on onnistunut paremmin kuin muualla.
Esimerkiksi Pirkanmaan työllisyyskokeilu on toiminut niin hyvin, että sieltä löytyy jopa
sellainen kunta kuin Punkalaidun, jossa 84 prosenttia työttömistä on ollut aktiivisia, Sasta-
malassa 76 prosenttia. [Puhemies: Kysymys!] Kysymys kuuluu: voivatko nämä hyvät työl-
lisyyskokeilut Pirkanmaalla ja muualla Suomessa jatkua?

16.59 Työministeri Jari Lindström (vastauspuheenvuoro):  Arvoisa rouva puhemies!
Tosiaan Pirkanmaalla on tehty erittäin hyvää työtä, olen käynyt tutustumassa heidän mal-
liinsa, ja siellä on hyviä tuloksia saatu aikaiseksi.

Vastauksena tähän kysymykseen totean, että kun siellä tämä kokeilu on menossa ja toi-
saalta meillä on tulossa kasvupalvelupilotit ensi syksynä, niin nämä kaksi asiaa ovat yhdis-
tettävissä toisiinsa niin, että ne hyvät käytännöt, mitä sieltä nyt on otettu opiksi, otetaan sii-
hen kasvupalvelupilottiin, ja sitä kautta voidaan sitten siirtyä tulevaan maailmaan, siihen
kasvupalvelumaailmaan. Eli vastaus on tämä, ja mielestäni semmoinen pelottelu, että
nämä kokeilut olisivat menossa hukkaan, ei todellakaan pidä paikkaansa, vaan ne kokeilut
voidaan hyödyntää tulevissa kasvupalvelupiloteissa ja kasvupalveluissa.

Puhemies Paula Risikko: Ja vielä yksi kysymys.

16.59 Anna-Maja Henriksson r (vastauspuheenvuoro): Värderade talman, arvoisa puhe-
mies! Aktivering i sig är ju en bra sak. Det är bra att man försöker aktivera de arbetssökan-
de, men då ska också resurserna räcka till. Nu visar den senaste statistiken att fler än hälf-
ten av de arbetslösa får ett sänkt arbetslöshetsunderstöd. Det betyder att resurserna för att
vägleda människor in i aktiverande åtgärder inte är tillräckliga.

Arvoisa puhemies! Aktivointi sinänsä on hyvä päämäärä, ja näin ollen ihan perusajatus täs-
sä hallituksen mallissa voi olla hyvä, mutta silloin pitäisi myös resursoida riittävästi. Pitäi-
2



Pöytäkirjan asiakohta PTK 30/2018 vp
si olla niin, että jokainen työnhakija saa sitä ohjausta ja saa mahdollisuuden myös aktivoi-
tua käytännössä, ja tässä ilmeisesti hallitus on epäonnistunut. Sen takia kysynkin: Onko
hallituksella nyt aikomus lisätä näitä resursseja? Nyt kun menette kehysriiheen ja teillä on
tärkeitä päätöksiä edessänne, onko teillä tahtoa tehdä tästä hyvä aktivointimalli?

17.01 Työministeri Jari Lindström (vastauspuheenvuoro): Arvoisa puhemies! Kyllä on.
Tarvetta on lisätä resursseja, ja hallitus on tämän tunnistanut ja tunnustanut ja aikoo näin
toimia. Sen takia me olemme kyselleet alueilta palvelutarvekyselyn, jossa on pyydetty ker-
tomaan, mitä te tarvitsette, tarvitsetteko sinne tekeviä käsiä, ja olemme saaneet nämä vas-
taukset. Sen lisäksi me kokoamme yhteen muiltakin ministeriöitten aloilta tämän kokonai-
suuden, minkä jälkeen hallitus tekee päätöksen siitä, mitä resursoidaan ja kuinka paljon.
Eli te olette ihan oikeilla jäljillä: hallitus on tämän asian päällä, ja resursseja tulee lisää. Se
on hallitukselta lupaus, mutta summat päätetään riihessä.

Kysymyksen käsittely päättyi.

Kyselytunti päättyi.
3


	2.4
	16.55
	16.55
	16.56
	16.57
	16.58
	16.59
	16.59
	17.01


