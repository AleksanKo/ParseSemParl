















































DEMD302.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

7. Hallituksen esitys  eduskunnalle laeiksi kansaneläkkeen ja eräiden muiden etuuksien 
vuoden 2018 indeksitarkistuksista sekä kansaneläkeindeksistä annetun lain 2 §:n ja eräi-
den muiden lakien muuttamisesta

Hallituksen esitys HE 123/2017 vp
Toimenpidealoite TPA 28/2017 vp
Valiokunnan mietintö StVM 16/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on sosiaali- ja terveysvaliokunnan mietintö StVM 16/2017 vp. Nyt pää-
tetään lakiehdotusten sisällöstä.

Keskustelu

19.54 Tuula Haatainen sd (esittelypuheenvuoro): Arvoisa rouva puhemies! Tässä on ky-
seessä kansaneläkkeen ja muiden etuuksien vuoden 2018 indeksitarkistuksista, ja tässä esi-
tyksessä siis kansaneläkeindeksi jäädytetään pysyvästä lainsäädännöstä poiketen vuoden
2017 tasolle. Tämä koskisi kansaneläkkeitä, takuueläkettä ja muita sellaisia etuuksia, joita
tarkistetaan tämän kansaneläkeindeksin perusteella tai jotka ovat muuten sidottuja kansan-
eläkkeen määrään. Tähän liittyy myös toimenpidealoite 28/2017, joka tässä yhteydessä
myös käsiteltiin.

Tällä indeksijäädytyksellä on pysyvä vaikutus etuuksien tasoon sekä saavutettavaan val-
tiontaloudelliseen säästöön, sillä jäädytetty indeksi tulee olemaan myös vuoden 2019 kan-
saneläkeindeksin laskennan pohjana. Tämä indeksijäädytys koskee myös toimeentulotuen
perusosaa. Valiokunnan mukaan on kuitenkin hyvä, että hallitus esittää laissa säädettyä toi-
meentulotuen perusosaa korotettavaksi. Näin ollen perusosan korotus toteutuu tosiasialli-
sesti täysimääräisesti myös vuonna 2018. Lisäksi hallitus on samanaikaisesti antanut eril-
lisiä esityksiä, joilla lievennetään tämän indeksijäädytyksen vaikutuksia eräissä etuuksissa. 

Sosiaali- ja terveysvaliokunta kuitenkin yhtyy perustuslakivaliokunnan huomautuk-
seen, että samaan asiakokonaisuuteen liittyvät uudistukset pitäisi koota mieluummin yh-
teen hallituksen esitykseen, tai voidaan arvioida näiden vaikutukset perusoikeuksiin liitty-
vinä asioina. 

Kansaneläkeindeksin soveltamatta jättäminen vuosina 2017—2019 saa useita eri etuuk-
sia saaville henkilöille ja kotitalouksille aikaan kumuloituvia vaikutuksia. Näin ollen
etuuksien rahamääriin vaikuttavien muutosten lisäksi merkityksellisiä ovat esimerkiksi
asumismenojen, lääkekorvausten, asiakasmaksujen ja verotuksen muutokset. Osa peräk-
käisinä vuosina tehdyistä indeksijäädytyksistä kohdistuu pahimmin tuen pitkäaikaisiin
 Tarkistettu
4.1



Pöytäkirjan asiakohta PTK 127/2017 vp
saajiin, joiden tulotaso uhkaa jäädä jälkeen ja kulutusmahdollisuudet pienentyä muuhun
väestöön ja hintakehitykseen nähden. 

Valiokunta hyväksyy tämän. Tästä kokonaisuudesta äänestettiin, valiokunnan enemmis-
tön mukaan indeksijäädytys hyväksytään, mutta samalla pidetään sosiaaliturvajärjestel-
män kokonaisuuden kannalta ongelmallisena, jos syyperusteisen perusturvan taso harkin-
nanvaraiseen toimeentulotukeen nähden jatkuvasti heikentyy.

Perustuslakivaliokunta myös huomauttaa, ettei perustoimeentuloa turvaava järjestelmä
voi muodostua viimesijaisesta turvasta, ja pitää huolestuttavana etuudensaajien ohjautu-
mista viimesijaiseksi tarkoitetun toimeentulotuen saajiksi. 

Valiokunnan käsittelyn yhteydessä tänne tehtiin myös tarkennuksia, kun näitä eri piste-
lukuja ja laskentaperusteita saatiin. Ne tulivat vähän myöhemmin, ennen kuin tämä halli-
tuksen esitys on annettu. Ne on korjattu tänne tämän mietinnön liitteen mukaisesti. Näin ol-
len sosiaali- ja terveysvaliokunta esittää, että eduskunta hyväksyy muuttamattomana halli-
tuksen esitykseen sisältyvät 1., 4. ja 6. lakiehdotuksen ja että eduskunta hyväksyy muutet-
tuna tähän sisältyvät 2. ja 3. sekä 5. lakiehdotuksen ja että eduskunta hylkää samalla toi-
menpidealoitteen 28/2017. 

Tähän on jätetty kolme vastalausetta.

19.59 Arja Juvonen ps: Arvoisa puhemies! Perussuomalaiset ovat jättäneet tähän halli-
tuksen esitykseen vastalauseen. Me vastustamme indeksijäädytyksiä.

Esityksessä ehdotetaan annettavaksi laki kansaneläkkeen ja eräiden muiden etuuksien
vuoden 2018 indeksitarkistuksista. Tämän lain mukaisesti kansaneläkeindeksi jäädytettäi-
siin pysyvästä lainsäädännöstä poiketen vuoden 2017 tasolle. Ehdotettua lakia sovelletaan
kaikkiin kansaneläkeindeksiin sidottuihin etuuksiin. Esitys koskee kansaneläkkeitä, ta-
kuueläkkeitä ja muita sellaisia etuuksia, joita tarkistetaan kansaneläkeindeksin perusteella
tai jotka ovat muuten sidottuja kansaneläkkeen määrään. Näitä muita etuuksia ovat vam-
maisetuudet, rintamalisä, työttömyysturvalain mukainen peruspäiväraha, työmarkkinatuki
sekä lapsikorotus. Muutos koskisi myös kansaneläkeindeksiin sidottujen etuuksien mää-
räytymisperusteita sekä rahamääriä, kuten lääkekorvausten vuotuisen omavastuun rajaa.

THL:n mukaan hallituksen esitys lisää pienituloisuutta etenkin yli 65-vuotiaiden kes-
kuudessa, ja miksi näin on? Tämä on seurausta siitä, että takuu- ja kansaneläkkeen taso
heikkenee, mutta myös siitä, että eläkkeiden verotus voimistuu eläketulovähennyksen pie-
nenemisen myötä.

Arvoisa puhemies! Lakiehdotukset ovat merkityksellisiä myös perustuslain 19 §:n 2
momentin kannalta. Sen mukaan lailla taataan jokaiselle oikeus perustoimeentulon tur-
vaan työttömyyden, sairauden, työkyvyttömyyden ja vanhuuden aikana sekä lapsen synty-
män ja huoltajan menetyksen perusteella. — Perustuslakivaliokunnan lausunto 47/2017 tä-
hän asiaan.

Perussuomalaiset katsovat, että lakiehdotukset lisäävät yhteiskunnallista eriarvoistumis-
ta. Yhtenä esimerkkinä on juurikin eläkeläisköyhyys. Eläkeläisten määrä kasvaa entises-
tään, eivätkä pelkät nimelliset takuueläkkeen nostot riitä. Kansaneläkettä nauttivista suuri
osa joutuu elämään erittäin pienillä tuloilla. Perussuomalaiset katsovat, että esitys merkit-
see perustoimeentulon turvan sellaista heikkenemistä, joka lainsäätäjälle asetetut velvoit-
teet huomioon ottaen ei ole mitenkään hyväksyttävissä. Näin ollen me esitämme, että tämä
lakiehdotus hylätään. Lisäksi esitämme maanantaina vielä lausumaa, että tulevaisuudessa
2



Pöytäkirjan asiakohta PTK 127/2017 vp
hallitus huolehtii siitä, että perustoimeentulon turvaan ei puututa olennaisesti — mutta se
sitten maanantaina.

20.02 Merja Mäkisalo-Ropponen sd: Arvoisa puhemies! Vastalauseessa 1, jonka edus-
taja Kiljunen kohta tulee tänne esittelemään, on hyvin kerrottu se, miksi tätä lakiesitystä ei
voi hyväksyä.

Tämäkin kansaneläkeindeksien jäädyttäminen on leikkaus, ja hallitus leikkaa jälleen
niiltä, joilla on muutenkin vähiten. Leikkaus kohdistuu pienimpiin ensisijaisiin etuuksiin,
ja erityisesti se tulee lisäämään pienituloisuutta yli 65-vuotiaiden keskuudessa. Lisäksi vai-
kutukset kumuloituvat eri etuuksien kautta ja myös ajallisesti. Muutokset kohdentuvat her-
kästi samoille henkilöille ja kotitalouksille ja erityisesti pitkään tiettyä etuutta saaville. Pit-
källä aikavälillä indeksileikkausten kumuloitumisessa uhkaa tulotason jääminen jälkeen
pysyvästi.

Useiden muiden leikkausten johdosta yhä useampi suomalainen joutuu taloudelliseen
ahdinkoon ja siirtyy toimeentulotuen asiakkaaksi. Hallituksen toistuvat indeksijäädytykset
ja leikkaukset siirtävät pidemmällä aikavälillä sosiaaliturvan painopistettä viimesijaiseksi
ja tilapäiseksi tarkoitetun toimeentulotuen suuntaan. Tämä on erittäin huolestuttavaa, sillä
tutkimuksissa on tullut esille, että pitkäaikainen arjen toimeentuloa paikkaava riippuvuus
tarveharkintaisesta toimeentulotuesta heikentää myös työnteon kannustimia ja sitoo ihmi-
siä köyhyysloukkuun, jopa ylisukupolvisesti.

Jälleen kerran hallitukselle on annettava moitteita myös siitä, että kokonaisvaltaiset vai-
kutusten arvioinnit puuttuvat täysin. Hallituksen jatkuvat samoihin ihmisiin kohdistuvat
perusturvan leikkaukset lisäävät ja syventävät köyhyyttä. Tätä kehitystä on mahdotonta
hyväksyä. Toivottavasti hallitus kunnioittaa perustuslakivaliokunnan esitystä siitä, että in-
deksien jäädytysten vaikutuksia on seurattava tarkasti.

Lopuksi, arvoisa puhemies, perustuslakivaliokunta on omassa lausunnossaan muistutta-
nut, että Euroopan sosiaalisten oikeuksien komitea on todennut eräiden Suomen perustur-
vaetuuksien olevan riittämättömiä. Siksi valiokunta katsoo, että valtioneuvoston olisi syy-
tä ryhtyä pikaisesti tarvittaviin toimenpiteisiin asian korjaamiseksi. Nyt hallituksen toimet
vievät aivan päinvastaiseen suuntaan.

20.04 Anneli Kiljunen sd: Arvoisa rouva puhemies! Hallitus esittää ensi vuodelle kan-
saneläkeindeksin jäädyttämistä pysyvästi, lainsäädännöstä poiketen, kuluvan vuoden ta-
solle. Jo aiemmin hallitus antoi etuuksien tason laskea poikkeuksellisesti indeksin painut-
tua miinukselle vuonna 2016. Tälle vuodelle hallitus leikkasi kansaneläkeindeksiin sidot-
tuja etuuksia 0,85 prosentilla. Hallitus on myös lopettanut lapsilisän indeksisidonnaisuu-
den ja leikannut lapsilisää. Nyt siis hallitus jäädyttää indeksin kuluvan vuoden alennetulle
tasolle. Tämä tarkoittaa leikkausta perusetuuksiin. Indeksitarkistuksia koskeva muutos on
tarkoitettu pysyväksi, eikä sitä kompensoitaisi seuraavissa kansaneläkeindeksin tarkistuk-
sissa. Näin etuudet jäävät jatkossa tälle matalammalle tasolle.

Arvoisa puhemies! Perusturvan määrä on alhainen suhteessa niin toimeentulotukeen
kuin minimibudjettiin. Esimerkiksi yksin vuokralla asuvan ja perusturvan varassa elävän
tulot riittävät elämäntilanteesta riippuen kattamaan 73—94 prosenttia minimibudjetin mu-
kaisesta kulutuksesta. Ensisijaisten etuuksien varassa sinnittelevät kotitaloudet joutuvat
yhä useammin turvautumaan myös pitkäaikaiseen toimeentulotukeen paitsi alhaisten pe-
rusturvaetuuksien, myös korkeiden asumiskustannusten vuoksi. 
3



Pöytäkirjan asiakohta PTK 127/2017 vp
Hallituksen toistuvat indeksijäädytykset ja leikkaukset siirtävät pidemmällä aikavälillä
sosiaaliturvan painopistettä viimesijaiseksi ja tilapäiseksi tarkoitetun toimeentulotuen
suuntaan. Kehitystä vahvistaa asumistuen enimmäisasumismenojen indeksitarkistusten
jäädyttäminen vuodesta 2015. Pitkäaikainen arjen toimeentulon paikkaava riippuvuus tar-
veharkintaisesta toimeentulotuesta heikentää myös työnteon kannustimia ja sitoo ihmisiä
köyhyysloukkuun jopa yli sukupolvien. 

Hallituksen leikkaus kohdistuu pienimpiin ensisijaisiin etuuksiin. Hallituksen esitys li-
sää pienituloisuutta, etenkin yli 65-vuotiaiden keskuudessa. Tämä johtuu paitsi siitä, että
eläkkeen taso heikkenee, myös siitä, että eläkkeiden verotus voimistuu eläketulovähennyk-
sen pienenemisen myötä. Indeksileikkaukset kumuloituvat paitsi eri etuuksien kautta myös
ajallisesti. Muutokset kohdentuvat herkästi samoille henkilöille ja kotitalouksille sekä eri-
tyisesti pitkään tiettyjä etuuksia saaville. Lisäksi vaikutukset kumuloituvat myös elämän-
tilanteiden mukaan. 

Useita eri leikkauksia saavan henkilön osalta jo yksittäisenkin leikkauksen vaikutus ker-
taantuu, koska indeksin alentaminen kohdistuu samanaikaisesti useampaan henkilön saa-
maan etuuteen. Pitkällä aikavälillä indeksileikkausten kumuloitumisessa uhkaa tulotason
jääminen jälkeen ja kasvava riippuvuus toimeentulotuesta joillekin väestöryhmille. Valio-
kunnan kuulemat asiantuntijat ovat toistuvasti kiinnittäneet huomiota leikkausten kasautu-
miseen ja toisaalta vaikutusarvioiden puutteeseen. 

Arvoisa puhemies! Me sosiaalidemokraatit sekä myös vasemmistoliitto emme voi hy-
väksyä hallituksen jatkuvia perusturvaleikkauksia, jotka osuvat toistuvasti samoihin ihmi-
siin ja ajavat ihmisiä köyhyyteen ja viimesijaisen toimeentulotuen asiakkaiksi. Esitämme,
että kansaneläkeindeksiin sidottujen etuuksien indeksitarkistukset tehdään pysyvän lain-
säädännön mukaisesti siten, että vuoden 2016 pisteluku on vuoden 2015 tasolla, vuoden
2017 indeksiin ei tehdä leikkauksia vaan elinkustannusindeksin mukainen 0,49 prosentin
korotus, ja ensi vuoden korotus olisi indeksin mukainen, noin 0,93 prosenttia. Näin lasket-
tuna vuoden 2018 pisteluku olisi 1 660. 

Arvoisa puhemies! Me sosiaalidemokraatit ja vasemmistoliitto edellä mainitun perus-
teella ehdotamme, että ensimmäinen lakiehdotus hyväksytään muutoin valiokunnan mie-
tinnön mukaisesti paitsi 1 § muutettuna ja että 2.—6. lakiehdotus tultaisiin hylkäämään. 

20.10 Hanna Halmeenpää vihr: Rouva puhemies! Kansaneläkeindeksiä jäädytettiin
vuoden 2016 tasolle jo vuosi sitten. Nyt tällä esityksellä jäädytystä jatketaan. Lisäksi vuo-
den 2017 talousarviossa kansaneläkeindeksiä alennettiin pysyvästi 0,85 prosentilla.

Hallituksen esityksen mukainen muutos koskee laajasti suomalaisia pienituloisia. Näin
hallitus jatkaa köyhien aseman heikentämistä. On aivan kohtuutonta, että indeksisäästöillä
kuritetaan erityisesti lapsiperheitä, työttömiä, eläkkeensaajia, opiskelijoita, vammaisia,
asevelvollisuuden suorittajia sekä sairaita suomalaisia, sillä muutoshan koskee myös kan-
saneläkeindeksiin sidottuja etuuksien määräytymisperusteita ja rahamääriä, kuten lääke-
korvausten omavastuun rajaa. Toimet heikentävät pienituloisten ihmisten ostovoimaa, ja
tämä taas heikentää kotimaista kysyntää ja kotimaisten yritystenkin kasvunäkymiä.

Arvoisa puhemies! Vihreät olisivat halunneet perua nämä leikkaukset ja jäädytykset si-
ten, että kansaneläkeindeksiin vuonna 2017 ja 2018 tehdyt leikkaukset peruttaisiin koko-
naan. Olemme esittäneet vaihtoehtobudjetissamme yhteensä 640 miljoonan euron panos-
tusta köyhyyden torjuntaan. Tästä 258 miljoonaa kohdennettaisiin juuri näiden kansanelä-
keindeksileikkausten perumiseen. Näin ollen vihreä eduskuntaryhmä ei tätä hallituksen
4



Pöytäkirjan asiakohta PTK 127/2017 vp
esitystä voi kyllä tukea, ja tulemme esittämään toisessa käsittelyssä lakiesityksen hylkää-
mistä.

20.12 Katja Taimela sd: Arvoisa rouva puhemies! Täytyy muistaa tässä salissa, että se,
että pienistä eläkkeistä ollaan hallituksen toimesta leikkaamassa, on aina poliittinen arvo-
valinta. Se unohtuu usein näissä keskusteluissa, ja on syytä käydä aina välillä muistutta-
massa siitäkin. Se, että sopeuttamistoimia tehtäessä hallitus on valmis jäädyttämään indek-
sin kansaneläkkeiden kohdalla, on varsinaisen kylmä päätös, ja jälleen kerran tämä päätös
on tehty kaiken lisäksi ilman vaikutusarviointeja, niin kuin tämän hallituskauden aikana on
ollut tapana tehdä monen, monen lakiesityksen kohdalla. Mihin tämä hallituksen esitys
kohdistuu? Taas kerran kaikkein pienimpiin ensisijaisiin etuuksiin. Pitää muistaa, että niin
kansaneläkkeen taso kuin myös takuueläkkeen taso heikkenevät myös siitä syystä, että
eläkkeiden verotus voimistuu eläkevähennyksen pienenemisen myötä.

Mitä itse ajattelen, kun Suomi täyttää tänä vuonna 100 vuotta? Koen tavattoman nöy-
ryyttäväksi sen, että 100-vuotiaan Suomen rakentajat joutuvat turvautumaan jopa pitkäai-
kaiseen toimeentulotukeen selviytyäkseen arjen laskuista ja asumisen kustannuksista. Kun
me edustajat kierrämme tuolla kenttää eri tilaisuuksissa vaalien alla ja vaalien välillä, me
helposti puhumme eläkeläisköyhyydestä ja pienituloisista vanhuksista, ikäihmisistä ääni
väristen, mutta milloin me pystyisimme aidosti huomioimaan päätöksiä tehtäessä täällä sa-
lissa — varsinkin ne ihmiset, keillä on se valta ja vastuu ja eurot — että näitä leikkauksia ja
sopeuttamistoimia ei tämän väestöryhmän kohdalle enää osuisi?

20.14 Ville Skinnari sd: Arvoisa puhemies! Näin perustuslakivaliokunnan jäsenenä olen
tietysti tyytyväinen meidän lausuntoomme ja kuuntelen hyvinkin tarkasti tätä keskustelua
ja sitä, mitä mietintövaliokunnan edustajat puhuvat. 

Haluaisin kiinnittää oikeastaan kolmeen asiaan huomiota:
Ensimmäinen koskee oikeastaan samaa asiaa, mihin kiinnitimme huomiota jo massiivi-

sen sosiaali- ja terveysuudistuksen ja maakuntauudistuksen kohdalla, eli hallituksen tulee
jatkossakin kiinnittää entistä enemmän huomiota siihen, että otetaan huomioon kokonai-
suus ja tuodaan meille perustuslakivaliokuntaan ja eduskuntaan vain ja ainoastaan koko-
naisuuksia. Tähän liittyy toki se, että pitää pystyä puhumaan esitysten tosiasiallisista vai-
kutuksista ja siitä, mitkä ovat ne tosiasialliset kumulatiiviset vaikutukset. Kuulemisten ai-
kana perustuslakivaliokunnassa saimme selkoa siitä, että muun muassa THL on käynnis-
tämässä tähän liittyvät selvitykset, ja se on hyvä asia. Mutta tämäkin olisi meille voitu ker-
toa aikaisemmin ja puhua siitä jo oikeilla nimillä.

Toinen kokonaisuus, johonka haluan kiinnittää huomiota, liittyy päätösten seurantaan
esimerkiksi tässä aihekokonaisuudessa erilaisten asiakasmaksujen muodossa: kuinka hal-
litus seuraa päätöksen vaikutuksia ja tekee vaikuttavuusarviointeja.

Ja viimeisenä, arvoisa puhemies, tämä EU-tason Euroopan sosiaalinen peruskirja: kuin-
ka Suomi noudattaa Euroopan sosiaalisen peruskirjan 12 artiklaa ja sopimuksen 13 artik-
lassa puhuttuja asioita. Se, että Suomi ei ole tässä asiassa mallioppilas, on tosiasia. Kuule-
misten aikana kävi selväksi, että Suomi on korkeintaan keskitasoa.

20.16 Arja Juvonen ps: Arvoisa puhemies! Yhdyn tuohon edustaja Skinnarin puheen-
vuoroon, joka oli todella hyvä. Kokonaisuus tulisi aina viedä sellaisenaan, jotta PeV pys-
tyisi sen hyvin käsittelemään, ja varsinkin nämä esitysten todelliset vaikutukset. Kyllähän
5



Pöytäkirjan asiakohta PTK 127/2017 vp
kaikista lakiesityksistä, mitä täällä tehdään ja menee eteenpäin, olisi tullut tehdä vaikutus-
ten arviointia tai edes antaa selkeitä lukuja, mitä nämä leikkaukset tarkoittavat.

Kyllä perussuomalaiset pitävät indeksien jäädytystä kohtuuttomana, ja todellakin se
osuu kipeimmin esimerkiksi juurikin yli 65-vuotiaisiin. Se ei riitä ollenkaan, että sanotaan,
että esitys lisää pienituloisuutta, vaan vielä täytyy muistaa mainita se, miksi näin on: eläk-
keiden verotus voimistuu entisestään eläketulovähennyksen pienenemisen myötä, ja tämä
on omiaan vielä lisäämään sitä eläkeläisen tuskaa. Tuntuu todella pahalle, kun tuolla kier-
tää toreilla ja turuilla ja ihan riippumatta siitä, minne päin Suomea menee, aina siellä vas-
taan tulee ikääntyneitä ihmisiä ja eläkeläisiä, jotka kertovat siitä elämäntilanteestaan ja
huolestaan. Siellä ihan oikeasti mietitään, että ostanko minä ruokaa vai haenko minä ne
lääkkeet. Ja vielä uusi ilmiö, jonka olen kohdannut lukuisia lukuisia kertoja, on se, että yhä
useampi eläkeläinen tukee vielä pienistä rahoistaan esimerkiksi omia lapsiaan tai jotakuta
läheistään, ja siinä on sitten myös vaarana se, että se eläkeläinen itse velkaantuu. Hyvä sy-
dän on ja halutaan auttaa, mutta kyllä tänä vuonna, kun Suomi täyttää 100, tuntuu välillä
siltä, että muistammeko me niitä, jotka tämän isänmaan ovat rakentaneet ja työnsä tehneet
ja veronsa maksaneet. Eli siihen pienituloiseen on katsottava edelleenkin ja hänet huomi-
oitava ja ennen kaikkea nähtävä ja kuultava. Se on meidän tärkeä tehtävämme päättäjinä.

20.18 Ville Skinnari sd: Arvoisa puhemies! Jatkan vielä tästä perustuslakivaliokunnan si-
nänsä hyvästä lausunnosta ja oikeastaan sen viimeisestä kappaleesta, jossa toteamme: "Pe-
rustuslakivaliokunta suhtautuu erittäin vakavasti sosiaalisen peruskirjan valvontakäytän-
nössä esitettyihin huomioihin ja katsoo, että valtioneuvoston olisi syytä ryhtyä pikaisesti
tarvittaviin toimenpiteisiin niiden johdosta." Tämä ei siis ole minun kantani SDP:n kansan-
edustajana, vaan tämä on perustuslakivaliokunnan kanta perustuslakivaliokunnan lausun-
nossa. Toivottavasti hallitus nyt kuuntelee ja katsoo, mitä me olemme lausuneet, ja ryhtyy
aidosti tähän liittyviin toimenpiteisiin.

Yleiskeskustelu päättyi ja asian käsittely keskeytettiin.
6


