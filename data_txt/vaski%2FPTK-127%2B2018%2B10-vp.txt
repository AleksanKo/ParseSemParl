















































DEMF7B1.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

10. Hallituksen esitys eduskunnalle laiksi ympäristövaikutusten arviointimenettelystä an-
netun lain liitteen 1 muuttamisesta

Hallituksen esitys HE 102/2018 vp
Valiokunnan mietintö YmVM 14/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

17.59 Silvia Modig vas: Arvoisa herra puhemies! Aiemmassa käsittelyvaiheessa kävim-
me jo läpi esittämämme pykälämuutosesitykset, joten tässä kohtaa esitän vastalauseen 2
mukaiset lausumaehdotukset. Niitä on kolme, ja perustelen ne lyhyesti. Siis puhumme ym-
päristövaikutusten arviointimenettelyn vaativista hankkeista, joten pidän näitä lausumia
erittäin tärkeinä ja näen, että ne voivat myös olla semmoisia, joita hallituspuoluelaisen voi-
si olla turvallista kannattaa. 

Ensimmäinen lausumaehdotukseni kuuluu: ”Eduskunta edellyttää, että yva-hankeluette-
loa tulee arvioida ja tarvittaessa päivittää kolmen vuoden välein.” Näin, jotta meillä olisi
aina paras tieteellinen ajantasainen tieto. Valiokunta itsekin mietinnössään ehdotti, että
kymmenen vuoden sijaan voitaisiin siirtyä viiden vuoden välein tehtävään tarkasteluun.
Itse esitän tässä kolmea, jotta varmasti pystyisimme olemaan viimeisimmän, parhaimman
tieteellisen tiedon varassa, jotta yva-menettely parhaimmalla mahdollisella tavalla ohjaisi
toimintaa ympäristön kannalta.

Toinen lausumaehdotus: ”Eduskunta edellyttää, että valtioneuvosto ryhtyy valmistele-
maan ohjeistusta ympäristövaikutusten arvioinnin tekijöiden sidonnaisuuksien ilmoittami-
sesta.” Sidonnaisuuksien ilmoittaminen on mielestäni edellytys sille, että saadaan riippu-
maton arviointi ja että se oikealla ja vaikuttavalla tavalla sitten ohjaa toimintaa ympäristön
kannalta kestävällä tavalla. Minun on vaikea keksiä perustelua sille, minkä takia me emme
haluaisi, että yva-vaikutusten arvioinnin tekijöiden sidonnaisuudet saataisiin ilmoitettua.
Tässä lausumassa ehdotetaan, että valtioneuvosto ryhtyy valmistelemaan ohjeistusta, jossa
voidaan miettiä kaikki hyvät ja huonot puolet ja ne mahdolliset sudenkuopat, mitä siinä on.
Uskon, että tämän valmistelun pohjalta voitaisiin löytää sidonnaisuuksien ilmoittamiseen
ohjeistus, jota kaikki pitäisivät hyvänä. 

Kolmas lausuma kuuluu: ”Eduskunta edellyttää, että runsaaseen biomassan käyttöön pe-
rustuvien hankkeiden osalta arvioidaan myös elinkaaren mittaiset ilmastovaikutukset puu-
raaka-aineen hankinta mukaan lukien.” Meidänhän pitäisi kaikessa toiminnassamme tar-
 Tarkistettu
4.0



Pöytäkirjan asiakohta PTK 127/2018 vp
kastella nimenomaan elinkaarivaikutuksia. Jos mietimme ilmastoa, niin tällä hetkellä esi-
merkiksi meidän asuinkiinteistöissä me tarkastelemme eniten käytön aikaisia vaikutuksia,
kun meidän pitäisi miettiä koko elinkaarta. Jos me katsomme vain käytön aikaisia vaiku-
tuksia, se vanhin suomalainen talomalli, se tuhat vuotta vanha malli eli painovoimaisella il-
mastoinnilla toimiva hirsirakennus, jollaiset kestävät parisataa vuotta vähintään, näyttäy-
tyisikin nykypäivän tarkastelussa, sillä ajalla millä sitä tarkastellaan, yhtäkkiä ei niin kes-
tävänä, vaikka se on kestävimmästä päästä. Joten tässä kohtaa esitämme, että varsinkin
biomassan kohdalla sekä kaiken puuraaka-aineen hankinnassa tarkasteltaisiin ilmastovai-
kutuksia koko elinkaaren osalta, koska ainoastaan näin voidaan todeta, mikä on aidosti kes-
tävää ja mikä ei. 

Elikkä esitän vastalauseen 2 mukaiset lausumaehdotukset, puhemies.

18.02 Petri Honkonen kesk: Arvoisa rouva puhemies! Tässä hallituksen esityksessä to-
siaankin on tarkoituksena ennen muuta päivittää tätä niin sanottua hankeluetteloa, jossa
luetellaan ne toiminnot, joita aloitettaessa tämä ympäristövaikutusten arviointimenettely
on toteutettava, ja toisekseen sitten myös yhdenmukaistetaan voimassa olevan EU-direk-
tiivin mukaisesti yva-laki. 

Tässähän nyt mielestäni on hyvinkin oikeasuuntaisesti tarkasteltu näitä toimintoja ikään
kuin muistaen se näkökohta, että ympäristövaikutusten arviointimenettelyssä on tarkoitus
ottaa laajasti huomioon ympäristön kokonaisetu ja useat erilaiset vaikutukset. Mielestäni
tämä on onnistuttu tässä ottamaan hyvin huomioon ja samalla yksinkertaistamaan kuiten-
kin näitä hankeluettelon yksityiskohtia. Pidän merkittävänä myös sitä, että meillä Suomes-
sa on erittäin hyvät viranomaiset. Meillä on asiantuntevat virkamiehet, ja viime kädessä-
hän virkamiesten vastuulla on sitten sen arviointi, niin sanottu yva-harkinta, tarvitaanko
tätä sinänsä aika kattavaa ja raskastakin ympäristövaikutusten arviointimenettelyä, jos jo-
tain uutta toimintoa aloitetaan. Itse luotan kyllä suomalaisiin virkamiehiin ja siihen, että he
osaavat tämän harkinnan oikein tehdä. Mielestäni se käy tästä valiokunnan mietinnöstäkin
oikein esille. 

18.04 Riitta Myller sd: Arvoisa puhemies! Aivan ensiksi kannatan noita edustaja Modi-
gin tekemiä lausumaehdotuksia.

Tästähän jo ensimmäisen käsittelyn yhteydessä käytettiin puheenvuoroja ja tehtiin esi-
tyksiä, että olisi tänne yva-liitteeseen nostettu muutamia tärkeitä asioita esimerkiksi niin,
että myös nautatilat olisivat tässä mukana silloin, kun näitten nautojen yhteismäärä nousee
samaan lukuun kuin missä sikatilalliset noudattavat yvaa, eli se on 3 000 sikaa, ja sitten
näitä nautoja olisi 700 emolehmää ja 550 lihanautaa ja 300 lypsylehmää. Nämä ovat erit-
täin isoja lukuja, niin kuin tästä huomataan.

Myöskin tällaisten kalankasvatuslaitosten tuotantomäärän olisimme halunneet puolit-
taa, sen, milloin yva olisi tullut, miljoonasta kilosta puoleen miljoonaan kiloon. Samoin ki-
ven-, soran- ja hiekanotossa olisi pitänyt varovaisuusperiaatetta noudattaa, samoin kuin sit-
ten turvetuotannon osalta, ja erityisesti valuma-alueisiin kiinnittää suurempaa huomiota.

Todellakin on näin, että yva-hankkeissa pitäisi ottaa se paras käytettävissä oleva tieto ja
teknologia huomioon, ja kun teknologia muuttuu esimerkiksi energiantuotannossa — täs-
sä on ollut esillä esimerkiksi tuulivoima — hyvin nopeasti, tuon tarkasteluvälin pitäisi olla
kolme vuotta, mitä sitten lausumassa ehdotamme. Myöskin on se, miten nämä vaikutusten
arvioinnin tekijöiden sitoumukset ja sidonnaisuudet ilmoitetaan. Tulisi olla aivan selvää,
2



Pöytäkirjan asiakohta PTK 127/2018 vp
että pitäisi olla julkisesti saatavilla, minkälaiset yhteydet niillä, jotka tekevät nämä yva-sel-
vitykset, on siihen itse yva-asiaan. Tämä olikin erittäin iso pettymys, että tätä ei yksimie-
lisesti voitu valiokunnassa hyväksyä. Myös biotalous ja erilaisten biomassaan käyttöön pe-
rustuvien asioiden elinkaaren mittaiset ilmastovaikutukset pitäisi ottaa huomioon, jotta ky-
ettäisiin todella sitten suuntaamaan myöskin suomalaista metsäteollisuutta jalostusasteen
nostamiseen ja sitä kautta tuomaan enemmän euroja myös tuonne maakuntiin.

18.07 Petri Honkonen kesk: Arvoisa rouva puhemies! Tässä edustaja Myller tosiaankin
viittasi näihin hankeluettelon yksityiskohtiin, ja näistä valiokunnassa kävimme silloin pe-
rusteellisen keskustelun.

Mitä tulee tähän sidonnaisuusasiaan, niin olen itse kyllä sitä mieltä, että jatkossa näihin
sidonnaisuuksiin tulee kaikenlaisissa tällaisissa viranomaisarviointiprosesseissa kiinnittää
entistä vahvempaa huomiota.

Mutta mitä tulee näihin hankeluettelon yksityiskohtiin, esimerkiksi nyt näihin suuriin
nautayksiköihin, niin nythän jo tilanne on se, kuten tuossa aikaisemmassa puheenvuoros-
sani viittasin tähän viranomaisarviointiin, että käytännössähän, kun tämmöisen ison laitok-
sen, siis navetan, rakentaa, viranomaiset suorittavat sen harkinnan, tarvitaanko tätä yva-
prosessia vai ei, ja silloin se harkinta tehdään sen pohjalta, mikä se sijainti on. Voi olla, että
se sijainti on sellainen, että sillä on isompia ympäristövaikutuksia. Jos se sijoitetaan vaik-
kapa jonnekin metsän keskelle, missä ei ole vesistöjä lähellä, tai näin poispäin, niin silloin
ne ympäristövaikutukset ovat luonnollisesti pienemmät. Mielestäni tässä pitää viranomai-
sille antaa mahdollisuus toimia kuten he parhaimman ja hyvän osaamisensa pohjalta tä-
män asian hoitavat, ja uskon kyllä, että varmasti he sen siten hoitavat.

18.09 Hanna Halmeenpää vihr: Arvoisa puhemies! Vihreät yhtyvät tähän edustaja Mo-
digin esittämään vastalauseeseen, ja tietysti kannatamme myös sen vastalauseen sisältä-
miä ehdotuksia. 

Kun arvioidaan ympäristövaikutuksia erilaisissa ja erikokoisissa hankkeissa, niin eräs
puute tämänhetkisessä lainsäädännössä on se, että useimmiten lähellä toisiaan sijaitsevien
erilaisten tai vaikka samankaltaistenkin hankkeiden yhteisvaikutuksia ei huomioida oikein
missään. Kukin viranomainen eri lupa- ja arviointiprosesseissa aivan nykyisen lainsäädän-
nön mukaisesti ikään kuin tuijottaa vain omaa pientä sektoriaan — tai voi se sektori olla
aika laajakin, mutta sitä tuijotetaan sektorikohtaisesti ja asiakohtaisesti ja hankekohtaises-
ti. Silloin jää huomiotta se, mikä on todellinen vaikutus siihen alueeseen, siihen ympäris-
töön, kun ollaan vaikkapa jonkin vesistön yhteisellä valuma-alueella, jonkin joen varrella
tai muuten alueella, jossa usea hanke vaikuttaa yhtä aikaa. Tämä on merkittävä asia, joka
tulisi lainsäädännössä korjata niin, että yhteisvaikutukset huomioitaisiin. 

Samalla tavalla haluan korostaa sitä, että lainsäädännössä tulisi mennä yhä enemmän sii-
hen suuntaan, että kun arvioidaan vaikutuksia — ja se olisi sitten muukin kuin vaikka luon-
nonympäristöön kohdistuva vaikutus, sosiaalinen, ihmisiin kohdistuva vaikutus ja kaikki
— niin koko hankkeen elinkaaren mittaiset asiat tulisi huomioida raaka-aineen hankinnas-
ta aina jätteisiin, jätteiden käsittelyyn tai niiden sijoittamiseen, saakka. Ei pidä ottaa vain
yhtä pistettä, aloituskohtaa tai keskikohtaa, vaan pitää ottaa alku ja loppu ja kaikki siltä vä-
liltä, kun arvioidaan ympäristövaikutuksia. 
3



Pöytäkirjan asiakohta PTK 127/2018 vp
18.11 Krista Mikkonen vihr: Arvoisa puhemies! Ympäristövaikutuksen arvioinnillahan
halutaan etukäteen selvittää, millaisia vaikutuksia jollain isolla hankkeella, jolla tiedetään
olevan vaikutusta ympäristöön, mahdollisesti olisi, jotta sitten voidaan päätöksenteossa
huomioida, miten nämä otetaan huomioon ja ovatko vaikutukset sen suuruisia, että se ai-
heuttaa sitten esimerkiksi lupaprosesseissa luvan eväämistä, tai tarvitseeko tehdä jotakin
muutoksia sitten sen takia, jotta nämä vaikutukset jäävät mahdollisimman pieniksi. 

 Kun useinhan näissä erilaisissa ympäristöön vaikuttavissa hankkeissa valitettavasti
käydään sitten jälkikäteen oikeutta siitä, millaisia vaikutuksia on tullut ja kenen pitää kor-
vata, niin näen kyllä tällaisen yva-menettelyn erinomaisena siinä, että silloin kun se teh-
dään etukäteen ja huolellisesti, niin voidaan tällaiset välttää ja kaikki tietävät tavallaan etu-
käteen, mikä on tulossa. Sen takia esimerkiksi tämä ajatus, mikä nyt tässä vastalauseessa
tuodaan esiin liittyen näihin isoihin nautakarjatiloihin, on minusta äärimmäisen perusteltu.
Me tiedämme, että tilakoot koko ajan kasvavat ja ne vaikutukset, joita isolla nautakarjati-
lalla ympäristöön on, ovat varsin huomattavia. Silloin olisi hyvä, että tämmöinen vaikutus-
ten arviointi olisi etukäteen tehty, jotta myös sitten siinä naapurustossa tavallaan tiedetään,
mitä on odotettavissa, mitä on tulossa, ja voidaan myös huomioida niitä vaikutuksia ja teh-
dä lupapäätöksissä mahdollisia korjauksia siten, että ne voidaan minimoida. Pohjois-Kar-
jalassa vierailin juuri yhdellä isolla nautakarjatilalla, josta on vuosia käyty oikeutta sitten
jälkikäteen siitä, mitä nämä vaikutukset ovat olleet, ja esimerkiksi tässä tapauksessa oltai-
siin säästytty paljolta vaivalta ja haitalta, jos olisi tehty tämmöinen ympäristövaikutusten
arviointi ja etukäteen olisi pystytty puuttumaan näihin asioihin. 

Täytyy vielä tässä nostaa esiin se, että tällä viikollahan hallitus on vähän yllättäen tuo-
massa tänne saliin myös kaivoslain muutosta, jossa esitetään, että nämä yva-vaikutukset
voisi toimittaa sitten vasta myöhemmin lupahakemuksen liitteeksi, kun haetaan joko etsin-
tälupaa tai kaivoslupaa. Pidän tätä varsin kummallisena, koska ajatus on nimenomaan, että
etukäteen pystyttäisiin tietämään, kun lupaa haetaan, mitä ne vaikutukset ovat, jotta voi-
daan niitä arvioida. Jos lähdetään siihen, että laitetaan ensin hakemukset vireille ja mah-
dollisesti toiminta vireille ja sitten myöhemmin täydennetään niitä hakemuksia näillä vai-
kutusten arvioinneilla, niin sehän valitettavasti kertoo kyllä karua kieltä siitä, että niitä vai-
kutusten arvioita ei ehkä haluta eikä ole ajateltukaan, että niitä otettaisiin tosissaan.

18.14 Silvia Modig vas: Arvoisa rouva puhemies! Tässä on käytetty hyviä puheenvuoro-
ja tästä prosessista ja siitä, mikä yvan rooli siinä on. Edustaja Honkonen täällä hyvin ker-
toi, että ensin harkitaan sitä, tarvitaanko yva-prosessia lainkaan, eli siinä sijainti otetaan
huomioon. Tästä me pääsemmekin yhteen tämän hankeluettelon keskeisimmistä ongelmis-
ta. Täällä mainittiin aikaisemmin se, että yksi keskeinen ongelma tässä on se, että tässä ei
huomioida hankkeiden yhteisvaikutuksia. Voi olla, että tässä ei olekaan aivan juuri sen yk-
sittäisen hankkeen sijainti, joka on ratkaisevaa, vaan niitten yhteisvaikutus varsinkin, jos
puhutaan vaikka turvepelloista.

Toinen asia, jossa sijainnin vaikutus nousee esiin tässä hankeluettelossa, ovat kalankas-
vatuslaitokset. Se on hyvä, että ne lisätään tähän hankeluetteloon, mutta niitä ei voi mis-
sään nimessä verrata esimerkiksi sikatuotannon fosforipäästöihin, koska kalankasvatuk-
sessa päästöt pääsevät suoraan vesistöön, kun taas maalla tapahtuvassa kasvatuksessa on
sentään joitain filttereitä siinä välissä, ennen kuin ne päätyvät vesistöön.

Eli kyllä minä näkisin itse, että tässä vaiheessa, kun meillä valitettavasti läpi kauden on
ympäristöhallintoa — voi sanoa ihan suoraan — ajettu alas ja viranomaisten valitusmah-
4



Pöytäkirjan asiakohta PTK 127/2018 vp
dollisuuksia heikennetty, yvan rooli vain kasvaa entisestään, jotta voidaan etukäteen var-
mistaa, ettei niitä vahinkoja satu, koska ei siinä ympäristövahingossa hirveästi lohduta se,
mihin oikeus joku päivä asiassa päätyy, koska se vahinko on tapahtunut jo. Eli tämä on ai-
van keskeinen elementti siinä, että me voimme aidosti etukäteen varmistaa, että toiminta
on ympäristön kannalta kestävää. Sen takia toivon, että eduskunta antaisi tukensa lausu-
malle, joka pyrkii siihen, että tätä hankeluetteloa tarkasteltaisiin kolmen vuoden välein.

Ja rohkaisen vielä edustaja Honkosta kannattamaan lausumaa sidonnaisuuksiin liittyen.
Tässähän ei esitetä muuta kuin että kehotetaan valtioneuvostoa ryhtymään valmisteluun,
pohtimaan, miten tämä parhaimmalla ja läpinäkyvimmällä mahdollisella tavalla voitaisiin
tehdä, koska aivan kuten te, edustaja Honkonen, sanoitte, on entistä tärkeämpää, että me pi-
dämme huolta siitä, että ei ole vääränlaisia sidonnaisuuksia.

Keskustelu päättyi ja asian käsittely keskeytettiin.
5


