















































DEMC32A.tmp.xml


Pöytäkirjan asiakohta PTK 94/2018 vp

 Tarkistettu
1.0

Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01

3. Hallituksen esitys eduskunnalle laiksi Suomen perustuslain 10 §:n muuttamisesta
Hallituksen esitys HE 198/2017 vp
Valiokunnan mietintö PeVM 4/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 3. asia. Ensim-
mäisessä käsittelyssä sisällöltään päätetty lakiehdotus on käsiteltävä perustuslain säätämis-
järjestyksessä.

Keskustelu asiasta päättyi 2.10.2018 pidetyssä täysistunnossa. Keskustelussa on Tapani
Tölli Mika Karin kannattamana tehnyt ehdotuksen lakiehdotuksen julistamisesta kiireelli-
seksi päätöksellä, jota kannattaa vähintään viiden kuudesosan enemmistö annetuista äänis-
tä. 

Mikäli lakiehdotusta ei päätetä julistaa kiireelliseksi, katsotaan se hyväksytyksi lepää-
mään ensimmäisiin eduskuntavaalien jälkeisiin valtiopäiviin. Mikäli ehdotus kiireelliseksi
julistamisesta hyväksytään, katsotaan lakiehdotus samalla hyväksytyksi.

Selonteko hyväksyttiin.

Puhemies Paula Risikko: Joka kannattaa lakiehdotuksen jättämistä lepäämään ensimmäi-
siin eduskuntavaalien jälkeisiin valtiopäiviin, äänestää ”jaa”; joka ei sitä kannata, äänestää
”ei”. Jos vähintään viisi kuudesosaa annetuista äänistä on ei-ääniä, on ehdotus lakiehdo-
tuksen julistamisesta kiireelliseksi hyväksytty.

Lakiehdotuksen jättäminen lepäämään ”jaa”, lakiehdotuksen julistaminen kiireelliseksi
”ei”. Äänestyksen tulos: jaa 13, ei 178; poissa 8 (äänestys 1).

Eduskunta julisti ensimmäisessä käsittelyssä sisällöltään päätetyn, hallituksen esitykseen
HE 198/2017 vp sisältyvän lakiehdotuksen kiireelliseksi. Eduskunta hyväksyi ensimmäi-
sessä käsittelyssä sisällöltään päätetyn, hallituksen esitykseen HE 198/2017 vp sisältyvän
lakiehdotuksen. Lakiehdotuksen toinen käsittely päättyi. Asian käsittely päättyi.


