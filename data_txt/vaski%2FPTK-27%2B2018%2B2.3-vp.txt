















































DEMDE14.tmp.xml


Pöytäkirjan asiakohta PTK 27/2018 vp
Pöytäkirjan asiakohta 

PTK 27/2018 vp

Täysistunto

Torstai 22.3.2018 klo 16.00—18.12

2.3. Suullinen kysymys veronmaksusta Fortum-yhtiössä (Paavo Arhinmäki vas)
Suullinen kysymys SKT 39/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Arhinmä-
ki.

Keskustelu

16.46 Paavo Arhinmäki vas: Arvoisa herra puhemies! Tänään aikaisemmin puhuttiin so-
siaaliturvaan tehdyistä leikkauksista, jotka ovat olleet kovia. Jotta me pystymme huolehti-
maan sosiaaliturvasta ja heikoimmassa asemassa olevista ihmisistä, tarvitsemme myös ve-
rotuloja ja tarvitsemme muita tuloja, ja tämän eteen vasemmisto haluaa tehdä töitä.

Valtiolla on arvokasta omistusta, omistamme esimerkiksi energiayhtiö Fortumista
enemmistön. Saamme sieltä hyviä osinkoja, joilla pidämme huolta hyvinvointivaltiosta.
Mutta yritykset maksavat tuloksestaan myös veroa, ja nyt on käynyt ilmi, että valtion
enemmistöomisteinen yhtiö ei maksa verojaan Suomeen vaan käyttää hyväksi yhtiöjärjes-
telyjä ja EU:n veroparatiisivaltiota.

Arvoisa puhemies! Täytyy kysyä omistajaohjauksesta vastaavalta ministeri Lintilältä:
onko oikein, että valtion enemmistöomisteinen yhtiö harjoittaa aggressiivista verosuunnit-
telua [Puhemies koputtaa] ja tässä ovat kärsijöinä Suomen valtio ja me Suomen kansalai-
set?

16.48 Elinkeinoministeri Mika Lintilä (vastauspuheenvuoro): Arvoisa herra puhemies!
Ensinnäkin täytyy sanoa, että Irlanti, johon viittaatte, ei ole veroparatiisivaltio. Se ei ole
niitten 17 maan listalla, jotka EU on listannut. [Välihuutoja]

Mutta jos mennään varsinaiseen asiaan, niin Fortumilla on omistus- ja rahoitusjärjeste-
lyjen osalta Irlannissa yksikkö, joka vastaa rahoituspuolesta ja on eriytettynä siellä. Se pe-
riaatteessa turvaa sitä, että tämä varsinainen liiketoiminta on turvattu tämän rahoituksen
osalta. Se on täysin kansainvälinen järjestely. On hyvin mahdollista, että jos tämä yksikkö
olisi ollut Suomessa, niin Fortumin maksama vero Suomeen olisi ollut pienempi kuin se on
tällä hetkellä ollut. Eli kyllä Fortum maksaa veronsa Suomeen niiltä osin kuin toimintaa
Suomessa on.

Ensimmäinen varapuhemies Mauri Pekkarinen: Käydään aivan lyhyt jatkokeskustelu.
Niitä edustajia pyydän nousemaan ylös, jotka haluavat käyttää vastauspuheenvuoron, ja
painamaan V-painiketta.
 Tarkistettu
4.0



Pöytäkirjan asiakohta PTK 27/2018 vp
16.49 Paavo Arhinmäki vas (vastauspuheenvuoro): Arvoisa herra puhemies! On häm-
mästyttävää, että hallitus ei näe ongelmaa siinä, että Irlanti esimerkiksi dumppaa yhteisö-
veroa saadakseen yrityksiä siirtymään sinne ja maksamaan sinne veroja. Jopa EU-komis-
sio on halunnut puuttua muun muassa Irlannin, Alankomaiden, Belgian, Luxemburgin toi-
mintaan, mutta te olette sitä mieltä, että se on ihan ok, että valtion enemmistöomisteinen
yritys käyttää yritysjärjestelyjä, jotta se voi välttää suomalaista yhteisöveroa ja maksaa
alemmalla verokannalla Irlantiin. Fortumin suurin omistaja on Suomen valtio, mutta toi-
seksi suurin omistaja on hallintarekisterit. Näillehän tämä on varsinainen gangster’s para-
dise. Ensin siirretään yhteisövero Irlantiin, jotta voidaan maksaa isompia osinkoja, ja sen
jälkeen osingot vielä piilotetaan hallintarekistereihin.

Ensi viikolla, arvoisa ministeri, on Fortumin yhtiökokous vastapäätä eduskuntaa Finlan-
dia-talossa. Nyt kysymykseni kuuluukin: pakkaatteko Fortumin osakkeet salkkuun, mars-
sitte yhtiökokoukseen ja [Puhemies koputtaa] lyötte nyrkkiä pöytään: ”Veronkierto saa
loppua”?

16.50 Elinkeinoministeri Mika Lintilä (vastauspuheenvuoro): Arvoisa puhemies! For-
tum maksaa veronsa siihen maahan, josta tulos syntyy. Tällä perusteella siltä osalta, joka
rahoitustoiminnasta tulee, Fortum maksaa Irlantiin veron. Toistan sen: Irlanti ei kuulu
EU:n mustalle listalle. Tämä on aivan kansainvälinen yleinen käytäntö tämän rahoituspuo-
len osalta. En ole menossa yhtiökokoukseen [Paavo Arhinmäki: Sekin vielä! — Naurua]
tekemään mitään muutoksia heidän operatiiviseen järjestelyynsä, jonka he ovat tehneet.
Julkisuudessa on verrattu vuosia 2005 ja 2017. Fortum on totaalisesti eri yhtiö, jos vertail-
laan vuosia 2005 ja 2017. Sieltä on eriytetty esimerkiksi Neste Oil erilleen, eli tämä vertai-
lu ontuu erittäin pahasti.

16.51 Satu Hassi vihr (vastauspuheenvuoro): Arvoisa puhemies! Sekä EU:n komissio
että Euroopan parlamentti ovat kiinnittäneet huomiota siihen, että monet EU-maat, joihin
kuuluvat muun muassa Irlanti ja Alankomaat, ovat ryhtyneet tarjoamaan palveluksiaan
niille kansainvälisille yrityksille, jotka haluavat harjoittaa verokikkailua, verojensa mini-
mointia, hyödyntämällä eri EU-maiden verojärjestelmien välisiä eroja. Olen hyvin häm-
mästynyt siitä, että nyt tässä eduskunnan istunnossa olette antanut sille tukenne Fortumin
osalta. [Paavo Arhinmäki: Käsittämätöntä!] Olisi kiinnostavaa tietää, suhtautuuko hallitus
noin yleisesti passiivisesti siihen, että EU:n päätöksenteossa tukittaisiin näitä verokikkai-
lun porsaanreikiä.

Lisäksi ottaisin esille sen, että Finnwatch-järjestö arvioi pari vuotta sitten, että Suomi
menetti kaivosyhtiöiden aggressiivisen verosuunnittelun vuoksi vähintään 49 miljoonan
euron verotulot vuosina 2011—2014. [Puhemies koputtaa] Aikooko elinkeinoministeri
puuttua tähän?

16.52 Elinkeinoministeri Mika Lintilä (vastauspuheenvuoro): Arvoisa puhemies! En-
sinnäkin nyt pitää mieltää se, että Fortumilla on erilliset rahoitusyhtiöt nimenomaan liike-
toiminnallisista syistä, ei verotuksellisista syistä. Tämä on erittäin normaali käytäntö, [Vä-
lihuutoja] ja kyse on nimenomaan siitä, että emoyhtiö suojataan riskeiltä. Tämä on erittäin
yleinen käytäntö, [Paavo Arhinmäki: Siltä riskiltä, että joutuu maksamaan veroja!] ja tällä
samalla tavalla Fortum on toiminut.
2



Pöytäkirjan asiakohta PTK 27/2018 vp
Ensimmäinen varapuhemies Mauri Pekkarinen: Vielä edustaja Harakka ja siihen mi-
nisterin vastaus.

16.53 Timo Harakka sd (vastauspuheenvuoro): Arvoisa puhemies! Onhan tämä nyt hä-
vytöntä, että valtion omistama yhtiö pimittää valtion verotuloja, ja vielä hämmästyttäväm-
pää on se, että ministeri puolustelee tätä menettelyä. Jos hallitus haluaa olla vähääkään us-
kottava aggressiivisen verosuunnittelun suitsimisessa, se ei voi sallia sitä, että Fortum oh-
jaa huomattavat voitot Irlantiin ja Belgiaan, missä sillä on kokonaiset viisi työntekijää.
Mitä liiketoimintaa tämä tällainen on olevinaan?

Fortumin aggressiivinen verosuunnittelu on vienyt Suomen valtion verorahoja 100 mil-
joonaa euroa joka vuosi. Äskettäin Fortumille määrättiin 150 miljoonan euron sakot veron-
kierrosta Ruotsissa. Ministeri Lintilä, onko todellakin niin, että te ette aio millään tavalla
puuttua tähän vuosikausia jatkuneeseen vahingontekoon ja verotulojen välttelyyn, johon
valtionyhtiö syyllistyy?

16.54 Elinkeinoministeri Mika Lintilä (vastauspuheenvuoro): Arvoisa puhemies! Ku-
ten sanoin, kyse on täysin liiketoiminnallisesta syystä, ei aggressiivisesta [Välihuutoja va-
semmalta] verotuksellisesta syystä. Lähtökohta on se, että tämä rahoituksellinen toiminta
tehdään nimenomaan Fortumin emoyhtiön riskien vähentämiseksi. [Timo Harakka: Vii-
si!] Ja kuten olen toistanut täällä useamman kerran, tämä on erittäin yleinen kansainväli-
nen käytäntö suurissa yhtiöissä.

Kysymyksen käsittely päättyi.
3


