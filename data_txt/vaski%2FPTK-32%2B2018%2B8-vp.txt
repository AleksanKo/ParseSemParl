















































DEM739C.tmp.xml


Pöytäkirjan asiakohta PTK 32/2018 vp
Pöytäkirjan asiakohta 

PTK 32/2018 vp

Täysistunto

Tiistai 10.4.2018 klo 14.00—17.17

8. Hallituksen esitys eduskunnalle laeiksi rikoslain, pakkokeinolain 10 luvun ja poliisilain 
5 luvun muuttamisesta

Hallituksen esitys HE 30/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Keskustelu

15.08 Timo Heinonen kok: Arvoisa rouva puhemies! Tässä esityksessä tehdään muuta-
mia muutoksia liittyen terrorismiin. Terrorismi haastaa erityisesti avoimet, demokraattiset
yhteiskunnat, ja sen takia mekin olemme pakotettuja tekemään näitä muutoksia lainsää-
däntöön. Terrorismirikoksiin liittyvät tietyt ryöstö-, kiristys- ja väärennysrikokset sääde-
tään kansainvälisiksi rikoksiksi ja oikeushenkilön rangaistusvastuuta myös laajennetaan
niiden osalta. Rikoslain terrorismirikossäädöksiä ehdotetaan täydennettäviksi ja muutetta-
viksi monin tavoin.

Tässä esille nousee myös paraikaa vielä keskeneräinen Turun terrori-iskun käsittely. Ih-
misoikeusprofessori Martin Scheininhan nosti esille viime syksynä hänen mielestään kään-
nösvirheen, joka olisi tässä meidän lainsäädännössämme, ja sitä tässä esityksessä myös
muutetaan. Itse olen Matti Tolvasen näkemyksen kannalla senkin jälkeen, vaikka tämä
muutos tehdään. Minun mielestäni tämä muutos ei alleviivaa sitä, että kyse olisi käännös-
virheestä. Niin kuin Tolvanen totesi, tällaisessa tilanteessa pitää katsoa myös alkuperäistä
sanaa ja sen merkitystä. Kysehän Martin Scheininin kohdalla oli siitä, että meidän lainsää-
dännössämme todettiin, että teon olisi oltava omiaan aiheuttamaan vakavaa vahinkoa jol-
lekin valtiolle, ja hänen ajatuksenjuoksunsa lähti siitä, että tämä viittaisi vain ja ainoastaan
virkakoneistoon ja maa sen sijaan suomalaiseen yhteiskuntaan. Tämän kyseenalaisti myös
Matti Tolvanen, ja itse myös pidän tällaista pohdintaa lähestulkoon saivarteluna. Eli itse en
näe sitä niin, vaikka kyse on keskeneräisestä asiasta, että tällä muutoksella hallitus taval-
laan myöntäisi sen, että tässä olisi käännösvirhe, vaan tällä selkeytetään tätä kohtaa. Tie-
tenkään tällä muutoksella ei ole enää vaikutuksia Turun terrori-iskun tekijän tuomioon
taikka siihen, tuomitaanko hänet terrori-iskusta vai ei.

Tässä esityksessä terroristisessa tarkoituksessa tehtävän rikoksen valmistelua, terroristi-
ryhmän johtamista, terroristiryhmän toiminnan edistämistä, koulutuksen antamista terro-
rismirikoksen tekemistä varten, kouluttautumista terrorismirikoksen tekemistä varten, vär-
väystä terrorismirikoksen tekemiseen, terrorismin rahoittamista ja matkustamista terroris-
mirikoksen tekemistä varten koskevia rangaistussäännöksiä sekä terroristiryhmän määri-
 Tarkistettu
4.1



Pöytäkirjan asiakohta PTK 32/2018 vp
telmää ja oikeushenkilön rangaistusvastuuta koskevia säännöksiä muutettaisiin niin, että
huomioon tulevat otetuiksi terroristisessa tarkoituksessa tehtyjä rikoksia koskevat vaka-
viin tietoverkkorikoksiin liittyvät muutokset ja terroristisessa tarkoituksessa tehdyn radio-
logista asetta koskevan rikoksen säätäminen rangaistavaksi.

Tämä matkustaminen: Näitä toimenpiteitä on tehty tämän hallituksen aikana lukuisia.
Esimerkiksi matkustaminen terroristirikosta varten on muutettu jo aiemmin tämän halli-
tuksen toimesta rangaistavaksi, ja nyt tässä esityksessä myös matkustamisen edistäminen
tehtäisiin rangaistavaksi.

Hieman tuntuu siltä, että näitä kohtia tulee koko ajan lisää ja jokainen joudutaan erilais-
ten ihmisoikeusprofessoreiden tulkintojen mukaan kirjaamaan tähän pitkään listaan. Yksi
tästä puuttuu edelleen, ja se on terroristijärjestöön kuulumisen kriminalisointi. Olen itse
tehnyt siitä lakialoitteen. Oikeusministeri Häkkänen on siihen tarttunut ja käynyt sitä läpi,
ja kuulemma sen säätäminen rangaistavaksi on vaikeaa. Mielestäni sen ei pitäisi olla kovin
vaikeaa. On olemassa lainsäädäntöä muissakin maissa, joissa esimerkiksi hakaristien ja
muiden natsisymbolien on lainsäädännöllä todettu aiheuttavan rikosseuraamuksia. Minun
mielestäni terroristijärjestöön kuuluminen, jos se tapahtuu Suomestakin käsin, pitäisi kyllä
pystyä suomalaisessa lainsäädännössä säätämään rangaistavaksi.

Toinen, mitä itse olen pohtinut, on se, että meidän pitäisi löytää myös keinoja... Toden-
näköisesti tässä Turunkin terrori-iskussa tuomio tulee olemaan kutakuinkin sama, tuomi-
taan tämä henkilö sitten terroristisessa tarkoituksessa tehdyistä murhista tai sitten tavalli-
sista murhista rangaistukseen. Minä toivoisin, että meidän lainsäädännöstä löytyisi tulevai-
suudessa myös vielä selkeämmin sellaisia rangaistuksia, joissa ei olisi mahdollisuutta esi-
merkiksi ehdonalaisuuteen päästä tai hakea vapautusta. Jos ajatellaan vaikkapa Norjan
massamurhaajaa, minun mielestäni sellaisen tapauksen kohdalla Norjan langettama 21
vuotta on lyhyt tuomio. Todennäköisesti Norja ei häntä tule senkään jälkeen vapautta-
maan, mutta mielestäni tämäntyyppisissä rikoksissa tuomiot voisivat olla aidosti elinkau-
tisia.

15.15 Jani Mäkelä ps: Arvoisa puhemies! Täytyy ensimmäisenä todeta, että tämä lakiesi-
tys on totta kai kannatettava ja vie lainsäädäntöä parempaan suuntaan. On hyvä, että terro-
rismiin kohdistuvaa lainsäädäntöä tiukennetaan sekä täsmennetään. Nyt kuitenkin täytyy
ihmetellä, miksi on kestänyt näin kauan valmistella lopulta näinkin perustavanlaatuisiin
asioihin kantaa ottavaa lakia, vaikkei tällaista nyt todennäköisesti kukaan muu kuin ihmis-
oikeusprofessorit vastusta Suomessa.

On todettava, että tämä on suurelta osin EU:n vuosilta 2002 ja 2008 peräisin olevien oh-
jeistuksien ja päätöksien toteuttamista, siis vähintäänkin kymmenen vuotta myöhässä,
vaikka terrorin uhka on koko ajan ollut olemassa ja kasvanutkin. Miksi on odotettu näin
kauan, ja kuinka on mahdollista, että me joudumme odottamaan näissä asioissa EU:n pää-
töksiä ja ohjeistuksia emmekä pysty hoitamaan tällaista asiaa kansallisella lainsäädännöl-
lä? Miten suomalaisten suojelu terrorismilta voi olla näin vaikeaa ja mutkikasta?

Kehotankin, että me täällä eduskunnassa miettisimme, kuinka me voisimme tulevaisuu-
dessa mieluummin olla kymmenen vuotta etuajassa terrorismin torjunnassa kuin kymme-
nen vuotta jäljessä. 

15.16 Reijo Hongisto sin: Arvoisa rouva puhemies! Lakiesitys terävöittää nykyistä terro-
rismiin liittyvää lakia siten, että tietyt ryöstö-, kiristys- ja väärennösrikokset säädettäisiin
2



Pöytäkirjan asiakohta PTK 32/2018 vp
kansainvälisiksi rikoksiksi ja oikeushenkilön rangaistusvastuuta laajennettaisiin niiden
osalta. 

Lakiesityksellä muutetaan rikoslain 34 a luvun 1 §:ää niin, että teon olisi oltava omiaan
aiheuttamaan vakavaa vahinkoa jollekin maalle tai kansainväliselle järjestölle. Terrorismi
pitää nähdä laajemmin yhteiskuntaan kohdistuvana rikoksena. Esitetty lakimuutos selkiyt-
tää tätä. 

Pakkokeinolakiin ja poliisilain telekuunteluun ja asuntokuunteluun tulee muutoksia.
Törkeän datavahingonteon, törkeän tietoliikenteen häirinnän ja törkeän tietojärjestelmän
häirinnän eräät tekotavat katsottaisiin terroristisessa tarkoituksessa tehdyiksi rikoksiksi.
Kysymyksessä olevat tietoverkkorikokset ovat laajamittaisia, erityisen tuntuvaa haittaa tai
taloudellista vahinkoa aiheuttavia taikka yhteiskunnan tärkeän toiminnan vaarantavia te-
koja.

Mielestäni asia on erityisen tärkeä meillä täällä Suomessa, koska olemme kovaa vauhtia
muuttumassa tietoyhteiskunnaksi. Olemme täysin tällaisen automaattisen tietojenkäsitte-
lyn varassa, ja kun näihin järjestelmiin murtaudutaan tai niitä yritetään sabotoida, se on
omiaan aiheuttamaan vakavaa vaaraa yhteiskunnalle. 

Lisäksi nykyisestä laista poistetaan tekijää ja matkustamisen kohdetta koskevat rangais-
tavuuden rajoitukset ja näin laajennetaan matkustusrikosten alaa. Myös tällaisen matkan
rahoittaminen tulee rangaistavaksi. Matkustusrikos on edelleen luonteeltaan valmisteluri-
kos suhteessa varsinaisiin rikoksiin nähden. Tällaisen rikoksen osoittamiseksi ja toteen
näyttämiseksi on kyettävä osoittamaan, että henkilön aikeena jo matkustushetkellä oli teh-
dä jokin rikoslain 34 a luvussa mainittu törkeä rikos — kuinka tekijän tahto suhtautuu te-
koon, on klassinen kysymys, kun päätetään rangaistavuudesta.

Kehotan valiokuntia perehtymään tarkasti myös muiden Pohjoismaiden vastaaviin la-
keihin ja rangaistusasteikkoihin. Toivon, että ne olisivat vähintäänkin yhteismitalliset.

Arvoisa puhemies! Kannatan tätä lakiesitystä. 

15.20 Ville Tavio ps: Arvoisa rouva puhemies! Suomi on ajautunut, ajautumassa mukaan
ulkomaalaiseen terrorismiin sekä ulkomaalaisten rikollisjärjestöjen, järjestäytyneen rikol-
lisuuden, kohteeksi. Tätä osoittaa muun muassa se, että suojelupoliisin terrorismiin liitän-
näisten seurantahenkilöiden määrä on kasvanut valtavasti muutamassa vuodessa. Nykyi-
nen luku on lähemmäs neljäsataa seurattavaa henkilöä, kun se vasta muutamia vuosia sit-
ten oli kaksisataa henkilöä. Ja tämän johdosta suojelupoliisi on luokitellut Suomen terro-
rismiuhan kohonneeksi. Siellä on sellainen neljän kohdan asteikko, jossa nyt ollaan tultu
yksi porras ylöspäin.

Maailma ei mielestäni ole muuttunut vaaralliseksi itsestään: maailma ei ole täyttynyt
terroristeista itsestään tai Suomi ei täyty terroristeista itsestään, vaan politiikalla valitaan
tulevaisuuden suunta. Ongelma on siinä, että näiden erilaisten palojen sammutuksen sijaan
tuntuu, etteivät maiden hallitukset enää keskity siihen, miksi se talo on alun alkaen sytty-
nyt tuleen. Se on tietenkin hyvä asia, että terroristien tuomitsemiseen ja oikeuden eteen
saattamiseen Suomessa hallitus on tehnyt työtä, mutta se on kuitenkin aika reaktiivista sen
kannalta, että terrorismia esiintyy. Tärkeä kysymys tässä on se, milloin Suomeen saadaan
sellainen valtionjohto, joka ei työnnä päätä pensaaseen vaan asettaa suomalaisten turvalli-
suuden politiikassaan etusijalle. 

Suomalaisten oikeus turvalliseen yhteiskuntaan tulisi olla tärkein ihmisoikeus, ja sen ih-
misoikeuden toteuttaminen, turvallisen yhteiskunnan toteuttaminen Suomeen, vaatii kes-
3



Pöytäkirjan asiakohta PTK 32/2018 vp
tävää ja vastuullista maahanmuuttopolitiikkaa. Milloin näemme, että Suomen turvapaikka-
politiikka muuttuu? Kun täällä keskustellaan nykyään jatkuvasti terrorismista, niin toivon,
että hallituspuolueiden edustajat pohtisivat sitä, voisiko olla niin, että turvapaikkapolitii-
kalla ja terrorismin kasvulla Suomessa olisi joku yhteys.

15.23 Olli-Poika Parviainen vihr: Arvoisa rouva puhemies! Näistä ns. terrorismilaeista
on ollut paljon tässäkin talossa puhetta, ja niitä on myös odotettu. Lain muutoksen taustalla
on Euroopan unionin terrorismirikoksia koskeva direktiivi ja sen vaatimat muutokset mei-
dän lainsäädäntöömme. Terrorismirikoksiin liittyvät tietyt ryöstö-, kiristys- ja väärennys-
rikokset säädettäisiin nyt kansainvälisiksi rikoksiksi ja oikeushenkilön rangaistusvastuuta
myös laajennettaisiin niiden osalta. Kemiallisen aseen ja biologisen aseen kiellon täsmen-
täminen on myös erittäin hyvä asia. Lakiin ehdotetaan myös kokonaan uusia säännöksiä,
muun muassa terroristisessa tarkoituksessa tehtyä radiologista asetta koskevaa rikosta.
Hyvä niin. Lisäksi lakiin on lisätty tarkennuksia niin, että myös kybermaailmassa tapahtu-
vat vakavat rikokset voidaan katsoa tietyin edellytyksin terroristisessa tarkoituksessa teh-
dyiksi. Nämä vastaavat teknologiamurroksen haasteisiin ja ovat ymmärrettäviä tavoitteita.

Haasteitakin tässä laissa toki on. Esimerkiksi kouluttautumista terrorismirikoksen teke-
mistä varten koskevaa rangaistussäännöstä ehdotetaan nyt muutettavaksi niin, että sen pii-
riin tulee myös niin sanottu itsekouluttautuminen. Lisäksi kouluttautumisen tarkoituksena
voisi olla myös terroristisessa tarkoituksessa tehtävän rikoksen valmistelun tekeminen. Ta-
voite on ymmärrettävä, mutta tämä kohta on herättänyt myös jonkin verran kysymyksiä ja
kritiikkiä. Esimerkiksi rikosoikeuden professori Melander on todennut, että olisi vaikea
ennakoida, millainen toiminta olisi jatkossa rangaistavaa, koska mikä tahansa toiminta voi-
si lopulta olla rangaistavaa, jos epäillyn katsotaan kouluttautuneen terrorismirikoksen te-
kemistä varten. Viimeaikaiset autolla tapahtuneet terroriteot huomioon ottaen esimerkiksi
autokoulun käyminen voitaisiin katsoa terroristisen teon valmisteluksi, jos lakia näin tul-
kittaisiin. Kun lakia nyt hiotaan, kannattaa mietinnössä kiinnittää huomiota siihen, että lain
tulkintamahdollisuuksista tulee mahdollisimman selkeitä ja aukottomia, jotta vältymme
sitten kummallisilta tilanteilta. 

Toinen huomio: Esityksessä ehdotetaan siis myös pakkokeinolain ja poliisilain tele-
kuuntelua koskeviin säännöksiin muutoksia, joiden myötä mainittua salaista pakkokeinoa
tai salaista tiedonhankintakeinoa voitaisiin käyttää myös terroristisessa tarkoituksessa teh-
dyn rikoksen vakaviin tietoverkkorikoksiin liittyvien tekotapojen ja terroristisessa tarkoi-
tuksessa tehdyn radiologista asetta koskevan rikoksen selvittämisessä ja estämisessä. Vas-
taava muutos tehtäisiin rikoksen selvittämisessä käytettävää asuntokuuntelua koskevaan
pakkokeinolain säännökseen ja rikoksen paljastamisessa käytettäviä salaisia tiedonhankin-
takeinoja koskevaan poliisilain säännökseen. Televalvontaa teleosoitteen tai telepäätelait-
teen haltijan suostumuksella ja suunnitelmallista tarkkailua voitaisiin esityksen ehdotuk-
sen mukaan käyttää terrorismirikoksen tekemistä varten tapahtuvan matkustamisen edistä-
misen selvittämisessä ja estämisessä. Tässä on aika monta yksityiskohtaa, jotka on syytä
käydä huolella läpi. Esimerkiksi Asianajajaliitto on jo nyt kommentoinut, että telekuunte-
lun ja televalvonnan käyttö laajenisi mahdollisesti jopa lieviin rikoksiin. Tässä meidän on
syytä olla tarkkana.

Lisäksi korostaisin sitä, että vaikka me tarvitsemme terrorismin torjuntaan liittyvää
määrätietoista ja jämäkkääkin lainsäädäntöä ja meidän lainsäädäntömme on kyettävä vas-
taamaan niihin odottamattomiin tilanteisiin, joita epävakaassa maailmassa voimme kohda-
4



Pöytäkirjan asiakohta PTK 32/2018 vp
ta, on meidän samaan aikaan muistettava se, että kun me haluamme ennalta ehkäistä terro-
rismia ja radikalisoitumista ja ekstremismiä, meidän täytyy myös pitää huolta niin sano-
tuista pehmeistä keinoista: yhteiskunnallisen osallisuuden vahvistaminen kaikille, kaikki
huomioon ottava ja hyväksyvä yhteiskunta, mielenterveyspalvelut, jotka ovat riittävästi
saatavilla kaikille, ja niin edelleen. Me tarvitsemme laajan valikoiman paitsi terävää lain-
säädäntöä myös niin sanottuja pehmeitä keinoja terrorismin estämiseksi ja ennalta ehkäise-
miseksi. 

15.27 Ben Zyskowicz kok: Arvoisa rouva puhemies! Edustaja Parviainen toi esiin profes-
sori Melanderin julkisuudessa esittämän kritiikin siitä, että nyt aiotaan kriminalisoida it-
seopiskelu terrorismirikoksen tekemistä varten, ja hän mainitsi, kuten professori Melan-
der, että esimerkiksi autokoulun käymisen voi nähdä myös tässä valossa. Minä henkilö-
kohtaisesti en ymmärrä, mikä tässä on ongelma. 

Jos joku opiskelee vaikkapa verkosta räjähteiden rakentamista tai muuta tällaista itse ja
hänen tarkoituksensa on nimenomaan opiskella terrorismirikoksen tekemistä varten, niin
mikä se on se ongelma, että tämä kriminalisoidaan? Meillähän on oikeuslaitoksessa tietys-
ti voimassa se periaate, että syyttäjän pitää osoittaa syytetty syylliseksi eikä syytetyn tar-
vitse osoittaa itseään syyttömäksi, eli näin ollen todistustaakka on tietysti syyttäjällä. Ja jos
joku on käynyt autokoulun tai verkosta katsellut pommin rakentamisohjeita, niin näissäkin
rikoksissa, mistä nyt on kyse, syyttäjän on osoitettava, että se on tapahtunut terrorismiri-
koksen tekemistä varten. 

No, jos se, esimerkiksi pomminteko-ohjeiden itseopiskelu, on tapahtunut terrorismiri-
koksen tekemistä varten, niin, edustaja Olli-Poika Parviainen, mikä se on se ongelma, että
tämmöinen kriminalisoidaan? Siis mikä se ongelma on? Ilmeisesti täällä ei voida mitään
tehdä, missä pyritään terrorismia ehkäisemään ja pyritään erittäin vakavia rikoksia eh-
käisemään, ilman että joku professori oikeustieteellisestä tiedekunnasta näkee siinä isoja
periaatteellisia ongelmia. — Jatkan puhujapöntöstä. [Puhuja siirtyy puhujakorokkeelle]

Arvoisa puhemies! Toistan siis kysymykseni edustaja Olli-Poika Parviaiselle, joka hy-
väksyvässä mielessä viittasi professori Melanderin kritiikkiin: mikä se on se ongelma, jos
joku terroristisen rikoksen tekemisen tarkoituksessa itseopiskelee jotain? Se näyttövelvoi-
te, se tuomitsemiskynnys, on tietysti se, mikä se aina on, eli syyttäjän on osoitettava rikos
toteen näytetyksi. Eli syyttäjän on osoitettava ja tuomioistuimen on tultava siitä vakuuttu-
neeksi, että kyseessä on nimenomaan terroristisen rikoksen tekemistä varten tapahtunut
opiskelu. 

Mainitsin jo, että täällä aina, kun tämänkaltaisia asioita käsitellään, löytyy joku niin sa-
nottu ihmisoikeusjuristi tai joku muu oikeustieteellisen tiedekunnan professori arvostele-
maan ja pohtimaan asiaa, että ei kai nyt vain rosvon oikeusturvaa vaaranneta. Mainitsen
esimerkkinä, kuinka vuosia sitten täällä käsiteltiin tällaisten törkeiden rikosten valmiste-
lun saattamista kriminalisoiduksi. Ja sen jälkeen näin on tehty, ja esimerkiksi tällainen yli-
opistoon kohdistunut murhaisku ymmärtääkseni, lehtitietojen valossa, pystyttiin juuri tä-
män rikoslain säännöksen perusteella ennalta ehkäisemään. Muistan, kun tätä käsiteltiin
julkisessa keskustelussa, niin eräs oikeustieteellisen tiedekunnan rikosoikeuden professori
oli huolissaan, että jos törkeän rikoksen valmistelu jo kriminalisoidaan, niin miten käy tä-
män rosvon oikeusturvan. 

Olen sitä mieltä, että meidän pitäisi tässä talossa olla enemmän kiinnostuneita niiden ta-
vallisten kansalaisten oikeusturvasta kuin näiden rikollisten tai terroristien oikeusturvasta,
5



Pöytäkirjan asiakohta PTK 32/2018 vp
kunhan siitäkin tietysti oikeusvaltion periaatteiden ja parhaiden perinteiden mukaisesti
huolehditaan. 

En malta olla lopuksi toteamatta, että täällä jo mainittu niin sanottu ihmisoikeusprofes-
sori Martin Scheinin arvosteli aikanaan sitä, että poliisille annettiin mahdollisuus puhelin-
kuunteluun ja teletunnistetietojen saamiseen. Siitä on jo monta vuotta, ja sen jälkeen lukui-
sa määrä ennen kaikkea alamaailman keskinäisistä murhista ja huumejutuista on kyetty
selvittämään nimenomaan sen ansiosta, että poliisilla on mahdollisuus teletunnistetietoi-
hin tai tietyissä tilanteissa puhelimen kuunteluun. Varsinkin teletunnistetietojen saaminen
on ollut avainasemassa lukemattomien murharikosten ja huumerikosten selvittämisessä. Ja
sitäkin silloin aikanaan niin sanotut ihmisoikeusjuristit arvostelivat ja olivat huolissaan,
että Suomesta ei sen jälkeen enää ole oikeusvaltioksi vaan me olemme joku tämmöinen
kauhea isoveli valvoo -yhteiskunta.

Mielestäni fokus tavallisten ihmisten turvallisuudessa, tavallisten ihmisten oikeustur-
vassa, ja se, että tätä vahvistetaan, on oikein, ja se vahvistaminen tapahtukoon niin, että
kunnioitetaan oikeusvaltion periaatteita, joihin juuri kuuluu se, että ketään ei tuomita ter-
roristisen rikoksen tekemisen tarkoituksessa tapahtuneesta itseopiskelusta, ellei syyttäjä
pysty näyttämään toteen, että tämä itseopiskelu on tapahtunut nimenomaan terroristisen
teon toteuttamisen tarkoituksessa.

15.33 Sami Savio ps: Arvoisa puhemies! Tässä esityksessä täsmennetään ja laajennetaan
terrorismirikosten tunnuspiirteitä tietyiltä osin, ja esitys onkin perusteiltaan kannatettava.
Täytyy kuitenkin edustaja Mäkelän tavoin ihmetellä näiden lakimuutosten hitautta näinkin
tärkeässä asiassa kuin terrorismiin varautumisessa, sen ennaltaehkäisemisessä ja tietysti
ennen kaikkea kansalaisten turvallisuuden varmistamiseen liittyvissä kysymyksissä.

Arvoisa puhemies! Suomea on pidetty lintukotona, osa taitaa pitää vieläkin, mutta
emme sitä ole kyllä valitettavasti pitkään aikaan olleet, jos koskaan. Näyttää siltä, että vas-
ta tämä viimekesäinen Turun isku on herättänyt hallituksen, joskin kovin myöhään. 

Nyt täytyy muistaa, että supo on huomauttanut ja muistuttanut viime kuussa, että Suo-
messa on kohonnut uhka terrorismille. Lisäksi Suomessa liikkuu vapaasti jopa 10 000
maassa laittomasti oleskelevaa henkilöä, ja määrä on kasvanut räjähdysmäisesti muuta-
man viime vuoden aikana. Kun otetaan huomioon sekin, että sisäministeri Mykkänen tote-
si, että osa näistä henkilöistä saattaa radikalisoitua ja jo ennalta supon seurannassa on usei-
ta satoja henkilöitä, niin tilanne on edennyt hyvin vakavasti lyhyessä ajassa, eikä tällä pie-
nellä yksittäisellä lakimuutoksella sitä tietenkään ratkaista, vaikka se onkin askel oikeaan
suuntaan.

Arvoisa puhemies! Mielestäni jatkossa tarvitaan tämän lakiesityksen lisäksi kokonais-
valtaisempaa ja suunnitelmallisempaa, tietenkin viime kädessä toimivaa maahanmuutto-
politiikkaa. Sitä me perussuomalaiset olemme täällä eduskunnassa moneen otteeseen tuo-
neet esille ja tuomme jatkossakin.

15.35 Olli-Poika Parviainen vihr: Arvoisa rouva puhemies! Vastaan edustaja Zysko-
wiczin reippaaseen puheenvuoroon. 

Tosiaan ehkä alkuun on syytä sanoa, että minähän siis en vastusta tätä lainsäädäntöä
missään tapauksessa ja mielestäni se on tarpeellista, mutta minä haluan lähteä siitä oletuk-
sesta, että kun me näitä lakeja säädämme ja kuuntelemme paljon erilaisia ääniä, me havait-
6



Pöytäkirjan asiakohta PTK 32/2018 vp
semme, mitä tässä laissa halutaan tehdä, ja me myös varmistamme, että lain tulkinta jat-
kossa oikeuslaitoksessa on mahdollisimman hyvää ja aukotonta. 

Olen aivan samaa mieltä kuin edustaja Zyskowicz siitä, tai sehän ei ole mielipide, että
näyttövelvoite on syytteen esittäjällä ja tähän meidän oikeusjärjestelmämme perustuu,
mutta siitä huolimatta kyllä esimerkit maailmalta kertovat myös varsin selvästi siitä, että
kun me varmistamme ja teemme erityisesti terrorismiin liittyvää lainsäädäntöä, niin mei-
dän on kuultava tasapainoisesti erilaisia näkemyksiä jopa silloinkin, kun ne saattavat edus-
taja Zyskowiczia ärsyttää, niin kuin joidenkin professorien lausunnot ilmeisesti nyt ovat
tehneet.

Esimerkiksi Yhdysvalloissa on kyllä käynyt ilmi varsin hyvin se, mihin esimerkiksi, sa-
notaan, hövelisti valvottu telekuuntelu ja tietoverkkovalvonta eri muodoissaan voivat joh-
taa. Siellä on ollut hyvin suuria kysymyksiä kansalaisyhteiskunnassa siitä, voiko oikeus-
valtioonkaan lopulta enää luottaa. Me varmasti tässä salissa haluamme tehdä kaikkemme,
jotta suomalaiseen oikeusvaltioon voi luottaa, ja silloin meidän kannattaa kuunnella myös
ihmisoikeusihmisten näkemyksiä ja hakea sieltä myös perspektiivejä omaan lainsäädäntö-
työhömme. Katsoisin, että se on suorastaan velvollisuutemme. 

Tämä liittyy myös vahvasti esimerkiksi tiedustelulain uudistukseen, jota sivumennen sa-
noen myös kannatan mutta jossa meidän on oltava erityisen tarkkana, jotta me luomme au-
kotonta lainsäädäntöä, koska emme tee sitä pelkästään estääksemme terroria vaan myös
turvataksemme laillista ja hyvää yhteiskuntaa.

15.37 Anna Kontula vas: Arvoisa puhemies! Vastaan myös edustaja Zyskowiczille: ei
ole olemassa erikseen mitään tavallisten ihmisten oikeuksia ja rosvojen oikeuksia, jotka tu-
lisi laittaa vastakkain. On olemassa vain yksiä ja ainoita oikeuksia, jotka koskevat meitä
kaikkia rosvoutemme asteesta riippumatta.

Me olemme saaneet elää historiallisesti poikkeuksellisen vahvassa oikeusvaltiossa poik-
keuksellisen pitkää rauhan aikaa, ja luulen, että tässäkin salissa aika moni tuppaa unohta-
maan sen, että kyseessä on poikkeustila. Meillä ei ole mitään takeita siitä, että asiat pysy-
vät ennallaan myös tulevaisuudessa. Se keskeinen syy, minkä takia koko tämä hyvin han-
kala ihmisoikeusapparaatti on luotu, on nimenomaan se, että meillä olisi edes jonkinlainen
perälauta, jonkinnäköinen turva siinä vaiheessa, kun asiat alkavat mennä pieleen. Esimer-
kiksi jo nyt se, kun vuoden 2015 turvapaikanhakijat tulivat tänne, ja sen jälkeiset tapahtu-
mat ja päätöksenteko, on ollut loistava esimerkki siitä, että silloin kun poliittisten päätök-
sentekijöiden arviointikyky ei ole ihan paikallaan, on hyvä, että meillä on edes se perustus-
laki ja ne kansainväliset ihmisoikeussopimukset, jotka vähän rajaavat sitä, ettei tehdä mi-
tään paniikkiratkaisuja. [Olli-Poika Parviainen: Juuri näin!] Ne ihmisoikeusaktivistit, jot-
ka koettavat tuoda myös tällaisen lainsäädännön riskejä esiin, eivät ajattele yleensä tätä
hetkeä, vaan he ajattelevat sitä hetkeä, kun meillä on suuri riski siihen, että jonkinnäköisiä
ylilyöntejä sattuu.

Loppuun toteaisin vielä, että vaikka me nyt elämme todella hyvässä yhteiskunnassa ja
asiat menevät todella hyvin, niin ihan putkeen ne eivät mene: meillä on melkein koko ajan
käynnissä jonkinnäköinen väärinkäyttökäsittely jostakin tällaisesta erityisvaltuudesta.

15.39 Ben Zyskowicz kok: Arvoisa rouva puhemies! Vastaan edustaja Parviaisen asialli-
seen vastauspuheenvuoroon. Hän sanoi, että tärkeätä onkin nyt korostaa, että on kuunnel-
tava näitä epäileviä tuomaita ja erilaisia tahoja herkällä korvalla. Vastaan, että siitä, edus-
7



Pöytäkirjan asiakohta PTK 32/2018 vp
taja Parviainen, teidän ei tarvitse olla lainkaan huolissanne. Näissä asioissa sekä lakivalio-
kunta että perustuslakivaliokunta kuuntelevat näitä niin sanottuja ihmisoikeusjuristeja ja
muita oikeustieteilijöitä erittäin herkällä korvalla, ja olen täysin vakuuttunut siitä, että esi-
merkiksi puheena ollut professori Melander tulee tämän asian tiimoilta kuultavaksi sekä
eduskunnan lakivaliokuntaan että eduskunnan perustuslakivaliokuntaan.

Tästä herkällä korvalla kuulemisesta mainitsen hyvänä esimerkkinä sen, kun me käsit-
telimme alkoholilainsäädäntöä. Siinä esitettiin aivan järkevästi, että kriminalisoitaisiin se,
kun ihminen toisen ihmisen papereilla menee ravintolaan tai viinakauppaan ja huijaa vii-
nakaupan myyjää tai ravintolan tarjoilijaa. Kun nämä oikeustieteilijät kauhistelivat sitä,
että tämähän koskee käytännössä 15—17-vuotiaita ja voi johtaa siihen, että heistä joku tuo-
mitaan sakkoihin tämmöisestä huijaamisesta, ja tämä tuli sekä lakivaliokunnan että perus-
tuslakivaliokunnan lausunnossa vahvasti esiin, niin eikö sosiaali- ja terveysvaliokunta
päättänyt, että ei näitä lapsiraukkoja saa siitä mennä kriminalisoimaan, että huijaavat Al-
kon myyjää tai ravintolan tarjoilijaa. Eli kun hallitus esitti, että on kiellettyä väärillä pape-
reilla esiintyminen ja ihmisten harhauttaminen, niin sosiaali- ja terveysvaliokunta ja sitten
yksimielinen eduskunta päättivät, että ei se ole väärin, ei siitä rangaistusta saa tuomita.

15.41 Markku Pakkanen kesk: Arvoisa rouva puhemies! Täytyy sanoa, että olen harvi-
naisen yksimielinen edustaja Zyskowiczin kanssa näissä hänen perusteluissaan tässä kysei-
sessä esityksessä: selkeitä esimerkkejä, kuinka oikeusvaltiossa mielestäni tulisi toimia.
Tämä tämmöinen tasavertainen asia, että rikolliset ja terroristit ja kaikki ovat tasavertaises-
sa asemassa, on aika hämmästyttävää, tällainen puhelu, että me emme voisi niitä ihmisiä
puolustaa, jotka ovat uhreja, vaan pitää tekijöitä puolustaa vahvemmin. Tässä mielessä
olen vahvasti edustaja Zyskowiczin kanssa samaa mieltä.

Täällä on tullut esiin, että ollaan eletty pitkän aikaa rauhanomaisessa maassa. Se on tot-
ta, mutta pitää muistaa, että siitä on vain noin 70 vuotta — että ei ole kamalan pitkä aika, se
on muutama sukupolvi — kun täälläkin alueella oli epävakaat olosuhteet. Sata vuotta sit-
ten oli, voisiko sanoa, aika karmeatkin olosuhteet Suomessa. Että kyllä meidän pitää tätä
oikeusvaltiota uskaltaa puolustaa täällä, niin kuin edustaja Zyskowicz on tässä minun mie-
lestäni ansiokkaasti tänään tehnyt.

Tiedustelulaki nousi keskusteluun. Tämä on varmaan hyvä keskustelupohja myös sille,
kun tiedustelulaki tulee tähän saliin. Silloinkin minun mielestäni pitää antaa viranomaisil-
le ne oikeudet, mitä ne tarvitsevat, jotta näitä rikoksia pystytään ennalta ehkäisemään ja
torjumaan sitten, ja olla silloinkin sen uhrin taikka kohteen puolella eikä sen rikoksen te-
kijän puolella.

15.43 Jani Mäkelä ps: Arvoisa puhemies! Tuohon edustaja Kontulan puheenvuoroon
kommenttina, että kyllähän ne asiat alkoivat mennä jo vikaan huomattavasti ennen tätä tur-
vapaikkakriisiä. Se turvapaikkakriisi oli vain oire asioiden vikaan menemisestä, koska kyl-
lähän asiat ovat suuresti vialla siinä kohtaa, kun läpi Euroopan kulkee satojentuhansien
kansainvaellus vastoin kaikkia kansainvälisiä sopimuksia, ja asiat ovat todella vialla sil-
loin, kun Suomeenkin asti kulkeutuu kymmeniätuhansia tuntemattomia henkilöitä, pää-
osin nuoria miehiä, joista nyt tällä hetkellä satoja seurataan terrorismiyhteyksien vuoksi.
Jotain pitäisi ja pitää tehdä, ettei näin enää käy koskaan.
8



Pöytäkirjan asiakohta PTK 32/2018 vp
15.44 Mika Kari sd: Arvoisa rouva puhemies! Tärkeä lakikokonaisuus tärkeästä asiasta.
Olen saanut hallintovaliokunnassa ja puolustusvaliokunnassa olla nyt seitsemättä vuotta, ja
nämä ovat asioita, jotka yhdistävät näitä molempia valiokuntia. On mieluisaa huomata se,
että kokonaisturvallisuudesta ja kansallisesta turvallisuudesta nykyään puhutaan yhdessä,
ei erikseen, ei erikseen ulkoisesta turvallisuudesta tai erikseen sisäisestä turvallisuudesta.
Tämä on sellaisessa parlamentaarisessa kielessä tässä talossa aivan oiva ja tarpeellinen
muutos, ja siten myös pystytään puhumaan yhteisistä resursseista. Pelkästään tämän esi-
tyksen pääasiallista sisältöä kun lukee, huomaa tämän jaottelun menneen läpi myös minis-
teriöissä valmistelijoiden pöydillä. Enää ei jaotella, ei siiloteta turvallisuutta ulkoiseen ja
sisäiseen.

Tässä on useampia erilaisia kohtia, joita ajattelin käsitellä, mutta kun pääsin saliin vasta
tässä loppuvaiheessa, niin saattaa olla, että jos joku vielä edustajakollegoista puheenvuo-
ron pyytää, niin ehkä pyydän sen jälkeen myös itsekin.

Haluan kuitenkin yhden asian erikseen nostaa tietojärjestelmien häirinnän osalta muun
muassa. Täällä on maininta siitä, että myös terroristisessa tarkoituksessa tehty tietojärjes-
telmien häirintä kriminalisoidaan, ja pidän tätä hyvänä ja tarpeellisena näkökulmana. Tie-
tojärjestelmillä pystytään pahimmillaan kyberhyökkäyksineen sulkemaan kokonaisia kau-
punkeja, aiheuttamaan vakavaa uhkaa vaikkapa sairaanhoidon asiakaspalvelun kohteena
oleville henkilöille, niin leikkauspöydillä kuin myös lääkeannostelun tai jonkun muun vas-
taavan tietojärjestelmän äärellä oleville ihmisille. Henkeen ja turvallisuuteen liittyviä vaa-
rantamisia pystytään terroristisin teoin tekemään. Voikin kysyä: onko meillä lainsäädäntö
tänäkään päivänä ollut vielä kunnossa, mitä tulee tähän ict-maailmaan?

15.46 Sami Savio ps: Arvoisa puhemies! Tässä on ollut erittäin hyvää keskustelua, ja mie-
lelläni sitä jatkan, kun ymmärsin, että hallintovaliokunnan pitkäaikainen jäsen, arvostama-
ni sosiaalidemokraatti Mika Kari, jolla tuntuu olevan monesti hyvin tervejärkisiä ajatuksia
maamme turvallisuuteen liittyen, haluaisi vielä esittää jotain. Mielelläni kuulisin näitä nä-
kemyksiä. [Naurua]

15.46 Mika Kari sd: Arvoisa rouva puhemies! Ihan lyhyesti ehkä enemmän tästä koulut-
tautumisesta terrorismirikoksiin myös: Tässä kansallisen turvallisuuden ympärillä paljon
puhutaan tämmöisistä viharikoksista tai käytetään myös poliittisessa retoriikassa ulkomaa-
laisiin kohdistuvia epäilyjä, että ulkomailta tulee terroristeja, jotka vaarantavat kansallisen
turvallisuuden. Ikävä kyllä osin näin myös on. Sen osalta hallintovaliokunnassa tällä kau-
della, edellisen sisäministerin aikana, kouluttautumisesta terroristiseen tarkoitukseen tai
ylipäätänsä matkustamisesta terroristisessa tarkoituksessa tehtiin jo valmiiksi laitonta ja se
kriminalisoitiin — askel oikeaan suuntaan.

Nyt tässä lakiesityksessä, kun sitä nopeasti luin, näyttää siltä, että siinä vielä fiksummin
tilkitään aikaisempaan lainsäädäntöön jääneet porsaanreiät niin, että myös kansainväliset
terroristit, jotka ovat pystyneet maasta toiseen loikkimaan näissä tarkoituksissa, joutuvat
toivottavasti tämän lainsäädännön voimaan tultua Suomen yli hyppäämään. Toivottavasti
kansainvälisessä yhteistyössä, ainakin Euroopan tasolla, pystyttäisiin tekemään sellaista
lainsäädäntöä, joka ehkäisee ja estää terroristisessa tarkoituksessa matkustamisen, koulut-
tautumisen ja varojen keräämisen. Näillä keinoilla pystytään hyvin tehokkaasti ehkäise-
mään myös paikallista ääriajattelua ja kouluttautumista.
9



Pöytäkirjan asiakohta PTK 32/2018 vp
Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
10


	8
	15.08
	15.15
	15.16
	15.20
	15.23
	15.27
	15.33
	15.35
	15.37
	15.39
	15.41
	15.43
	15.44
	15.46
	15.46


