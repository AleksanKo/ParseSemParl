















































DEMFCC8.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02—20.19

3. Hallituksen esitys eduskunnalle eräiksi avioliittolain muutoksen edellyttämiksi lainmuu-
toksiksi

Hallituksen esitys HE 65/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään lakivaliokuntaan.

Keskustelun aloittaa ministeri Lindström.

Keskustelu

17.02 Oikeus- ja työministeri Jari Lindström (esittelypuheenvuoro): Arvoisa rouva pu-
hemies! Eduskunta hyväksyi viime joulukuussa avioliittolain muutoksen, jonka nojalla
myös samaa sukupuolta olevat henkilöt voivat solmia avioliiton. Lainmuutos tulee voi-
maan 1. päivänä maaliskuuta 2017. Tämän esityksen tavoitteena on tehdä lainsäädäntöön
ainoastaan ne välttämättömät tarkistukset, joita hyväksytty avioliittolain muutos edellyt-
tää. 

Esityksen mukaan parisuhteensa rekisteröineet henkilöt voisivat 1.3.2017 jälkeen muut-
taa rekisteröidyn parisuhteen avioliitoksi ilmoittamalla siitä yhdessä maistraatille. Muutos
ei siis tapahtuisi automaattisesti.

Uusien parisuhteiden rekisteröinnistä luovuttaisiin. Parisuhteen rekisteröinti ei siis jäisi
vaihtoehdoksi avioliiton solmimiselle. Ennen avioliittolain muutoksen voimaantuloa re-
kisteröity parisuhde jäisi voimaan, jos sitä ei haluta muuttaa avioliitoksi. 

Transseksuaalin sukupuolen vahvistamisesta annetusta laista poistettaisiin niin sanottu
naimattomuusedellytys, eli edellytys, jonka mukaan sukupuolen vahvistamista pyytävä
henkilö ei ole avioliitossa tai rekisteröidyssä parisuhteessa. Sukupuolenvahvistamistilan-
teessa avioliitto ei myöskään muuttuisi rekisteröidyksi parisuhteeksi.

Avioliittokäsitteen muutos vaikuttaa myös avoliittoa ja avioliitonomaisia suhteita kos-
keviin säännöksiin. Tarkoituksena on, että avoliittoa koskevia säännöksiä sovelletaan kaik-
kiin pareihin samalla tavoin sukupuolesta riippumatta. Esitys ei sisällä muutoksia sosiaali-
turvaetuuksia tai sosiaali- ja terveyspalveluita koskevaan lainsäädäntöön. Niihin tarvitta-
vat lainsäädäntömuutokset valmistellaan erikseen siten, että nekin voivat tulla voimaan 1.
päivänä maaliskuuta 2017.

Arvoisa puhemies! Tässä lyhyesti vastahakoisen ministerin esittely. Suhtaudun itse tä-
hän asiaan... Minun kantani ei ole muuttunut mihinkään itse asiaan, tähän lakiin, mutta vel-
vollisuuteni on tämä esitellä, ja tulen tänne enkä puun takaa huutele. Toivon, että kunnioi-
tatte tätä päätöstä. — Kiitoksia. (Markus Mustajärvi: Intomielinen esittelijä!)
 Tarkistettu
4.1



Pöytäkirjan asiakohta PTK 55/2015 vp
17.04 Mika Niikko ps: Arvoisa rouva puhemies! Viime vaalikaudella kävimme tunteel-
lista keskustelua samaa sukupuolta olevien parien niin sanotuista ihmisoikeuksista, ja täs-
sä sitä ollaan. Käsittelemme nyt hallituksen esitystä, josta viime eduskunta antoi ohjeistuk-
sen tälle eduskunnalle. Kansalaisaloite ajettiin läpi eduskunnassa median voimin, vaikka
se sai enemmistön äänistä vain eteläisessä Suomessa. Satakunnan, Pohjois-Savon, Pohjois-
Karjalan, Vaasan, Keski-Suomen, Oulun ja Lapin vaalipiireissä haluttiin edelleen pysyä
perinteisessä avioliittokäsityksessä.

Muutokset avioliittolakiin estäisivät lasta tapaamasta toista biologista vanhempaansa.
Homo- ja transparien adoptio polkisi lasten oikeuksia, vääristäisi lapsen yhdenvertaisuu-
den ja olisi lasten kannalta epäreilu. Lakimuutoksen yhteiskunnalliset sekä taloudelliset
vaikutukset ovat ennakoimattomia, koska niitä ei koskaan ole tutkittu. Erityisesti lapsivai-
kutusten huolellinen arviointi tulisi edelleen tehdä, varsinkin kun tiedämme lakimuutok-
sien tapahtuneen muissa maissa hyvin lyhyenä aikajaksona. Ei niiden vaikutuksista lapsiin
ole juuri mitään näyttöä.

Onkin täysin vastuutonta tehdä näin laaja ja sokea yhteiskunnallinen koe ilman pidem-
män aikajakson tarkastelua. Vain lapsivaikutusarvioinnin kautta osaamme pohtia adoptio-
ta oikean tiedon valossa. Onhan sentään kysymys lasten ja koko yhteiskunnan tulevaisuu-
desta, eikä muutoksiin tule ryhtyä ilman perusteellista vaikutusten arviointia. Kysynkin ar-
voisalta ministeriltä: onko meillä varaa näin laajaan yhteiskuntakokeiluun, jonka koekanii-
neina ovat omat lapsemme? On nimittäin niin, että tämä hallituksen esitys ei voi olla vai-
kuttamatta kaikkiin tuleviin sukupolviin ja siihen kristillisen perinnön tarjoamaan siunauk-
seen, jonka suojassa olemme saaneet kansakuntana elää.

Puhuisin mielelläni enemmänkin lasten oikeudesta isään ja äitiin. En kuitenkaan sitä tee,
koska moni on käynyt niin hitaaksi kuulemaan. Koska lasten oikeudet tässä asiassa eivät
kaikkia päättäjiä kosketa, puhun suoraan asian ytimestä, elikkä puhun siitä, mikä on sydä-
messäni tällä hetkellä. 

Arvoisa puhemies! On huolestuttavaa, että kyseistä hallituksen esitystä ajetaan kiireellä
läpi vieläpä oman ministerimme toimesta. Häpeällinen ei ole riittävän voimakas sana ku-
vaamaan hallituksen ministereiden voimattomuutta puolustaa avioliittoinstituutiota. Mikä
estää ministereitämme tuomasta eduskuntaan vain sellaisia lakeja, jotka he oikeaksi näke-
vät ja kokevat? Selitykseksi ei riitä edellisen eduskunnan tahtotila. Tämä eduskunta ei ole
velassa kenellekään.

Tasa-arvon ja suvaitsevaisuuden saarnaajat ovat eksyttäneet suuren määrän kansasta ja
myös päättäjistä. Leimatuksi tulemisen pelko hiljentää huulet, jotka aiemmin puolustivat
lapsen oikeutta isään ja äitiin. Puolustakaa sananvapautta, puolustakaa miehen ja naisen
välistä avioliittoa, puolustakaa kristillisiä arvoja. Niin päättäjän tulisi toimia, koska se on
koko kansakunnan kannalta kaikkein parasta. Erityisesti vetoan meidän pää- ja ulkominis-
tereihin: Pääministeri Sipilä, ulkoministeri Soini, olette molemmat tunnustavia kristittyjä
ja tiedostatte aivan varmasti, että Jumala on korottanut teidät tähän tehtävään juuri tätä ai-
kaa varten. Missä on teidän jumalanpelkonne? Missä on teidän uskonne juuret, ihmisten
mielipiteissä vai Jumalan sanassa? Eikö vaaleja käydä juuri siitä syystä, että entisen halli-
tuksen ja eduskunnan virheitä korjataan? Eduskunnassa on kautta aikojen säädetty lakeja,
jotka on myöhemmin todettu toimimattomiksi. Jos laki ei ole saanut istuvan hallituksen
siunausta, se on kumottu tai muutettu. Näin on toimittu aina ja näin tullaan aina toimimaan.

Arvoisa puhemies! Suomi on kautta aikojen ollut kristitty yhteiskunta, jossa ihmisen
arvo ja yhteiskunnan arvojen perusta nousee Jumalan sanasta, Raamatusta. Nyt se arvo-
2



Pöytäkirjan asiakohta PTK 55/2015 vp
pohja, jolle maamme on rakennettu, ollaan heittämässä romukoppaan. Tämän hallituksen
esitys on nimittäin kannanotto uuden, liberaalimman arvomaailman puolesta. Avioliitto-
lain muutos tulisi väistämättä saamaan aikaan kirkollisia ja yhteiskunnallisia muutospai-
neita. Paine ei kohdistuisi vain luterilaiseen kirkkoon vaan myös muihin uskonnollisiin yh-
dyskuntiin, jotka joutuisivat mahdollisesti luopumaan lopulta vihkimisoikeudestaan. Muu-
tospaineen alle joutuisivat myös koulujen opetussuunnitelmat, jotka alkaisivat pitää esillä
homoseksuaalista sukupuolisuuntautumista sekä sukupuolen moninaisuutta. Sukupuolivä-
hemmistöjärjestöt vaatisivat itselleen suurempaa tukea julkisista varoista, jotta heidän
edustamiensa vähemmistöjen identiteetti ei jäisi vähemmälle huomiolle sukupuolienem-
mistöihin nähden. Viharikosten tuomiot kovenisivat, ja julkinen sananvapaus tulisi vähe-
nemään. Kristinuskon käsitys miehen ja naisen välisestä elinikäisestä avioliitosta joutuisi
vähitellen syrjään, ja sen esillä pitäminen tulisi tuomittavaksi.

Arvoisa puhemies! Ei tarvitse olla profeetta ennustaakseen, että kahden sukupuolen nor-
mi on pian vanhentumassa. Sukupuolineutraalisuus siintää jo horisontissa ja odottaa Setan
pöytälaatikossa. Jo vaateet translain muutoksesta ja miehen oikeudesta synnyttää ovat vain
yksi ääni kellossa koko sukupuolinormiston romuttamiseksi. Lisäksi kun tiedämme täällä-
kin istuvien puolueiden, esimerkiksi vihreiden, halun saada moniavioisuus voimaan Suo-
messakin, on kehityksen suunta huolestuttava.

Keneltä tämänkaltaiset lainsäädännöt olisivat pois? Eivät keneltäkään, jos kysymme tätä
liberaaleja arvoja kannattavilta päättäjiltä. Onkin siis harha väittää, ettei sukupuolineutraa-
lista avioliittolaista seuraisi mitään sen enempää. Se tulisi toteutuessaan muuttamaan koko
yhteiskuntarakenteemme. Siksi nykyisen eduskunnan onkin syytä pidättäytyä nykyisessä
avioliittolaissa ja kumota tänään esitelty hallituksen esitys.

Lopuksi onkin todettava, että itse en uskaltaisi murentaa tätä luomakunnan alusta asti
hyväksyttyä ja todettua avioliitto- ja perhekäsitystä. Avioliitto on valtiota vanhempi insti-
tuutio. Ensimmäiset kirjalliset merkinnät avioliitosta löytyvätkin jo lähes 5 000 vuoden ta-
kaa. Avioliitto on ihmissivilisaation perusrakennuspalikka, joka muodostaa järjestäyty-
neen yhteiskunnan perusyksikön, perheen. Avioliittolainsäädännöllä on haluttu vuosisato-
jen ajan hyvin erilaisissa yhteiskunnissa paitsi juridisesti järjestää, myös tukea nimen-
omaan miehen ja naisen välistä avioliittoa. Avioliiton rajaaminen eri sukupuolten välisek-
si ei ole ollut mielivaltaista, koska tämä suhde poikkeaa kaikista muista suhteista: vain
mies ja nainen voivat saada keskenään jälkeläisiä. Valtio on antanut tunnustuksensa mie-
hen ja naisen väliselle avioliitolle, koska se instituutiona hyödyttää yhteiskuntaa tavalla,
jolla mikään muu ihmisten välinen suhde ei sitä hyödytä. Olenkin harmissani siitä, etteivät
esi-isämme aavistaneet, millaiseen suuntaan Suomi yhteiskuntana kehittyy, eivätkä he be-
tonoineet avioliittolakia perustuslakiin. Perussuomalaisten kanta ja oma kantani on, että
avioliitto on säilytettävä vain miehen ja naisen välisenä liittona ja perheen ulkopuolista
adoptiota samaa sukupuolta oleville pareille ei tule sallia.

17.13 Timo Harakka sd (vastauspuheenvuoro): Puhemies! Edustaja Niikolle toteaisin,
että puolueenne on yleensä huolissaan siitä, että äärimmäinen uskonnollinen retoriikka saa
poliittisia sisältöjä. Mielestäni se ei kuulu tänne eduskuntaan, oli uskontokunta mikä hy-
vänsä.

Teille vastauksena riittäköön kirkon ylimmän johtajan, arkkipiispa Kari Mäkisen reak-
tio, jossa hän totesi jo ennen eduskunnan äänestystä, että jos tasa-arvoinen avioliittolaki
hyväksytään, se ei vaaranna ihmisoikeuksia eikä lasten oikeuksia. Kun avioliittolaki hy-
3



Pöytäkirjan asiakohta PTK 55/2015 vp
väksyttiin, hän ilmoitti iloitsevansa päätöksestä, ja tähän iloon yhtyy suuri osa Suomen
kristillisestä kansastakin.

17.14 Mika Niikko ps (vastauspuheenvuoro): Arvoisa puhemies! Toki arkkipiispa Kari
Mäkisellä on oikeus omaan mielipiteeseensä, ja hänellä on myös arvovaltaa siihen mieli-
piteeseen, en sitä kiistä. (Timo Harakka: Minkä takia on?) Mutta minun näkökulmastani
hän on kuitenkin palkkapaimen tässä asiassa, jos ruvetaan puhumaan Raamatun termein.

Mutta mitä tulee tähän avioliittolain muutokseen, niin se tulee vaikuttamaan väistämättä
kirkon toimintaan. Me tiedämme sen jokainen tässä salissa istuva ja tässä salissa työsken-
televä. Ruotsissa meni vain kuusi kuukautta, kun avioliittolaki muuttui, niin kirkossa alet-
tiin vihkimään samaa sukupuolta olevia pareja, ja tästä olen huolissani. Tämä kehitys tulee
vaikuttamaan uskonnonvapauteen, sananvapauteen. Se tulee vaikuttamaan lasten oikeu-
teen isään ja äitiin. Tällä on niin monta vaikutusta tähän yhteiskuntaan. Nyt kun tämä kan-
salaisaloite tähän saliin saatiin ujutettua, niin mitään näistä vaikutusarvioista ei tehty, ja
tämä on huolestuttavaa. Me teemme lakeja mutta emme tiedä niitten vaikutusta. Sitten vie-
lä jotkut kehtaavat yrittää kiistää ne, vaikka ne ovat nähtävissä.

17.15 Mikko Kärnä kesk (vastauspuheenvuoro): Arvoisa rouva puhemies! Ymmärrän
tämän edustaja Niikon uskonnollisen näkökulman, mutta näkemykseni mukaan se ei voi
olla maallista lainsäädäntövaltaa käyttävän lainsäätäjän näkökulma. Maallinen valta ei voi
asettaa ketään eriarvoiseen asemaan iän, sukupuolen, seksuaalisen suuntautumisen tai et-
nisen alkuperän nojalla. Edustaja Niikon olisi myös hyvä tiedostaa, että avioliitto alkupe-
räisessä muodossaan on ollut ennen kaikkea taloudellinen sopimus.

Uskonnolliset yhteisöt tehkööt tulevaisuudessakin omat ratkaisunsa, mutta oma kantani
on, että lähetetään tämä asia eteenpäin eikä tempoilla ja vetkutella sen kanssa.

17.16 Sari Multala kok (vastauspuheenvuoro): Puheenjohtaja! En voi kuin yhtyä edelli-
sen puhujan sanoihin. Tässä ei ole kysymys mistään niin kutsutuista ihmisoikeuksista vaan
nimenomaan ihmisoikeuksista ja ihmisten tasavertaisesta kohtelusta. Se, miten uskonnol-
liset yhteisöt suhtautuvat tähän lainsäädäntöön ja tekevät omia tulkintojaan omissa käytän-
nöissään, ei mielestäni kuulu tähän saliin; täällä me päätämme lainsäädännöstä, ja minusta
tässä keskustelussa pitäisi myös keskittyä siihen.

17.17 Pentti Oinonen ps (vastauspuheenvuoro): Arvoisa rouva puhemies! Viime halli-
tuskausi käsitteli tätä tasa-arvoista avioliittolakia lähes vuoden päivät. Lähes vuoden päi-
vät jankutettiin tästä samasta asiasta, ja sillä aikaa jäivät köyhät, sairaat, raskautetut, kaikki
asiat jäivät hoitamatta tasa-arvoisen avioliittolain kustannuksella. He odottivat siellä, että
heidänkin asioihinsa puututaan, mutta ei, tämä oli tärkein viime hallituksen asia.

Tässä äsken mainittiin myös piispa Mäkinen. Hän kyllä otti voimakkaasti kantaa niin
kuin myös Helsingin piispa Askola, ja millä seurauksella? Kymmeniätuhansia ihmisiä ero-
si kirkosta, ja millä seurauksella? Nyt heillä ei ole kotia, missä olla. He joutuivat pois siitä
rakkaasta kodistaan, missä he olivat kymmeniä kymmeniä vuosia olleet. Kysynkin: otta-
vatko piispa Mäkinen ja piispa Askola näiden ihmisten (Puhemies koputtaa) sielut kontol-
leen?
4



Pöytäkirjan asiakohta PTK 55/2015 vp
17.18 Timo Heinonen kok (vastauspuheenvuoro): Arvoisa puhemies! Minusta on luonte-
vaa, että kun eduskunta on asiassa päätöksensä demokraattisesti tehnyt, niin ministeri
Lindström nyt tehtävänsä mukaisesti noudattaa eduskunnan päätöstä ja siitä hänelle kiitos. 

Asiaan sen enempää kantaa ottamatta kansalaisaloitejärjestelmä on joutumassa jossain
määrin mielenkiintoiseen valoon. Meillä on tulossa eduskunnan käsittelyyn tämän lainsää-
däntötyön jälkeen hetken kuluttua tämän kansalaisaloitteen vastakansalaisaloite. Ja kysyi-
sin ministeri Lindströmiltä, että oletteko ministeriössä käyneet keskustelua siitä, pitäisikö
kansalaisaloitejärjestelmää jollain tavalla uudistaa. Itse olen nostanut esille esimerkiksi ei-
allekirjoittamismahdollisuuden, sillä tämä voisi olla yksi keino, millä voisi myös kertoa
tällaiseen tunteita herättävään kysymykseen myös ei-kannattavansa sitä, ja näin voitaisiin
päästä esimerkiksi jatkuvasta kierteestä, että meillä on puolen vuoden välein kansalaisaloi-
te ja sen vasta-aloite täällä käsittelyssä. 

17.19 Peter Östman kd (vastauspuheenvuoro): Arvoisa rouva puhemies! Kun tässä vii-
tattiin arkkipiispa Mäkisen lausuntoihin, niin haluaisin kuitenkin muistuttaa, että Suomen
ev.lut. kirkon vahvistaman avioliittokäsityksen mukaan avioliitto on yhden naisen ja yh-
den miehen välinen liitto. Tämä asia ilmenee sekä Kirkkokäsikirjasta että piispainkokouk-
sen ja kirkolliskokouksen päätöksistä, ja siinä mielessä ihmettelen sitä, miten arkkipiispa
voi poiketa kirkolliskokouksen tekemistä päätöksistä. Tämä muuttunut tilanne ja jäsenis-
tön mielipiteiden voimakas jakaantuminen voi johtaa ja johtaneekin kirkossa sekä hallin-
nolliseen että opilliseen kriisiin.

17.20 Jani Toivola vihr (vastauspuheenvuoro): Arvoisa puhemies! Keskustelussa on tie-
tenkin hyvä muistaa, että nyt oikeastaan ei puhuta suoraan avioliittolaista, vaan näistä
muista laeista, mihin tämä avioliittolaki, joka on jo hyväksytty, tulee vaikuttamaan. Itse
ajattelisin niin, että kun tuota lakia ajettiin, silloin sitä ajettiin nimenomaan ihmisoikeuk-
sien ja tasa-arvon näkökulmasta, ja myöskin tällä me saimme sen lain ajettua läpi. Asetan
paljon toiveita tulevaisuuteen, että meillä tapahtuu sitä kulttuurimuutosta, että me löydäm-
me ne uudet rajat, miten näistä asioista puhutaan.

Jos minä ajattelen edustaja Niikon puhetta tässä salissa, niin minusta se on äärimmäisen
halveeraavaa, se on ihmisen tasa-arvoa ja ihmisoikeuksia loukkaavaa, ja vähintään tämän
uuden avioliittolain täytyy antaa suoja niille, jolloin minä kehottaisin myös eduskuntaa
pohtimaan, onko tämän tyyppinen retoriikka ja puhe enää soveliasta salissa. Tai kun minä
ajattelen ministeriä, jota minä olen monessa kohtaa arvostanut valtavan paljon, niin minä
en voi kunnioittaa sellaista, että aloitetaan esittely siten, että sanotaan, että esitellään asia
vastenmielisesti. Vaikka olisi mikä oma vakaumus, mutta kun tullaan esittelemään se asia,
niin täytyy muistaa, mistä laista me puhumme, että sen takana on ihmisiä, perheitä, yksi-
löitä, heidän oikeutensa, heidän tasa-arvonsa, heidän hyvinvointinsa. (Puhemies koputtaa)
Laki on monelle ihmiselle merkityksellinen, joten (Puhemies koputtaa) sen kunnioitus täy-
tyy muistaa säilyttää.

17.21 Kari Tolvanen kok (vastauspuheenvuoro): Arvoisa puhemies! Kuten täällä jo pää-
tettiin, asia lähetetään lakivaliokunnan käsittelyyn, ja sitä taustaa vasten kiitän ministeriä,
että hän virkatyötään täällä tekee, on hänen mielipiteensä asiasta mitä tahansa. Ja kuten
edustaja Toivola sanoi, niin nämähän ovat liitännäislakeja siihen lakiin, mikä jo edellisellä
kaudella päätettiin, ja on meistä itse kukin mitä mieltä tahansa näistä laeista, niin ne tullaan
5



Pöytäkirjan asiakohta PTK 55/2015 vp
käsittelemään lakivaliokunnassa asiallisesti ja täysin puolueettomasti. Samoin jos meille
tulee se vasta-aloite, onko se nyt Aito avioliitto -aloite, kansalaisaloite, niin totta kai me ar-
vostamme kansalaisaloitejärjestelmää ja systeemiä, ja minun mielestäni senkin pitää saada
sitten arvokas kohtelu.

Siitä pitää sitten kyllä minun mielestäni oikeusministeriössä käydä keskustelua, mikä on
näiden vasta-aloitteiden ja mahdollisesti tulevien vasta-aloitteiden kohtalo, mutta se ei tä-
hän keskusteluun kuulu. Kysynkin ministeriltä, että onko jo mietitty tätä kansalaisaloite-
järjestelmän kehittämistä millä tavalla.

17.22 Markus Mustajärvi vas (vastauspuheenvuoro): Arvoisa puhemies! Jos muistan oi-
kein, niin en ole tästä aiheesta pitänyt koko eduskuntaurani aikana yhtään puhetta, ei sen ta-
kia, että se asia olisi epäselvä minulle tai vaikea, päinvastoin: en ole puhunut siitä syystä,
että se asia on ollut päivänselvä. Silloin, kun on kyse ihmisoikeuksista, ei kantaansa pidä
kauhean kauan miettiä. Mutta mittasuhteet tässä ovat pettäneet kyllä aika lailla, ja ihmet-
telen kyllä, että jos edustaja Niikko on näin todella vakaumuksensa ja kantansa takana, niin
kuinka hän voi hakea perusteiksi, että viime kaudella toimittiin jotenkin kyseenalaisella ta-
valla, ja aluepoliittisin perustein kyseenalaistaa sitten tämän viime kauden tuloksen, tai sa-
noa, että ministerit saavat paikkansa Jumalalta. Miten sitten on mahdollista, että tänne
eduskuntaan on lipsahtanut muutama ateistikin?

17.23 Nasima Razmyar sd (vastauspuheenvuoro): Arvoisa rouva puhemies! Kiitos edus-
taja Toivolalle erinomaisesta puheenvuorosta, en voi muuta kuin yhtyä siihen. Kyllä meil-
lä on jonkinlainen vastuu, myös ministerillä, siitä, minkälaista keskustelua täällä käydään
ja minkälaista viestiä halutaan antaa. En usko, että tähän on käytetty lainkaan liikaa aikaa
viime kaudella, koska näköjään tämä keskustelu on edelleen tarpeen. Uskon, että jokainen
täällä käyty keskustelu ja jokainen keskustelu, mitä erityisesti kansalaisten parissa on käy-
ty, niiden kymmenientuhansien ihmisten parissa on käyty, on varmasti ollut enemmän kuin
tarpeen.

Kuten edustaja Toivola tässä hyvin huomautti, niin tässä on kyse nimenomaan näistä
muutoksista, joita nyt sisältyy hallituksen esitykseen. Tässä on oikeastaan näitä välttämät-
tömiä muutoksia tulossa, mutta kysyisin ministeriltä näistä muista, edelleen erittäin räi-
keistä ihmisoikeusloukkauksista, mitä meillä on edelleen täällä Suomessa, esimerkiksi
translaki. Siitä olemme jättäneet muutaman sosialidemokraattisen kansanedustajan kanssa
tänään kirjallisen kysymyksen. (Puhemies koputtaa) Onko syytä myös näihin asioihin ot-
taa jo tässä vaiheessa kantaa?

17.24 Arja Juvonen ps (vastauspuheenvuoro): Arvoisa puhemies! Suomi on historiansa
aikana ollut tasa-arvon ja yhdenvertaisuuden edelläkävijä. Avioliittolakiin tehdyt muutok-
set ovat jälleen oikea askel kohti tosiasiallista yhdenvertaisuutta ja myös tasa-arvoa. Tasa-
arvoista avioliittoa koskevat, tärkeimmät sääntelyä koskevat, ratkaisut on jo tehty. Kysy-
mys on ollut siitä, että voimassa oleva avioliittolaki on asettanut ihmiset eriarvoiseen ase-
maan puolison sukupuolen perusteella. Suomen hallitusmuotoon yhdenvertaisuus otettiin
vuonna 1919 perustuslakivaliokunnan toimesta ja vuoden 1995 perusoikeusuudistuksessa
säännökseen lisättiin nimenomaiset syrjintäkiellot sekä lasten ja sukupuolten tasa-arvoa
turvaavat säännökset. Suomen perustuslain 6 §:n mukaan ketään ei saa asettaa ilman hy-
6



Pöytäkirjan asiakohta PTK 55/2015 vp
väksyttävää perustetta eri asemaan sukupuolen tai muun henkilöön liittyvän syyn, kuten
seksuaalisen suuntautumisen, perusteella.

Pidän hyvänä, että tämä lakiesitys on vihdoinkin saatu eduskunnan käsittelyyn.

Puhemies Maria Lohela: Seuraavaksi ministeri Lindström, 3 minuuttia.

17.25 Oikeus- ja työministeri Jari Lindström: Arvoisa puhemies! Otetaan hieman sel-
vennystä tähän vastahakoisuuteen. Minua tituleerattiin sillä nimellä, kun en esitellyt tätä
valtioneuvostossa, koska minulla oli este — silloin sanottiin, että vastahakoinen ministeri,
ja sen takia sanoin näin. Kunnioitan edellisen eduskunnan tekemää ratkaisua, vaikka itse
olin ja olen eri mieltä. Tuon nämä liitännäislait tänne esittelyyn, koska se on minun tehtä-
väni. Itse asiasta en ole mieltäni muuttanut, mutta tämä on minun velvollisuuteni. Eli kun-
nioitan eduskunnan tekemää päätöstä. Joudun muutenkin tässä työssä välillä puolusta-
maan ikäviä asioita ja sellaisia, joista voi sanoa, että olen eri mieltä. Tässä on yksi sellai-
nen, mutta suhtaudun tähän kuitenkin ihan rauhallisesti, ja sitä toivon tietysti kaikilta, että
tässä ei nyt lähdettäisi mihinkään ylilyönteihin.

Täällä tuli asiallisia kysymyksiä liittyen tähän kansalaisaloitesysteemiin, että onko tässä
kehitettävää. Edustaja Heinonen ja edustaja Tolvanen tämän nostivat esille. Kyllä tästä on
käyty keskustelua, koska me pohdimme sitä, johtaako tämä sellaiseen loputtomaan suo-
hon, että tulee aloite, vasta-aloite, aloite, vasta-aloite. Tämähän ei ole tämän kansalaisaloit-
teen idea, että ne, jotka häviävät, tekevät aloitteen ja tuovat tänne. Mitä sitten tapahtuu? Se
on sitten jatkuvaa lakien säätämistä edestakaisin, ja se ei ole tietenkään kenellekään eikä ai-
nakaan tälle talolle, tämän arvovallalle hyväksi, jos näin tapahtuu. Eli kyllä sitä on syytä
pohtia, ja hyviä ideoita tämän kansalaisaloitesysteemin kehittämiseksi on mietitty, ja totta
kai, jos on ajatuksia, otetaan niitä vastaan. Voisiko se olla sitten joku semmoinen, tässä nyt
oli esitetty näitä ajatuksia, että täytyykö sen olla oleellisesti erilainen tai joku muu, mikä se
tapa on, niin sitä keskusteltua tietenkin on syytä käydä.

Edustaja Tolvanen kiinnitti huomion myös näitten liitännäislakien käsittelyyn ja siihen,
että ne on syytä käydä läpi asiallisesti. Se on tämän talon tehtävä — oli sitten itse siitä
asiasta mitä mieltä tahansa — että hommat tehdään asiallisesti. Meillä on mahdollisuus
olla eri mieltä, meillä on mahdollisuus äänestää, ja sitten kun äänestetään, niin jokainen
kertoo oman kantansa.

Puhemies Maria Lohela: Puhujalistaan.

17.28 Peter Östman kd: Arvoisa rouva puhemies! Kristillisdemokraatit eivät tukeneet
kansalaisaloitteen pohjalta vajaa vuosi sitten säädettyä avioliittolain muutosta sukupuoli-
neutraaliksi, ja pidämme ehdotettuja liitännäislakeja erittäin ongelmallisina. Ellei tämä
eduskunta toisin päätä, laki avioliittolain muuttamisesta sekä liitännäislait tulevat voimaan
1.3. vuonna 2017.

Hallituksen esityksen mukaan rekisteröidyn parisuhteen voisi nyt muuttaa avioliitoksi
parisuhteen osapuolten yhteisellä ilmoituksella maistraattiin. Emme pidä hyväksyttävänä
avioliiton solmimista pelkällä ilmoitusmenettelyllä. Mielestämme avioliittoon vihittävien
tulee jatkossakin antaa avioliittovala todistajien läsnä ollessa. Rekisteröidyn parisuhteen
solmimisen yhteydestä se puuttuu.
7



Pöytäkirjan asiakohta PTK 55/2015 vp
Arvoisa rouva puhemies! Esityksen mukaan rekisteröity parisuhde jäisi virallisena pari-
suhteen muotona edelleen voimaan niiden osalta, jotka ovat parisuhteensa jo rekisteröi-
neet. Uusia rekisteröintejä ei kuitenkaan enää tehtäisi. Lisää sekavuutta tilanteeseen tuo ai-
komus rekisteröidä ulkomailla rekisteröidyt parit Suomessa, vaikka Suomessa ei enää olisi
kyseistä lakia. Tämä herättää kysymyksen yhdenvertaisesta kohtelusta.

Arvoisa rouva puhemies! Hallituksen esityksessä arvioidaan, että maistraatin työmäärä
voi lisääntyneiden siviilivihkimisten myötä hetkellisesti kasvaa, mutta suurempaan kas-
vuun ei uskota. Esitys jättää huomioimatta, että kristilliset kirkot, jotka suorittavat suurim-
man osan avioliittoon vihkimisistä, eivät ole vielä muodostaneet kantaa uuteen tilantee-
seen. On mahdollista, että avioliittokäsityksen eriytymisen seurauksena osa kirkkokunnis-
ta luopuu vihkimisoikeudesta. Tämä lisäisi maistraattien kuluja merkittävästi. Arvio
maistraattien kasvavista kuluista voidaan tehdä uskottavasti vasta, kun kirkkokuntien pää-
tökset ovat tiedossa.

Arvoisa rouva puhemies! Esitykseen on sisällytetty muutos uskonnonvapauslakiin. Esi-
tyksen mukaan äiti ei enää yksinään voisi päättää lapsen liittämisestä uskonnolliseen yh-
dyskuntaan, mikäli huoltajat ovat asiasta keskenään erimielisiä, vaan tarvittaisiin huolta-
jien yhteinen näkemys. Tämä muutos koskisi kaikkia maamme perheitä, ei ainoastaan kah-
den naisen tai kahden miehen muodostamia suhteita.

Oikeus kuulua uskonnolliseen yhdyskuntaan on lapselle kuuluva ihmis- ja perusoikeus.
Esitys lisäisi juurettomuutta ja uskonnottomuutta sekä kaventaa osaltaan myönteistä us-
konnonvapautta. Se myös vaikeuttaisi lasten arvokasvatusta kodeissa ja kouluissa. Laki-
muutos on merkitykseltään mittava ja edellyttäisi meidän mielestämme asianmukaista lau-
suntokierrosta sekä vaikutusarviointia.

Arvoisa rouva puhemies! Esityksen valmistelu ei täytä kristillisdemokraattien mielestä
hyvän hallinnon kriteereitä. Esityksestä puuttuvat eri hallinnonaloihin liittyvät vaikutusten
poikkihallinnolliset arvioinnit, perintökaari, perheoikeus ja sosiaaliturvan muutokset sekä
taloudelliset vaikutukset. Esityksen muutokset ovat osin historiallisesti ja kulttuurisesti
merkittäviä ja koskettavat myös perusoikeuksia ja vaatisivat siksi asianmukaisesti järjes-
tettyä laajaa lausuntokierrosta sekä vaikutusarviointia.

Arvoisa rouva puhemies! Tämän esityksen valmistelussa on kiirehditty. Valmistelusta
heijastuu näkemys isojen periaatteellisten kysymysten käsittelystä ikään kuin teknisinä yk-
sityiskohtina.

KD:n eduskuntaryhmä ei näe lakimuutosten kiirehtimistä perusteltuna, ja tulemme esit-
tämään niiden hylkäämistä.

17.33 Antero Laukkanen kd: Arvoisa rouva puhemies! Täällä on käytetty puheenvuoro-
ja niin puolesta kuin vastaan, ja hieman hämmästyttää se, että jotenkin olisi yksi parlamen-
taarinen ryhmä täällä, jolla ei olisi oikeutta omaan vakaumukseen ja sen esille tuomiseen ja
perustelemiseen. Pidän sitä kyllä demokratian räikeänä kaventamisena. Vihreä voi olla
vihreä ja punainen voi olla punainen. Myös kristillisdemokraatti voi ilmaista omaa maail-
mankatsomustaan ja siihen perustuvaa uskoaan ja näkemystään, sille pitää tässä yhteiskun-
nassa olla myös tila.

Täällä käytiin keskustelua rasismista hetki sitten, ja olimme kaikki sitä mieltä, että kai-
kenlainen rasismi tulee torjua. Koen sen erittäin, no, tekisi mieli käyttää sanaa loukkaava-
na, että minä en saisi ilmaista uskoani. Se menee henkisen rasismin puolelle.
8



Pöytäkirjan asiakohta PTK 55/2015 vp
Arvoisa rouva puhemies! Me käsittelemme nyt esitystä, joka on niin sanottu liitännäis-
laki viime eduskunnan päätösten pohjalta. Jokainen eduskunta vuorollaan säätää lakeja ja
muuttaa edellisten eduskuntien lakeja, muuttaa niitä, jopa peruuttaa, niin kuin tämä halli-
tus, puolen vuoden ikäinen hallitus, on tuonut jo kaksi esitystä lain peruuttamisesta. En näe
mitään ongelmaa siinä, että jos tämä eduskunta niin katsoo, niin sillä on mahdollisuus pe-
ruuttaa viime kaudella tehty avioliittolain muutos. Se on täysin mahdollista.

Tuo avioliittolakimuutos, joka viime kaudella tehtiin, saamani selvityksen mukaan vai-
kuttaa lähes 200 lakiin ja säädökseen. Ja se onkin hyvin mielenkiintoista, miten me teem-
me tässä talossa ilman arviointeja sellaista lainsäädäntöä, jonka muutosvaikutukset ovat
näin mittavat.

Sitten täällä puhuttiin kansalaisaloitteiden roolista ja tehtävästä. Jaan sen huolen siitä,
että jos kansalaisaloitteen pohjalta voidaan suoraan ohittaa normaali lainsäädäntömenette-
ly, niin meillä on tässä kansalaisaloitelaissa valuvika. Koko poikkihallinnollinen, normaali
ministeriöiden välinen valmistelu jäi tässä avioliittolain muutoksessa tekemättä. Se tuli ohi
kaikkien normaalien käytäntöjen. Nyt me olemme siinä pisteessä, että tänne tulee 20—30
lakia, jotka siis vaikuttavat 200 lakiin ja säädökseen, ja me joudumme täällä nyt sitten käy-
mään keskustelua, mikä niiden mahdollinen vaikutus on. 

No, seuraava megatrendi — näin sanovat tulevaisuustutkijat — on neutraliteetti. Suvait-
sevaisuus on nyt tietyllä tavalla trendinä jätetty taakse, koska suvaitsevaisuuden voimak-
kaat ajajat ampuivat itseään jalkaan, kun eivät suvainneet niitä, jotka eivät heitä suvain-
neet. Nyt meillä on edessä sellainen uusi trendi, neutraliteetti, jossa kukaan ei ole yhtään
mitään, identiteetit katoavat, suomalaiset eivät ole enää suomalaisia, he ovat helsinkiläisiä
tai kuopiolaisia tai lontoolaisia tai jotain. Ihmisiltä katoaa identiteetti. Se on se, joka meillä
on edessämme, kun lähdemme tälle niin sanotulle neutraliteettitielle.

Arvoisa puheenjohtaja! Arvostan keskustelua, arvostan keskinäistä kunnioitusta, arvos-
tan sitä, että me täällä arvokkaasti puhuttelemme toisiamme, kuulun tässä mielessä vanhan
liiton miehiin. Uskon, että jos näistä kaikista asioista rauhassa keskustelemme ja hyväk-
symme tosiasiat — niin kuin kaikkien muidenkin lakien kohdalla me kuuntelemme toi-
siamme, teemme selvityksiä ja otamme osaksi päätöksentekoon nuo vaikutukset — niin
tässäkin ja näissäkin liitännäislaeissa meidän pitäisi hyväksyä se todellisuus, joka meillä
on edessämme, että meillä on massiivinen määrä lakeja nyt, joihin tämä vaikuttaa ilman
niiden seurauksien arviointia. Tästä olen surullinen. 

Täällä on jo hyvin puhuttu, mihin tämä nyt esillä oleva laki tulee vaikuttamaan, ja mei-
dän kohdallamme, kristillisdemokraattien, on aivan selvä, että avioliitto on sellainen insti-
tuutio, joka on yksi perustavaa laatua oleva instituutio, jolla on aivan oma erityinen ase-
mansa yhteiskunnassa. Sitä me tässä puolustamme. En usko, että täällä on ketään, joka voi
väittää, että kaikki ihmissuhteet olisivat samanarvoisia. Jokaisella meillä on ihmissuhteita,
jotka ovat erilaisia. Uskomme, että avioliiton erityisasema yhteiskunnassa lähtee juuri täs-
tä periaatteesta, että on yksi sellainen merkittävä ihmissuhde, jota on tärkeää yhteiskunnal-
lisesti suojata. Nyt tästä periaatteesta sitten olemme edellisellä kaudella päättäneet luopua.
Ei olisi huono asia peruuttaa silloin, kun ollaan tehty semmoinen päätös, joka tulee näin
merkittävällä tavalla muuttaman yhteiskuntaa.

Arvoisa rouva puhemies! Hyvä herra oikeusministeri, arvostan teidän rehellisyyttänne,
se tekee minuun suuren vaikutuksen. — Kiitoksia.
9



Pöytäkirjan asiakohta PTK 55/2015 vp
17.40 Ozan Yanar vihr (vastauspuheenvuoro): Arvoisa rouva puhemies! Välillä tuntuu
siltä, että me emme olisi käyneet tätä keskustelua viime kaudella. Emmekö ole käyneet tätä
keskustelua ja eikö demokratia käy? Tämä on aika yksinkertainen kysymys. Miksi se on
huonoa, että Suomi noudattaa ihmisoikeuksia? Miksi se on huonoa, että rakkaus kuuluu
kaikille?

Haluan vain todeta tähän loppuun, että monet perussuomalaiset edustajat saattavat men-
nä hysteerisiksi, kun puhuvat esimerkiksi islamista, ja kun puhutaan uskonnollisesta kon-
servatismista — Mika Niikon teksti kuulosti suoraan aika islamistipuolueen tekstiltä. Vä-
lillä tulee semmoinen olo, että te olette kopioita toisistanne.

Kuten sanottu, tämä on aika yksinkertainen asia, rakkaus kuuluu kaikille, ja Suomi on
maa, jossa ihmisoikeudet toteutuvat, ja on mahtavaa, että me olemme menemässä tässä
asiassa eteenpäin, ihan sama, mitä vastustajat sanovat. — Kiitos.

17.41 Mika Niikko ps (vastauspuheenvuoro): Arvoisa puhemies! Edustaja Yanar, rak-
kaus kuuluu kaikille, mutta myös totuuden puhuminen kuuluu kaikille. Meillä on jokaisel-
la sananvapaus, kuten tässä kuulimme. Jos ette vielä nyt sitä tiedä, niin kyllä eduskunnassa
on siteerattu Raamattua perustamisesta saakka harva se päivä. Ei täällä paljoa Darwinia ole
siteerattu mutta Raamattua sitäkin enemmän.

Halusin vielä vastata edustaja Razmyarille, puhuitte näistä ihmisoikeuksista — hän taisi
jo poistua — kun translakia viedään eteenpäin. Tämäkin nähdään ihmisoikeus- ja tasa-ar-
vokysymyksenä. Kysynkin, mihin se raja sitten vedetään. Aina kun tehdään lakeja, niin se
jonnekin päin on väärällä tavalla kallellaan. Sen me tiedämme, me olemme lainsäätäjiä, me
rajoitamme ihmisten elämää tavalla tai toisella. En usko, että nyt on rajoitettu ihmisoikeus-
näkökulmasta asti.

Vielä edustaja Mustajärvelle haluaisin sanoa, vaikka hän ei ole paikalla: sinäkin olet teh-
täväsi saanut Jumalalta, esivalta on Jumalan asettama. Meille kaikille on oma tehtävämme
täällä. Siinä mielessä haluan tätä näkökulmaa tuoda esille, koska te olette tulleet liian (Pu-
hemies koputtaa) hitaiksi kuulemaan näistä muista asioista.

Puhemies Maria Lohela: Muistutan edustajia, että tässä salissa on tapana teititellä toisia.

17.42 Ville Niinistö vihr (vastauspuheenvuoro): Arvoisa puhemies! Arvostan suuresti
edustaja Laukkasta, joka on tehnyt jo hyvin lyhyessä ajassa vaikutuksen hyvillä puheillaan
monissa kysymyksissä ja erityisesti köyhyyden torjumisessa. 

Olen hieman surullinen siitä, että jotkut kokevat, että heidän oma uskonnollinen vakau-
mus olisi jotenkin tässä ahdingossa, kun ihmisoikeuksia laajennetaan — näinhän se ei ole.
Kaikilla meillä on sananvapaus, kaikilla meillä on vapaus elää niin kuin itse haluamme.
Minusta se on vähän itsensä ylentämistä, jos ajattelee, että minun uskonnollisen vakau-
mukseni perusteella minä voisin rajoittaa toisten ihmisten ihmisoikeuksia, tasa-arvoista oi-
keutta avioliittoon. Meillä — minulla ja teillä, edustaja Laukkanen — on oikeus elää omal-
la tavallamme. Juuri tasa-arvoinen ihmisoikeuksia puolustava lainsäädäntö ja oikeusval-
tio, jossa maallinen laki on tasa-arvoinen kaikille, takaa teidänkin oikeutenne elää juuri tei-
dän tavallanne. Se vahvistaa uskonnollisten yhteisöjen, erilaisten yhteisöjen oikeuksia il-
maista itseään julkisessa keskustelussa, kun erilaisuus sallitaan. Se vahvistaa ateistisia yh-
teisöjä, se vahvistaa erilaisten vähemmistöjen oikeuksia, enkä näe yhtään (Puhemies
koputtaa) ristiriitaa: identiteetit vahvistuvat, kun kaikille identiteeteille on tilaa.
10



Pöytäkirjan asiakohta PTK 55/2015 vp
17.43 Antero Laukkanen kd (vastauspuheenvuoro): Arvoisa puheenjohtaja! Juuri näin,
niin kuin edustaja Niinistö sanoi. Tämä keskinäinen kunnioitus ja keskusteluyhteys ovat
tässä tärkeitä. On hyvä, että puhutaan ihmisoikeuksista, laajennetaan sitä käsitystä ja men-
nään eteenpäin niissä asioissa. En usko, että tässä ihmisoikeuskysymyksessä olemme vielä
täysin tutustuneet toisiimme, mitä kaikkea se sisältää. Käyn jatkuvasti Euroopassa erilais-
ten ihmisoikeuskysymysten merkeissä. Olen istunut IONKissa neljä vuotta puhumassa
maailmanlaajuisista ihmisoikeuksista — ne ovat hyvin tuttuja minulle.

Arvoisa puhemies! Kun nämä muutokset, jotka meillä tässä nyt ovat käsillä, ovat niin
laajoja, että me teemme väärin ihmisiä kohtaan, jos emme käsittele niitä niin laajasti kuin
ne vaativat, me ikään kuin madallamme omaa lainsäädäntötasoamme, ja siitä haluan myös
käydä keskustelua.

17.44 Leena Meri ps (vastauspuheenvuoro): Arvoisa puhemies! Tässä Yanar puhui isla-
misteista ja hysteriasta, ja täällä aikaisemmissa puheenvuoroissa puhuttiin siitä arvokkaas-
ta kielenkäytöstä. Minä olen itse ihan samaa mieltä, että me olemme eduskunnassa, että
tämä ei ole mikään hollitupa. Mutta eivät minun mielestäni islamisti, hysteria ja tämmöiset
termit ole kauhean mukavia. Onko sinulla jotain islamia vastaan? Onko se sitten jotenkin
huono asia? Jotenkin minä en nyt oikein ymmärtänyt, että me olisimme jotenkin hysteeri-
siä. Minun mielestäni me olemme olleet tässä ihan rauhallisia, nyt minäkin olen tässä ihan
rauhallinen, ja ministeri on ollut rauhallinen. Itsekin on hyvä katsoa, ettei pata kattilaa soi-
maa, vai miten se menee.

17.45 Jaana Pelkonen kok (vastauspuheenvuoro): Arvoisa rouva puhemies! On erittäin
hienoa, tärkeää ja korkea aika, että Suomen perhelainsäädäntö saatetaan tähän nykypäivä-
än. Kyse on ennen kaikkea perusoikeuksista, kyse on tasa-arvosta, ja kyse on vapaudesta.
Kyse ei ole omantunnon asiasta. Kyse on yhdenvertaisesta suomalaisesta yhteiskunnasta,
jossa joka ikisellä suomalaisella perheellä on mahdollisuus elää normaalia elämää riippu-
matta seksuaalisesta suuntautumisesta. Todella toivon, että eduskunta käsittelee nämä tar-
vittavat säädösmuutokset nopeasti.

17.46 Laura Huhtasaari ps (vastauspuheenvuoro): Arvoisa puhemies! Ensinnäkin ha-
luan kiittää edustaja Niikkoa erittäin hyvästä puheesta. Yhdyn siihen ja tuen edustajan aja-
tuksia.

Edustaja Yanar, haluaisin kysyä, olimmeko me sitten vuosi sitten islamistinen tai isla-
milainen valtio, koska kysymyshän on voimassa olevasta laista. Jos olisimme täällä nyt ol-
leet ehdottamassa moniavioisuutta, niin se kyllä on tuossa šaria-laissa, ja se on islamisti-
nen.

Ihmettelen myös edustaja Toivolaa, että hän suhtautui negatiivisesti siihen, että minis-
teri Lindström sanoi oman mielipiteensä. Minä kunnioitan sitä, että eduskunnassa saa jat-
kossakin sanoa oman mielipiteensä, johtui se sitten teismistä tai ateismista tai jostakin
muusta asiasta. Ja olemmeko me todella miettineet, onko tässä kysymys lapsen oikeudesta
isään ja äitiin vai aikuisen oikeudesta lapseen? Siitä meidän oikeasti pitäisi keskustella.
Tutkimukset (Puhemies koputtaa) ovat osoittaneet, että (Puhemies: Aika!) sekä äidin että
isän rooli on tärkeä, (Puhemies: Aika on täynnä!) ja minä en halua sukupuolineutraalia yh-
teiskuntaa.
11



Pöytäkirjan asiakohta PTK 55/2015 vp
17.47 Jani Toivola vihr (vastauspuheenvuoro): Rouva puhemies! Jos nyt lyhyesti vas-
taan tähän, niin ymmärsin ilmeisesti ministerin alkupuheenvuorossa tämän yhden sanan,
joka oli tarkoitettu vitsiksi ja viittasi johonkin aikaisempaan kirjoitukseeni, väärin, ja tar-
tuin siihen vain sen takia — en siksi, etteikö ihmisillä saisi olla henkilökohtaista vakau-
musta tai erilaisia mielipiteitä. Mutta oikeastaan se, mitä yritin puheenvuorossa perustella,
on se, että kun syntyy uutta lakia, joka nojautuu ihmisoikeuksiin ja tasa-arvoon, niin sehän
ei ole vain tekninen laki, vaan toivoin myös, että sen kautta syntyy kulttuurista muutosta,
joka tukee näitä ihmisoikeuksia ja tasa-arvoa. Ja silloin me voimme puhua vaikka naisten
oikeuksista tai eri etnisten ryhmien oikeuksista ja asemasta ja siitä, minkälaista kieltä saa-
daan käyttää. Oma toiveeni on se, että tämä myös edistää sitä kulttuurista muutosta, että
meille syntyy ehkä uusia rajoja siitä, mikä ikään kuin kuuluu mielipiteen vapauteen...

Puhemies Maria Lohela: Anteeksi, edustaja Toivola, pyydän, että puhutte tänne päin,
niin että ääni kuuluu.

Pahoittelut. — ... silloin, kun on julkista puhetta, ja mikä menee yli sen rajan, että ihmi-
sen oikeuksia ja sitä tunnustettua tasa-arvoa ruvetaan loukkaamaan. (Välihuutoja.) — Olen
pahoillani, olen tosi pahoillani, yritän nyt parhaani mukaan tässä suunnata puheeni mikro-
foniin. Kun tämä on hyvin tärkeä aihe, niin tässä haluaa ikään kun puhua sille, jolle puhuu.
— Varmaan ymmärrätte, mitä tarkoitan, että me emme voi esimerkiksi naisista enää tietyl-
lä tavalla puhua tässä salissa. Silloin meidän pitäisi miettiä myös seksuaali- ja sukupuoli-
vähemmistöjen kohdalla, kun tämmöinen laki tulee, miten se vaikuttaa siihen julkiseen pu-
heeseen ja retoriikkaan, (Puhemies koputtaa) mitä me yleisessä keskustelussa ilmennäm-
me.

17.49 Suna Kymäläinen sd (vastauspuheenvuoro): Arvoisa rouva puhemies! Täällä otet-
tiin esille, että kysymys on lapsen oikeudesta molempiin vanhempiin. Tässä keskustelussa
tulee kyllä muistaa se, että eri syistä jo tällä hetkellä elää lapsia, joilla ei ole ehkä kumpaa-
kaan vanhempaa olemassa, ja eri syistä elää tälläkin hetkellä lapsia vain toisen vanhem-
man kanssa. Tasa-arvoinen avioliittolaki ei tuo yhtään homoparia tai homoperhettä lisää
eikä yhtään lisää lapsia, jotka elävät homoperheessä. Niitä on jo tällä hetkellä. Nyt puhu-
taan siitä oikeudesta, että ollaan yhdenvertaisia. Ja jos puhutaan lapsen oikeudesta, niin
miksi lapselta vietäisiin se oikeus, että hänen perheellään ja hänen vanhemmillaan, jotka
häntä hoitavat, olisi sama oikeus kuin kaikilla muillakin vanhemmilla?

17.50 Peter Östman kd (vastauspuheenvuoro): Arvoisa rouva puhemies! Tässäkin deba-
tissa on käytetty, niin kuin viime hallituskaudella, perusteluna tätä ihmisoikeusasiaa. Minä
en nyt oikein ymmärrä sitten, miten edustajat tulkitsevat ihmisoikeudet. Maailmassa on
paljon sinkkuja. Osa heistä on itse valinnut elämän sinkkuina. Maailmassa on myös paljon
sinkkuja, jotka haluaisivat avioitua, mutta jos ei löydy toista osapuolta, joka suostuu sii-
hen, niin pitäisikö meidän nyt kuitenkin säätää sellainen laki, että näilläkin olisi oikeus
avioliittoon — jos me oikein pitkälle vedämme tämän ihmisoikeus- ja perusoikeuskysy-
myksen.

Sitten on myöskin vedottu tähän rakkauden rajaamiseen — rakkauden rajaamiseen. Sa-
non siihen vain sen, että eduskunta ei pysty edistämään tai hidastamaan rakkautta. Olen oi-
12



Pöytäkirjan asiakohta PTK 55/2015 vp
kein tyytyväinen siihen, että se asia ei ole oikeusministeri Lindströmin käsissä. (Naurua)
Siihen minä tyydyn.

17.51 Hanna Halmeenpää vihr (vastauspuheenvuoro): Arvoisa puhemies! Haluan vasta-
ta tai oikeastaan tarttua tähän sanaan ihmisoikeus. Täällä käytettiin aikaisemmin puheen-
vuoroja, joissa todettiin, että lapsen ihmisoikeus ja perusoikeus on oikeus äitiin ja isään.
Tällaista kirjausta ei kyllä mistään ihmisoikeuslaista tai -sopimuksesta löydy. Mutta löy-
tyy kyllä kirjaus, jonka mukaan lapsella on oikeus huoltajaan. Se on lapsen perusoikeus ja
ihmisoikeus.

Arvoisa puhemies! Lainsäädännön lähtökohtana ei mielestäni tule olla ihmisten jaottelu
eriarvoisiin ryhmiin. Mielestäni lainsäätäjien tämänkin lakimuutoskokonaisuuden kohdal-
la käymän keskustelun ei tule perustua eri vakaumusten, näkemysten tai vakaumuksetto-
muuden kunnioittamatta jättämiseen. Mitä on suvaitsevaisuus? Se on kaiketi kunnioitusta
toisiamme kohtaan. Se ei kai oikeuta suvaitsemaan vain oman arvopohjan mukaisia näke-
myksiä ja tuomitsemaan muita.

Olen itse kristillisen kirkon jäsen, aion olla jatkossakin, (Puhemies koputtaa) aivan ku-
ten useimmat meistä suomalaisista. Meitä on moneksi. Mielestäni tasa-arvoinen avioliitto
kuuluu kaikille.

17.52 Kari Tolvanen kok (vastauspuheenvuoro): Arvoisa puhemies! Ollaan tästä itse
asiasta nyt sitten mitä mieltä tahansa — puolesta, vastaan tai jotain siltä väliltä — minä nyt
toivoisin kuitenkin, että tämä keskustelu pysyisi asiallisena. Että puhutaan asiasta, ja ei toi-
sia nimitellä eikä osoiteta. Jokaisella on oma vakaumus, ja suvaitsevuutta tarvitaan tänne
saliin, ja kuten sanoin lakivaliokunnassa, tämä tullaan asianmukaisesti käsittelemään.

Mutta nyt ministeriä vaivaisin sen verran, kun hän on paikalla: Silloin, kun tämä kansa-
laisaloite viime kaudella tuli, niin heti pitkään lainkäyttäjänä olleena näki, että eihän tämä
asia kahta sanaa muuttamalla hoidu, kuten siinä kansalaisaloitteessa väitettiin. Ja tässä esi-
tyksessä on nyt tullut näitä liitännäislakeja, joita te olette tuonut tänne. Minä tiedän, että
STM:stä tullee vielä lisää. Onko teillä tietoa, paljonko sieltä tulee? Tuleeko vielä OM:stä
jotain lisälakeja ja millä aikataululla? Että saataisiin vähän jäntevöitettyä tätä työskentelyä.

17.53 Hanna Sarkkinen vas (vastauspuheenvuoro): Arvoisa puhemies! Tätä keskustelua
kuunnellessa tulee melkoinen déjà-vu-olo siitä, kun kuuntelin tätä vastaavaa keskustelua
viime kaudella.

Täällä edustaja Oinonen oli huolissaan siitä, että viime kaudella tämä keskustelu vei ai-
kaa muilta asioilta. Niinpä olisikin nyt syytä säätää nämä lait äkkiä läpi — nämä tärkeät
lait, mistä jo viime kaudella päätettiin — jotta meidän ei enää tarvitsisi tästä asiasta kes-
kustella, vaan Suomessa tasa-arvo, yhdenvertaisuus ja ihmisoikeudet viimein toteutuisivat.

Kysyisinkin ministeriltä, miksi tässä asiassa tällä tavalla vatuloidaan, että nämä lait ja
varsinainen tasa-arvoinen avioliittolaki tulee vasta maaliskuussa 2017 voimaan, kun halli-
tus on paljon heikommallakin valmistelulla, nopealla aikataululla vienyt muita lakeja läpi.
Eikö tätä nimenomaan olisi syytä kiirehtiä, että Suomessa tasa-arvo ja yhdenvertaisuus
mahdollisimman äkkiä toteutuisivat?

17.54  Lea Mäkipää  ps  (vastauspuheenvuoro): Arvoisa puhemies! Perustuslain 11 §:n
mukaan sanotaan, että uskonnon ja omantunnon vapauteen sisältyy oikeus tunnustaa ja
13



Pöytäkirjan asiakohta PTK 55/2015 vp
harjoittaa uskontoa. Ketään loukkaamatta jokainen saa täällä olla jotain mieltä, mitä ha-
luaa. Nämä ovat niitä asioita, että ollaan joko "kyllä" tai "ei".

Mutta minun uskoni lähtee siitä, että avioliitto on miehen ja naisen välinen liitto. Päät-
täjänä meistä jokainen, niin minä kuin muut, on vastuussa puheistaan ja teoistaan tämän-
kin asian kohdalla. Tuntuu kyllä ihmeelliseltä, että me olemme ihmisoikeuden vastaisia,
mutta juuri tämä laki korostaa, että minä haluan kanssa kunnioitusta ihmisoikeutta koh-
taan, että tämä on minulle tämmöinen ihmisoikeuden käsite, jota teidän pitäisi kunnioittaa.
Tietysti taas minun pitää kunnioittaa toisia vastapuolia.

Lainsäätäjänä toivon, (Puhemies koputtaa) että tulee tämä Aito avioliitto -kansalaisaloi-
te käsittelyyn, (Puhemies: Aika!) että voisimme taas siitä keskustella.

17.56 Jaana Pelkonen kok (vastauspuheenvuoro): Arvoisa rouva puhemies! Salissa pu-
hutaan tänään taas paljon vakaumuksesta ja omastatunnosta. Itse koen, että lainsäätäjän on
kyettävä tekemään ero oman henkilökohtaisen vakaumuksensa ja lainsäätäjän roolin välil-
lä siitä puhtaasta syystä, että joka ikistä ihmistä on kohdeltava lain edessä yhdenvertaisesti
riippumatta tämän seksuaalisesta suuntautumisesta.

Puhemies Maria Lohela: Ministeri Lindström, 3 minuuttia.

17.56 Oikeus- ja työministeri Jari Lindström: Arvoisa puhemies! Voi olla, että puhun
vastoin parempaa tietoani, mutta kun edustaja Sarkkinen kysyi, miksi vasta 1.3.2017, ym-
märtääkseni tämä oli se eduskunnan päätös ja tähän tämä nojautuu. Ei tätä mitenkään jar-
ruteta eikä mitään, se on eduskunnan päätös, ja se on aika loogista, että sitä kunnioitetaan
niin kuin kaikkea siihen liittyvää, myös näitä liitännäislakeja.

Sitten toisaalta edustaja Tolvasen esittämä kysymys näistä muista muutoksista: Niiden
tietojen mukaan, mitä minulla on, kun se laki itse asiassa hyväksyttiin edellisen eduskun-
nan aikana, tuli aika tiukka aikataulu OM:n puolella valmistella näitä. Siellä on tehty ne
työt, mitä siellä on tehtävissä. STM:n puolella on sitten tekemättä jotakin. Ainakin minulla
on ymmärrys siitä, että sosiaaliturvaa ja sosiaali- ja terveyspalveluja koskevat lainsäädän-
nön muutokset tulevat myöhemmässä vaiheessa mutta kuitenkin samaan syssyyn sitten en-
nen tätä, kun tämä 1.3.2017 päivämäärä koittaa. Tämä on se tieto, mikä minulla on.

Puhemies Maria Lohela: Vielä näyttää olevan halua debatoida.

17.57 Timo Harakka sd (vastauspuheenvuoro): Puhemies! Tämähän on todella historial-
linen hetki, tasa-arvoista avioliittolakia aletaan panna toimeen. Se on yhdenvertaisuuden
kannalta historiallinen hetki, ja se on demokratian kannalta historiallinen hetki.

Mutta kuten on tässä salissa kuultu, tänäänkin tämä laki jakaa voimakkaasti mielipiteitä.
Samanlainen kysymys oli 20 vuotta sitten EU-ratkaisu. Kunnioitan todella syvästi heitä,
jotka jäivät tappiolle tässä kansanäänestyksessä mutta jättivät sen pettymyksen taakseen.
Se oli ihan aitoa isänmaallisuutta. Oma kokemukseni on, että monet niistäkin, jotka ovat
jyrkästikin vastustaneet tätä lakia, ovat menneet elämässä eteenpäin, ja toivon, että loput-
kin voivat kokea, että heitä ei ole henkilökohtaisesti tai heidän vakaumustaan loukattu, syr-
jitty tai syrjäytetty, vaikka oma asia ei voittanut.

Näinä aikoina meillä on suuria haasteita ja suuria vastuita siinä, miten kansakunta saa-
daan taas menestymään. Meidän ei pidä eikä meillä ole oikeutta haaskata voimavarojam-
14



Pöytäkirjan asiakohta PTK 55/2015 vp
me siihen, että kaivelemme, tongimme, ruodimme ja revimme jo tehtyjä päätöksiä, nyt ne
on saatettava toimeksi. (Puhemies koputtaa) Meidän velvollisuutemme on katsoa eteen-
päin.

17.58 Kari Kulmala ps (vastauspuheenvuoro): Arvoisa rouva puhemies! Tänään meillä
on käsittelyssä erittäin tärkeä ja jopa kuuma lakimuutos. Asiasta voidaan olla hyvinkin
montaa mieltä, niin kuin on oltu. Minulle avioliitto on instituutiona erittäin pyhä asia. Kah-
den miehen tai kahden naisen välinen liitto ei voi mielestäni olla avioliitto. Se voi kylläkin
olla esimerkiksi pariliitto. Mutta kun kaksi ihmistä rakastaa toistaan, voiko meistä joku sa-
noa, että ei saa rakastaa? Ilman rakkautta maailma olisi erittäin kylmä, enkä toivoisi sitä ke-
nellekään. Kukin rakastakoon ketä tahansa, mitä tahansa, mutta avioliitto on aina avioliitto.

17.59 Antero  Laukkanen  kd  (vastauspuheenvuoro): Arvoisa puheenjohtaja! Täällä
edustaja Toivola puhui kulttuurinmuutoksesta, ja eduskunta ei voi koskaan muuttaa kult-
tuuria, yleensä se on niin, että kulttuuri muuttaa eduskuntaa, ja tämäkin keskustelu on seu-
rausta siitä yhteiskunnallisesta muutoksesta, joka on hyvin nopeasti tapahtunut.

Ruotsissa, jossa tällä alueella kulttuuri on paljon pidemmällä kuin Suomessa — sellai-
nen kulttuuri kuin he ovat halunneet — näkyy myös näitä ongelmia, joita on syntynyt siitä,
kun lapsille ei enää kerrota, ovatko he tyttöjä vai poikia, vaan annetaan ikään kuin aikaa,
että he itse löytävät, keitä he ovat. Ruotsissa käytetään jo viimeisimmän tutkimuksen mu-
kaan miljoonia kruunuja näiden teini-ikäisten tyttöjen ja poikien identiteettiongelmiin, kun
he eivät pysty selkeästi identifioimaan itseään, keitä he oikeasti ovat. Olen tästä erittäin
huolissani.

Uusissa opseissa, opetussuunnitelman perusteissa, sielläkin rohkaistaan opettajia ole-
maan kutsumatta lapsia heidän sukupuolensa (Puhemies koputtaa) mukaan. Tähän olem-
me me... [Puhemies antoi puheenvuoron seuraavalle puhujalle.]

18.01 Jani Toivola vihr (vastauspuheenvuoro): Arvoisa puhemies! Itse ajattelen kulttuu-
rinmuutoksesta, että se on kyllä aika vastavuoroista: välillä meillä on yhteiskunnassa tilan-
teita, missä me katsomme, että lainsäädäntö ikään kuin asettaa uuden ajan ja se rupeaa luo-
maan kulttuurinmuutosta, ja välillä se taas tulee toisinpäin, että yhteiskunnassa syntyy
asioita, jotka taas kantautuvat eduskuntaan, ja ne synnyttävät päätöksiä.

Mutta olisin vielä mennyt näihin esityksiin: Ihan semmoinen yksityiskohtainen korjaus,
kun siellä on myös tähän translakiin tulossa muutos tästä avioliiton pakkopurusta ja aika
paljon olen saanut viestiä siitä, kun lakitekstissä käytetään sanaa transseksuaali, niin on ol-
lut toive, että voisiko tämän sanamuodon muuttaa transsukupuoliseksi. Se olisi korrektim-
pi ja kunnioittavampi ja kuvaavampi termi, ja tämä on semmoinen tärkeä yksityiskohta,
jonka halusin vielä tuoda tässä ministerin tietoisuuteen.

18.01 Hanna Sarkkinen vas (vastauspuheenvuoro): Arvoisa puhemies! Minä olisin taas
enemmän huolissani siitä, että lapsia tiettyyn muottiin pakotetaan sukupuolen perusteella
eikä anneta lapsien olla juuri sellaisia kuin he ovat, vaan sen perusteella, mitä sukupuolta
he edustavat, heidän kasvatustaan sitten ohjaillaan. Ja uskon, että enemmän pahoinvointia
yhteiskunnassa aiheuttavat tällaiset hyvin tiukat sukupuolinormit, jotka sitten ihmisen yk-
silöllisyyttä ja sosiaalista vapautta ahdistavat.
15



Pöytäkirjan asiakohta PTK 55/2015 vp
18.02 Laura Huhtasaari ps (vastauspuheenvuoro): Arvoisa puhemies! Täällä edustaja
Pelkonen otti kantaa siihen, että ei saisi tehdä päätöksiä oman vakaumuksensa perusteella,
mutta haluaisin muistuttaa eduskuntaa siitä, että arvotyhjiötä ei ole. Ei ole semmoista tilaa,
että ei olisi arvoja tai joku vakaumus tai joku ajatus, miten asiat pitää hoitaa, ja sen perus-
teella ei voi sanoa, etteikö jokainen saa toimia juuri miten itse kokee oikeaksi. 

Mikään laki ei muuta sitä, että vain mies ja nainen voivat luonnonjärjestyksen mukaan
lisääntyä, ja minusta meidän pitäisi iloita siitä, että olemme miehiä ja naisia, ja mieheksi
kasvetaan miesten kanssa, ja äiti näyttää tyttärelleen, mitä on olla nainen. Sen takia nämä
sukupuoliroolit ovat erittäin tärkeitä.

Ja edustaja Harakka otti esille tämän, että kun 20 vuotta sitten liityttiin EU:hun. Minusta
se oli muuten väärä päätös.

Ensimmäinen varapuhemies Mauri Pekkarinen: Vielä edustajat Kymäläinen ja Meri, ja
sitten siirrytään varsinaisiin pyydettyihin puheenvuoroihin.

18.03 Suna Kymäläinen sd (vastauspuheenvuoro): Arvoisa herra puhemies! Kiitos mi-
nisterille ja hallitukselle, että nämä liitännäislait tulevat nyt käsittelyyn. On harmi, että
tämä keskustelu lähtee ikään kuin alusta, siitä, mitä viime kaudella tehtiin. Nyt ei ole omas-
ta mielestäni enää aika vakaumuskeskustelulle, vaan nyt tässä on lähetekeskustelussa hal-
lituksen esitys, ja tämän keskustelun pitäisi ennen kaikkea evästää lakivaliokuntaa tässä
asian käsittelyssä.

Kysymys isyyslaista, kun ministeri on paikalla: Isyyslain mukaiseen isyysolettamaan ei
tule muutosta tai vastaavaa konseptia samaa sukupuolta oleville pareille. Samaa sukupuol-
ta olevat parit asetetaan siis eriarvoiseen asemaan vanhemmuutta koskevan lainsäädännön
osalta. Onko isyyslakiin tulossa isyysolettamaa muuttava esitys?

18.04 Leena Meri ps (vastauspuheenvuoro): Herra puhemies! Olisin nyt kysynyt, kun
ministeri on paikalla — pidän myöhemmin puheen sitten erikseen — näistä maksuista.
Olen aikaisemmin, kun minä olen siviilivihkijä ollut siviiliammatiltani myöskin, rekiste-
röinyt parisuhteita ja tiedän, mitä se käytännössä on, ja maistraateissa on usein toivottu
pohdittavaksi sitä, että siviilivihkimisen esteiden tutkinta ja vihkiminen tulisi mahdollises-
ti pienen maksun taakse, ja nythän näitä ilmoituksiakin on tulossa sitten mahdollisesti tä-
män uuden lain piiriin ja se työllistää maistraatteja. Nyt kun etsitään näitä rahoituskeinoja,
niin tätä voisi miettiä, ja tästä olemme jättäneet Juho Eerolan kanssa kirjallisen kysymyk-
senkin, mutta siinä ei kovin paljon luvattu. Kirkkokin perii kirkollisveroa. Siinä olisi yksi
semmoinen pieni maksu, esteiden tutkinta ja pieni maksu. Nyt puhutaan ihan muutaman
kympin maksuista. Toivoisin, että tätä asiaa vietäisiin eteenpäin.

Ensimmäinen varapuhemies Mauri Pekkarinen: Edustaja Multala, teidän puheenvuo-
ropyyntöänne ei näkynyt täällä koneella äsken, mutta kun nyt sitä vielä pyydätte, niin sal-
litaan vielä teille puheenvuoro. Olkaa hyvä!

18.05 Sari Multala kok (vastauspuheenvuoro): Kiitos paljon, arvoisa puhemies! Nyt ha-
luan myös käyttää tilaisuutta hyväkseni, kun ministeri on vielä paikalla. Liittyen tähän toi-
seen kansalaisaloitteeseen, Aito avioliitto: Käsittääkseni se on nykylainsäädännön mukai-
nen, ja pohdin sitä, että jos tämä kansalaisaloite etenee eduskuntaan, ennen kuin nämä ny-
16



Pöytäkirjan asiakohta PTK 55/2015 vp
kyiset lait ovat lain muodossa, niin miten tähän tulee suhtautua. Eikö siinä ole jonkunlai-
nen ristiriita?

Sitten minä haluaisin vielä sanoa, että itse ainakin arvostan kristillisiä arvoja, vaikka en
kuulu kirkkoon enkä ole uskossa. Tässä keskustelussa kuitenkin nämä uskonnolliset argu-
mentit ylikorostuvat. En usko, että kukaan tässä salissa on sitä mieltä, että uskonnonva-
paus ei olisi tärkeä arvo. Pitää kuitenkin muistaa, että kyse on uskonnonvapaudesta, ei vel-
vollisuudesta, ja jokainen aikuinen saa jatkossakin itse päättää halutessaan uskonnolliseen
yhteisöön kuulumisesta.

Edustaja Östmanille sanoisin myös, että sinkuilla on tällä hetkelläkin oikeus avioitua.
Nyt tämä oikeus tulee toteutumaan myös (Puhemies koputtaa) muilla kuin heteroseksuaa-
leilla. — Kiitos paljon.

Ensimmäinen varapuhemies Mauri Pekkarinen: Varsinainen puheenvuoro, edustaja
Lehto, ja mieluusti maks 5 minuuttia.

18.07 Rami Lehto ps: Arvoisa puhemies! Tasa-arvoisen avioliittolain hyväksymisen
myötä joudumme käsittelemään myös näitä liitännäislakimuutoksia. En ole ollut mielissä-
ni lakimuutoksesta, joten näiden liitännäislakien hyväksyminen ei ole minulle mikään lä-
pihuutojuttu.

Ennen kuin liitännäislakeja voidaan säätää, tulee lapsivaikutusten arviointi hallitusoh-
jelman mukaisesti sisällyttää kaikkeen lapsiin kohdistuvaan lainsäädäntöön. Lapsivaiku-
tusten arviointi perustuu lapsen oikeuksien yleissopimuksen mukaiseen vaatimukseen
asettaa lapsen etu ensisijaiseksi kaikessa lapsiin kohdistuvassa päätöksenteossa. Samaa su-
kupuolta olevien aviopuolisoiden adoptio-oikeudessa ei saisi olla kysymys aikuisten emo-
tionaalisista tarpeista ja syistä vaan lapsen oikeudesta molempiin vanhempiin. Lapsella pi-
tää olla oikeus sekä isään että äitiin. Samaa sukupuolta olevien adoptio-oikeuteen perustu-
vat syyt eivät saa mennä lapsen edun ohi. Samaa sukupuolta olevilla pareilla lapsensaan-
tiongelmathan eivät ole lääketieteellisiä vaan johtuvat heidän seksuaalisesta suuntautumi-
sestaan. Vaikka yhteiskuntamme on menossa liberaalimpaan suuntaan ja samaa sukupuol-
ta olevia vanhempia on entistä enemmän, kokevat sateenkaariperheiden lapset ehkä
tavallista enemmän kuitenkin kiusaamista ja syrjintää. Siksi lapsen mielipide adoptiosta ja
sen vaikutuksista tulisi selvittää hänen ikänsä ja kehitystasonsa mukaisesti asioista päätet-
täessä.

Adoptio-oikeuden myöntäminen samaa sukupuolta oleville pareille voi vaikuttaa kiel-
teisesti myös heteroparien ulkomaisiin adoptiomahdollisuuksiin. Esimerkiksi Venäjä ei
anna lapsia adoptoitavaksi maihin, joissa homoliitot sallitaan.

Hedelmöityshoitolakiin ei ole tulossa muutoksia, ja se on hyvä. Hedelmöityshoidot on
tarkoitettu nimenomaan lapsettomien avioparien avuksi, jotka eivät voi saada lapsia luon-
nollisella tavalla. Kyse on nimenomaan hoidosta. Homopareilla kyse ei ole terveysongel-
masta vaan sukupuoliseen käyttäytymiseen liittyvästä ongelmasta.

Arvoisa puhemies! Avioliittolain mukaan avioliitto solmitaan vihkimisellä ja vihittävät
joutuvat ilmaisemaan tahtonsa ottaa kumppaninsa aviopuolisokseen rakastaakseen häntä
myötä- ja vastoinkäymisissä todistajien läsnä ollessa. Parisuhteensa rekisteröineet saisivat
kuitenkin avioitua oikeusministeriön luonnoksen mukaan pelkällä ilmoitusmenettelyllä il-
man, että heitä vihittäisiin avioliittoon, ja ilman minkäänlaista sitoutumista osoittavaa tah-
donilmaisua. Mielestäni yhdenvertaisuusperiaatteen toteutumisen kannalta olisi kuitenkin
17



Pöytäkirjan asiakohta PTK 55/2015 vp
tärkeää, että jos lakimuutokset hyväksytään, niin kohtelemme kaikkia avioliittoon aikovia
samalla tavalla.

18.10 Sari Tanus kd: Arvoisa puhemies! Viime keväästä lähtien, kun tulin uutena kan-
sanedustajana saliin, itse asiassa olen varsin usein istunut täällä hyvin surullisena. Ja tämä
ilta on ollut yksi sellainen. Mietin, missä on meidän kansanedustajien arvostus ja kunnioi-
tus toinen toisiamme kohtaan, missä on se suvaitsevaisuus. Ja välillä tuntuu, että ne edus-
tajat, ne ihmiset, jotka puhuvat suvaitsevaisuudesta, ovat kaikista suvaitsemattomimpia
toisin ajattelevia kohtaan. Kirjoitin jossakin vaiheessa mielipidekirjoituksen siitä, onko
Suomessa vielä oikeus ilmaista omaa mielipidettään. Tuntuu, että silloin, kun olemme sa-
maa mieltä vallalla olevien valtavirtausten, muotivirtausten kanssa, olemme ikään kuin ok,
jee, kaikki hyvin, meitä suvaitaan. Mutta sitten, jos haluamme esittää erilaisen mielipiteen,
onkin kyseenalaista, mihin kastiin kuulumme.

Täällä puhuttiin retoriikasta. Olen kuullut todella monenlaista retoriikkaa tässä salissa ja
monenlaisilla äänenpainoilla puhuttavan. Ja minä kysyisinkin: eikö jokaisella ihmisellä,
myös kansanedustajalla ja ministerillä, ole oikeus omaan mielipiteeseensä ja sen ilmaise-
miseen? Sanottiin, että uskonnollista retoriikkaa ei saisi olla, mutta oletteko ajatelleet, että
tässä salissa on koko ajan ateistista filosofiaa, liberaaliteologiaa, kun pikkuisen raapute-
taan sitä pintaa? Niin sanottu gender-teoria, joka on vanha teoria mutta rapakon takaa vyö-
rynyt tänne, on jatkuvasti vallalla. Sen mukaan muun muassa halutaan häivyttää sukupuo-
lien erot, tuoda tätä neutraliteettia. Ollaan niin kuin love for all, eikä kukaan ole enää mis-
tään eikä kukaan minnekään menossa. Arvot häviävät. Milloin me suvaitsemme oikeasti,
että me saamme olla erilaisia, ja osaamme kunnioittaa toinen toisiamme?

Lapsivaikutusten arviointia ei tehty viime syksynä, kun sukupuolineutraali avioliittola-
ki hyväksyttiin. Se on tosiasiallinen fakta. Se ei ole vain kristillisdemokraattien mielipide,
vaan eduskunta itse on velvoittanut, että kaikissa niissä lakiesityksissä, jotka jollakin taval-
la koskettavat lapsia ja heidän oikeuksiaan, tulee tehdä lapsivaikutusten arvioinnit, miten
ne vaikuttavat lapsiin. Niitä ei tehty, ja se on tosiasiallinen asia. Pyytäisinkin, että tätä mi-
nisteriössä arvioidaan ja mietitään uudelleen.

Avioliitto, niin kuin se nykyisin on voimassa, on miehen ja naisen välinen yksikkö, ja se
on ollut aina yhteiskunnan perusyksikkö, koska vain siinä on luonnollinen mahdollisuus
suvun jatkumiselle ja vain siinä lapsella on mahdollisuus kasvaa ja kehittyä oman isän ja
äidin kanssa. En ymmärrä, miksi oikeastaan avioliitto miehen ja naisen välisenä liittona ei
saisi olla erillisenä, omana yksikkönänsä. Samaa sukupuolta oleville voisi olla pariliitto tai
vaikka sopimusliitto. Itse olen aina ajatellut, että tällä tavalla erillisten liittojen — aviolii-
ton miehen ja naisen välisenä ja esimerkiksi sen pariliiton samaa sukupuolta oleville —
raameissa voisi parhaiten ajaa kaikkien etuja.

Jos me ajattelemme sitä, että silloin viime vuonna puhuttiin, että avioliitto ei muutu mik-
sikään sukupuolineutraalin avioliiton myötä, niin tälle ajatuksellehan maailmassa naure-
taan. Sukupuolineutraalin avioliiton kannattajat ovat avoimesti sanoneet, että se muuttuu ja
aivan varmasti muuttuu ja se on heidän tavoitteensakin. Ja nyt, ennen kuin tuo laki on edes
voimassa, meille esitellään lakia, jossa rekisteröidyssä parisuhteessa olevat voisivat ikään
kuin liukua avioliittoon vain omalla ilmoituksellaan, eli tässä on meillä käsillä jo ensim-
mäinen merkittävä muutos. Avioliitto on aina ollut liitto, joka solmitaan todistajien läsnä
ollessa, ja siinä annetaan vala. (Välihuuto) — Ainakin tässä meidän yhteiskunnassamme se
on näin ollut. Joka tapauksessa se on ollut näin viimeisten vuosikymmenien aikana, ja joka
18



Pöytäkirjan asiakohta PTK 55/2015 vp
tapauksessa se on oleellinen osa avioliittoa. Se solmitaan todistajien läsnä ollessa antaen
vala. — Eli tässä on ensimmäinen esimerkki, kuinka avioliittoa ja sen säädöksiä aletaan
murtaa.

Arvoisa puhemies! Oli puhe 5 minuutin puheenvuoroista. Ehkä jatkan sitten seuraavas-
sa, koska alkuillasta...

Ensimmäinen varapuhemies Mauri Pekkarinen: Edustaja voi kyllä jatkaa, jos vielä sa-
nottavaa on. Se ei ole kielto. Se on suositus mutta ei mikään kielto.

No, sitten jatkaisin vielä sen verran, että sukupuolineutraali avioliittolaki määrittelee
lapsen normaalitilaksi sen, että hän kasvaa irrallaan joko biologisesta isästään tai äidistään.
Tämä on YK:n lapsen oikeuksien sopimuksen vastaista. Sen sopimuksen mukaan lapsella
on oikeus tuntea vanhempansa ja olla heidän hoidettavanaan. Sopimuksen sananmuoto
viittaa nimenomaan biologisiin vanhempiin, koska sosiaaliset vanhempansa lapsi tietysti
tuntee aina. Ja tästä kysyisinkin. Nyt, kun on tästä samaa sukupuolta olevien adoptio-oi-
keudesta kyse, niin KD kuin eduskuntakin edellytti, että lapsivaikutukset arvioidaan. Kos-
ka arviointi jätettiin tekemättä avioliittolain eduskuntakäsittelyssä, se tulee tehdä liitän-
näislakien yhteydessä, jolloin kanta adoptiolakiin voidaan muodostaa arvioinneissa saa-
dun tiedon pohjalta.

On myös huomattava, että merkittävä joukko maita tulee avioliittolain muutoksen myö-
tä kieltämään adoptiot Suomeen — niin on jo tapahtunut — ja se vaikeuttaa kaikkien pari-
en adoptiomahdollisuuksia. Minä kysyisinkin: Missä ovat lapsen ihmisoikeudet? Missä on
lapsen oikeus isään ja äitiin? Eri psykologiset koulukunnat ovat kautta vuosikymmenien,
riippumatta muista opetuksistaan, painottaneet miehen ja naisen, isän ja äidin, merkitystä
lapsen normaalissa kasvussa ja kehityksessä. Se on ollut aivan yleismaailmallinen fakta-
asia. Mihinkä tämä tieto ollaan nyt hävittämässä?

Arvoisa puhemies! Arvoisa ministeri, minä todella toivon, että niitä päätöksiä, mitä vii-
me syksynä tehtiin, ja sukupuolineutraalia avioliittolakia ja niitä 200 lakia, joita tulisi
muuttaa, arvioitaisiin uudelleen ja nimenomaan sillä tavalla, että kaikkien, myös nykyisin
avioliitossa olevien ja myös lapsen, ihmisoikeudet tulisivat kunnioitetuiksi. Sillä tavalla
me voisimme tehdä sellaisia päätöksiä, jotka ovat kestäviä pitkälle vuosikymmeniä eteen-
päin, pitkälle tulevaisuuteen, niin että me voisimme olla rakentamassa sellaista yhteiskun-
taa, jossa on kaikkien hyvä kasvaa, jossa kasvaa myös se arvostus ja kunnioitus toinen toi-
siamme ja erilaisuutta kohtaan. — Kiitos.

18.18 Hanna Sarkkinen vas: Arvoisa puhemies! Ensinnäkin kiitoksia edelliselle edus-
kunnalle historiallisesta ja tärkeästä päätöksestä säätää tasa-arvoinen avioliittolaki ja kii-
toksia myös hallitukselle siitä, että kunnioitatte edellisen eduskunnan päätöstä, vaikka tie-
dän, että lain esitteleminen on osalle hallitusta vaikea asia. 

Päätöksellä on tärkeä käytännön merkitys monille, mutta myös erittäin tärkeä symboli-
arvo sateenkaarikansalle ja koko yhteiskunnalle. Päätöksellä Suomi siirrettiin kohti edis-
tyksellistä tasa-arvoa ja ihmisoikeuksia kunnioittavien maiden joukkoon. 

Kaikilla meillä on oikeus mielipiteeseen, mutta lainsäädännön lähtökohtana on oltava
tasa-arvo ja yhdenvertaisuus lain edessä. Kirkkokunnat tekevät omia ratkaisujaan. Nyt me
täällä eduskunnassa säädämme maallisia lakeja, ja lain edessä on kaikkien ihmisten oltava
yhdenvertaisia. 
19



Pöytäkirjan asiakohta PTK 55/2015 vp
On hieman surullista, että olemme edelleen tänään keskustelleet täällä jo kerran pääte-
tystä tasa-arvoisesta avioliittolaista, vaikka nyt pääpainona tulisi olla keskustelu siitä,
kuinka tämä laki ja liitännäislait laitetaan toimeen. Täällä on tänään puhuttu lapsista ja lap-
sen oikeuksista. Itse näen, että lapsen etu on rakastavat vanhemmat, ja on hienoa, jos lap-
sella on kaksi rakastavaa vanhempaa, oli heidän sukupuolensa mikä hyvänsä. Se on enem-
män kuin monilla lapsilla on.

Yhdenvertaisuuden ja ihmisoikeuksien näkökulmasta lainsäädäntö ei kuitenkaan vielä
näiden ehdotettujen lainmuutosten jälkeenkään ole kaikilta osin kunnossa. Erityisesti kor-
jaamista kaipaa sukupuolen juridista vahvistamista koskeva lainsäädäntö eli translaki, jon-
ka uudistamista edellisen hallituksen aikana valmisteltiin pitkälle ja asiantuntijaryhmän
loppuraportti annettiin toukokuussa. 

Translain kokonaisvaltaisempi uudistaminen olisi tarkoituksenmukaista tehdä nyt, kun
laki joka tapauksessa avataan tasa-arvoisen avioliittolain edellyttämien muutosten myötä.
Translaissa uudistamista kaipaa sukupuolen juridista vahvistamista koskevat vaatimukset,
sillä nykyinen lainsäädäntö loukkaa transsukupuolisten ihmisten itsemääräämisoikeutta.
Translakia tulee uudistaa niin, että juridisen sukupuolen vahvistaminen tapahtuu ihmisen
omalla ilmoituksella sujuvasti ja nopeasti. Juridisen sukupuolen vahvistamisen ehdoksi ei
saa asettaa lisääntymiskyvyttömyyttä eikä mitään lääketieteellistä hoitoa, toimenpidettä,
diagnoosia tai lausuntoa. Juridisen sukupuolen vahvistaminen ja mahdollinen lääketieteel-
linen hoito on myös syytä erottaa toisistaan.

Tukea ja kehotuksia translain muutoksille on annettu myös kansainvälisesti, ja monet
maat ovat jo korjanneet lainsäädäntönsä näiltä osin. Euroopan neuvoston parlamentaari-
nen yleiskokous hyväksyi 22.4.2015 päätöslauselman, joka kannustaa jäsenmaita otta-
maan juridisen sukupuolen vahvistamiseksi itsemääräämisoikeuteen perustuvan, nopean,
läpinäkyvän ja saavutettavan menettelyn sekä poistamaan juridisen sukupuolen vahvista-
misesta lääketieteelliset ehdot, kuten lisääntymiskyvyttömyysvaatimuksen ja mielenterve-
ysdiagnoosin sekä naimattomuusvaatimuksen. 

Myös Maailman lääkäriliitto linjasi viime viikolla päättyneessä yleiskokouksessaan,
että jokaisella on oikeus määrittää oman sukupuolensa ilman pakkohoitoa tai käyttäytymi-
sen muokkaamiseen tähtääviä toimenpiteitä. 

Lainsäädäntöä tulee uudistaa siten, että sukupuolensa vahvistavalta ei enää edellytetä li-
sääntymiskyvyttömyyttä, psykiatrista diagnoosia, stereotyyppistä sukupuoliroolia tai avio-
liitosta luopumista. Nyt tehtävä lainmuutos viekin meitä oikeaan suuntaan, sillä nyt edes-
sämme olevassa esityksessä transsukupuolisen sukupuolen vahvistamisesta annetusta lais-
ta poistettaisiin edellytys, jonka mukaan sukupuolen vahvistamista pyytävä henkilö ei saa
olla avioliitossa tai rekisteröidyssä parisuhteessa. Suunta on siis oikea, mutta matkaa on
vielä. 

Toivottavasti nykyinen eduskunta jatkaa työtä yhdenvertaisuuden ja ihmisoikeuksien
edistämiseksi ja säätää tasa-arvoisen avioliittolain edellyttämien muutosten lisäksi myös
muut tarvittavat muutokset translakiin samalla, kun laki nyt avataan. Tarvittava valmiste-
lutyö on jo tehty.

Translain epäkohdat saattavat tuntua joistakin pieniltä tai pieniä ihmisjoukkoja koske-
vilta asioilta, ja jotkut saattavat vähätellä translain ongelmien vakavuutta. Niille, ketä asia
koskee, ja heidän läheisilleen kyse on kuitenkin äärimmäisen vakavista epäkohdista. Kyse
on heidän itsemääräämisoikeuksistaan ja ihmisoikeuksistaan. Lain pykälillä on suoraa ja
välitöntä vaikutusta transihmisten elämään ja hyvinvointiin. En näe mitään syytä sille,
20



Pöytäkirjan asiakohta PTK 55/2015 vp
miksei lain epäkohtia ryhdyttäisi välittömästi korjaamaan, kun tarvittava valmistelutyö on
jo pitkälti tehty ja kun tämä asia ei edes maksa mitään. 

Vetoankin, että eduskunta ja hallitus kunnioittavat ihmisen itsemääräämisoikeutta ja ih-
misoikeuksia ja ryhtyvät välittömästi valmistelemaan translain laajempaa uudistusta nyt,
kun laki on auki. Toivottavasti lakivaliokunta ottaa tämän työssään huomioon. 

18.23 Tarja Filatov sd: Arvoisa puhemies! Olen tyytyväinen siihen, että tämä paketti on
vihdoin tässä. Olen nähnyt tässä salissa monta vaihetta, kun seksuaali- ja sukupuolivähem-
mistöjen juridista asemaa on yhdenvertaistettu palanen palaselta ja asia asialta, ja nyt ote-
taan jälleen kerran yksi askel.

Omasta mielestäni tässä laissa on kyse nimenomaan yhdenvertaisuudesta lain edessä, ja
siksi se on lakina tärkeä. Avioliitto taas sanana on kompleksinen. Osa meistä mieltää sen
juridisena ja osa taas kirkollisena sanana. Ja tästä syntyy oikeastaan tilanteita, joissa me pu-
humme toistemme ohi. Jos ollaan sitä mieltä, että rekisteröity parisuhde tai pariliitto riittää
ja on yhdenvertainen avioliiton kanssa, niin on ristiriitaista kritisoida sitä, että tästä rekis-
teröidystä parisuhteesta voi ikään kuin liukua avioliittoon. Jos tätä liukumista ja helppoa
menettelyä ei saisi olla, niin silloin sanotaan, että pariliitto tai rekisteröity parisuhde ei sit-
tenkään ollut ihan yhdenvertainen, vaan että avioliitto on enemmän lain edessä.

Avioliitto-sanalla on myös symbolinen merkitys. Siksi tasa-arvoinen avioliittolaki on
kokonaisuutena tärkeä. Tässä uudistuksessa maallinen valta, nimenomaan maallinen val-
ta, sanoo ääneen, että ne liitot, joissa halutaan sitoutua tiukemmin toiseen ihmiseen suku-
puolesta ja seksuaalisesta suuntautumisesta riippumatta, ovat yhtä arvokkaita ja näillä ih-
misillä on samat oikeudet ja vastuut toisesta ihmisestä. Tasa-arvossa ja yhdenvertaisuudes-
sa on aina kyse laeista ja asenteista. Ja sen takia tarvitaan tasa-arvotyötä, yhdenvertaisuus-
työtä, yhä molemmilla rintamilla.

Tässä salissa on puhuttu myös uskonnosta ja rakkaudesta. Ne jätän mielelläni ihmisten
yksityiselämän piiriin, mutta sen verran haluan puuttua aiheeseen, että perustuslaki turvaa
uskonnonvapauden, mutta maallinen valtamme ja valtiosääntömme lähtee siitä, että valta
tulee kansalta, ei Jumalalta, olipa itse kunkin jumala minkälainen tahansa.

Mielestäni kuitenkin tähänkin hyvään lakipakettiin ja kokonaisuuteen jää muutama kau-
neusvirhe. Isyysolettama jää yhä kankeammaksi kuin heteropariskunnilla. Samaa suku-
puolta olevilla pareilla on tämän lain mukaan oikeus adoptoida yhdessä lapsi, kuten hetero-
pariskunnilla, ja tämä on hyvä askel eteenpäin. Mutta sitten jos taas vertaamme: hedelmöi-
tyshoitoon heteropariskunta pääsee pariskuntana, mutta samaa sukupuolta olevat naiset ei-
vät voi saada hedelmöityshoitoa pariskuntana, ainoastaan itsellisinä naisina. He voivat kui-
tenkin saada tuossa samassa parisuhteessa näitä hoitoja, mutta he eivät voi saada sitä yh-
dessä, ja tämä on jotenkin käsittämätöntä. Mielestäni me tässä ikään kuin pistämme
päämme pensaaseen: me sallimme tilanteen, joka on elävässä elämässä totta, mutta me
emme rohkene kirjoittaa sitä laiksi.

Translaki mielestäni paranee jonkin verran niiltä osin, kun laista poistetaan naimatto-
muuskielto ja puolison suostumuksen vaade poistuu. Silti toivon, että tuo translain koko-
naisuudistus, joka edellisellä vaalikaudella on valmisteltu, tuotaisiin kokonaisuudessaan
tähän saliin. Edustaja Sarkkinen puhui mielestäni niistä perusteista ja ongelmakohdista
varsin viisaasti ja siksi en enää toista samoja asioita, koska en olisi osannut niitä yhtä hyvin
sanoa. Kiitos tästä puheenvuorosta.
21



Pöytäkirjan asiakohta PTK 55/2015 vp
Uskonnonvapauden nimissä ja vanhempien tasavertaisuuden nimissä olen iloinen siitä,
että jatkossa lapsen uskonnollisesta asemasta päättäminen vaatii molempien vanhempien
suostumuksen. Mielestäni se on modernia parisuhdetta, olipa kyse sitten minkälaisista pa-
riskunnista tahansa. Molemmat vanhemmat päättävät yhdessä siitä, mikä lapsen asema täs-
sä tilanteessa on, kun emme ehkä vielä pääse siihen järjestelmään, jossa näistä asioista pää-
tettäisiin vasta aikuisena ja henkilökohtaisesti.

Tässä salissa on myös pohdittu ihmisoikeuden olemusta. Minusta se määrittyy perustus-
lain ja ihmisoikeussopimusten mukaan, niihin me olemme sitoutuneet. Oleellista kuiten-
kin ihmisten elämässä on se, että oikeus tai vapaus ei loukkaa toisen oikeutta tai vapautta.
Mitä sitten taas tulee mielipiteen ilmaisun vapauteen, josta siitäkin on tänään tässä salissa
keskusteltu, niin mielestäni mielipiteen ilmaisun vapauteen kuuluu se, että toisella on oi-
keus ilmaista vastamielipide, ja se taas joskus tässä ilmaisunvapaudessa unohtuu.

Vaikuttavuusarvioista on puhuttu. — Puhemies, kaksi sanaa. — Tämä laki on samanlai-
nen kuin monet muut lait, jotka tähän saliin tulevat. Niistä ei ole tehty hyvin perusteellisia
vaikuttavuusarvioita, ja toivon, että tämä vaikuttavuuskritiikki, jota tänään tässä salissa on
käytetty, ne samat puheenvuorot käytetään niiden lukuisien lakien kohdalla, joita meille on
jo tullut tähän saliin ja joita ikävä kyllä saattaa vielä tulla.

18.29 Leena Meri ps: Arvoisa herra puhemies! Ja kuulijat, jotka täällä ovat asian ympä-
rillä! Itse olen pohtinut — en ole ollut silloin edellisessä käsittelyssä, kun tätä asiaa käsi-
teltiin — enkä oikein ole alun perinkään ymmärtänyt sitä juridista tarvetta tälle lain muu-
tokselle, koska meillähän on samaa sukupuolta olevilla mahdollisuus rekisteröidä parisuh-
teensa. Täällä eräs edustaja puhui siitä, että avioliitto oli alun perin taloudellinen instituu-
tio, ja sehän oli turvattu jo tässä rekisteröidyssä parisuhteessa ja oikeusvaikutukset
aviopuolisoilla oli turvattu rekisteröidystä parisuhteesta annetun lain perusteella.

Minä itse ajattelen asioista niin, että politiikkaa ja uskontoa ei pitäisi kauhean vahvasti
sekoittaa, mutta minä ymmärrän monien ihmisten vakaumusta ja huolta erityisesti lasten
oikeuksista isään ja äitiin sekä miehen ja naisen malliin. Täällä edustaja Huhtasaari otti
esille oleellisen asian: lapsen oikeus isään ja äitiin eikä niinkään vanhempien oikeus saada
itsellensä lapsi. Minä olen itse jäänyt lapsettomaksi ja hyväksyn sen, ei minulla ole mitään
sen suurempaa oikeutta saada lapsia kuin kenelläkään muulla. Tämä nyt tässä kuriositeet-
tina.

Meidän pitää kuitenkin hyväksyä tässä yhteiskunnassa semmoisia asioita, että erityises-
ti monet ikäihmiset ovat olleet minuun ennen vaaleja ja vaalien jälkeenkin yhteydessä sii-
tä, että mitä minä tästä asiasta ajattelen ja ymmärränkö minä sitä, että he kokevat erityisesti
nämä lapsen asemaa koskevat muutokset arveluttavina. Siksi minä olenkin sitä mieltä, että
meidän pitäisi tehdä tämä vaikutusarviointi erityisesti meidän lasten kannalta. Jotenkin nyt
viimeaikaisessa keskustelussa on huomannut sen, että ei ole kauhean hyvää ja muodikasta
olla perinteisten arvojen kannalla.

Täällä — vielä palaan tähän maistraatin roolin tässä laissa — Östman ja Essayah tuossa
yksi päivä ottivat esille tosiaan sen, että uskonnolliset yhdyskunnat saattavat kieltäytyä
vihkimästä. Se on tosiasia, että maistraatteihin silloin tulee enempi ruuhkaa, ja resursseja
tulisi olla riittävästi. Tuossa aiemmin jo totesinkin, että olen itse toiminut vuosia siviilivih-
kijänä ja rekisteröinyt satoja pareja ja samaa sukupuolta olevia henkilöitä, ja tiedän, että
siinä on aika paljon työmäärää, erityisesti esteiden tutkinnassa ja myös ulkomaalaisten pa-
rien esteiden tutkinnassa. Tämä tehdään täysin maksutta virkamiestyönä, elikkä tähän pi-
22



Pöytäkirjan asiakohta PTK 55/2015 vp
täisi oikeasti puuttua — tiedän, että siellä maistraatissa on hyvin laaja kannatus tälle asial-
le, mutta poliittinen tahto on puuttunut — tätä on tuotu usein maistraatin toimesta ministe-
riön tietoon. Kyllä kirkkokin ottaa kirkollisveroa — joskus on sanottu, että miksei voitaisi
ottaa maksu avioliittoon vihkimisestä. Maksamme me joka kerta, kun haemme niin sano-
tun vanhan virkatodistuksenkin, muistaakseni se on 4,50, eikä sitä kukaan ole kyseenalais-
tanut. Ymmärrämme sen, että viranomaiselle aiheutuu kuluja.

Sitten yksi, mikä tässä nyt minua jäi vähän häiritsemään parisuhteen rekisteröinnistä
luopumisessa, on se, että tämähän jää nyt osittain voimaan, eli tässä kumotaan vain nämä
perustamista koskevat säännökset. Tähän jää nyt kaksi järjestelmää päällekkäin niiden
osalta, ketkä ovat jo rekisteröineet parisuhteensa. Elikkä jatkossa näiden kahden järjestel-
män kanssa joudutaan pelaamaan.

Sitten minä miettisin sitä yhdenvertaisuutta myöskin toiselta kannalta — tämä nyt oli
tämmöinen ajatus, mikä minulle eilen illalla syntyi: Nyt on sitten tilanne, että meillä on sa-
maa sukupuolta olevia ihmisiä, jotka saavat valita sen, kuten täällä sanotaan, jos he eivät
esimerkiksi periaatteellisista syistä halua avioitua. Elikkä nyt heillä on tämmöinen valin-
nanvapaus, eli että he ovat tämmöisessä rekisteröidyssä ns. siviilisuhteessa tai sitten he
ovat avioliitossa, ja sitten miehet ja naiset ovat avioliitossa. Tässä on jotain outoa logiik-
kaa, ja vuosikymmenien saatossa näiden kahden lain soveltaminen voi muodostua ongel-
maksi.

Tosiaan omana henkilökohtaisena mielipiteenä sanoisin, että en tätä lakipakettia voi hy-
väksyä erityisesti lasten adoptoinnin osalta. Näihin translakiasioihin ja näihin — ymmär-
rän hyvin heidän tarpeensa — en lähde kommentoimaan. Mutta ilman tätä lapsiin kohdis-
tuvaa vaikutusarviointia en uskalla lähteä tätä hyväksymään. — Kiitos.

18.34 Suna Kymäläinen sd: Arvoisa herra puhemies! Lähetekeskustelussa on avioliitto-
lain muutoksen edellyttämien liitännäislakien käsittely, ja aivan heti alkuun haluan kiittää
ministeriä ja hallitusta siitä, että nämä liitännäislait tulevat nyt käsittelyyn.

Tasa-arvoista avioliittolakia puoltaa se, että byrokratia vähenee ja näin syntyy säästöjä.
Kaikki avioparit olisivat oikeudellisesti samalla viivalla kaikissa tilanteissa. Kunkin parin
oikeudellinen asema Suomessa olisi selkeästi ja yhdenmukaisesti määritelty. Byrokratia
vähenisi merkittävästi, kun tarve erotella ihmisiä rekisteröityihin puolisoihin ja avioparei-
hin poistuisi. Sama sukunimi ilman erillistä hakemusta auttaa tällä hetkellä yhdessä eläviä
ihmisiä. Parisuhteensa rekisteröivä pari joutuu tällä hetkellä anomaan erikseen maistraatil-
ta samaa sukunimeä ja maksamaan siitä hallinnollisen maksun. Tämä vie aikaa ja resurs-
seja aivan turhaan. Kaikilla parisuhteensa virallistavilla pareilla olisi näin yhtäläinen oi-
keus yhteiseen sukunimeen ilman turhaa byrokratiaa ja rahanmenoa.

Tasa-arvoisen avioliittolain myötä ihmisille tulee oikeus tulla harkituiksi adoptiovan-
hemmiksi yhdessä, ei yksi kerrallaan. Henkilöillä ei ole enää seksuaalisen suuntautumisen
esiin tuomisen pakkoa. Tällä hetkellä väestörekisteristä, erilaisista henkilörekistereistä ja
muista vastaavista rekistereistä voidaan poistaa rekisteröidyn parisuhteen kategoria. Sek-
suaalivähemmistöjen edustajien ei tarvitse jatkossa epäsuorasti tuoda esille seksuaalista
suuntautumistaan siviilisäätyä käyttäessään.

Laki tuo turvaa sateenkaariperheiden lapsille. Tuhannet suomalaiset lapset elävät sa-
teenkaariperheissä. Tutkimusten mukaan näiden perheiden suurimpia haasteita on ympä-
röivän yhteiskunnan asennoituminen. Tasa-arvoinen avioliittolaki antaisi näille lapsille,
23



Pöytäkirjan asiakohta PTK 55/2015 vp
heidän vanhemmilleen ja heidän lähiympäristölleen selkeän viestin siitä, että heidän per-
heensä on yhtä arvokas ja yhtä hyvä kuin muutkin perheet.

Laki ei tarkoita perinteisen avioliittoinstituution kyseenalaistamista. Avioliittolaki astui
Suomessa voimaan 1929, ja sen jälkeen sitä on muutettu useaan kertaan. Avioliittolaki on
mukautunut yhteiskunnan tarpeisiin aiemminkin kuten mikä tahansa muukin laki. Suomi
on vielä toistaiseksi ainut Pohjoismaa, jossa samaa sukupuolta olevat ihmiset eivät voi
mennä naimisiin.

Suomen perustuslain sisältämän yhdenvertaisuussäännöksen mukaan ihmiset ovat yh-
denvertaisia lain edessä. Ketään ei saa ilman hyväksyttävää perustetta asettaa eri asemaan
sukupuolen, iän, alkuperän, kielen, uskonnon, vakaumuksen, mielipiteen, terveydentilan,
vammaisuuden tai muun henkilöön liittyvän syyn perusteella. YK:n ihmisoikeuksien yleis-
maailmallisen julistuksen mukaan kaikki ihmiset syntyvät vapaina ja tasavertaisina arvol-
taan ja oikeuksiltaan. Heille on annettu järki ja omatunto, ja heidän on toimittava toisiaan
kohtaan veljeyden hengessä. Ihmisoikeusjärjestöt ovat ilmaisseet kantanaan esimerkiksi
ongelmaksi, että isyyslain mukaiseen isyysolettamaan ei vielä tule muutosta tai vastaavaa
konseptia samaa sukupuolta oleville pareille. Samaa sukupuolta olevat parit asetetaan siis
eriarvoiseen asemaan vanhemmuutta koskevan lainsäädännön osalta. Tähän tarvitaan sel-
keästi tulevassa myös muutosta.

Täällä päivän keskustelussa tuli esille edustaja Oinosen osalta evankelisluterilainen
kirkko ja sen jäsenyys. Edustaja Oinonen kertoi tuossa puheenvuorossaan, että moni kir-
kon jäsen on eronnut sen jälkeen, kun piispat ovat puoltaneet tätä tasa-arvoista avioliitto-
lakia tai kannattaneet sitä omana näkemyksenään. Täytyy muistaa, että myös toisinpäin
tätä liikehdintää tapahtui. Osa kirkon jäsenistä erosi sen vuoksi, että tuli hyvin voimakkai-
ta kielteisiä kantoja tasa-arvoista avioliittolakia vastaan. Jokaisella kirkon jäsenellä, jokai-
sella seurakunnan jäsenellä, on oikeus itse tehdä päätökset siitä omien vakaumustensa poh-
jalta, mihin haluaa kuulua ja mihin ei halua kuulua, eikä ole meidän tehtävämme tässä sa-
lissa sitä sen enempää käsitellä.

Pitää muistaa se, että evankelisluterilaisessa kirkossa, jäsenistössä, on paljon myöskin
niitä ihmisiä, jotka kannattavat tasa-arvoista avioliittolakia. Tämä seurakunnan jäsenyys ei
sulje sitä mahdollisuutta keneltäkään.

Edustaja Oinonen totesi, että viime hallituskaudella kului vuosi tämän tasa-arvoisen
avioliittolain keskusteluun. Ehkä näin tapahtui opposition ja erityisesti edustaja Oinosen
osalta, mutta kyllä tuon vuoden aikana aika monia lakeja eteenpäin vietiin, vaikka tuntui,
että päätöksentekoa haluttiin ehkä harhaan johtaa luoden sitä mielikuvaa, että tämä olisi ai-
nut asia, joka eduskunnalle olisi viime kaudella ollut tärkeä tai käsittelyssä.

18.41 Jyrki Kasvi vihr: Arvoisa puhemies! On ilo ja kunnia saada olla mukana, kun Suo-
mi lopulta ottaa paikkansa sivistysmaiden joukossa, maana, joka perustuu tasa-arvolle, ih-
misarvolle ja ihmisoikeuksille eikä muinaisten kirjoitusten hyvin valikoivalle ja tarkoitus-
hakuiselle tulkinnalle.

Edustajat Niikko, Oinonen, Östman ja kumppanit, oletteko te tosiaankin lukeneet Raa-
mattuanne vain omaa ennakkokäsitystänne tukevista kohdista ja unohtaneet kaikki muut
jakeet? Raamatun käsitys avioliitosta, parisuhteesta ja kahden ihmisen rakkaudesta on vä-
hintäänkin moninainen ja hyvin ristiriitainen.

Mutta me emme ole täällä tänään keskustelemassa raamatunselityksestä, vaan Suomen
lainsäädännöstä ja suomalaisten asemasta lain edessä — kaikkien suomalaisten. On sääli,
24



Pöytäkirjan asiakohta PTK 55/2015 vp
ettei Suomi tällä kertaa ollut tasa-arvon edelläkävijä, mutta parempi myöhään kuin ei sil-
loinkaan.

Se minua vain surettaa, ettei minulle hyvin läheinen, jo edesmennyt sukulaismies, joka
usein hoiti minua, kun olin pikkupoika, saanut nähdä tätä päivää, olla täysivaltainen suo-
men kansalainen ja mennä naimisiin rakastamansa ihmisen kanssa.

Arvoisa puhemies! Täällä on puhuttu arvoista, aivan kuin konservatiiviset arvot olisivat
oikeita arvoja. Edustaja Tanus, myös suvaitsevaisuus ja vapaamielisyys ovat arvoja, oikei-
ta arvoja. Suvaitsevaisuus ei ole arvottomuutta, vaan vahva arvoperusta, jolle esimerkiksi
minä olen rakentanut oman elämäni, periaate, jonka edistämiseksi minä teen työtä, sillä ha-
luan Suomen olevan hyvä paikka elää meille kaikille.

Arvoisa puhemies! Raamatun lisäksi täällä on puhuttu lapsista, mikä on ihan ymmärret-
tävää. Liittyyhän avioliittolaki muun muassa isyyslakiin ja adoptiolakiin. Täälläkin on
kuultu monta kertaa väite, että lapsi tarvitsee kasvattajikseen miehen ja naisen tai hänen ke-
hityksestään jää puuttumaan jotain, että hänestä tulee jotenkin erilainen. Kyseinen väite on
kuitenkin väärä. Coloradon yliopiston tutkijat kävivät läpi 19 000 vanhempien sukupuolen
vaikutuksia arvioinutta tutkimusta ja artikkelia ja päätyivät yksiselitteiseen lopputulok-
seen: vanhempien sukupuolilla tai yksinhuoltajuudella ei ole vaikutusta lasten käyttäyty-
miseen, psykologisiin ominaisuuksiin tai koulumenestykseen. 19 000 tutkimusta — siinä
teille vaikutusarviot.

Tutkijoiden kanssa saa toki olla eri mieltä, ja tiedän monen täällä myös olevan tai aina-
kin lukevan tutkimuksia valikoivasti. Mutta siinä on olemassa se huomattava riski, että voi
olla väärässä. Tosiasiat eivät ole mielipidekysymyksiä, ihmisoikeudet eivät ole mielipide-
kysymyksiä.

18.45 Ilmari Nurminen sd: Arvoisa puhemies! Viime kaudella eduskunta hyväksyi tasa-
arvoisen avioliittolain, ja on kunnia olla tässä antamassa tukensa tälle lain voimaansaatta-
miselle. Viime kaudella laki tuli historiallisesti hyväksytyksi ensimmäisenä kansalaisaloit-
teena Suomessa. Tämän kansanliikkeen voimasta kertoo hyvin se, että tasa-arvoista avio-
liittoa vaatinut kansalaisaloite sai jo ensimmäisenä päivänään yli 100 000 allekirjoitusta.
Tämä osoittaa hyvin sen, että tällä päätöksellä on vahva Suomen kansan tahto ja teko on
yksi Suomen historian merkittävimmistä demokraattisista voimannäytteistä.

Olen iloinen siitä, että näillä lainmuutoksilla otamme merkittävän ja edistyksellisen as-
keleen kohti yhdenvertaisempaa ja tasa-arvoisempaa Suomea. Lakia on puolustettu täällä-
kin oikeutetusti tasa-arvon ja ihmisoikeuksien näkökulmasta, mutta tällä lailla ja näillä uu-
distuksilla on myös paljon suurempi ja periaatteellisempi merkitys koko yhteiskunnallem-
me ja sen kulmakiville. "Ihmiset ovat yhdenvertaisia lain edessä. Ketään ei saa ilman hy-
väksyttävää perustetta asettaa eri asemaan sukupuolen, iän, alkuperän, kielen, uskonnon,
vakaumuksen, mielipiteen, terveydentilan, vammaisuuden tai muun henkilöön liittyvän
syyn perusteella." Näin sanoo siis perustuslakimme. Mielestäni siksi hyväksymällä nämä
hallituksen esittämät lakimuutokset ja pitämällä voimassa edellisen eduskunnan päätöksen
tasa-arvoisesta avioliittolaista noudattaa ja vahvistaa se Suomen perustuslakia yhä parem-
min. Lisäksi tämä lisää kansakuntamme yhdenvertaisuutta ja ihmisten onnellisuutta, sekä
täälläkin moniin uudistuksiin kielteisesti suhtautuvien olisi syytä muistaa, että nämä kir-
jaukset eivät ole keneltäkään pois, päinvastoin.

Haluan kiittää vielä kaikkia ihmisiä, jotka ovat tehneet rohkeasti työtä ensinnäkin tämän
kansalaisaloitteen eteen mutta laajemminkin ihmisoikeuksien ja oikeudenmukaisuuden
25



Pöytäkirjan asiakohta PTK 55/2015 vp
puolesta yhteiskunnassamme. Tässä työssä haluan olla myös itse mukana. Nämä avioliit-
tolain muutoksen kirjaukset osoittavat sen, että tämä työ ihmisoikeuksien puolesta tuottaa
myös tulosta, ja onneksi niin. Mutta tämäkin keskustelu on tänään osoittanut, että se työ ei
ole aina helppoa ja se vaatii myös rohkeutta. Siksi haluan lopuksi vielä kiittää teitä rohkei-
ta ihmisiä, ihmisoikeuksien puolustajia: kiitos.

18.48 Sari Tanus kd: Arvoisa puhemies! Edustaja Kasville täytyy ensin sanoa, että jos
Raamattua siteerataan, sitä perinteistä, niin siellä on kyllä miehen ja naisen välinen avio-
liitto se, mitä peräänkuulutetaan. Sitten nykyisin on kyllä saatavissa jo niin sanottu suku-
puolineutraali Raamattu, jossa kaikki tarvittavat jakeet on muutettu sillä tavalla, että se ei
olisi ristiriidassa näiden nykyisten filosofioiden kanssa.

Edustaja Kasvi puhui myös suvaitsevaisuudesta. Sitten hän varmasti suvaitsee myös
meitä eri tavalla ajattelevia, ja samoin olen kyllä samaa mieltä, että — 19 000 tutkimusta
— tutkimuksia voidaan tulkita hyvin monella tapaa, ja monia tuhansia, kymmeniätuhansia
tutkimuslähteitä on myös sellaisia, jotka kertovat aivan toista vaikutuksista lapsiin.

Mutta se varsinainen syy, minkä takia pyysin tätä puheenvuoroa, oli tähän translakiin
kannan ottaminen. Olen ollut transihmisten ja myös nuorten kanssa tekemisissä ammattini
puolesta ja muutoinkin, ja aina ollaan puhuttu, itse asiassa näihin päiviin asti, että ihminen
on fyysinen, psyykkinen ja sosiaalinen, ja haluaisin itse jatkaa, että myös hengellinen ko-
konaisuus. Joka tapauksessa jokainen ihminen on tällainen kokonaisuus, ja nyt sitten halu-
taan ykskaks irrottaa siitä tämmöinen juridinen osa. 

Minä olen erityisen huolissani meidän nuorista, jotka hyvin helposti seuraavat valtavir-
tauksia ja kuuntelevat tuntemuksiaan. Kun näitä nuoria katselee, niin monella ei ole oikein
selvää, mitä ollaan tänään, mitä ollaan huomenna ja minkä tahdin mukaan marssitaan. Mi-
nusta on erittäin vaarallista lähteä sille tielle, että ihmisestä eroteltaisiin ikään kuin juridi-
nen osa ja sitten olisi fyysinen, psyykkinen ja sosiaalinen osa erikseen. Sen lisäksi itse (Pu-
hemies koputtaa) lääkärinä tiedän, että esimerkiksi aivot kehittyvät vielä 24:ään, jopa 25
vuoteen asti, ja jos ajatellaan, että pelkkien ikään kuin (Puhemies koputtaa) tuntemusten
perusteella ruvetaan määrittelemään, niin ajattelen kyllä, että helposti mennään ojasta al-
likkoon.

Sitten haluaisin myös mainita tämän, että naimattomuusvaatimusta poistettaisiin, avio-
liitossa voisi olla vaikka sukupuolenvaihdoksen tekisikin. Minusta tämä taas osoittaa sitä,
millä tavalla avioliiton arvostusta katsotaan, elikkä että aviopuoliso voisi muuttua, tehdä
vaihdoksen ja olla ikään kuin toinen sen jälkeen, kun sukupuolenvaihdos on tehty. Minus-
ta tietty loogisuus, tietty järjestelmällisyys (Puhemies koputtaa) meidän yhteiskunnassa pi-
tää säilyä. 

Ensimmäinen varapuhemies Mauri Pekkarinen: Nyt jos edustaja haluaa jatkaa, pyy-
dän häntä siirtymään tänne puhujapönttöön.

18.51 Antero Laukkanen kd: Arvoisa puheenjohtaja! Täällä edustaja Filatov sanoi, että
avioliitto-sana on kompleksinen. Sitä on ehkä hieman vaikea ymmärtää, koska se on yksi
vanhimpia käsitteitä ja sen merkitys on täysin selvä, mitä sillä tarkoitetaan. Se ei ihan mi-
nulle avautunut, mitä hän tällä tarkoitti.

Sitten mitä tulee lainsäädäntöön, niin meillä on paljon erityislainsäädäntöä, joka huomi-
oi ihmisen tilan, tilanteet ja aseman erityistilanteessa. Otetaan vaikka vammaislaki esimer-
26



Pöytäkirjan asiakohta PTK 55/2015 vp
kiksi. Meillä on niin sanottu yleislaki ja erityislaki, jotka kuuluvat tällaiseen perusoikeus-
normihierarkian käsitteistöön.

Arvoisa puheenjohtaja! Avioliittolaki on erityislaki, se huomioi tietyn ihmissuhteen eri-
tyisyyden ja ainutlaatuisuuden. Sen tähden sillä, että se muutetaan, on myös erittäin pitkäl-
le meneviä vaikutuksia, ja näistä vaikutuksista me emme ole olleet valmiita ottamaan sel-
vää, koska kun tämä päätös täällä tehtiin — kuitenkin aika niukalla enemmistöllä, istuin
lehtereillä silloin seuraamassa sitä äänestystä — niin se tehtiin hyvin paljon tunteen poh-
jalta, ei perustuen siihen, mitä ne tosiasiat siellä taustalla olivat.

Arvoisa puheenjohtaja! Se on kuitenkin nyt voimassa oleva. Niin kuin ministeri Lind-
ström sanoi, tällä mennään, ja oikeusministeriö toimii sen mukaan, mitä on säädetty. Mut-
ta vielä korostan sitä, että kaikki eduskunnat omana aikanaan, omalla istuntokaudellaan
muuttavat edellisten eduskuntien lakeja. Se on täysin normaalia, eikä siitä pidä ketään syyt-
tää tai tuomita.

18.53 Hannu Hoskonen kesk: Arvoisa herra puhemies! Olen aika hämmästyneenä seu-
rannut tätä keskustelua tästä hallituksen esityksestä. Mielestäni tähän paljon puhuttuun lä-
himmäisenrakkauteen ja kristinuskoon kuuluu se, että rakastetaan lähimmäistä ja sillä si-
puli. Mielestäni avioliitto kuuluu selkeästi miehen ja naisen väliseksi liitoksi. Sellaiseksi se
aikanaan on luotu, ja sellaisena se mielestäni tulee pitää.

Mitä tulee tähän samaa sukupuolta olevien vihkimiseen liittoon, niin nykyisen lainsää-
dännön mukaan tämä parisuhde on virallisesti lainmukainen, se on rekisteröitävissä ja se
on saanut näin ollen lainsuojan Suomessa. Se, että avioliitto on aikanaan tällaiseksi luotu,
miehen ja naisen väliseksi liitoksi, on mielestäni pyhä asia ja sitä tulee kunnioittaa.

En moiti ketään niitä henkilöitä, jotka ovat tässäkin salissa kovia puheenvuoroja käyttä-
neet. Ymmärrän heitä. Mutta toivoisin, että keskustelu olisi tässä asiassa hieman sivisty-
neempää, ettemme syyttelisi toisia. Tämä on vakaumuskysymys. Minulla se on myös sitä.
Koko länsimainen sivistyshän perustuu kristinuskoon, se on kylmä tosiasia. Totta kai kris-
tinuskon piikkiin on tehty paljon pahaakin tässä maailmassa, mutta itse se sana, mitä var-
ten se on tehty, on hyvä ja läpeensä hyvä. Se on tätä maailmaa pitänyt pystyssä jo pitkään,
ja siksi olen vähän hämmästynyt tästä keskustelun tasosta.

Arvoisa puhemies! Lopuksi vielä, mitä tulee lasten adoptio-oikeuteen ja sen muuttami-
seen, mielestäni lapsella pitää olla aidosti mahdollisuus isään ja äitiin. Se on semmoinen
rikkomaton oikeus, jota minä en kyllä lähtisi rikkomaan. Kunnioitan sitä toistakin mielipi-
dettä, mutta maailma on kuitenkin sellainen paikka, että jokaisella ihmisellä myöhemmin
jossakin iässä tulee se isän ja äidin identiteettiasia eteen. Sille, että tämä maailma on men-
nyt tällaiseksi, minä en heikoilla voimillani mitään mahda. Mutta todellakin toivon, että
kunnioitettaisiin tätä vanhaa hyvää perinnettä, joka kristinuskoon perustuu.

Omalta osaltani en hyväksy tätä lakia ja tulen sitä vastaan äänestämään. Mutta en tuo-
mitse niitäkään, jotka tätä kannattavat, koska kristityn asia ei ole ruveta tuomariksi.

18.55 Tapani Tölli kesk: Arvoisa puhemies! On hyvin tärkeää, että tällaisesta paljon mie-
lipiteitä nostattavasta asiasta käytävä keskustelu on asiallista ja kunnioitamme keskustelus-
sa toistemme näkemyksiä ja kuuntelemme mielipiteitä. Kiinnitän tässä keskustelussa huo-
miota kahteen asiaan.

Kun tässä yhteydessä erityisen voimakkaasti korostetaan tasa-arvoa ja tasavertaisuutta,
niin kun tämä lakihan hyväksyttiin jo viime valtiopäivillä, niin huolimatta siitä, että se hy-
27



Pöytäkirjan asiakohta PTK 55/2015 vp
väksyttiin, se perusero, joka on miehen ja naisen avioliiton ja samaa sukupuolta olevan pa-
risuhteen välillä, säilyy eduskunnan päätöksestä huolimatta. Siinä meidän toimivaltuutem-
me loppuvat.

Toinen asia, johon haluan kiinnittää huomiota, on lapsen oikeudet. Niistä me paljon pu-
humme. Kun me puhumme lapsen oikeudesta, verrataan isään ja äitiin, ja suhteessa aikuis-
ten oikeuksista, niin meidän aina tulisi tarkastella ensisijaisesti sitä heikomman näkökul-
masta eli lapsen näkökulmasta, jonka oikeus on vahvempi.

18.57 Antero Laukkanen kd: Arvoisa puheenjohtaja! Vielä yksi näkökulma, nämä seu-
raukset, joita tällä lailla tulee olemaan. Yksi on, kun aika hyvin tunnen tätä kristillistä kent-
tää: Kuitenkin suomalaisista vielä 78 prosenttia kuuluu johonkin kristilliseen yhteisöön, ja
tiedän, että siellä sisällä tällä hetkellä kulkeva keskustelu on sen suuntainen, että jos tässä
nyt halutaan eriyttää, ikään kuin sanotaan, että tehkööt kristilliset yhteisöt, mitä lystäävät,
ja me täällä teemme, mitä lystäämme, niin sitten nämä yhteisöt tulevat tekemään, mitä lys-
täävät, ja he sanoutuvat irti tästä pitkästä traditiosta, jossa he ovat kantaneet vastuun siitä,
että avioliittoja ja parisuhteita solmitaan sellaisella tavalla, että sillä on tietty institutionaa-
linen merkitys. He tulevat sitten kyllä vetämään omat johtopäätöksensä. Siinä on kyllä val-
tiovallalla ihmettelemistä, mistä ne rahat kaivetaan näihin moniin asioihin, joita tälläkin sa-
ralla tehdään.

Sitten vielä, arvoisa puheenjohtaja, edustaja Kasville: Jos edustaja Kasvi kaipaa teolo-
gista keskustelua Raamatusta, minulla on 18 Raamattua ja mielelläni keskustelen hänen
kanssaan. Niitä on ihan joka lähtöön, erivärisiä, -kokoisia ja eri kielillä. Mielelläni jatkan
tätä keskustelua. Syödään vaikka berliininmunkki, minä tarjoan sen.

Keskustelu päättyi.

Asia lähetettiin lakivaliokuntaan.
28


