















































DEM9F09.tmp.xml


Pöytäkirjan asiakohta PTK 72/2017 vp
Pöytäkirjan asiakohta 

PTK 72/2017 vp

Täysistunto

Maanantai 19.6.2017 klo 12.02—17.04

4. Valtioneuvoston tiedonanto  eduskunnalle  hallituksen  parlamentaarisessa  pohjassa ta-
pahtuneesta muutoksesta

Valtioneuvoston tiedonanto VNT 1/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia, valtio-
neuvoston tiedonanto hallituksen parlamentaarisessa pohjassa tapahtuneesta muutoksesta. 

Pääministeri Sipilän esittelypuheenvuoron jälkeen keskustelu käydään nopeatahtisena
siten, että ryhmäpuheenvuorojen pituus on enintään 7 minuuttia. Muut ennakolta varatut
puheenvuorot käytetään ryhmäpuheenvuorojärjestyksessä, ja niiden pituus on enintään 5
minuuttia. Puhemiesneuvosto suosittaa, että nopeatahtisen keskusteluosuuden jälkeenkin
pidettävät puheenvuorot kestävät enintään 5 minuuttia.

Tiedonannon käsittelyn päätteeksi toimitetaan äänestys valtioneuvoston tai ministerin
nauttimasta luottamuksesta, jos keskustelun aikana on tehty ehdotus epäluottamuslauseen
antamisesta valtioneuvostolle tai ministerille. Eduskunta voi päättää lähettää asian valio-
kuntaan, jonka tulee tehdä ehdotus eduskunnan päätökseksi.

Keskustelu

12.03 Pääministeri Juha Sipilä (esittelypuheenvuoro): Arvoisa rouva puhemies! Parla-
mentarismin ydin on se, että hallituksen on nautittava eduskunnan luottamusta ja että hal-
litus voi jatkaa niin kauan kuin tämä luottamus on olemassa, yleensä vaalikauden loppuun
saakka. Pääministerinä tehtäväni on varmistaa kaikissa eteen tulevissa tilanteissa myös
hallituksen toiminta- ja päätöksentekokyky. Jos eduskunnan luottamus puuttuu, hallituk-
sen on erottava. Pääministerinä katson myös, että hallituksen on syytä pyytää eroa, jollei se
ole toimintakykyinen eikä pysty toteuttamaan tehtäväänsä.

Perussuomalaisten puoluekokouksen päätösten jälkeen syntyi tilanne, että arvioni mu-
kaan hallituksen toimintakyky oli uhattuna. Kaikki päätökset ja mielipiteet perustuvat ar-
voihin. Jokainen puolue on rakentunut tietoisesti tai tietämättään kukin omalle arvopohjal-
leen. Käytännön päätöksenteossa hallituksessa arvoista nousevien mielipiteiden pohjalta
tehdään kustakin päätettävästä asiasta kompromissi. Joskus se on helpompaa, joskus hy-
vinkin vaikeaa. Kuultuani lauantaina perussuomalaisten puoluekokouksen päätöksen ajat-
telin arvoeron hallituspuolueiden välillä kasvaneen merkittävästi henkilövaihdosten vuok-
si. 

Perussuomalaisten puolueen linja oli muuttunut, kauemmaksi kahden muun hallituspuo-
lueen linjasta ja arvoista. Päätimme valtiovarainministeri Orpon kanssa, että ennen johto-
päätösten tekemistä käymme selventävän keskustelun perussuomalaisten uuden puheen-
 Tarkistettu
4.3



Pöytäkirjan asiakohta PTK 72/2017 vp
johtajan, Jussi Halla-ahon kanssa. Näin myös teimme. Tuo keskustelu oli mielestäni hyvä,
suora, avoin ja rehellinen.

Mietittyämme tilannetta ministeri Orpon kanssa päädyimme ehdottamaan, että hallitus-
yhteistyö perussuomalaisen eduskuntaryhmän kanssa ei voi enää jatkua. Arvoero hallitus-
puolueiden välillä oli kasvanut niin suureksi, että oli ilmeinen riski, ettei siltä pohjalta enää
pystytä löytämään ratkaisuja eteen tuleviin asioihin. Erityisesti tämä riski liittyi EU-poli-
tiikkaan ja maahanmuuttopoliittisiin linjauksiin. Hallitus on myös sitoutunut länsimaiseen
demokratiaan, oikeusvaltioperiaatteeseen ja jakamattomaan ihmisarvoon. 

Lisäksi perussuomalaisten uusi puheenjohtaja kertoi jäävänsä Brysseliin. On päivänsel-
vää, että hallitusyhteistyön toimivuuden ja sitoutumisen kannalta puolueen puheenjohta-
jan on oltava tiiviisti mukana työskentelyssä. Katsoimme, että esitetty järjestely olisi myös
heikentänyt hallituksen käytännön toimintakykyä. 

Keskustan ja kokoomuksen eduskuntaryhmät päättivät maanantai-iltana ehdotustemme
mukaisesti lopettaa yhteistyön perussuomalaisten eduskuntaryhmän kanssa.

Arvoisa puhemies! Ryhdyimme valmistelemaan hallituksen eroa ja uusia hallitusneu-
votteluja. Neuvottelujen oli määrä alkaa viime viikon tiistaina kello 18. Erilaisia vaihtoeh-
toja kaavailtiin. Kysymykset tiistain kokoukseen eduskuntaryhmille laadittiin. 

Tiedossani oli myös, että liikehdintä perussuomalaisten eduskuntaryhmässä kasvoi
koko ajan. Lopulta tiistaina päivällä 20 edustajaa irtaantui perussuomalaisten eduskunta-
ryhmästä ja perusti Uusi vaihtoehto -ryhmän. Kaikki perussuomalaisten eduskuntaryh-
mään ennen muutosta kuuluneet viisi valtioneuvoston jäsentä siirtyivät uuteen eduskunta-
ryhmään. Ryhmä päätti tukea hallitusta ja sen ministeristöä sekä antoi takeet arvopohjan
päätöksenteossa säilyvän samana kuin aiemmin. Yhteistyö tämän ryhmän kanssa oli luon-
tevinta. 

Hallitus jatkaisi entisellä ministeristöllä ja nykyisellä ohjelmallaan, eikä työhön tulisi
katkosta. Sain myös valtiosääntöoppineilta tulkinnan, että hallitus voi jatkaa toimintaansa,
vaikka sen kannatuksen muodostuminen eduskunnassa on jonkun verran muuttunut. Pää-
timme ministeri Orpon kanssa esittää keskustan ja kokoomuksen eduskuntaryhmille halli-
tusyhteistyön jatkamista nykyisellä ministeristöllä ja nykyisellä ohjelmalla ilman muutok-
sia. Totesimme myös, että hallituksen eronpyyntöä ei tässä tilanteessa jätetä. Keskustan ja
kokoomuksen eduskuntaryhmät hyväksyivät ehdotuksemme myöhemmin tiistai-iltana. 

Hallituksen parlamentaarisen pohjan muodostavat nyt keskustan eduskuntaryhmä, ko-
koomuksen eduskuntaryhmä ja Uusi vaihtoehto -eduskuntaryhmä.

Arvoisa puhemies! Mennään ajassa hiukan taaksepäin, toukokuuhun 2015, jolloin tasa-
vallan presidentti nimitti nykyisen hallituksemme. Sen muodostivat eduskuntavaalien kol-
men suurimman puolueen — Suomen Keskustan, Perussuomalaisten ja Kansallisen Ko-
koomuksen — eduskuntaryhmät. Silloin, tässä salissa, kerroin, että hallitusohjelmamme
kertoo yhteisen tavoitteemme Suomesta kymmenen vuoden kuluttua. Haluamme rakentaa
sillan, jota pitkin kulkemalla pääsemme edessä olevien vaikeuksien yli ehyenä kansakun-
tana. Olemme tätä siltaa nyt rakentaneet kaksi vuotta. Olemme saaneet myös paljon ai-
kaan. Tilanne on parantunut suunnitellusti. 

Hallituskokoonpanossamme on tapahtunut vuoden 2015 jälkeen neljä yksittäistä muu-
tosta. Näillä muutoksilla ei ollut vaikutusta strategiseen hallitusohjelmaamme. Ei ole nyt
käsittelyssä olevalla parlamentaarisen pohjan muutoksellakaan. Runsaan kahden vuoden
hallitustaival ei ole muuttanut ajatuksiamme strategisesta hallitusohjelmastamme eikä
2



Pöytäkirjan asiakohta PTK 72/2017 vp
tämä uusikaan vaihe muuta. Samoja asioita ja samoja tavoitteita haluamme edelleen ja
viemme niitä vahvasti eteenpäin.

Arvoisa puhemies! Talouden saralta kuuluu päivittäin hyviä uutisia laajalla rintamalla.
Teollisuuden liikevaihto on viimeisen tiedon mukaan kasvanut alkuvuonna 12,2 prosenttia
ja palveluiden 7,7 prosenttia verrattuna vuoden takaiseen. Ulkomaalaisten matkailijoiden
määrä puolestaan kasvoi 19,5 prosenttia. Hyvien uutisten seurauksena konkurssien määrä
on vähentynyt alkuvuonna lähes 30 prosenttia. 

Kaikki nämä hyvät uutiset tiivistyvät siihen, että talous kasvoi ensimmäisellä vuosinel-
jänneksellä 2,7 prosenttia verrattuna vuoden takaiseen. Yritysten usko tulevaan on palau-
tunut, minkä seurauksena investoinnit kasvoivat 9 prosenttia. Ensimmäinen tieto toisesta
neljänneksestä kertoo, että talous on jatkanut nopeaa kasvuaan. Talouskasvun nopeutumi-
nen on ehdoton edellytys työllisyyden parantumiselle. Kohentuva työllisyystilanne merkit-
see myös pitkäaikaistyöttömien tilanteen parantumista. Pitkäaikaistyöttömyys on laskenut
lähes 12 000:lla vuoden aikana mutta on toki edelleen liian korkealla tasolla.

Tehtävämme on löytää ratkaisut noin 10 miljardin euron kestävyysvajeeseen. Tästä ura-
kasta linjaukset on pääosin tehty kahden ensimmäisen toimintavuoden aikana. Suomen ta-
loudella on edessään niin merkittävät haasteet, että lisää kasvua ja työpaikkoja tarvitaan.
Tehdyn ratkaisun seurauksena hallituksella on nyt kaksi vuotta aikaa jatkaa hyvin alkanut-
ta talouden tervehdyttämistä ja tehdä täysillä töitä talous- ja työllisyystavoitteisiin pääse-
miseksi. Emme halunneet vaarantaa tätä hyvää kehitystä.

Arvoisa puhemies! EU:n jäsenyys on poliittinen valinta, joka kytkee Suomen läntiseen
arvoyhteisöön. Unionia on uudistettava ja sen toimintaa parannettava. Suomi on aktiivises-
ti ajanut esimerkiksi EU:n puolustusyhteistyön tiivistämistä. Haluamme olla jatkossakin
aktiivinen toimija Euroopan unionin kehittämisessä. Suomi on talous- ja rahaliiton jäsene-
nä sitoutunut edistämään euroalueen vakautta. Suomen tavoitteena on sääntöperusteinen ja
toimiva euroalue, jossa jokaisella jäsenvaltiolla on itsellään ensisijainen vastuu omasta ta-
louspolitiikastaan.

Nämä edellä mainitut kokonaisuudet nojautuvat vahvasti hallituksen keskeiseen periaat-
teeseen yhtenäisestä ja toimintakykyisestä Euroopan unionista, joka pohjaa toissijaisuus-
ja suhteellisuusperiaatteen kunnioittamiseen, [Puhemies koputtaa] tehokkaaseen päätök-
sentekoon ja sääntöjen noudattamiseen. Tämän kaiken pohjana hallitus näkee tärkeänä yh-
teisen eurooppalaisen arvopohjan, perusoikeuksien kunnioittamisen sekä oikeusvaltioperi-
aatteen noudattamisen. Suomi on aktiivinen, käytännönläheinen ja ratkaisuhakuinen jäsen-
valtio. Hallitus yhdistää rakentavalla tavalla kansallisen ja yhteisen eurooppalaisen edun
Suomen EU-politiikassa.

Arvoisa puhemies! Perustuslain keskeisimpiin normeihin kuuluu, että hallituksen on
nautittava eduskunnan luottamusta. Hallituksen parlamentaarisessa pohjassa tapahtui vii-
me viikolla muutos, joka ei kuitenkaan vaikuttanut hallituksen kokoonpanoon eikä halli-
tuksen ohjelmaan. Näin ollen käsillä ei ole perustuslain 62 §:ssä tarkoitettu valtioneuvos-
ton kokoonpanon merkittävä muutos. Myös 26 §:ssä säädettyä ennenaikaisten eduskunta-
vaalien määräämistä on pidettävä tarkoitettuna erittäin poikkeuksellisia tilanteita varten,
jollaisesta ei nyt myöskään ole kysymys.

Suomi tarvitsee toimintakykyisen hallituksen, ja sellainen meillä on.

Ärade talman! Förra veckan skedde en förändring i statsrådets parlamentariska bas. Det är
dock inte fråga om en i 62 § i grundlagen avsedd betydande ändring av statsrådets sam-
3



Pöytäkirjan asiakohta PTK 72/2017 vp
mansättning. Förändringen i regeringens parlamentariska bas har inte inverkat på regering-
ens sammansättning. Samma medlemmar fortsätter som medlemmar i statsrådet även efter
förändringen. Finland behöver en funktionsduglig regering, och det har vi.

Hallituksen parlamentaarisessa pohjassa tapahtunut muutos ja viime viikon poliittiset ta-
pahtumat ovat kuitenkin siinä määrin merkittäviä, että hallituksen on perusteltua tässä ti-
lanteessa antaa luottamuksensa välittömästi eduskunnan arvioitavaksi. Tämä perustuslain
44 §:n mukainen valtioneuvoston tiedonanto antaakin eduskunnalle mahdollisuuden kes-
kustella hallituksen parlamentaarisessa pohjassa tapahtuneista muutoksista ja tarvittaessa
äänestää hallituksen luottamuksesta.

Puhemies Maria Lohela:  Seuraavaksi ryhmäpuheenvuorokierros, ja sen aloittaa keskus-
tan eduskuntaryhmä. — Edustaja Kaikkonen, olkaa hyvä.

12.17 Antti Kaikkonen kesk (ryhmäpuheenvuoro):  Arvoisa puhemies! Suomessa elet-
tiin viime viikolla aika poikkeuksellisia aikoja. Ei politiikka tylsää ole, ei ainakaan aina.
Mutta tapahtumat ovat ymmärrettävästi myös hämmentäneet. Käänteitä oli, ja tilanteet
muuttuivat nopeasti.

Perussuomalaisten Jyväskylän puoluekokouksen jälkeen kävi varsin pian ilmi, että edel-
lytyksiä jatkaa yhteistyötä hallituksessa ei ole. Johtopäätöksen taustalla oli ennen muuta
arvokysymyksiä ja politiikan linjoihin liittyviä mutta myös käytännön kysymyksiä.

Tiistain dramaattinen uutinen perussuomalaisten eduskuntaryhmän hajoamisesta kahtia
muutti näkymän uudestaan. Nyt olemme tilanteessa, jossa hallituksessa jatkavat tiedonan-
non mukaisesti keskusta, kokoomus ja Uusi vaihtoehto -ryhmä. Perussuomalaisten edus-
kuntaryhmään jääneet kansanedustajat siirtyvät oppositioon.

Keskustan eduskuntaryhmä tukee hallitusratkaisua. Ratkaisulla puramme poliittisen
kriisin, johon maamme viime viikolla ajautui. Katsomme, että tällä ratkaisulla huolehdi-
taan yhteiskuntamme vakaudesta ja Suomen myönteisen talous- ja työllisyyskehityksen
jatkumisesta. Ratkaisu takaa myös sen, että on edellytykset viedä keskeneräiset uudistuk-
set, ennen muuta sote- ja maakuntauudistus, maaliin. Ihmisille on saatava töitä ja palvelut
turvattava tasa-arvoisesti koko maassa. EU-politiikassa tarvitsemme selkeän ja johdonmu-
kaisen linjan, jolla pystymme vaikuttamaan EU:n päätöksiin ja parhaalla tavalla turvaa-
maan Suomen ja suomalaisten edut. Se edellyttää sitä, että toimimme EU:ssa oikeissa vii-
teryhmissä.

Keskustelussa olleesta maahanmuuttopolitiikasta tarvitaan myös kriittistä keskustelua,
ja ihmisten arjen turvallisuudesta on kaikin tavoin huolehdittava. Keskustan linja ei ole "ra-
jat kiinni", mutta ei myöskään "tervetuloa kaikki". Tämän ilmiön käsitteleminen viisaalla,
tolkulla ja oikeudenmukaisella tavalla on yksi aikamme haaste. Hädässä olevia on autetta-
va, mutta liian sinisilmäinen ei kannata olla. Aivan kaikki maahamme haluavat eivät ole
vilpittömin motiivein tulossa. Meidän on oltava tarkkoja, mutta oikeudenmukaisia. Syrjin-
nälle, rasismille ja vihapuheelle Suomessa ei saa olla minkäänlaista sijaa. Uskon suoma-
laisten enemmistön olevan tätä mieltä. Kunpa joku päivä kaikki olisivat tästä samaa mieltä.

Arvoisa puhemies! Keskustan eduskuntaryhmän puolesta kiitän sekä kokoomuksen että
Uuden vaihtoehdon eduskuntaryhmiä siitä, että ratkaisuun päästiin. Tiedämme, että päätös
etenkään perussuomalaisten eduskuntaryhmän jättämisestä ei varmasti ollut poliittisesti
saatikka henkilökohtaisesti helppo. Samalla vetoamme osaltamme sen puolesta, että kai-
4



Pöytäkirjan asiakohta PTK 72/2017 vp
killa maltti säilyy niin tässä salissa kuin näiden seinien ulkopuolella. Leimakirveiden heit-
tely suuntaan tai toiseen ei edesauta niiden ongelmien ratkaisemista, jotka ovat sittenkin
suomalaisten yhteisiä. Vanha sanonta "arvaa oma tilasi, anna arvo toisellekin" on viisas oh-
jenuora tästä eteenpäin meille kaikille. Suomalaiset sitten aikanaan vaaleissa päättävät, ke-
nen vaihtoehtoon he luottavat.

Arvoisa puhemies! Hyvät kollegat, kun pääministeriä välillä kritisoidaankin, niin tässä
kohtaa on mielestäni syytä tunnustaa, että ilman pääministerin johtajuutta tilanne voisi olla
nyt toisenlainen. Juha Sipilä piti ohjakset käsissään siitä huolimatta, että viime viikko oli
poliittisesti monin tavoin paineinen ja ristivetoinen. Myrskystä selvittiin jälleen poutasääl-
le.

Nyt on tärkeää, että eduskunta palaa normaaliin työasentoon ja jatkaa työtä Suomen
kuntoon laittamiseksi. Kaikkia tarvitaan: niin vastuullista hallitusta, totta kai niin ikään
vastuullista oppositiota kuin myös sopimaan pystyviä työmarkkinaosapuolia. Yhteinen
tehtävämme yli puolue- ja muiden rajojen on vahvistaa ihmisten uskoa tulevaisuuteen nyt,
kun Suomen suunta on monen vuoden alamäen jälkeen vihdoin parempaan päin.

Arvoisa puhemies! Alkuvuoden aikana Suomen talous on pitkästä aikaa kasvanut jopa
Ruotsia nopeammin, ja se muuten tuntuu hyvältä. Ennusteiden mukaan talous kasvaa myös
loppuvuoden kohisten. Myönteisintä on, että nyt myös nuorten työttömyys ja pitkäaikais-
työttömyys vihdoin alenevat. Mutta Suomi on kuitenkin kunnossa vasta silloin, kun kaikki
ovat mukana. Työllisyyden parantamisen ohella keskustan eduskuntaryhmälle tärkeintä on
pitkään jatkuneen eriarvoistumisen pysäyttäminen. Kun uutta jaettavaa ei isommin vielä
ole, huolenpito heikompiosaisista on näissä oloissa ennen muuta Suomen uudistamista.

Työelämää on uudistettava maltillisesti edelleen. Sosiaaliturvasta on tehtävä kannusta-
vampi ja yksinkertaisempi. Perheiden hyvinvoinnin tukemiseksi painopistettä on siirrettä-
vä tulevaisuudessa yhä enemmän ennaltaehkäisyyn. Eriarvoistumisen torjumiseksi tarvi-
taan myös kokonaan uusia ratkaisuja ja pidemmän aikavälin näkemys. [Pia Viitanen: Mi-
täs ne on?] Keskustan eduskuntaryhmässä pidämme tässä suhteessa tärkeänä professori
Juho Saaren asiantuntijatyöryhmän työtä. Meillä on aito huoli yhteiskuntamme heikompi-
osaisista. Kaikki ei ole kohdallaan, jos pienituloinen eläkeläinen joutuu pohtimaan, ostaa-
ko ruokaa vai lääkkeitä. [Pia Viitanen: Enenevässä määrin!] Pidämme tärkeänä, että halli-
tus huomioi heikompiosaisia vielä jäljellä olevalla kaksivuotiskaudellaan.

Toistemme syyttely, hyvät kollegat, ei edesauta ongelmien ratkaisemista. Mahdollisim-
man eheän ja oikeudenmukaisen Suomen rakentamisen luulisi olevan yhteinen tavoitteem-
me. [Eero Heinäluoma: Ollaan siis hiljaa!]

Arvoisa puhemies! Oppositiosta on ehditty jo vaatia uusia eduskuntavaaleja. Hajotus-
vaalit eivät kuitenkaan ole mielipidekysymys. Kynnys niiden järjestämiseen on perustus-
laissa yhteisesti, kaikkien eduskuntapuolueiden sopimana, asetettu korkeaksi. Ensisijaista
on löytää istuvasta eduskunnasta enemmistö. Tässä pääministerin johdolla myös onnistut-
tiin. Tilanne on kuitenkin poikkeuksellinen. Siksi on tärkeää, että hallituksen luottamus
mitataan eduskunnassa jo huomenna. Hajotusvaaleja vaatineille eduskuntaryhmämme
muistuttaa, että jatkavalla hallituspohjalla on edelleen suomalaisilta viime eduskuntavaa-
leissa saatu valtakirja.

Uudistustyö Suomen kuntoon laittamiseksi on kesken. Suunta on nyt oikea, ja Suomi on
monen vuoden jälkeen saatu jälleen nousun, kasvun ja paremman työllisyyden tielle. Var-
masti virheitäkin on tehty, mutta silti tulokset puhuvat puolestaan.
5



Pöytäkirjan asiakohta PTK 72/2017 vp
12.24 Kalle Jokinen kok (ryhmäpuheenvuoro): Arvoisa rouva puhemies! Viime viikolla
koimme Suomen parlamentaarisen lähihistorian mullistavimmat päivät. Perussuomalai-
nen puolue oli puoluekokouksessaan valinnut uuden johtonsa. Jyväskylästä palasi muuttu-
nut puolue, jonka arvoista ja puoluejohdon sitoutumisesta hallitusyhteistyöhön ja yhtei-
seen ohjelmaan emme enää voineet olla varmoja. Tämän jälkeen meitä kokoomuksessa oh-
jasi viime viikon keskusteluissa kaksi seikkaa: arvomme ja asioiden vastuullinen hoitami-
nen.

Politiikka on ensisijaisesti yhteisten asioiden hoitamista ja vakaan yhteiskuntajärjestyk-
sen turvaamista. Se on sitä, että takaamme jokaiselle suomalaiselle mahdollisuudet kasvaa
täyteen mittaansa lähtökohdista riippumatta ja että esimerkiksi yrityksillämme on luotetta-
va toimintaympäristö, jossa ne uskaltavat investoida kasvuun ja työllistää. Yhteisten asioi-
den hoitaminen käy mahdottomaksi, jos poliittista päätöksentekoa ohjaavat arvot ja visio
Suomesta ovat liian kaukana toisistaan.

Hallitustyön perusta on strateginen hallitusohjelma, joka jättää päivittäiseen työhön liik-
kumavaraa. Vain riittävän yksimielinen ja saman tulevaisuuskuvan jakava hallitus on toi-
mintakykyinen ja pystyy uudistamaan maatamme. Meille kokoomuksessa on välttämätön-
tä, että hallitustyössä puolueet voivat luottaa toisiinsa ja että se, mikä kerran on sovittu, pi-
tää. [Eero Heinäluoma: Se on ymmärrettävää!] Tämän pohdinnan jälkeen kokoomukselle
oli selvää, ettei hedelmällinen hallitusyhteistyö muuttuneen Perussuomalaiset-puolueen
kanssa ollut mahdollista.

Arvoisa puhemies! Kokoomus haluaa yhteiskunnan, jossa jokaisen on hyvä olla. Ha-
luamme takuut siitä, että Suomi on jatkossakin avoin ja kansainvälinen, kieliltään ja kult-
tuuriltaan rikas maa — niin kuin olemme hallitusohjelmaan kirjanneet. Yhteistyötä kans-
samme tekevien on jaettava käsityksemme oikeudenmukaisuudesta, yhdenvertaisuudesta,
ihmisarvosta ja sydämen sivistyksestä. Kokoomus haluaa puolustaa ja vahvistaa näitä ar-
voja.

Yhteiskunnassamme on voimia, jotka pyrkivät murentamaan arvopohjamme ja joiden
kasvualustana ovat pelko, viha ja näköalattomuus. Epävarmuus on polttoainetta kaikenlai-
selle ääriajattelulle. Siksi tulevaisuudenuskon luominen ja vakauden vahvistaminen ovat
tärkeimmät keinot suojella arvojamme. Vastuullinen talouspolitiikka ja tasa-arvoinen kou-
lutus ovat keskeinen tapa ylläpitää suomalaisen yhteiskunnan vakautta ja luoda kaikille
kansalaisille uskoa tulevaisuuteen. Toimivan oikeusvaltion ohella talouskasvu ja terveellä
pohjalla oleva julkinen talous ovat paras suojapanssari perusarvoillemme.

Arvoisa puhemies! Ennustelaitokset päivittävät tämän vuoden kasvuennusteita ylös-
päin. Useiden vuosien ajan kasvuennusteiden etumerkki on ollut negatiivinen. Nyt hyvät
uutiset talousrintamalta ovat todella tervetulleita. Uusia työpaikkoja syntyy ja työttömyys
vähenee. Hallituksen talouspolitiikan linja on alkanut purra, ja yhdessä maailmantalouden
vetoavun kanssa ne ovat saaneet Suomen talouden jälleen liikkeelle. Moni näkee tämän jo
omassa ja perheensä taloudessa.

Valitettavasti meihin on tarttumassa vauhtisokeus. Kun Nordea ilmoitti kuluvan vuoden
talouskasvuennusteeksi 3 prosenttia, välittömästi eri tahot ryntäsivät vaatimaan julkisten
menojen kasvattamista ja korotuksia palkkoihin. Useiden ennusteiden mukaan kasvu kui-
tenkin hidastuu vaalikauden loppuun mennessä noin prosenttiin [Välihuutoja vasemmalta]
ja että hyytymisen voi estää vain palkkakurilla sekä työmarkkina- ja muita talousuudistuk-
sia jatkamalla. Maltti menoissa on edelleen valttia ja rakenteellisia uudistuksia tarvitaan
yhä, jotta voimme jatkossa investoida esimerkiksi koulutukseen. Olemme pyörineet kym-
6



Pöytäkirjan asiakohta PTK 72/2017 vp
menen vuotta kuopan pohjalla, eikä yksi nopean talouskasvun vuosi yksin korjaa tilannet-
tamme. Velkaannumme edelleen yli 5 miljardin vuosivauhdilla. Uudet säästöt eivät ole
ajankohtaisia, mutta tarvitsemme kipeästi uusia kasvua ja työllisyyttä vahvistavia toimen-
piteitä: paikallista sopimista ja muita työmarkkinareformeja, perhevapaiden uudistamista
sekä palkkamalttia.

Arvoisa puhemies! Tulevaisuuden kannalta Suomen kansainvälinen suuntautuminen on
avainasemassa. Eurooppa-politiikkamme jatkuvuus ja aktiivisuutemme sen suhteen on
isänmaan etu, ja se edellyttää toimintakykyistä ja yhtenäistä hallitusta. Kokoomuksen nä-
kökulmasta myös tämä oli ratkaisevaa hallitusyhteistyötä arvioitaessa. EU-jäsenyys kyt-
kee Suomen läntiseen arvoyhteisöön. EU maailman suurimpana sisämarkkinana on meille
kiistatta taloudellisesti tärkeä, mutta ennen kaikkea se on turvallisuutemme tae. Näin on ol-
tava jatkossakin, emmekä kokoomuksessa hyväksy pienintäkään lipsumista tästä. Olem-
me osa länsimaisia instituutioita nyt ja tulevaisuudessa. Tämän kyseenalaistaminen ky-
seenalaistaa koko olemassaolomme. On Suomen edun mukaista olla aktiivisesti ja myön-
teisesti mukana Euroopan unionin kehittämisessä, jossa lähivuodet voivat olla ratkaisevia.
[Eduskunnasta: Kansanäänestys! — Pia Viitanen: Eurooppaministerin linja!]

Arvoisa puhemies! Hallituksen poikkeuksellisissa tilanteissa ratkaisujen on aina perus-
tuttava perustuslain oikeutukseen ja parlamentarismin kunnioitukseen. On muistettava,
että hallitus ja kaikki sen ministerit saavat toimilleen valtuutuksen ja luottamuksen tästä sa-
lista, eduskunnalta. Myrskyn jälkeen olemme nyt purjehtineet satamaan. Tilanteen uudel-
leenarvioinnin ja yhteisen tilannekuvan päivittämisen jälkeen on tullut aika jatkaa eteen-
päin keskustan, kokoomuksen ja Uusi vaihtoehto -ryhmän kanssa. Hallituspohjassa tapah-
tuneen muutoksen jälkeen on perusteltua antaa tiedonanto eduskunnalle tilanteen vaiku-
tuksista hallituksen työskentelyyn. Tämä ei ole hyvän hallitusohjelman muutos, vaan tar-
koituksena on keskustella tilanteesta ja antaa valtioneuvoston luottamus eduskunnan arvi-
oitavaksi.

Totean kokoomuksen eduskuntaryhmän puolesta kokoomuksen olevan sitoutunut jatka-
maan hallitusyhteistyötä. Kokoomukselle on tärkeää olla mukana sellaisessa hallituksessa,
jonka yhteinen tahto on pitää Suomi elinvoimaisena, kansalaisiaan ja heidän valintojaan
kunnioittavana ja niihin kannustavana, vastuunsa kantavana sekä kansainvälisesti aktiivi-
sena maana.

Arvoisa puhemies! 100-vuotiaan Suomen teema on Yhdessä. Parhaimpiinkin kumppa-
nuuksiin mahtuu erimielisyyksiä ja repiviä riitoja. Kun niistä selvitään, ollaan yhdessä vah-
vempia väistämään tulevat karikot. Otetaan tämä rohkaisuna tulevalle kahdelle vuodelle.
Tekemistä ja haasteita varmasti riittää, mutta yhdessä me niistä selviämme.

12.32 Antti Lindtman sd (ryhmäpuheenvuoro):  Arvoisa puhemies! Kaiken tapahtuneen
valossa arvioni tänään on väistämättä hyvin kriittinen. 

Jokaisen kansakunnan perusta rakentuu viime kädessä yhteisille arvoille. Kansanvallan,
yhteisvastuun ja välittämisen arvot sekä ihmisarvon kunnioitus muodostavat Suomea
koossa pitävän henkisen siteen. Kansanvallan peruspilareiden, kuten eduskunnan ja parla-
mentarismin, syvä kunnioitus luo vakautta, turvallisuutta ja ennustettavuutta. 

Vaikeina aikoina arvojen merkitys korostuu. Lauantaina 10.6.2017 Suomessa heräsi
paljon toivoa. Molempien hallituspuolueiden puheenjohtajat sanoivat pohtivansa hallitus-
yhteistyön tulevaisuutta juuri arvojen näkökulmasta. "Kyse on myös periaatteista, ei pel-
kästä hallitusohjelmaan sitoutumisesta" — näin kiteytti ministeri Orpo. Pääministeri Sipi-
7



Pöytäkirjan asiakohta PTK 72/2017 vp
lä puhui ihmisyyskäsityksestä ja perusarvokysymyksistä. Moni ajatteli, että vihdoinkin.
Politiikka palautetaan perusasioihin. Suvaitsemattomuudelle ja vihapuheelle laitetaan ra-
jat.

Tiistaihin tultaessa arvopuheet olivat poissa. Suunta vaihtui suihkukoneen nopeudella ja
arvot vaihtuivat valtapolitiikkaan. Pääministeri Sipilä peruutti lennosta hallituksen eron-
pyynnön. Hallitus päätti jatkaa kuin mitään ei olisi tapahtunut. Tämän päivän tietojen va-
lossa johtopäätös on selkeä. Tässä korttipelissä osalla pelaajista taisi olla merkatut kortit.

Arvoisa puhemies! Politiikassa on tärkeä puhua arvoista, mutta siihen sisältyy myös
vastuu. Sanojen ja tekojen on vastattava toisiaan. Arvot punnitaan erityisesti vaikeissa pai-
koissa. Siksi todelliset arvot ovat vaativia. Ne eletään todeksi jokainen päivä, tai ne ovat
tyhjää puhetta. Vastuulliset päättäjät eivät saa toimia niin, että sanat halpenevat suussa, ar-
vot latistuvat sanahelinäksi. Ei pitäisi puhua tasa-arvosta, jos samalla tekee eriarvoisuutta
kasvattavia päätöksiä. Arvotutkija, emeritusprofessori Klaus Helkama kiteyttikin osuvasti
viime päivien tapahtumat: "Olen ajatellut, että ei tässä nyt kyllä kysymys arvoista ole. Tai
aika vähän. Tämä viimeaikainenhan on ollut poliittista peliä." Aika kova arvio.

Arvoisa puhemies! Eduskunnalle tässä näytelmässä ei annettu kummoista roolia. Halli-
tuspuolueiden eduskuntaryhmät pantiin tapahtuneiden tosiasioiden eteen. Kansanedustaja
Harkimo antoi asiasta eilen tyhjentävän arvion: "Viime viikollahan meillä oli hallituskrii-
si, joka oli hallituskriisi kaikille muille paitsi Soinille, Orpolle ja Sipilälle." Harkimo ih-
metteli diiliä, miten ministeripaikat säilyvät, vaikka kansanedustajien lukumäärä lähes
puolittui. Saa nähdä, onko totuuden puhujalla majatalossa sijaa. 

Kansanedustajilla on ja pitää olla täysi oikeus jättää puolueensa, jos he katsovat puolu-
een suunnan muuttuneen perustavanlaatuisesti. Oikeutusta kuitenkin lisäisi, jos ratkaisuun
ei liittyisi omien ylisuurten valtapaikkojen turvaaminen. Muutoin ulkopuoliselle tämä se-
littyy kaukaa historiasta, 30 hopearahaa ovat vain muuttuneet viideksi ministeripaikaksi.
Pääministeri Sipilä käveli ratkaisuillaan eduskunnan ylitse. Virassa olevilla oikeusoppi-
neilta ei kysytty. Oikeuskanslerin virka oli tätä ennen päätetty jättää puoleksi vuodeksi
odottamaan valittua viranhaltijaa. Tänään professori Lavapuro kuvaa tapahtunutta vaka-
vaksi ongelmaksi. Eduskunnan puhemies, jonka olisi pitänyt vartioida parlamentin ase-
maa, kuului itse loikkaajiin, joten sekin vartiovuoro jäi täyttämättä.

Presidentti Niinistö heräsi asiaan viikonvaihteessa sanoen, että hallituksen eronpyyntö
olisi voinut olla paikallaan. Pehmennettynäkin presidentin kannanotto oli kova ja poik-
keuksellinen. Sen pitäisi pysäyttää kaikki meidät tässä salissa. [Antti Kaikkonen: Voisiko
saada koko sitaatin eikä vain osaa siitä?] Kaikissa tapauksissa olemme jälleen saaneet yh-
den esimerkin siitä, että kaikkea valtaa ei pidä keskittää yksiin käsiin, ei myöskään päämi-
nisterin käsiin.

Hallitus yrittää jatkaa olemassaoloaan muina miehinä. Se jatkaa kuitenkin parlamentaa-
risesti ja moraalisesti ohentuneena ilman kansalaisten enemmistön tukea. On ilmeistä, että
hallituksen takana on enää vajaa 40 prosenttia kansasta, ja se ei ole paljon. Eronpyyntö ja
uudet hallitusneuvottelut olisivat antaneet mahdollisuuden keskustella Suomen linjasta ja
samalla mahdollisuuden tarkistaa linjaa sosiaalisesti oikeudenmukaisempaan suuntaan.
Sitä mahdollisuutta ei haluttu käyttää valtapoliittisten päämäärien johdosta. Hallitusneu-
vottelut olisivat antaneet eduskunnalle mahdollisuuden hakea toisenlaista politiikkaa. Sitä
sosialidemokraatit esittivät. Voi olla, että nyt nähty varmistaa sen, ettei todelliseen muu-
tokseen ole mahdollisuutta ilman kansan uutta valtakirjaa, ilman eduskuntavaaleja. 
8



Pöytäkirjan asiakohta PTK 72/2017 vp
On myös sanottu, että hallitusneuvotteluita ei pidä käydä, koska talous kasvaa. Kyllä, ta-
lous kasvaa ja kansainvälinen, erityisesti Suomen päämarkkina-alueilla puhaltava myötä-
tuuli tukee vuonna 2015 tapahtunutta käännettä. Valitettavasti tässä käänteessä kaikki suo-
malaiset eivät ole mukana.

Arvoisa puhemies! Suomalaiset ansaitsevat parempaa. Sosialidemokraattinen eduskun-
taryhmä esittää, että Suomea vahvistetaan maana, jossa kaikki ihmiset nähdään yhdenver-
taisina, jossa oikeus ei katso ihonväriä, ei syntyperää, ja jossa ihmisillä on halu tukea ja ar-
vostaa toinen toistaan, jossa eriarvoisuutta vähennetään ja kaikki pidetään mukana. Me ha-
luamme Suomen, jossa päättäjät omalla esimerkillään osoittavat, ettei vihalle, sorrolle tai
rasismille ole tilaa. Me haluamme maan, jossa eurooppalainen ja kansainvälinen yhteistyö
nähdään arvona ja mahdollisuutena, maan, jossa nämä arvot eivät ole kaupan eikä poliit-
tista valtapeliä. Me haluamme Suomen, jossa päätöksenteko on läpinäkyvää ja jossa halli-
tus vastaa toiminnastaan eduskunnalle ja Suomen kansalle. Me haluamme hallituksen, jos-
sa edustettuina olevien puolueiden asemat perustuvat kansan vaaleissa ilmaisemaan tu-
keen.

Fru talman! Finländarna är värda mera. Den socialdemokratiska riksdagsgruppen vill att
Finland utvecklas som ett land där människornas hudfärg eller varifrån de härstammar inte
definierar oss som människor. Vi vill utveckla ett likvärdigt Finland där alla vill stöda och
respektera varandra. Vi vill att alla ska vara med.

Arvoisa puhemies! Edellä sanotun perusteella esitän seuraavan epäluottamuslauseen: "Ta-
pa, jolla hallitus koottiin, ei edusta avoimen kansanvaltaisen demokratian toimintaperiaat-
teita. Koska hallitus ei myöskään ollut valmis uudistamaan hallitusohjelmaa ja sen arvo-
pohjaa, hallitus ei nauti eduskunnan luottamusta."

12.40 Simon Elo uv (ryhmäpuheenvuoro): Arvoisa puhemies! Kirjailija Aleksandr Solz-
henitsyn kirjoitti Nobel-puheessaan vuonna 1970: "Tavallisen rohkean ihmisen yksinker-
tainen teko on olla osallistumatta valheisiin, olla tukematta niitä. Tulkoot valheet maail-
maan ja vaikka hallitkoot sitä, mutta ei minun kauttani."

Uusi vaihtoehto -eduskuntaryhmä ja sen 20 kansanedustajaa valitsivat uuden tien. Sete-
lit jäivät, mutta selkäranka pysyi. Pidimme hallitusohjelmaa hyvänä kaksi vuotta sitten, ja
mieli ei ole muuttunut. Meidän linjamme ei ole mihinkään muuttunut. Perussuomalaisten
eduskuntaryhmä piti hallitusohjelmaa hyvänä vielä viime viikon maanantaina — mutta
mieli onkin sitten jo muuttunut. Tulkoot uusi linja vanhaan puolueeseen ja vaikka hallit-
koot sitä, mutta ei meidän kauttamme.

Työstä syntyy se hyvinvointi, jonka päälle koko hyvinvointiyhteiskunta valetaan. Ja
isänmaallisuudesta syntyy se yhteishenki, jolla me yhdessä käännämme Suomen suunnan.
Kaiken tausta ja perusta on meidän kykymme nyt uudistua tässä vaikeassa tilanteessa,
kyky uudistaa meidän talouspolitiikkaamme, kyky uudistaa meidän maahanmuuttopoli-
tiikkaamme ja kyky tehdä sosiaali- ja terveysalan uudistus, kyky siirtyä nykypäivään ja
vastata niihin haasteisiin, mitkä me itse olemme itsellemme silloin hyväksyneet, kun me
liityimme Euroopan unioniin, avasimme taloutemme ja siirryimme tähän globaaliin maa-
ilmaan. Näillä sanoilla puhui ministeri Sampo Terho eduskunnan täysistunnossa 9. helmi-
kuuta 2016.
9



Pöytäkirjan asiakohta PTK 72/2017 vp
Uusi vaihtoehto -eduskuntaryhmä haluaa pelastaa taloutemme, tukea työpaikkojen syn-
tyä, huolehtia suomalaisten turvallisuudesta ja toteuttaa tarvittavat uudistukset.

Eurostatin mukaan euroalueen maiden työvoimakustannukset ovat nousseet ensimmäi-
sellä vuosineljänneksellä 1,5 prosenttia vuoden takaiseen verrattuna. Suomessa työvoima-
kustannukset ovat samaan aikaan laskeneet 2,7 prosenttia. [Välihuutoja vasemmistoliiton
ryhmästä] Kilpailukykysopimus toimii odotetusti ja vahvistaa yritystemme ja myös kan-
samme taloudellista asemaa.

Arvoisa puhemies! Toukokuu oli suorastaan täydellinen. Kuluttajan luottamus talou-
teen oli vahvempaa kuin koskaan, teollisuuden tulos oli vahvin sitten vuoden 2008, palve-
luiden tulos oli vahvin sitten vuoden 2010 ja rakentaminen kasvoi yhä yli normaalin kas-
vuvauhdin. [Jukka Gustafssonin välihuuto] Kesäkuun alussa Suomi ohitti Ruotsin brutto-
kansantuotteen kasvussa ensimmäistä kertaa neljään vuoteen. Finanssikonserni Nordea
nosti juuri reippaasti ennustettaan Suomen talouskasvusta. Ennuste on tälle vuodelle 3 pro-
senttia, kun se aiemmin oli 1,3 prosenttia. Tällainen talouskasvu on vahvempaa kuin halli-
tusohjelman tavoitteisiin pääsemiseksi vaaditaan. Näin ollen lisäleikkauksille ei ole tarvet-
ta.

Opposition mielestä kaikki huono taloudessa on hallituksen syytä, joten: onko kaikki
hyvä taloudessa vastaavasti hallituksen ansiota? [Välihuutoja] Toivon opposition ymmär-
tävän, että kovat ajat vaativat kovia tekoja. 20 kansanedustajaa on valmiita uhraamaan
oman poliittisen uransa isänmaan hyväksi. [Välihuutoja] Kiitän hallituskumppaneja siitä,
että ne kunnioittavat päätöksemme raskautta ja myös historiallisuutta. [Eva Biaudet’n vä-
lihuuto]

Arvoisa puhemies! Hallituksen ulko- ja turvallisuuspolitiikassa toteutuu toiveemme
Puolustusvoimien, poliisin ja suojelupoliisin määrärahojen lisäämisestä. Isänmaamme ul-
koisesta ja sisäisestä turvallisuudesta huolehditaan. Hallitus on järkevöittänyt maahan-
muuttopolitiikkaa, kun esimerkiksi humanitaarisen suojelun perusteista on luovuttu ja per-
heenyhdistämisen kriteereitä on tarkistettu. Turvapaikanhakijoiden sisäisten siirtojen tulee
EU:ssa jatkossakin perustua vapaaehtoisuuteen. Pakolaiskiintiö ei nouse. [Välihuutoja]
Euroopan unionin osalta — hyvät edustajat — niillä korteilla pelataan, jotka meillä käsissä
ovat. Suomi on kansanvaltaisesti liittynyt EU:n jäseneksi, ja kunnioitamme kansan päätös-
tä. Suomi on hallitusohjelman mukaisesti EU:n rakentavan kriittinen jäsenmaa, joka on yh-
teistyökykyinen mutta samalla tunnustaa EU:n tarvitsevan uudistamista. Eurokriisin hoi-
dossa linja on jämäköitynyt, hallitus jopa ajoi Kreikan euroeroa ja tavoitteena on no bail-
out -säännön uskottavuuden palauttaminen. [Pia Viitanen: Tavoitteena!]

"Kasvu ja oikeudenmukaisuus edellyttävät, että monien tarpeet menevät harvojen edun
edelle ja yhteinen isänmaan etu yli kaiken." Näin sanoi ministeri Sampo Terho eduskun-
nan täysistunnossa 20. syyskuuta 2016. [Eva Biaudet: Sama vanha perussuomalainen lin-
ja!]

Arvoisa puhemies! 20 kansanedustajaa todisti kahdessa päivässä, että me emme vain pu-
hu, vaan me toimimme. Olemme sitoutuneet hallitusohjelmaan ja sen tavoitteisiin. Tulem-
me suoraselkäisesti pitämään kiinni sovitusta. Esimerkiksi alueellisen kielikokeilun toteut-
taminen ja turvapaikkapoliittisen ohjelman tavoitteet ovat historiallisia muutoksia, jotka
toteutetaan. [Eva Biaudet: Siitä olette ylpeitä!] Uusi vaihtoehto rakentuu myönteisyyden ja
toivon ympärille. Loputon kohujen selittely, epäyhtenäisyyden henki ja riitely ovat men-
neisyyttä. Aloitamme uudelta pohjalta. Korostan, että tämä oli vaihtoehto, jolle ei ollut
vaihtoehtoa. Vastuullisina kansanedustajina meillä ei ollut vaihtoehtoa jäädä ikuisesti op-
10



Pöytäkirjan asiakohta PTK 72/2017 vp
positioon ikuiseksi oppositiopuolueen edustajiksi. [Välihuutoja] Valitsimme Sinisen tule-
vaisuuden.

Arvoisa puhemies! Uusi vaihtoehto -eduskuntaryhmä tukee Sipilän hallituksen hallitus-
ohjelmaa ja äänestää hallituksen luottamuksen puolesta. [Välihuutoja — Eva Biaudet: Hy-
vin mustaa! Mustaa!]

12.47 Touko Aalto vihr (ryhmäpuheenvuoro):  Arvoisa puhemies! Olemme kesäkuun
kunniaksi saaneet seurata erikoista näytelmää. Se on ollut kuin hyvin kirjoitettua tv-draa-
maa: vallankaappaus, ero ja helpottunut jälleennäkeminen. [Matti Vanhanen: Äänestysli-
put kateissa!] Lopulta olemme tässä: tilanteessa, jossa hallituspuolueen hajottua vanhat mi-
nisterit istuvat edelleen ministeriaitiossa. Tällä kertaa tosin ilman puoluetta, ilman puolue-
ohjelmaa ja ilman uusia hallitusneuvotteluita. 

Hallitus on nyt todellisuudessa eri kuin vielä pari viikkoa sitten. Oikomisen sijaan olisi
pitänyt kuulla kaikkia eduskuntaryhmiä ja neuvotella kunnolla uudesta hallitusohjelmasta.
Silloin me voisimme tietää, mikä todellisuudessa erottaa perussuomalaisia ja Uutta vaihto-
ehtoa. Mikä on keskustalle ja kokoomukselle se merkittävin syy, miksi toinen kelpaa hal-
litukseen ja toinen ei? Mikä nyt muuttuu, vai muuttuuko mikään? [Toimi Kankaanniemi:
Ei mikään muutu!]

Arvoisa puhemies! Politiikka kiinnostaa ihmisiä ja monilla on halu vaikuttaa. Silti moni
on pettynyt siihen, miltä politiikka nykyään näyttää. Viime viikon näytelmä näyttää valta-
peliltä: halulta säilyttää oma asema ja pitää kiinni hallituspuolueille rakkaista sopimuksis-
ta. 

Olemme maailmalla nähneet, miten kansalaisten turhautuminen kanavoituu, kun politii-
kalta menee maine. Ihmisten usko demokratiaan on tässä maailmanajassa tärkeämpää kuin
koskaan. Sitä ei pidä horjuttaa. Se, että voimme luottaa päätöksentekoon, on tärkeää Suo-
men vakaudelle nykyisen informaatiosodan aikana. Minkälaisen viestin viime viikot anta-
vat kansalaisille isänmaamme satavuotisjuhlavuonna?

Arvoisa puhemies! Keskustan ja kokoomuksen puheenjohtajat puhuivat viikko sitten
kauniisti arvoista, siitä, miten länsimaisista arvoista ei tehdä kompromisseja, miten arvot
eivät ole nyt kaupan. Nyt kokoomus ja keskusta istuvat hallituksessa sellaisen ryhmän
kanssa, jonka johto on omien sanojensa mukaan samoilla linjoilla sen puolueen kanssa,
jonka kokoomus ja keskusta juuri heittivät ulos hallituksesta — vedoten arvoihin, tieten-
kin. Etenkin kokoomus korosti ihmisarvoa, sitä, miten se ei hyväksy minkäänlaista syrjin-
tää ja miten kaikille kuuluu kunnioitus ja arvostus yksilöinä. Perussuomalaisten uusi pu-
heenjohtaja olisi allekirjoittanut nykyisen hallituksen ohjelman. Nykyisellä hallitusohjel-
malla on perussuomalaisten puheenjohtajan täysi hyväksyntä. Jos mitään muutoksia halli-
tuksen epäinhimilliseen politiikkaan ei nyt tule, kauniit sanat arvoista ovat lopulta vain tyh-
jää puhetta.

Arvoisa puhemies! Hallituksen arvovalinnat tähän asti ovat olleet hyvin kovia. On lei-
kattu kaikkein heikoimmassa asemassa olevilta, ja leikkaukset kurittavat lapsiperheitä,
työttömiä, eläkeläisiä, opiskelijoita, vammaisia, varusmiehiä ja sairaita. [Ben Zyskowicz:
Orpoja!] Hallitus on höylännyt indekseistä kuten 90-luvun lamassa. Se oli valinta, jonka
hallitus teki varmasti tietäen, minkälaiset seuraukset laman leikkauksilla oli. Perusturvasta
leikkaamisen lisäksi hallitus on leikannut ennennäkemättömän paljon koulutuksesta. Se on
leikkaamista lastemme tulevaisuudesta, heidän oikeudestaan menestyä ja tavoitella onnea.
11



Pöytäkirjan asiakohta PTK 72/2017 vp
Tämä on vaarallinen tie maailmassa, jossa on selvää, että Suomi ei voi pärjätä ilman mer-
kittäviä panostuksia nimenomaan osaamiseen. 

Hallitus ei ole leikannut koulutuksesta vain kotimaassa, vaan myös ulkomailla. Suomen
kehitysyhteistyön painopisteenä on ollut naisten ja tyttöjen koulutus. Sitä tärkeää työtä tä-
män hallituksen valtavat leikkaukset kehitysyhteistyöhön murentavat. Pelkästään kansa-
laisjärjestöjen tekemään kehitysyhteistyöhön kohdistettujen leikkausten seurauksena yli
miljoona ihmistä jää ilman apua. Myös kotimaan toimintaa, tiedotusta ja globaalikasvatus-
ta on karsittu kovalla kädellä. Suomalaisia ja paikallisia työntekijöitä on irtisanottu yhteen-
sä lähes 400. Useita satoja hankkeita on keskeytetty. Samaan aikaan hallituksen maahan-
muuttopolitiikka on ollut kylmää. Ihmisiä palautetaan hengenvaaraan, perheet pidetään
erillään, kodistaan paenneita ihmisiä on nyt enemmän kuin koskaan sitten toisen maail-
mansodan. Mihin hallitukselta on jäänyt näiden ihmisten ihmisoikeuksien arvostaminen ja
kunnioittaminen? Keskusta ja kokoomus puhuivat hallituskriisin aikana kauniisti arvoista
ja yhtäläisistä ihmisoikeuksista. Jäikö tämä ihmisoikeuslupaus samanlaiseksi tyhjäksi pu-
heeksi kuin petetty koulutuslupaus? 

Ihmisoikeuksia rikkovaa lainsäädäntöä riittää korjattavaksi muutenkin. Tässä maassa on
edelleen ihmisiä, joita pakkosterilisoidaan, koska hallitus ei ole halunnut tuoda eduskun-
taan jo valmista esitystä translain muutoksesta. Nyt olisi aika tarttua tähän ihmisoikeusky-
symykseen arvopuheen lisäksi myös tekojen kautta. Aikooko hallitus tehdä näin? 

Uuden vaihtoehdon jäsenet ovat todenneet, ettei ryhmässä suvaita rasismia. Olen tästä
hyvin tyytyväinen. Toivon todella, että ryhmä tekee jatkossa muiden puolueiden kanssa
aktiivisesti ja näkyvästi työtä rasismin ja vihan kitkemisen eteen. Muuten mikään ei muu-
tu. Vihalla emme pääse eteenpäin, vaan luomme vain uutta vihaa. Siksi tämä maa ansait-
see ja tarvitsee enemmän.

Arvoisa puhemies! On tärkeää, että tässä maassa on toimintakykyinen hallitus. Olemme
suurten kysymysten äärellä. Näistä yksi kiireellisimmistä on sosiaali- ja terveyspalvelui-
den kohtalo. Ongelmiin ajautunut sote-uudistus voidaan vielä pelastaa, jos hallitus tarttuu
tarjoamaamme yhteistyön käteen. Tarvitsemme suurissa uudistuksissa laajapohjaista tu-
kea ja pitkäjänteistä päätöksentekoa. Se on satavuotiaan Suomen yhteinen etu.

Arvoisa puhemies! Vihreä eduskuntaryhmä kannattaa edustaja Lindtmanin tekemää
epäluottamuslause-esitystä.

12.54 Laura Huhtasaari ps (ryhmäpuheenvuoro):  Arvoisa puhemies! Härski näytelmä!
Vallanhimoiset ihmiset asettavat itsensä muiden yläpuolelle. Päättäjät ovat heille oikeita
mutta jäsenistö väärä. Hurskasteluun on osallistunut Uuden vaihtoehdon lisäksi myös mui-
ta, jopa tasavallan presidentti sortui tähän. Voi tätä kaksinaismoralismin määrää! Totuutta
pitää vääristellä koko ajan, jotta saataisiin muita lyötyä. 

Perussuomalaisten uusi puheenjohtaja on julkisesti ilmoittanut, että perussuomalaisten
vuoden 2015 vaaliohjelmat, tavoitteet ja arvot ovat edelleen voimassa. Perussuomalaiset
olisivat olleet valmiita jatkamaan hallituksessa ja noudattamaan yhdessä sovittua hallitus-
ohjelmaa. Kun Huhtasaari omana poliittisena mielipiteenään haluaa EU:sta perustellusti
eroon, se on ongelma. Kun ministeri Terho ja edustaja Elo haluavat järjestää EU:sta kan-
sanäänestyksen, se ei ole Orpolle ja Sipilälle ongelma. [Leena Meri: Näinpä!]

Arvoisa puhemies! Ilmeisesti ei ollut koskaan tarkoituskaan toimeenpanna perussuoma-
laisille tärkeitä asioita, joista oli yhdessä sovittu. Juha Sipilän alkuperäisen hallituksen tur-
vapaikkapoliittisessa toimenpideohjelmassa lukee, että hallinto-oikeuden tekemästä kiel-
12



Pöytäkirjan asiakohta PTK 72/2017 vp
teisestä turvapaikkapäätöksestä valittava henkilö ei jää valituksen käsittelyajaksi Suomeen
vaan hänet poistetaan maasta. [Riitta Myller: Minne?] Hallituksen maahanmuuttolinjaa
lähdettiinkin muuttamaan heti, kun perussuomalaisista päästiin eroon.

Hallitusohjelman mukaan Suomen tavoite on EU, jossa jokaisella jäsenvaltiolla on vas-
tuu omasta talouspolitiikastaan ja jokainen jäsenvaltio vastaa itse omista veloistaan. Halli-
tus pyrkii palauttamaan no bail-out -säännön uskottavuuden. Toisin sanoen yhteisesti so-
vitun hallitusohjelman mukaan yhteisvastuuta ja integraatiota ei lisätä.

Hallituksen EU-linjakaan ei enää kelpaa keskustalle, kokoomukselle ja Uudelle vaihto-
ehdolle. Uusi vaihtoehto -ryhmän puheenjohtaja hehkutti kannattavansa Macronin toivon
linjaa. Talousliberaali Macron haluaa viedä euroalueen yhdentymisen tuntuvasti nykyistä
pidemmälle. Hänen mielestään rahaliitto pitäisi muuttaa oikeaksi liittovaltioksi keskitettyi-
ne talousministeriöineen ja tulonsiirtomekanismeineen. [Välihuutoja] Yhteisvastuussa
Suomella ei ole kuin hävittävää. Suuret kansantaloudet ajavat EU:ssakin omaa etuaan. Si-
joittajavastuuperiaate jää pelkäksi pehmeäksi puheeksi. Totta kai Saksa ja Ranska halua-
vat, että muut pelastavat heidän pankkinsa.

Arvoisa puhemies! Uusi vaihtoehto saa siunata kokoomuksen soten ja keskustan maa-
kunnat ja nyt tässä uudessa roolissaan saa siunata vielä Suomen harppauksen kohti liitto-
valtiotakin. [Perussuomalaisten ryhmästä: Näin käy!] Johtajuuden salaisuus on luottamus,
ja perussuomalaisia äänestettiin EU- ja maahanmuuttokriittisyyden vuoksi. Nyt Uuden
vaihtoehdon ministereille riittää, että he ovat ministereitä. [Olavi Ala-Nissilä: Soinia ne
kannattaa!] Aika paksua! Uusi vaihtoehto voi toki sanoa olevansa ytimissä, mutta päätän-
tävaltaa heillä on yhtä vähän kuin Suomella EU:ssa. Perussuomalaiset ovat kansallisval-
tioiden itsemääräämisoikeuden kannalla, me emme ole muuttuneet.

Arvoisa puhemies! Perussuomalaiset kannattavat suomalaisten itsemääräämisoikeutta
sisä- ja ulkopoliittisissa kysymyksissä. Perussuomalaiset ovat tehneet ja tekevät yhteistyö-
tä ensi sijassa itsenäisiä kansallisvaltioita puolustavien poliittisten liikkeiden kanssa. Suo-
men vastarintaliikkeen tai Antifan kaltaiset ääriorganisaatiot eivät ole koskaan olleet pe-
russuomalaisten yhteistyökumppaneita eivätkä tule sellaisia olemaankaan. [Välihuutoja]

Suomi on suomalaisten sosiaalitoimisto. Sveitsillä, Islannilla ja Norjalla ei menisi vielä
paremmin, jos he kuuluisivat EU:hun, eurosta puhumattakaan. Vahva ja vakaa kansakunta
on heikoimmassa taloudellisessa ja terveydellisessä asemassa olevien kansalaistemme tur-
va. 

Perussuomalaiset eivät enää ole hallituspuolue, joten hallitusohjelman kompromissit ei-
vät meitä enää sido. Perussuomalaiset noudattavat oppositiossa omaa ohjelmaansa.

Arvoisa puhemies! Tämä oli härski näytelmä. Kulisseissa oli jo pidempään juoniteltu
operaatiota. Jussi Halla-ahon kutsuminen hallitusneuvotteluihin oli pelkkä näytelmä. Ve-
dottiin höpöhöpöverukkeisiin, jotta perussuomalaisista päästiin eroon. Kaikkien on hyvä
tietää, että perussuomalaiset eivät halunneet lähteä hallituksesta. Kokoomus ja keskusta
halusivat päästä meistä eroon, koska heille eivät enää yhdessä sovitut ohjelmat kelvanneet.

Toivotamme ministeri Terholle ja kumppaneille mukavaa hallitustaivalta Sipilän ja Or-
pon peukalon alla. Muistakaa totella kiltisti, niin kiiltävä musta auto odottaa huomenna-
kin. [Välihuutoja — Naurua]

Arvoisa puhemies! Perustuslain 60 §:n mukaan ministerien on oltava rehellisiksi tunnet-
tuja Suomen kansalaisia. Viikko ennen perussuomalaisten puoluekokousta uutisoitiin hal-
lituslähteistä saaduista tiedoista, että parlamentaarisesta vaihtamisesta oli jo sovittu ennen
puoluekokousta. Tämä ei ollut rehellistä toimintaa ministereiltä. Meillä on nyt Suomi 100
13



Pöytäkirjan asiakohta PTK 72/2017 vp
-vuonna ensimmäistä kertaa loikkarihallitus. Jos poliittiset kollegat eivät voi luottaa halli-
tuksen ministereihin, niin miten sitten kansa? Edellä olevan perusteella teen seuraavan epä-
luottamusehdotuksen: "Perussuomalaisten eduskuntaryhmä katsoo, että viimeaikaisten ta-
pahtumien vuoksi luottamus hallituksen ministereihin on mennyt, minkä johdosta hallitus
ei nauti eduskunnan luottamusta."

13.00 Li Andersson vas (ryhmäpuheenvuoro): Arvoisa puhemies! Jokainen tässä salissa
tuntee niitä kielteisiä mielikuvia, joita poliitikkoihin liittyy. Monet suomalaiset kokevat
poliitikot epäluotettaviksi tyypeiksi, joiden arvot ja lupaukset muuttuvat heti, kun he pää-
sevät valtaan. Siksi moni vierastaa politiikkaa ylipäätään. Isojen visioiden, tavoitteiden ja
paremman yhteiskunnan tavoittelun sijaan politiikka nähdään valtapelinä ja oman edun ta-
voitteluna.

Monilla kouluvierailuilla olen kertonut oppilaille, että eduskunnan työstä annetaan pal-
jon kyynisempi ja oman edun tavoitteluun pohjautuvampi kuva kuin mitä itse olen koke-
nut sen olevan. [Olavi Ala-Nissilä: Kuka sitä antaa?] Olen sanonut, että politiikka kyllä oi-
keasti on paljon asiapitoisempaa ja paljon kohteliaampaa kuin miltä se näyttää median
kautta. Valtakamppailut ja ihmisten väliset kiistat saavat helposti enemmän tilaa ja näky-
vyyttä mediassa kuin ne asiakysymykset, joita eduskunnassa käsitellään.

Mutta tämän kuluneen viikon aikana minua on hävettänyt ajatella, miltä tämä kaikki
näyttää kansalaisten silmissä. Kun te, pääministeri Sipilä ja valtiovarainministeri Orpo,
viikko sitten puhuitte arvojen säilyttämisen tärkeydestä ja sanoitte "ei kiitos" hallitusyh-
teistyölle Jussi Halla-ahon kanssa, moni meistä ajatteli, että kappas, Orpo ja Sipilä löysivät
vihdoin moraalisen selkärankansa. Monissa suomalaisissa heräsi silloin pieni toivonpil-
kahdus siitä, että tämä uusi tilanne johtaisi edes jonkinlaiseen muutokseen kohti tasa-arvoa
hallituksen poliittisessa linjassa.

Muutos — sitä kaipaavat ne suomalaiset, jotka kärsivät niistä päätöksistä, jotka te olette
tehneet. Sitä odottavat ne suomalaiset, jotka ovat joutuneet näkemään sivusta, mitä halli-
tuksen turvapaikkapoliittinen ohjelma todellisuudessa tarkoittaa, kun väkivaltaisuuksien
takia erilleen joutuneet perheenjäsenet eivät pääse näkemään toisiaan tai elämänsä puoles-
ta pelkäävät joutuvat pakkopalautetuiksi. Muutos — sitä odottavat ne suomalaiset, joiden
opintotukea, työttömyysturvaa ja kansaneläkkeitä te olette leikanneet ja joiden lääkkeiden
hinnat ovat nousseet, ja kaikki ne suomalaiset, joiden arjessa koulutusleikkaukset ja pal-
kanalennukset tuntuvat.

Tiistaina selvisi kuitenkin, että kyse ei ollut kriisistä vaan tarkkaan harkitusta strategias-
ta. Hallituksen sisällä oli jo etukäteen varauduttu Jussi Halla-ahon voittoon, ja arvopuhei-
den tarkoitus oli vain rakentaa tie takaisin hallitukseen Timo Soinille ja Uusi vaihtoehto
-ryhmälle.

Voiko politiikka olla enää kyynisempää? Kaikki tämä siksi, että kaikkien aikojen laaja-
mittaisin sosiaali- ja terveydenhuollon yhtiöittäminen ja ulkoistaminen toteutettaisiin
suunnitelmien mukaisesti. Asiantuntijoiden varoituksista huolimatta hallitus pitää kiinni
suunnitelmastaan luoda noin 10 miljardin verorahoitteinen markkina isoille terveyskonser-
neille. Toistamme vasemmistoliitossa taas kerran vaatimuksemme: tehdään sote-uudistus,
mutta tehdään se parlamentaarisena yhteistyönä, asiantuntijoita kuunnellen ja tasa-arvon
sekä julkisten palveluiden vahvistamiseksi.

Arvoisa puhemies! Sipilälle ja Orpolle ei ollut ongelmaa tehdä yhteistyötä perussuoma-
laisten kanssa silloin, kun Jussi Halla-aho oli hallituspuolueen meppi ja ne kansanedusta-
14



Pöytäkirjan asiakohta PTK 72/2017 vp
jat, jotka nyt siirtyivät oppositioon, kuuluivat hallituspuolueen eduskuntaryhmään. Timo
Soinille ei ollut ongelmaa tehdä yhteistyötä Jussi Halla-ahon kanssa niin kauan kuin hän
itse oli puoluejohtaja.

Nyt Soini ja kumppanit ovat jopa valmiita perustamaan uuden puolueen, jotta saavat jat-
kaa hallituksen apupuolueena pienituloisia kurjistavalla ja julkisia hyvinvointipalveluita
ulosmyyvällä linjalla. Ja entäs oppositioon siirtyvät perussuomalaiset? Jo heti ensimmäi-
sellä kyselytunnilla eräs edustaja moitti hallituksen leikkauspolitiikkaa köyhien unohtami-
sesta. [Ben Zyskowicz: Se oli Kankaanniemi! — Naurua] Tämä sama edustaja oli vielä
viikko sitten yksi hallituspolitiikan kärkkäimmistä puolestapuhujista ja on itse ollut muka-
na sopimassa hallituksen köyhiä kurjistavasta leikkauspolitiikasta. Arvoisat edustajat, voi-
ko politiikka olla enää selkärangattomampaa?

Arvoisa puhemies! Koko tässä kriisissä on ennen kaikkea kyse demokratiasta ja kansan-
vallasta. Maan hallituksessa istuu nyt edustettuna viidellä ministerillä eduskuntaryhmä,
jonka edustajat saivat viime vaaleissa 5,4 prosenttia annetuista äänistä ja joka on yhden vii-
kon vanha. Kun tämä ryhmä järjestäytyy puolueeksi, istuu hallituksessa edustettuna sellai-
nen puolue, jota kukaan ei ole missään vaalissa äänestänyt.

Ymmärrämme, että pääministeri perustuslain mukaan on velvollinen ja oikeutettu ensin
etsimään parlamentaarista enemmistöä olemassa olevien ryhmien kesken. Silti olisimme
pitäneet uusia vaaleja demokraattisempana tapana ratkaista tätä poliittista solmua ja etsiä
vakaata enemmistöpohjaa hallitustyöskentelylle. Nyt Sipilä ratkaisi sen ottamalla käytän-
nössä uuden puolueen hallitukseen, ilman hallituksen hajottamista ja ilman uusia hallitus-
neuvotteluja, jotta prosessikaavioon tulisi mahdollisimman vähän kansanvallan aiheutta-
mia häiriöitä. [Vesa-Matti Saarakkala: Kukas se on perustuslakivaliokunnan puheenjohta-
ja?]

Arvoisa puhemies! Kansalaisten luottamus politiikkaan ja poliitikkoihin palautetaan
vain osoittamalla, että aatteet, periaatteet, arvot ja kansanvalta aidosti tarkoittavat meille
jotain. Siksi vasemmistoliiton eduskuntaryhmä kannattaa edustaja Lindtmanin tekemää
epäluottamuslausetta.

13.08 Anna-Maja Henriksson r (ryhmäpuheenvuoro):  Värderade talman! Redan som
barn får vi lära oss att hålla oss till sanningen. Vi får lära oss att det är viktigt att kunna lita
på varandra. Hela vårt samhälle bygger på förtroende. Det är ingen tillfällighet att vi fin-
ländare anses pålitliga, att vi är ett folk som står fast vid vårt ord. Ett folk som håller vad vi
lovat. Det är mot den bakgrunden som vi ska se på den senaste veckans händelser.

Arvoisa puhemies! Suomella on poliittinen järjestelmä, joka perustuu siihen, että hallituk-
sella on tarpeeksi laaja parlamentaarinen enemmistö. Viime viikon alkupuolella näytti vie-
lä siltä, että pääministeri Sipilä olisi menettänyt tämän parlamentaarisen enemmistön. Mut-
ta kaikki muuttuikin yhdessä vuorokaudessa, eikä dramaattisista käänteistä ollut puutetta.
Ensinnäkin Halla-ahon perussuomalainen puolue sai lähteä hallituksesta. Toiseksi perus-
suomalaisten puolue hajosi keskeltä kahtia ja uusi eduskuntaryhmä nimeltä Uusi vaihtoeh-
to näki päivänvalon. Tämä uusi ryhmä vannoi heti kärkeen uskollisuutta hallitusohjelmal-
le. Tämä riitti pääministerille, joka ei ollut vielä ehtinyt Kultarantaan jättääkseen hallituk-
sen eroanomuksen. Sen sijaan Sipilä julisti, että hallituskriisi on nyt ohi. 

Olen kuvannut tätä harvinaista poliittista draamaa House of Cards -sarjan yhdeksi jak-
soksi. Pääministeri on kieltänyt, että kyseessä olisi ollut etukäteen sovittu käsikirjoitus. Ol-
15



Pöytäkirjan asiakohta PTK 72/2017 vp
koon niin, mutta ei ole täysin samantekevää, kuka tiesi mitä ja missä vaiheessa. Uskotta-
vuuden vuoksi olisi tärkeää, että hallituksen ministerit rehellisesti kertoisivat, miten asiat
etenivät. Sen me olemme ainakin nähneet, että ulkoministeri ei seiso omien sanojensa ta-
kana. Hän käänsi takkinsa niin että napit lensivät: blogissaan hän sanoi voimakkaasti raa-
matullisia kielikuvia käyttäen, että hän ei koskaan hylkäisi omaa puoluettaan — kymme-
nen päivää myöhemmin se on juuri se, mitä hän tekee. Mitä tämä kertoo uskottavuudesta?
Minkä kuvan tämä antaa politiikasta? RKP ja ruotsalainen eduskuntaryhmä haluavat tietää
totuuden. Pääministeri Sipilä, milloin te tulitte tietoiseksi Soinin varasuunnitelmasta? Ul-
koministeri Soini, ymmärrättekö te — missä te nyt olettekaan — että teidän uskottavuuten-
ne tänään ei ole enää sama kuin viikko sitten? Te olette pettänyt itsenne. Miten te kuvitte-
lette, että suomalaiset enää voivat luottaa teidän sanaanne? 

Suomi on oikeusvaltio. Totuus ja rehellisyys ovat ne asiat, joiden pitäisi palaa kirkkaim-
pina vaikeinakin aikoina. Ajan saatossa viime viikon tiistai tullaan ehkäpä näkemään mes-
tarillisena poliittisena peliliikkeenä mutta valitettavasti myös manööverinä, jossa oma kun-
nianhimo meni kaiken edelle ja jossa oltiin valmiita uhraamaan totuus omien tavoitteiden
vuoksi. 

Värderade talman! Då vi granskar händelseförloppet ur demokratisk synvinkel så var det
verkligen inget drömresultat för demokratin. I val röstar människor förutom på person,
också på ett parti. Nu söker statsministern förtroende i riksdagen för en regering som har en
grupp som inte har mätt sitt understöd i ett allmänt val. Det här är ett verkligt svaghetsteck-
en.

Statsministern hänvisar till att man från statsrådets sida kollade hos statsförfattningsex-
perter att manövern var juridiskt korrekt. Även om det begärda utlåtandet är kort, är det bra
att experternas slutsats har refererats i offentligheten.

Men nu är det så att det handlar mycket om moral. Man har också talat mycket om män-
niskovärde under processens gång. Jag har tidigare sagt att jag tycker att det är bra att led-
ningen för centern och samlingspartiet satte ned foten och inte accepterade ett regerings-
samarbete med Jussi Halla-aho. Svenska riksdagsgruppen hoppas att dessa moraliska vär-
deringar ska synas tydligare i regeringens politik. Det som gör att man tvivlar är att åsikts-
grunden inte har förändrats märkbart bara därför att tjugo avhoppare från sannfinländarna
nu kallar sig Nytt alternativ.

Det enda som har hänt är att vi nu har två populistgrupper — den ena i regeringen och
den andra utanför. Det är patetiskt att ledningen för Nytt alternativ jämför sig med den Eu-
ropainriktade Macrons nya parti i Frankrike, samtidigt som man fortsätter omfamna det
Njugga manifestet.

Arvoisa puhemies! Tämä uusvanha hallituspohja tarkoittaa sitä, että trioministerinä toimi-
va Sampo Terho tulee jatkamaan EU-politiikan jarruttamista niin paljon kuin hän vain keh-
taa. Vain muutama viikko sitten Terho sanoi Hommaforumin haastattelussa, että hän tukee
EU-kansanäänestystä samalla kaavalla kuin Britanniassa. Tämä hallituksen lähtöasetelma
on ruotsalaisen eduskuntaryhmän mielestä huono. Me olimme toivoneet, että Sipilän ja Or-
pon puheet yhteisestä arvopohjasta ja aktiivisemmasta Eurooppa-politiikasta yhdistettynä
Halla-aholle annettuihin rukkasiin olisi tarkoittanut uuden ajan alkua.

RKP:stä hallitusohjelman uudistaminen olisi ollut isänmaallinen teko, kun painopisteik-
si olisivat jälleen muodostuneet koulutus, tutkimus ja uudistuva työelämä.  Sen lisäksi lin-
16



Pöytäkirjan asiakohta PTK 72/2017 vp
jauksia, joita olisimme kaivanneet, ovat perhevapaauudistus, humaanimpi maahanmuutto-
politiikka, pakolaiskiintiön kasvattaminen ja luonnollisesti Eurooppa-politiikan aktivoin-
ti. Kaikille näille keskusta ja kokoomus ovat olleet avoimia, mutta nyt, aivan kuten ennen-
kin, on hallituksen kansallismielinen populistiryhmä jarruttamassa näitä kaikkia. Ruotsa-
lainen eduskuntaryhmä katsoo, että suomalaisen yhteiskunnan tulee keskittyä mahdolli-
suuksiin, ei uhkakuviin. Me peräänkuulutamme ilmapiiriä, jossa on enemmän tilaa
optimismille. Me uskomme myös, että valtaosa suomalaisista on valmis muutokseen. 

Arvoisa puhemies! Uusvanha hallituspohja ei totisesti ole mikään demokratian riemu-
voitto, ja koska hallitus ei ole myöskään valmis uudistamaan hallitusohjelmaa edellä mai-
nittuun suuntaan, on ruotsalainen eduskuntaryhmä esitetyn epäluottamuslauseen kannalla. 

Vi stöder det av ledamot Lindtman föreslagna misstroendet för regeringen.

Puhemies Maria Lohela: Seuraavaksi kristillisdemokraattinen eduskuntaryhmä, edustaja
Essayah, olkaa hyvä. Hänen jälkeensä puheenvuorot pääministeri Sipilälle ja ministeri Or-
polle.

13.15 Sari Essayah kd (ryhmäpuheenvuoro): Arvoisa rouva puhemies! Hallituksen par-
lamentaarinen pohja on muuttunut rajusti. Viiden ministerin poliittisena taustaryhmänä on
20 kansanedustajan joukko, jolla puolestaan ei ole taustalla omaa puoluetta, ei poliittista
ohjelmaa tai puolueväkeä. Meillä on siis vain kaksi hallituspuoluetta tällä hetkellä. Täysin
poikkeuksellinen tilanne Suomen historiassa. Koska tilanne on poikkeuksellinen, viisain ja
todennäköisesti myös nopein tie vakauttaa hallitus olisi ollut käynnistää parlamentaarinen
prosessi uuden hallituksen muodostamiseksi.

Hallituksen avainministerit toteuttivat kuitenkin toisen suunnitelman: hallituksen sijas-
ta hajosi yksi hallituspuolueista. Varasuunnitelma tapahtumien kuluksi oli lehdistä luetta-
vissa jo viikko ennen tapahtumia. Kuitenkin hallituksen keskeisistä ministereistä jokainen
vuorollaan on kiistänyt, että mitään suunnitelmaa oli olemassa. Luottamuspääoma on po-
litiikan kallein pääoma, jota ilman yksittäinen ministeri tai varsinkaan koko hallitus ei voi
työskennellä. Luottamuspääomaa ei ole helppo kartuttaa uudelleen, kun se on syöty.

Arvoisa puhemies! Kahden puolueen hallituspohja on haavoittuva. Perussuomalaisten
hajoamisen peräaallot keikuttavat hallitusvenettä vielä pitkään. Viiden ministerin jaksami-
nen on koetuksella tässä lusikkajaossa. Kuitenkin voimia pitäisi riittää siihen varsinaiseen
hallitustyöhön: suomalaisten asioiden hoitamiseen. Tässä hallitus tulee tarvitsemaan oppo-
sitiota enemmän kuin koskaan. Esimerkiksi sote-uudistuksen loppuun saattaminen vaatii
opposition apua. Perustuslakivaliokunnassa esille nousseet ongelmat ovat pääosin olleet
ainakin asiantuntijoiden ja opposition tiedossa jo lakien lausuntovaiheessa.

Kristillisdemokraatit ovat koko ajan nostaneet päähuolinaan esille yhtiöittämisen vai-
keuttavan integraatiota ja valitun valinnanvapauden mallin hankaloittavan yhdenvertai-
suutta. Valinnanvapaus on meille sinällään myönteinen asia. Hallituksen esittämät linjauk-
set valinnanvapauden toteuttamisesta kuitenkin uhkaisivat kansalaisten valinnanvapautta
tulevaisuudessa, sillä malli antaisi liian suuret mahdollisuudet alueellisten, yksityisten mo-
nopolien muodostumiselle. Jotta kansalaisten valinnanvapaus voi toteutua, on myös pie-
nempien palveluntuottajien, kuten pienten yritysten ja järjestöjen, voitava jatkaa toimin-
taansa uudistuksen jälkeen. Tällä hetkellä juuri pienten toimijoiden toimintaedellytysten
turvaaminen on uudistuksessa erittäin epävarmalla pohjalla. Opposition osaamista olisi
17



Pöytäkirjan asiakohta PTK 72/2017 vp
kaivattu sote-valmistelussa jo aiemmin, mutta nyt viimeistään näitä näkökulmia on kuul-
tava.

Hallituksen ja opposition piirissä on yhtä lailla iloittu alkaneesta talouskasvusta. Kas-
vun taustalla ovat käänteet maailmantaloudessa, mikä vihdoin alkaa näkyä myös meillä.
Mutta tämän vähäisenkin talouskasvun hyödyt hallitus voi vielä omilla virheillään tuhota.
Huonosti toteutettu sote-uudistus voi johtaa säästöuran sijaan lisäkuluihin. Alkoholilain
runnominen läpi asiantuntijoiden varoituksia kuulematta johtaa päihdehaittojen ja kulujen
hurjaan kasvuun ja, pahinta kaikista, inhimillisiin tragedioihin. Hallituksen huonolla poli-
tiikalla talouskasvun hedelmät on äkkiä syöty. Jos vielä työllisyyspolitiikkaa hoidetaan
vain markkinaehtoisesti, moni pitkäaikaistyötön, vajaakuntoinen, mielenterveyskuntoutu-
ja ja osatyökykyinen ei pääse talouskasvun hedelmistä edes haukkaamaan. Hallituksen po-
litiikan sijaan tarvitaan heikoimmista huolehtimista ja inhimillisempää otetta.

Arvoisa puhemies! Hallitus seisoo tai kaatuu Uusi vaihtoehto -ryhmän varassa. Olem-
me kuulleet, että tämä joukko kertoo sitoutuneensa hallitusohjelmaan. Ja tiedämme myös,
että kahden hallituspuolueen puheenjohtajat ovat tehneet niin sanotusti pelisäännöt selvik-
si Uuden vaihtoehdon johtohahmolle, eurooppaministeri Sampo Terholle. EU-kysymyk-
set ovat takuuvarmasti politiikan keskiössä seuraavat kaksi vuotta, joten sitoutumisen taso
mitataan koko ajan käytännössä. Kreikka tarvitsee toistuvasti lisää rahaa, maahanmuutto-
politiikassa ajetaan automaattista taakanjakomekanismia, ja brexitin myötä EU:n hinta net-
tomaksajamaa Suomelle tulee kasvamaan. Suomen tulevaisuuden kannalta keskeisessä
Euroopan unionin nivelvaiheessa tarvitaan taitavaa EU-politiikkaa, jossa hallituksen oman
linjan olisi oltava selvä.

Me kristillisdemokraatit edellytämme, että EU-politiikan suunnasta käydään komission
kaikkien keskusteluasiakirjojen valmistuttua hallituksen selonteon pohjalta perinpohjai-
nen poliittinen keskustelu. Kristillisdemokraatit torjuvat suunnitelmat liittovaltiokehityk-
sestä. Tahdomme liittovaltiokehityksen sijaan itsenäisten jäsenmaiden yhteistyöhön perus-
tuvaa EU-politiikkaa. Jäsenmailla on oltava vastuu omasta kehityksestään, muutoin ajau-
dumme väkisin kasvaviin tulonsiirtoihin unionin sisällä.

Arvoisa puhemies! Eduskunnan tehtävänä on huomenna antaa hallituksen avainminis-
terien toimille hyväksyntä tai olla antamatta eli äänestää hallituksen luottamuksesta. Olisi
maan etu, että eduskuntakauden jäljellä olevat vuodet mentäisiin ilman uusiutuvia hallitus-
kriisejä ja että maassa olisi toimintakykyinen hallitus, joka nauttii ei vain eduskunnan vaan
kansalaisten laajaa luottamusta.

Ikävä kyllä, kristillisdemokraattinen eduskuntaryhmä ei koe luottamusta hallituksen toi-
mintatapoihin eikä sen hallitusohjelmaan. Siksi äänestämme epäluottamusta hallitukselle.
Yhdymme edustaja Lindtmanin esittämään epäluottamuslauseeseen. [Eero Heinäluoma:
Se oli selkeä puheenvuoro!]

13.22 Pääministeri Juha Sipilä:  Kiitoksia, rouva puhemies! Ensinnäkin, päätös tehtiin
puhtaasti arvopohjalta maanantaina, tämä esitys eduskuntaryhmille. Arvot eivät edelleen-
kään ole kaupan. Me lähdimme tässä tilanteessa täysin tyhjän päälle ratkaisuehdotuksem-
me kanssa. [Paavo Arhinmäki: Tyhjän päälle rakensitte!]

Miksi politiikka sitten koetaan vastenmieliseksi? No, se koetaan vastenmieliseksi sen ta-
kia, että täällä kehitellään ihmeellisiä mielikuvitustarinoita, salaliittoteorioita, joihin ei ole
mitään perusteita. [Kari Uotilan välihuuto] Se, että jo ennen perussuomalaisten puolueko-
kousta triolla olisi ollut joku suunnitelma, on täyttä mielikuvitustarinaa. Soitin Soinille
18



Pöytäkirjan asiakohta PTK 72/2017 vp
tuonne puoluekokoukseen puheenjohtajistovalintojen jälkeen, ja Soinillakaan ei ainakaan
tuossa tilanteessa ollut mitään muuta kuin syvä pettymys mielessä. Puhuin hänen kanssaan
tuolta Tallinnasta myöhemmin iltapäivällä.

No, mitkä sitten olivat käytännössä vaihtoehtomme? SDP, vasemmistoliitto ja vihreät il-
moittivat julkisuudessa, että he eivät ole valmiita uusiin hallitusneuvotteluihin, vaan ai-
noastaan vaalien kautta. Tällainen tieto meille tuli. KD ja RKP katsoivat vastuullisesti täs-
sä vaikeassa tilanteessa Suomen etua ja selvästi olisivat valmiita tuohon prosessiin. Mutta
tuo pohja, mikä olisi syntynyt kokoomuksen, keskustan ja KD:n, RKP:n varaan, on kovin
ohut jatkaa enemmistöhallituksena.

No, sitten uusista vaaleista täällä on esitetty, tästäkin pöntöstä, vaatimuksia. Eduskun-
nan lausuma vuodelta 1990 kuuluu näin: "Eduskunta edellyttää, että eduskunnan hajotta-
mista koskevan asian esille ottamisen aiheena saattaa olla vain pitkäaikainen, lähinnä po-
liittisen hallituksen muodostamisvaikeutena ilmenevä parlamentaarinen kriisi tai muunlai-
sesta syystä eduskunnan toimintakykyyn tai kokoonpanoon kohdistuva kiistaton epäluulo
ja yleensä myös oletus siitä, että eduskunnassa pidetään hajotusta laajasti aiheellisena. Sen
sijaan valtioneuvoston omat sisäiset tai ulkoiset toimintavaikeudet eivät lähtökohtaisesti
saa johtaa eduskunnan hajotukseen. Eduskunta edellyttää, että edellä mainitun kaltaista
hallituskriisiä tai eduskunnan ja hallituksen välistä kiistaa ei pyritä ratkaisemaan eduskun-
ta hajottamalla tai tällä uhkaamalla." Tämä on eduskunnan omasta lausumasta vuodelta
1990. [Keskustan ryhmästä: Selkeää tekstiä!]

Sitten näihin väitteisiin, että Suomella ei ole ylintä laillisuusvalvojaa. No totta kai Suo-
mella on ylin laillisuusvalvoja. Apulaisoikeuskansleri hoitaa, on hoitanut ja käytännössä
hoitanut jo pidempään tätä tehtävää. Meillä on sijaisuusjärjestelmä. Ei ole päivääkään, et-
teikö meillä olisi ylintä laillisuusvalvojaa tässä maassa. [Antti Kaikkonen: Aika vastuutto-
mia väitteitä!] Tällaisessa tilanteessa, poikkeuksellisessa tilanteessa on täysin normaalia
konsultoida valtiosääntöasiantuntijoita. Myös oikeusministeriötä konsultoitiin, ja oikeus-
ministeriöstä, samoin kuin myöskin valtiosääntöasiantuntijoilta, saatiin tähän muistio.

No, sitten tähän arvopohjaeroon. Ehkäpä tuo ero tuli tässä perussuomalaisten ryhmäpu-
heenvuorossa selkeästi esille. Puhutaan esimerkiksi EU-integraatiosta. Onko EU-integraa-
tiota se, että me syvennämme puolustusyhteistyötä? Tästä on myöskin selkeä maininta
meidän hallitusohjelmassamme, ja hallitus on ollut tällä sektorilla erittäin aktiivinen ja tu-
lee olemaan jatkossakin. Se, että jäsenmailla on vastuu omasta taloudestaan, on meille it-
sestään selvää.

Täällä muutamissa puheenvuoroissa viitattiin talouskasvuun ja että ollaan päästy hy-
vään vauhtiin. Siihen ei tosiaankaan pidä tuudittautua. Nyt tarvitaan malttia, tarvitaan jat-
kuvasti toimia, että tästä tulee pidempiaikainen kehitys.

Puhemies Maria Lohela:  Ministeri Orpo, 5 minuuttia.

13.28 Valtiovarainministeri Petteri Orpo:  Arvoisa puhemies! Tämä on toistoa, mutta
koen tärkeäksi käyttää tämän puheenvuoron.

Kokoomus ja keskusta päättivät viikko sitten maanantaina, ettei hallitusyhteistyötä Hal-
la-ahon perussuomalaisten kanssa voi enää jatkaa. Tämä ajatus oli kypsynyt viikonlopun
aikana pidetyn puoluekokouksen aikana, sen valintojen myötä, sekä maanantain tapaami-
sen ja sen jälkeen käytyjen keskustelujen myötä. Ensimmäinen syy oli ristiriita arvoissa,
toinen oli hallitusohjelmaan sitoutuminen, sen tulkitseminen, ja kolmas oli hallituksen toi-
19



Pöytäkirjan asiakohta PTK 72/2017 vp
mintakyky. Kun me teimme tämän päätöksen maanantaina, ei meillä ollut varmaa tietoa
siitä, mihin se johtaa, ja maanantain jälkeiset tapahtumat ovat seurausta tästä päätöksestä.

Perussuomalaisten ryhmässä tehtiin omat ratkaisut, jotka avasivat mahdollisuuden hal-
lituksen jatkolle. Kuitenkin tämä ryhmästä irtaantuminen noin suurella joukolla oli hyvin
poikkeuksellinen teko, niin poikkeuksellinen, etten siihen uskonut emmekä sen varaan ra-
kentaneet ennen kuin tiistaina, kun ryhmän hajoamisen tapa ja koko ja määrä vahvistuivat.
Minusta on jopa hieman huvittava ajatus, että itse olisin tai kokoomus olisi ennen perus-
suomalaisten puoluekokokusta ollut joissain pöydissä suunnittelemassa, mitä tehdään pe-
russuomalaisten kokouksen jälkeen, tällaisia operaatioita ja käsikirjoituksia. [Välihuutoja
vasemmistoliiton ryhmästä] On aivan selvää myöskin se, että jokainen politiikan toimija
pohtii erilaisia vaihtoehtoja, mutta on täysin mahdotonta ennustaa tällaisia tapahtumia.

Lopputuloksena meillä on nyt enemmistöhallitus, joka on aiempaa tiiviimpi ja toimin-
takykyisempi. Se on sitoutunut hallituksen ohjelmaan, ja me tulkitsemme hallituksen oh-
jelmaa samalla tavalla. Tämä päätös olisi voinut johtaa hallituksen eroon, hallitusneuvot-
teluihin tai uusiin vaaleihin. Sen riskin me otimme, koska jossakin kulkee raja. Tätä pro-
sessia voi arvostella, mutta se ei vie sitä tosiasiaa yhtään mihinkään, että me vedimme sel-
keän rajan arvopohjalta siihen, miten Suomessa hyväksytään suhtautuminen ihmisarvoon,
demokratiaan, ylipäänsä universaaleihin arvoihin. Ja jos nyt kyse on siitä, että teidän mie-
lestänne tämä tulee kyseenalaiseksi, koska me jatkamme Uuden vaihtoehdon kanssa, niin
kyllä minusta, kun minä katson näitä tolkun ihmisiä, ja vaikka Terhoa ja Eloa, jotka johta-
vat tätä Uutta vaihtoehtoa, ero arvoissa, tavassa toimia ja historiassa on melkoinen. Mie-
lestäni äskeinen ryhmäpuheenvuoro sitä vahvisti, ja tätä mielestäni ei voi olla näkemättä ja
tunnustamatta. Se rajanveto — se oli arvopohjainen, ja siitä ovat seuranneet nämä sen jäl-
keiset tapahtumat.

Ohjelmalliset kysymykset olivat toinen keskeinen asia tämän yhteistyön katkaisemisel-
le. Toisaalta ohjelmalliset kysymykset olivat merkittävä asia työn jatkumiselle tämän tii-
vistyneen ryhmän kanssa. Keskeisiä ohjelmallisia kysymyksiä ovat talous- ja työllisyyspo-
litiikka ja jo täällä korostettu EU-politiikka. Suhteessa Euroopan unioniin ja kansainväli-
syyteen tämän uuden Jyväskylässä syntyneen perussuomalaisen puolueen johdon kanssa
meillä on suuri näkemysero: esimerkiksi nationalismi, jota puheissa kovasti korostetaan, ei
mielestäni ole isänmaallisuutta. Isänmaallisuus on rakkautta omaa maata ja kansakuntaa
kohtaan ilman vihaa tai epäluuloa muita kansakuntia tai kansalaisuuksia kohtaan. Minulle
isänmaallisuus on sitä, että tehdään suomalaisten parhaaksi ratkaisuja. Euroopan unionin
jäsenyys on suomalaisten parhaaksi, se on suomalaisten etu, ja siksi se on isänmaallisuutta.
Sen kyseenalaistaminen tai sen kehityksen jarruttaminen ei kuulu tähän. Meillä, tällä jouk-
kueella, on yhteinen näkemys siitä, miten me eteenpäin menemme. [Leena Meri: Oho!]

Arvoisa puhemies! Suomen taloudessa on tapahtunut käänne. Se on määrätietoisen työn
tulosta. Kyllä, sitä auttaa maailmantalouden hyvä tila, mutta toisaalta maailmantalous on jo
vuosia ollut hyvässä vedossa. Kyllä kotimaan politiikalla, niillä ratkaisuilla, mitä on tehty,
on ollut sille suuri merkitys. Kokoomus pitää erittäin tärkeänä sitä, että me jatkamme vas-
tuullista finanssipolitiikan linjaa, teemme hyvää työllisyyspolitiikkaa, koska vain ja ai-
noastaan korkean työllisyysasteen kautta, johon hallituksen toimet tähtäävät, me voimme
säilyttää tasa-arvoisen, hyvän yhteiskunnan, ja siksi mielestäni oli myös tärkeää, että tämä
hallitus voi jatkaa.

Puhemies Maria Lohela: Ministeri Terho vielä ennen debattia, enintään 5 minuuttia.
20



Pöytäkirjan asiakohta PTK 72/2017 vp
13.33 Eurooppa-, kulttuuri- ja urheiluministeri Sampo Terho: Arvoisa puhemies! Pu-
hun tässä kohden vain lyhyesti ja vastaan sitten opposition kysymyksiin niin kauan kuin
keskustelua nyt tässä käydään. 

Haluan kiittää oppositiota näistä avauspuheenvuoroista ja ehkä kuitenkin kaikkein eni-
ten entistä poliittista viiteryhmääni omasta puheenvuorostaan. Se oikeastaan vastasi pa-
remmin kuin olisin koskaan itse osannut selittää, miksi minä ja nämä 20 kansanedustajaa
halusimme jättää taakseen sen, minkä olemme jättäneet taaksemme. Nämä huomautukset
meistä olivat ehkä odotettavissa, mutta vielä presidentistä — ne osoittavat sen tyylin, mikä
meillä on täällä odotettavissa, ja sen tyylin, johon emme halunneet ottaa osaa. Voin vain to-
deta, että minulle on suunnaton helpotus, etten ole enää se henkilö, joka nyt astelee tästä
ulos selittelemään näitä lausuntoja medialle. [Paavo Arhinmäki: Mitäs tekemistä tällä on
hallituksen kanssa?] 

Oikeastaan minulla ei juuri muuta ole tähän sanottavaa kuin että korjaan sen väärän lai-
nauksen, minkä perussuomalaisten ryhmäpuhuja esitti meidän ryhmäpuheenjohtajastam-
me. Me emme ota mitään ulkomaalaisia esimerkkejä, siinä suhteessa, kuten väititte, poliit-
tisen johtomme tai ohjelmamme sisällöksi, vaan ainoastaan sen hyvän ja positiivisen hen-
gen, minkä tämä mainitsemanne valtionjohtaja on tuonut ja mikä selvästikin osalle täällä
on vastenmielinen. 

Teille jäi rahat, teille jäi puolue. Rakentakaa siitä omien arvojenne näköinen puolue.
Teillä on nyt siihen kaikki mahdollisuudet. Me olemme päättäneet toimia samoin omana
poliittisena viiteryhmänä. — Kiitos.

Puhemies Maria Lohela:  Nyt voimme siirtyä debattiin. Pyydän teitä, hyvät edustajat, va-
raamaan vastauspuheenvuorot painamalla V-painiketta. 

13.35 Antti Kaikkonen kesk (vastauspuheenvuoro): Arvoisa puhemies! Oppositio on ol-
lut täällä ärhäkkänä keskustelussa. Asiallisia argumentteja on, mutta ylilyöntejäkin. Hap-
pamia, sanoi kettu pihlajanmarjoista, tulee tässä vähän mieleen. Joku on menettänyt tässä
hallitusvaltaa, joku sitä ehkä toivoi tässä prosessissa saavansa, mutta ei saanut. Joku intoili
jo uusia vaaleja, mutta se ei ole perustuslain vastaus poliittisiin kriiseihin.

Arvoisa puhemies! On hyvä muistaa, että kokonaisia puolueitakin on lähtenyt hallituk-
sesta ilman pääministerin eronpyyntöä. Ei tarvitse edes kovin kauan muistella eikä kovin
kauas. Ei tarvitse kauas muistella. Tämä uusi kokoonpano, keskusta, kokoomus ja Uusi
vaihtoehto — onko tällä porukalla eduskunnan enemmistön luottamus, se ratkaistaan tä-
nään ja huomenna. Miten tämä toimii käytännössä, se nähdään lähikuukausina. Minusta
kannattaa kokeilla ja katsoa ennen kuin muodostaa lopullisen mielipiteensä.

13.36 Kalle Jokinen kok (vastauspuheenvuoro):  Arvoisa rouva puhemies! Suomi, Suo-
men talous, on tällä hetkellä talouden kehittymisen kannalta erittäin herkässä vaiheessa.
Työllisyys ja talous kyllä paranevat, mutta meillä on edelleen suuri julkisen talouden vel-
kaongelma. Viime tiistaina, kun kävi selväksi perussuomalaisen puolueen hajoaminen ja
mahdollisuus muodostaa enemmistöhallitus edelleen, jatkaa enemmistöhallituksena, siinä
tilanteessa kukaan Suomen talouteen ja tulevaisuuteen vastuullisesti suhtautuva poliitikko
ei voinut kaivata hallituksen hajoamista, hallitusneuvotteluja tai uusia vaaleja. Epävar-
muus tuloksellisen talouspolitiikan jatkuvuudesta olisi ollut aivan pahinta myrkkyä Suo-
men tulevaisuudelle ja niille kansalaisille, jotka tarvitsevat palveluja Suomen yhteiskun-
21



Pöytäkirjan asiakohta PTK 72/2017 vp
nalta. [Kari Uotila: Ei pakkoyhtiöittämistä!] Sen takia Suomen talouden kehitykselle ja
suomalaisten tulevaisuudella on tärkeää, että enemmistöhallitus jatkaa, ja jatkaa sillä hal-
litusohjelmalla, johon tähänkin asti olemme sitoutuneet.

13.37 Antti Lindtman sd (vastauspuheenvuoro): Arvoisa puhemies! Niin on, miltä näyt-
tää, kuuluu vanha sananlasku. Niin on, miltä näyttää, arvoisa hallitus. Nyt näyttää huonol-
ta. Teidän omakin uskottavuutenne olisi parempi, jos te olisitte asettaneet parlamentaris-
min nimenomaan etusijalle ja lähteneet hakemaan eduskunnan kautta mahdollisuutta a)
muuttaa Suomen politiikkaa ja b) hakea uutta hallituspohjaa. 

Pääministeri Sipilä, me etukäteen teille ilmoitimme, että jos hallituksen muodostamis-
prosessi käynnistyy, niin me kunnioitamme tätä perustuslain mukaista prosessia. Mutta te
ette sitä halunneet tehdä. Maanantaina puhuttiin arvoista, ja tiistaina ne olivat jo tipoties-
sään.

Arvoisa puhemies! Professori Lavapuron puheita ja kannanottoja siitä, että tässä on ol-
lut vakava ongelma, ei kannata vähätellä, kuten ei myöskään presidentti Niinistöä. Sitä,
miltä tämä näyttää, ei sanamagialla voi muuksi selittää. Pääministeri Sipilä, kysyn nyt teil-
tä: Voitteko todella vakuuttaa, että hallituksen piirissä ei puhuttu [Puhemies koputtaa] sa-
naakaan näistä suunnitelmista ennen tätä viikonloppua? Onko niin, että sanaakaan ei pu-
huttu perussuomalaisten mahdollisesta hajoamisesta?

13.39 Simon Elo uv (vastauspuheenvuoro): Arvoisa rouva puhemies! Kun kuuntelin pe-
russuomalaisten eduskuntaryhmän puheenvuoroa, en voinut ajatella — niin kuin ei minis-
teri Terhokaan — muuta kuin, että he tekevät sen itse. 

Mitä tulee EU-jäsenyyteen: Me olemme sitoutuneet hallitusohjelman kirjauksiin EU-jä-
senyyden osalta, ja hallitusohjelmaan ja sen kirjauksiin tämänkin osalta myös edustaja
Huhtasaari, joka sanoi niitä linjauksia kannattavansa. Niin sanoi heidän puheenjohtajansa
Halla-aho vielä viime maanantaina. Eli täytyy ihmetellä, kuka tässä on epäjohdonmukai-
nen ja kuka johdonmukainen. 

Mitä tulee Ranskan Macronin puolueeseen: Onnittelut hänelle vaalivoitosta. En puhu-
nut poliittisesta ideologiasta, kun viittasin häneen mediassa, vaan — kuten ministeri Terho
kertoi — niihin toimintatapoihin, siihen positiiviseen otteeseen, joka on hyvä. En pidä siitä
vihan ilmapiiristä, mitä nyt yhteiskunnassa paljon on. 

Tämä toiminta meni täysin perustuslain mukaan: sama hallitusohjelma, sama kokoon-
pano, silloin näin voidaan toimia. Tämä hallitus saa myös tuloksia, seuraavaksi toivotta-
vasti alkoholilain uudistukset. [Puhemies koputtaa] Oppositio olisi ehdoin tahdoin halun-
nut hajottaa hallituksen, viedä ennenaikaisiin epävarmoihin vaaleihin. Ihmettelen... [Puhe-
mies keskeytti puheenvuoron puheajan ylityttyä.]

13.40 Touko Aalto vihr (vastauspuheenvuoro): Arvoisa puhemies! Hallituksen maahan-
muutto- ja turvapaikkapolitiikka on Jussi Halla-ahon kynästä ja sisäministeri Orpon val-
mistelema. Pääministeri Sipilä ja valtiovarainministeri Orpo irtaantuvat Jussi Halla-ahos-
ta, mutta kysyn: aikooko hallitus irtautua myös Halla-ahon linjasta? Mikä muuttuu vai
muuttuuko mikään? Kauniit puheet on ansaittava tekojen kautta. Voivatko pääministeri Si-
pilä ja valtiovarainministeri Orpo kertoa, miten hallituksen maahanmuutto- ja turvapaikka-
politiikka muutetaan nyt vastaamaan niitä hienoja arvopuheita.
22



Pöytäkirjan asiakohta PTK 72/2017 vp
13.41 Laura Huhtasaari ps (vastauspuheenvuoro): Arvoisa puhemies! Jäätteenmäki jou-
tui aikoinaan eroamaan kerrottuaan muunneltua totuutta vähäpätöisemmästä asiasta kuin
tämä. Tässä on nyt petetty perussuomalaisten lisäksi myös Suomen kansa. Se on häpeä
suomalaiselle demokratialle ja koko Suomen kansalle. 

On hyvä pitää mielessä, että monet Uuden vaihtoehdon kansanedustajista ovat päässeet
eduskuntaan Jussi Halla-ahon suosituslistalta. [Välihuutoja] Jussi Halla-aho kelpasi monil-
le 2015, Jussi Halla-aho ei enää näytä kelpaavan. Mutta nyt uusi liberaali Uusi vaihtoehto
on nähnyt päivänvalon, ja heistä on tullut EU-myönteisiä. Sinä sanoit, edustaja Elo, Macro-
nin, en minä.

Puhemies Maria Lohela:  Edustaja Huhtasaari, muistutan, että tässä salissa on tapana tei-
titellä toisia edustajia. [Timo Heinonen: Ja asiallisesti!]

13.42 Li Andersson vas (vastauspuheenvuoro):  Arvoisa puhemies! Olemme nyt tilan-
teessa, jossa käytännössä on uusi puolue hallituksessa. Ja nimenomaan tämän uuden puo-
lueen ryhmän arvot ja poliittinen linja tässä on se, mikä on jäänyt eniten hämärän peittoon.
Ministeri Sampo Terho puheenjohtajakampanjan aikana sanoi olevansa samoilla linjoilla
Jussi Halla-ahon kanssa erityisesti maahanmuutto- ja Eurooppa-poliittisissa kysymyksis-
sä. Suurin ero ehdokkaiden välillä vielä kampanjan aikana oli se, että ministeri Sampo Ter-
ho olisi halunnut järjestää kansanäänestyksen EU-jäsenyydestä aikaisemmin [Leena Meri:
Niin muuten sanoi!] kuin toinen ehdokas, Jussi Halla-aho, joten herää kysymys, mitkä ne
keskeisimmät arvoerot nyt sitten ovat tämän uuden ryhmän ja vanhan ryhmän, ministeri
Terhon ja Jussi Halla-ahon, välillä pääministeri Sipilän näkökulmasta. [Olli Immonen:
Takkia voi aina kääntää!] Me olemme siis tilanteessa, jossa meillä on käytännössä uusi
puolue hallituksessa. Pääministeri Sipilä, te ette pitänyt sitä uusien vaalien järjestämisen
arvoisena asiana, mutta te ette pitänyt sitä edes uusien hallitusneuvotteluiden järjestämisen
arvoisena asiana, ja siitä arviosta me olemme eri mieltä. 

13.43 Anna-Maja Henriksson r (vastauspuheenvuoro):  Värderade fru talman! Det är
väldigt synd att minister Soini inte är på plats. [Mikaela Nylander: Precis!] Det skulle nu ha
funnits väldigt många frågor till honom, för han är den stora kappvändaren i hela den här
farsen. Men nu är han ju inte här, så vi får koncentrera oss på dem som är här. 

Minister Terho: Ni har sagt för några veckor sedan att EU-politiken borde vara ännu mer
kritiskt. Ni har också talat för en folkomröstning om EU. Nu har ni vänt kappan, nu säger ni
att ni ska verka för EU, ni ska verka för att göra det som de övriga i regeringen vill. Hur har
ni tänkt göra det här i praktiken så att det är trovärdigt?

Arvoisa puhemies! Tässä on selvästi nyt käynyt niin, että ulkoministeri Soini on matkoilla,
vaikka hänen olisi nyt pitänyt olla tässä vastaamassa, koska hän on se suurin takinkääntäjä
tässä koko prosessissa.

Mutta kysyn nyt ministeri Terholta, kun hän on kerran paikalla: Muutama viikko sitten
sanoitte, että EU-politiikan pitäisi olla entistäkin kriittisempää. Miten te luulette, että suo-
malaiset nyt uskovat siihen, että te eurooppaministerinä todella myös toimitte niin, että
Suomi on edistämässä EU:ssa niitä arvoja, [Puhemies koputtaa] mitä me haluamme?
23



Pöytäkirjan asiakohta PTK 72/2017 vp
13.44 Sari Essayah kd (vastauspuheenvuoro):  Arvoisa rouva puhemies! Kristillisdemo-
kraatit eivät missään vaiheessa olleet vaatimassa uusia vaaleja, vaan katsoimme, että on
tärkeää, että kunnioitetaan valtiosääntöoikeudellista prosessia ja edetään sen mukaisesti.

Te, pääministeri Sipilä, sunnuntaina soititte kaikille puoluejohtajille ja kerroitte hyvin
tarkkaan, miten tämä prosessi etenee. Sitten kuitenkin aika pian hämmästykseksemme
huomasimme, että tätä prosessia ei tule tapahtumaan ja se on keskeytetty. Olisin halunnut
kysyä, missä vaiheessa ja minkälaisella joukolla tehtiin päätös siitä, että enää ei noudateta
tätä valtiosääntöoikeudellista prosessia vaan se keskeytetään ja jatketaan sen jälkeisillä ta-
pahtumilla, mitkä tästä seurasivat. Toivon, että pääministeri vielä kertaa täällä tämän ta-
pahtumien kulkuketjun.

13.45 Antti Rinne sd (vastauspuheenvuoro):  Arvoisa puhemies! Kun te, pääministeri,
otitte yhteyttä minuun silloin sunnuntaina, niin tuossa vaiheessa totesin teille, että sosiaa-
lidemokraatit ovat arvoista lähtien valmiita neuvottelemaan, keskustelemaan, mutta se tar-
koittaa täyskäännöstä hallituksen politiikassa, se tarkoittaa täyskäännöstä epäinhimillisis-
sä leikkauksissa, se tarkoittaa täyskäännöstä koulutuspolitiikan suunnassa ja se tarkoittaa
täyskäännöstä myöskin maahanmuuttopolitiikassa, asioissa, jotka ovat täällä eduskunnas-
sa keskusteluttaneet: humanitaarinen suojelu, perheitten yhdistäminen ja vastaavat asiat.

Pääministeri Sipilä, te totesitte tuossa yhteydessä, että voi olla vaikeata löytää yhteisym-
märrystä. Me olimme yhtä mieltä siitä, että voi olla vaikeata löytää yhteisymmärrystä tuon
keskustelun pohjalta. Me emme ole siis kieltäytyneet neuvottelemasta, mutta olemme to-
denneet, kun te ilmoititte siitä, että hallitus haluaa jatkaa vanhalla ohjelmalla, että sosiaa-
lidemokraattien kanta on se, että näin ei voi tapahtua. Sen takia olemme nähneet, että uudet
vaalit olisi järkevä kokonaisuus. Tässä vaiheessa, pääministeri Sipilä, olisi ollut mahdol-
lista keskustella perhevapaista, oppivelvollisuuden pidentämisestä, [Puhemies koputtaa]
niistä asioista, jotka ovat isoja rakenteellisia muutoksia [Puhemies: Aika on täynnä!] ta-
louspolitiikan linjan suhteen.

13.46 Jukka Gustafsson sd (vastauspuheenvuoro):  Arvoisa puhemies! Perussuomalais-
ten slogan oli "työväenpuolue ilman sosialismia". Nyt on herännyt mieleeni vanha aatehis-
toriallinen käsite ministerisosialismista. Voisiko nyt ajatella, että Uusi vaihtoehto -apupuo-
lue onkin puolue täynnä ministerisosialismia? [Välihuutoja] — Ei, kun tämä on siis ihan
tarkkaan harkittu kysymys. — Siis tämä ministerisosialismihan tarkoitti ihan googlaten si-
tä, että hallituskipeys ohittaa puolueen noudattamat periaatteet. Tuodaanko tämä 1900-lu-
vun alkupuolen vanhalle työväenliikkeelle kipeä ministerisosialismikysymys nyt sitten uu-
destaan teidän ansiostanne 2000-luvulle? Ministerisosialismi on tehnyt comebackin. [Nau-
rua]

13.47 Leena Meri ps (vastauspuheenvuoro): Arvoisa puhemies! Kuuntelin tuossa minis-
teri Orpon puhetta ja hieman yllätyin siitä, että kun eduskuntaryhmämme puhui, niin te to-
tesitte, että tämä kertoi paljon. En tiennyt, että te todella ajattelette esimerkiksi minusta
eduskuntaryhmän varapuheenjohtajana negatiivisesti. Olen kokenut, että olen nauttinut
luottamusta. En tiennyt, että minäkin olen nyt kansanedustajana muuttunut ministereiden
silmissä. Tämä on hyvin valitettavaa. Olin itse puheenjohtajaehdokkaana. En ole ollut ke-
nenkään takana. 
24



Pöytäkirjan asiakohta PTK 72/2017 vp
Totesitte myös, että hallitus on toimintakykyisempi. Ymmärrän tämän hyvin, koska nyt
täällä ei ole kuin kaksi puoluetta, joidenka ohjelmaa oikeastaan noudatetaan, ja hallitusoh-
jelmahan on hyvin ylätasolla, niin että siellä ei ole yksityiskohtia.

Politiikka-radiossa 5.6. on ennen puoluekokousta keskusteltu siitä, että 20 jäsentä loik-
kaa ja he siirtyvät hallitukseen. Mistä tämä huhu on voinut tulla, jos tämä keksittiin vasta
sunnuntaina?

13.48 Krista Mikkonen vihr (vastauspuheenvuoro): Arvoisa puhemies! Nämä viime päi-
vät eivät ole kyllä olleet kunniaksi meille kenellekään eikä ennen kaikkea suomalaiselle
demokratialle. 

Orpo ja Sipilä kovasti puhuivat arvoista. He painottivat esimerkiksi oikeusvaltioperiaa-
tetta. Sillähän tarkoitetaan sitä, että valtio on organisoitu oikeussäännöksin ja oikeussään-
nöksiä noudatetaan valtion eri tahojen toiminnassa. Oikeusvaltioperiaate palautuu perus-
tuslain vaatimukseen siitä, että julkisen vallan käytön tulee perustua lakiin ja kaikessa jul-
kisessa toiminnassa on noudatettava tarkoin lakia. Sen takia ihmettelin, minkä takia pää-
ministeri ei sitä matkaansa vienyt loppuun asti presidentin luokse ja jättänyt eroilmoitusta,
jolloin olisimme voineet nimetä uuden hallitustunnustelijan ja tämä sama kokoonpano oli-
si voitu aivan lainmukaisesti ihan samalla aikataulullakin saada kokoon.

Tiedän, että on konsultoitu oikeusoppineita, mutta silti hyvin moni valtion lainsäädän-
töä tunteva on sitä mieltä, että tämä prosessi olisi pitänyt tehdä kirjan mukaan, ja se jättää
tähän tilanteeseen [Puhemies koputtaa] suuren epäluottamuksen.

13.50 Tapani Tölli kesk (vastauspuheenvuoro): Arvoisa puhemies! Olen aivan eri mieltä
tästä tilanteesta kuin edustaja Mikkonen tuossa. Perustuslakimme on hyvin selkeä parla-
mentarismista ja tästä tilanteesta. Valtiovalta Suomessa kuuluu kansalle, jota edustaa val-
tiopäiville kokoontunut eduskunta. Kun noin sata vuotta sitten syksyllä eduskunta julistau-
tui korkeimman vallan haltijaksi, se on sitä siitä lähtien ollut. Tässä on ydinasia se, nauttii-
ko hallitus eduskunnan luottamusta vai ei, ja huomenna se mitataan. Ei ole mitään syytä
pyytää hallituksen eroa, jos ei ole annettu epäluottamusta tai hallitus ole sisältä hajonnut.
Tästä on hyvä jatkaa eteenpäin.

Totta kai opposition tehtävä on kyseenalaistaa joka tilanteessa hallituksen luottamus ja
haastaa, toivotan siinä menestystä ja rohkeutta, se virittää hallitusta oikeaan toimintaan,
mutta se ei tarkoita, että niin pitää tehdä.

Tässä on sitten puhuttu arvoista. Kyllä tässä jää aika lailla kysymään, miten heterogeeni-
nen on nykyinen oppositio ja mitkä ovat sen arvot.

13.51 Aino-Kaisa Pekonen vas (vastauspuheenvuoro):  Arvoisa puhemies! Minun mie-
lestäni tämä viime viikon näytelmä oli varsin arvoton, vaikka käsikirjoitus olikin melko
hyvä. Minun viikkoani leimasi pääosin pettymys ja epäusko. Voiko kukaan demokratiassa
edes suunnitella mitään tällaista, saati sitten täyttää sen toteen?

Erityisesti mieleeni jäi arvottoman näytelmän loppukohtaus Kesärannassa, jossa te, ar-
voisa pääministeri, vakuutitte kaikkien eduskuntapuolueiden johtohenkilöille, että mitään
suunnitelmaa ei ole ollut, kaikki vain tapahtui. Lehdistä olemme kyllä saaneet lukea jota-
kin aivan muuta. 
25



Pöytäkirjan asiakohta PTK 72/2017 vp
Pääministeri, viime viikolla minun käsitykseni avoimesta yhteiskunnasta, demokratias-
ta ja päätöksenteosta koki melkoisen kolauksen. Luulen, että meillä kaikilla on tässä salis-
sa pitkä tie edessä, jotta me saamme palautettua kansalaisten uskon politiikkaan.

13.52 Anne-Mari Virolainen kok (vastauspuheenvuoro): Arvoisa rouva puhemies! Kun
viikko sitten yksi hallituspuolue muuttui täydellisesti, oli aivan selvää, että hallitus ei voi
ottaa riskiä varsinkaan tällaisessa tilanteessa, kun talouden käänne on tapahtunut ja myön-
teisiä kasvuodotuksia on jo nähtävissä. Kysymys on ennen kaikkea arvoista, demokratias-
ta, perus- ja ihmisoikeuksista ja oikeusvaltioperiaatteesta, mutta kysymys on myös ennen
kaikkea luottamuksesta ja hallituksen toimintakyvystä.

Tänään ovat käynnistyneet brexit-neuvottelut toden teolla. On aivan selvää, että EU27
tulee kehittymään, ja siinä tältä hallitukselta vaaditaan ennen kaikkea hyvää toimintaky-
kyä, aktiivista otetta, niin kuin pääministeri on usein viitannut, ja niitä omia aloitteita sinne
pöytiin. Toivon todellakin, että hallitus pysyy yhtenäisenä ja vie meitä yhä aktiivisemmin
vaikuttajan rooliin. [Li Andersson: Siksi kyselemmekin eurooppaministeriltä!]

13.53 Stefan Wallin r (vastauspuheenvuoro): Arvoisa puhemies! Tässä hallitus antaa nyt
ymmärtää, että se on läpikäynyt tällaisen arvopoliittisen valkopesun, jossa kaikki tahrat on
jätetty pois, aatteellinen painolasti heivattu yli laidan. Täällä on myöskin sanottu, että tä-
män uuden ryhmän linja ei ole muuttunut. Sehän minusta se ongelma onkin. Hallituksen ri-
veissä on esimerkiksi Sampo Terho, joka Kanava-lehden artikkelissa kymmenen vuotta
sitten varoitti, että eurooppalainen rotu on vaarassa. Ja Simon Elo viime viikolla kommen-
toi Demokraatti-lehdessä Nuivaa manifestiä toteamalla, että se on itse asiassa yllättävän
maltillinen. Tällaisia kantoja esiintyy hallituksen riveissä, ja arvot ovat mukamas kohdal-
laan. Arvoisa pääministeri, eikö tämä nyt ole aika erikoista?

13.54 Peter Östman kd (vastauspuheenvuoro): Arvoisa puhemies! "Poliittinen kotini pa-
loi maahan." Näin sanoi moni, joka päätti jättää poliittisen kotinsa Jyväskylän puolueko-
kouksen jälkeen. Kun kotia rakennetaan, tarvitaan sekä arkkitehtiä, rakentajaa että isäntää.
Perussuomalaisten kodin rakennuksessa ulkoministeri Soini on toiminut kaikissa näissä
rooleissa, ja tätä kotia on 20 vuoden aikana laajennettu useampaan otteeseen. Kodin arkki-
tehti, rakentaja ja isäntä on neljän vuoden välein kutsunut kotijuhliin. Tähän kotiin on liit-
tynyt uusia perheenjäseniä. Kotibileitä on pidetty, ja välillä meno muuttui hurjaksi. Kysyn,
arvoisat ministerit, teiltä, joidenka koti on nyt palanut: Ettekö missään vaiheessa huoman-
neet, että palohälyttimet olivat jo kauan soineet? Ettekö missään vaiheessa pohtineet asen-
taa palo-ovia ennen kuin tulipalo lopulta leviää ja tuhoaa kotinne? Ja kävikö missään vai-
heessa mielessä, että olisi kannattanut asentaa turvalukkoja ennen kuin vastarintaliikkeen
[Puhemies koputtaa] murtovarkaat ryöstävät?

13.55 Kimmo Kivelä uv (vastauspuheenvuoro):  Puhemies! Olemme eläneet hämmen-
nyksen aikoja, ja on suorastaan ihmeellistä, että kyettiin isänmaan pelastamiseksi saamaan
vakaus näin nopeasti. On todellakin kolme asiaa, mitä Suomi ei nyt tarvitse: hallituskriisiä,
työmarkkinaselkkauksia ja kolmanneksi terrori-iskuja. Jos tällaisia asioita tapahtuu, niin
maa on täydellisessä kaaoksessa. Hallitus toimi erinomaisesti tässä asiassa, ja todistettiin,
että Uuden vaihtoehdon ihmisillä isänmaan pelastaminen menee oman poliittisen edun
edelle.
26



Pöytäkirjan asiakohta PTK 72/2017 vp
13.56 Johanna Ojala-Niemelä sd (vastauspuheenvuoro): Arvoisa puhemies! Viime vii-
kon hallituskriisi poiki tämänpäiväisen tiedonannon. Historiallista hallituskriisiä ratkottiin
tilanteessa, jossa Suomessa ei ollut ylintä laillisuusvalvojaa eli oikeuskansleria. Tähän on-
gelmaan kiinnitti huomiota Lavapuro: "Se, että meillä ei ole laillisuusvalvojaa ja sitä teh-
tävää hoidetaan määräaikaisuuksilla, joita perustuslaki ei edes tunne, on ongelma." 15.6.
tämän hallituskriisin jälkeen valtioneuvosto tiedotti, että Hiekkataipale nimitetään määrä-
aikaiseksi kansleriksi. Tämä oli se teidän juoksutuksenne tässä asiassa. Hallitus ilmoitti sen
sijaan konsultoineensa asiassa eläkkeelle jäänyttä eduskunnan pääsihteeri Tiitistä ja eme-
ritusprofessori Hidéniä. Kaikki kunnia heille, mutta onhan se nyt erikoista, että joudutaan
turvautumaan eläkkeellä oleviin eduskunnan ulkopuolisiin asiantuntijoihin asiassa. Myös
tasavallan presidentti Niinistö esitti kannan, että pääministeri olisi voinut esittää hallituk-
sen eropyynnön, joten kyllä tästä syntyy vähintäänkin epäselvä kuva tilanteesta. Pyydän
nyt pääministeri Sipilän kantaa [Puhemies koputtaa] vielä tähän asiaan. 

Puhemies Maria Lohela: Ministeri Häkkänen, 2 minuuttia.

13.57 Oikeusministeri Antti Häkkänen:  Arvoisa puhemies! Tässä konsultoinnissa on
käyty laajasti meidän oikeusministeriön asiantuntijoiden ja valtioneuvoston piirin kaik-
kien valtionsääntöasiantuntijoiden näkemyksiä läpi ja on nähty, niin kuin täällä edustaja
Tölli hyvin sanoi, että tässä asiassa ei ole valtiosäännöllisesti mitään epäselvää. Nämä lau-
sunnot, mitä nyt on julkisuudesta luettu, lukekaa nekin tarkkaan, ei niissä ole oikeudelli-
sesti epäselvyyttä. Jos katsotaan nytten tätä tilannetta oikeuskanslerin osalta, niin koko
aika on joku pätevä, kyvykäs henkilö hoitamassa näitä tehtäviä, kuten tiedätte myös itse.
Oikeuskanslerit ovat aikaisemminkin saattaneet olla sairaina, lomalla tai muilla tehtävillä,
ja aina on kelpoisuusvaatimukset täyttävä henkilö hoitanut tehtäviä. Siellä virastossa on
noin 30 henkeä töissä: päteviä, kyvykkäitä juristeja, jotka täyttävät kaikki kelpoisuusvaa-
timukset.

13.58 Antti Rinne sd (vastauspuheenvuoro):  Arvoisa puhemies! Minuakin kiinnostaa
tämä kysymys oikeuskanslerista ja oikeusoppineitten määrästä. Kun tavattiin Kesärannas-
sa sen jälkeen, kun ratkaisut oli tehty pääministerin toimesta siitä, mihin suuntaan lähde-
tään viemään, niin silloin pääministeri vetosi vain emeritusprofessori Hidéniin ja eduskun-
nan entiseen pääsihteeri Tiitiseen. Ei ollut mitään viittauksia oikeusministeriön virkamie-
hiin. Kysymys nyt kuuluu, kuinka paljon tässä on nyt tosiasiallisesti, pääministeri, käytetty
sitä oikeudellista asiantuntemusta. Samaan aikaan haluaisin kysyä teiltä sitä, kuinka pal-
jon, pääministeri, te tiesitte etukäteen tästä tilanteesta, joka oli syntymässä perussuomalais-
ten eduskuntaryhmässä perussuomalaisten puoluekokouksen jälkeen. Kuinka paljon teillä
oli tietoa siitä, mitä lähtee käytännössä tapahtumaan? Kyllä tämä näytelmä, huonosti käsi-
kirjoitettu kesäteatterinäytelmä, näyttäytyy nyt todella ihmeellisenä kokonaisuutena tässä-
kin keskustelussa. 

Ensimmäinen varapuhemies Mauri Pekkarinen: Pääministeri Sipilä, 3 minuuttia. 

13.59 Pääministeri Juha Sipilä: Arvoisa herra puhemies! Nyt tämä pääargumentti oppo-
sitiolla näyttää olevan se, että tästä olisi tehty käsikirjoitus jo ennen viikonloppua hallituk-
sen piirissä. Edustaja Lindtman kysyi, voinko vakuuttaa, että näin ei ole. Voin vakuuttaa,
27



Pöytäkirjan asiakohta PTK 72/2017 vp
että näin ei ole. Hallituksen piirissä ei ole — missään sellaisissa keskusteluissa en aina-
kaan itse ole ollut mukana, joissa tällaista suunnitelmaa olisi tehty. Olisihan se ennenkuu-
lumatonta miettiä puolueen puoluekokouksen mahdollisia lopputuloksia ja tehdä siihen
suunnitelma etukäteen. Nämä ovat ihan mielikuvitustarinoita, joita lehdet kirjoittavat ja te
täällä toistatte. Tällaista keskustelua ei ole ollut olemassa.

Sellaisia viitteitä esimerkiksi hallituspuolueiden kesäjuhlassa Kesärannassa oli, että jos
tämä poliittinen koti palaa — niin kuin täällä on käytetty esimerkkejä — niin silloin voi lii-
kehdintää tapahtua esimerkiksi siten, että edustajia siirtyy toisiin eduskuntaryhmiin. Täl-
laista keskustelua oli tiistai-iltana, muutamat perussuomalaisten kansanedustajat tällaista
ennakoivat tuossa tilanteessa tapahtuvaksi. Mutta että syntyisi uusi ryhmä ja vielä näin iso
ryhmä, niin tällaista keskustelua ei ole käyty. Sellaisesta en ole kuullut mitään ennen tuota
viikonloppua. Sunnuntai-iltana kuulin ensimmäisen kerran jotakin mietintää olevan, maa-
nantaina, sen jälkeen kun päätös tehtiin, että arvoeromme on kasvanut liian suureksi, nuo
vaihtoehdosta keskustelut alkoivat voimistua, kello 12 tämä Uusi vaihtoehto -ryhmä oli
kokoontunut, ja sen jälkeen sain siitä pöytäkirjan ja soitin muistaakseni noin 14.30 matkal-
la Kesärantaan ryhmän puheenjohtaja Simon Elolle ja kysyin vielä muutaman kysymyk-
sen tähän liittyen. Ja sen jälkeen teimme yhdessä päätöksen valtiovarainministeri Orpon
kanssa, että tämä prosessi keskeytetään tähän.

No, ketä valtiosääntöasiantuntijoita on kuultu? Ollaan kuultu Hidéniä, Tiitinen on ker-
tonut näkemyksensä tähän, mutta myöskin oikeusministeriössä on tehty meille muistio
asiasta kansliapäällikön johdolla, ja oikeusministeriössä, niin kuin oikeusministeri juuri
kertoi, on tehty laaja pohdinta siitä, mitä tämä tarkoittaa. Myöskin Lavapuro — johon tääl-
lä viitattiin — sanoi, että lopputulos oli juridisesti oikein. Tämä on vähän ongelmallista,
kun me aina lainaamme vain pätkän kunkin lausunnoista.

14.03 Antti Lindtman sd (vastauspuheenvuoro):  Arvoisa puhemies! Pääministeri, juuri
äsken sanoitte suurin piirtein niin, että olisi absurdia, että varauduttaisiin eri vaihtoehtoihin
yhden puoluekokouksen takia — suurin piirtein näin. Valtiovarainministeri Orpo juuri
edellisessä puheenvuorossaan sanoi, että totta kai varaudutaan eri vaihtoehtoihin. Ja kun
kysyin teiltä, käytiinkö hallituksen piirissä keskustelua tästä, ministeri Soini, joka ei ole
täällä vastaamassa — yhdyn Henrikssonin pahoitteluun tästä — kirjoitti blogin viikkoa ai-
kaisemmin, jossa hän tuomitsi mahdolliset loikkarit, ja on myöhemmin käytännössä tun-
nustanut sanomalla, että sille blogille oli paikkansa, koska hän näki tämän vaaran. Nyt mi-
nisteri Soini on jo tämän tunnustanut. Tästä on kyse.

Ja vielä, mitä tulee Lavapuroon, niin hän esitti huolensa siitä, että hallituskriisi on juuri
silloin maassa, kun ei ole nimettyä oikeuskansleria. Hän piti tätä syntynyttä ongelmaa va-
kavana ongelmana. Aiotteko sivuuttaa hänen näkemyksensä tuosta vain?

Ensimmäinen varapuhemies Mauri Pekkarinen:  Pääministeri paikalta, 1 minuutti.

14.04 Pääministeri Juha Sipilä (vastauspuheenvuoro): Arvoisa puhemies! Tässä nyt to-
siaan menevät huhut ja suunnitelmat sekaisin. [Timo Heinonen: Tietoisesti!] Hallituksen
piirissä triona — tai sellaista keskustelua, missä itse olen ollut osallisena ja jossa olisi jo-
takin tämänkaltaista ennakoitu, mietitty saati sitten suunniteltu, ei ole ennen tuota viikon-
loppua ja tuota äänestyspäätöstä ollut.
28



Pöytäkirjan asiakohta PTK 72/2017 vp
14.04 Ville Niinistö vihr (vastauspuheenvuoro): Arvoisa puhemies! Näkisin, että suoma-
laiset odottavat tässä tilanteessa meiltä vastuunkantoa pitkälle tulevaisuuteen, että koko
eduskunta miettii tässä poikkeuksellisessa tilanteessa, mikä on paras vaihtoehto Suomen
tulevaisuudelle, jotta tällainen vihan ja vastakkainasettelun ilmapiiri Suomessa vähenee ja
jotta me saamme vakaan enemmistöhallituksen.

Ja nyt pääministeri Sipilän johdolla te olette tehneet operaation, josta esimerkiksi toimit-
taja Lauri Nurmi ennakoi etukäteen, että tällaista harkintaa on olemassa, teillä on ollut jo-
tain etukäteistietoa siitä, että perussuomalaisten ryhmälle saattaa tapahtua jotain. Mutta sil-
tikin te tulitte ulos viikonloppuna aivan kuin tässä olisi kysymys vain arvoista. Nyt tämä
näyttää suomalaisille siltä, että hallitus jatkaa Jussi Halla-ahon kädestä peräisin olevaa
maahanmuuttopoliittista linjaa, antaa eurooppaministeri Terhon edelleenkin jatkaa vahvo-
ja eurokriittisiä ja Eurooppa-kriittisiä puheenvuorojaan, mutta se vain varmisti oman valta-
asemansa jatkon niin, että sote-uudistus menee eteenpäin kokoomuksen haluamalla tavalla
ja pääministeri saa ne maakunnat. Eli oliko tässä kysymys arvoista? [Puhemies koputtaa]
Parantaako hallitus ihmisoikeuslinjaansa vai oliko kysymys lopulta vallasta?

Ensimmäinen varapuhemies Mauri Pekkarinen:  Myönnän vielä puheenvuorot edusta-
jille Arhinmäki ja Zyskowicz ja sen jälkeen ministereille Terho ja Orpo.

14.06 Paavo Arhinmäki vas (vastauspuheenvuoro):  Arvoisa puhemies! Tämä hallitus
muodostettiin tässä muodossa sen vuoksi, että ministeri Soini voi olla tällä hetkellä
Luxemburgissa sen sijaan, että olisi ministeriaitiossa. Hänen henkilökohtainen hillotolp-
pansa lähenee.

Muutama lainaus: "Uusi vaihtoehto luikertelee kuin mato, jolla ei ole selkärankaa. Sai-
ko hallitus sote-uudistuksen turvaksi kokoomuksen muisto-osaston, jossa ministerinsalk-
ku ja henkilökohtainen hillotolppa tuli mutta muisti meni? Audi-kyyti kokoomuksen apu-
puolueena. Suomeen on muodostettava vaalituloksen perusteella vankka enemmistöhalli-
tus ilman takiaispuolueita."

Ministeri Terho: Mitä luulette, kuka nämä olisi voinut sanoa? Kuka on nämä sanonut?
Itse asiassa vain puolueen nimi on vaihdettu.

14.07 Ben Zyskowicz kok (vastauspuheenvuoro):  Arvoisa herra puhemies! Elämä on
usein mielenkiintoisempaa, jos ympärillään näkee paljon salaliittoja. Itse voin vahvistaa
yhden salaliittoteorian. Kyllä, me kokoomuksessa valmistauduimme siihen tilanteeseen,
että Jussi Halla-aho valittaisiin perussuomalaisten puheenjohtajaksi ja perussuomalaisen
puolueen luonne muuttuisi. Kävimme useita keskusteluja ministeri Orpon johdolla pienes-
sä piirissä, jossa totesimme, että sellaisessa tilanteessa emme halua jatkaa yhteistyötä pe-
russuomalaisten kanssa niillä syillä, jotka ministeri Orpo on moneen kertaan todennut.
[Välihuutoja vasemmalta]

Oliko sitten olemassa joku suunnitelma, että jatkamme perussuomalaisista irtoavan loh-
kareen kanssa? Ei tietystikään. Ei ollut mitään tietoa tällaisesta. Huhuja oli talo täynnä.
Päärakennuksen remonttimiehetkin varmasti ovat näitä huhuja kuulleet näillä käytävillä,
mutta mitään tällaista suunnitelmaa ei tietystikään ollut. Päinvastoin, valmistauduimme
uusiin hallitusneuvotteluihin, kun Halla-aho oli valittu.
29



Pöytäkirjan asiakohta PTK 72/2017 vp
Ensimmäinen varapuhemies Mauri Pekkarinen:  Ministeri Terho, 3 minuuttia puhuja-
pöntöstä.

14.08 Eurooppa-, kulttuuri- ja urheiluministeri Sampo Terho:  Arvoisa puhemies!
Muutamia vastauksia edustajien kysymyksiin.

Edustaja Andersson kyseli linjasta ja ohjelmista. No, minä myönnän, että meillä on ollut
hieman kiire tässä viimeiset puolitoista viikkoa emmekä ole vielä kirjallisesti ehtineet laa-
tia kuin yleisohjelman, jonka voimme pian julkistaa. Mutta ette joudu kauan odottamaan,
me tulemme tietenkin tekemään uudelle, hahmottuvalle puolueelle linjan. Se tulee ole-
maan [Eduskunnasta: Samanlainen!] sen kaltainen kuin sitä edustavat edustajat ovat.

EU-politiikasta, edustaja Henriksson: Totta kai, minä olen ollut EU-kriitikko ja tulen
olemaan sitä jatkossakin. Mutta kuten olen johdonmukaisesti sanonut, minä tuen tämän
hallituksen ohjelmaa, jota itse olen ollut neuvottelemassa ja joka on erinomainen myös täl-
tä EU-osiolta. Sanoin näin johdonmukaisesti läpi aiempien keskustelujen ja sanon näin
johdonmukaisesti edelleen. Hallitusohjelma hyvin mielestäni torjuu liittovaltion ja toisaal-
ta syleilee talouskasvua ja työllisyyttä parantavia yhteistyön muotoja, aivan kuten kuuluu.

Edustaja Gustafsson, tämä ministerisosialismi — sitäkö se oli? — on minulle ennestään
tuntematon käsite, mutta luullakseni sosialisti en ole millään määritelmällä.

Edustaja Östman otti esiin tämän palovaroitin-vertauskuvan, ja myönnän, että kritiikki
on varsin osuva, enkä nyt keksi tuohon mitään sarkastista vastausta.

Ja edustaja Arhinmäelle vielä tästä lainausten litaniasta, jota en nyt tunnistanut, enkä
osaa arvata, mistä se on otettu: Paljon rumempaakin on sanottu, ja sitä varmasti tulee. Te
epäilemättä olette tähän valmistautunut seuraavassa puheenvuorossanne jollain hauskalla
tavalla.

Ensimmäinen varapuhemies Mauri Pekkarinen: Ministeri Orpo — lähdetään siitä, että
1 minuutti.

14.10 Valtiovarainministeri Petteri Orpo: Arvoisa puhemies! Voin vain vielä vahvis-
taa ja todeta sen, että hallituksen piirissä ei ollut mitään suunnitelmaa, sen kaltaista, mitä on
tapahtunut. Ei sitä ole pystynyt kukaan ennakoimaan, vaan ne ovat olleet aivan selviä spe-
kulaatioita, kuten edustaja Zyskowicz hyvin kuvasi. Oli tulvillaan erilaisia pohdintoja sii-
tä, että jos käy niin ja niin, loikkaako joku, syntyykö joku ryhmä, mutta se, että on näin suu-
ri ryhmä, joka irtoaa perussuomalaisista, ei ollut ajatuksissakaan. Kun se sitten selvisi ja
vahvistui tiistaina, sen jälkeen tehtiin johtopäätökset ja ratkaisut. Kun viikonloppuna pe-
russuomalainen puolue piti puoluekokoustaan, uudisti itseään niin kuin uudisti, kuten pu-
heenjohtaja Halla-aho totesi, "meidän puolueemme profiili on muuttunut", ja kun katsoo
sen taakse, mitä se tarkoittaa, niin meille kokoomuksessa oli hyvin selkeää, että me emme
pysty yhteistyötä jatkamaan. Se on täyttä totta, että tämä päätös tehtiin siltä pohjalta. Sen
jälkeen, kun sitten yhdessä totesimme, että yhteistyö on päättynyt, lähdettiin hakemaan uu-
sia ratkaisuja tavoitteena enemmistöhallitus ja se, että se jatkaa sen hallitusohjelman to-
teuttamista, [Puhemies koputtaa] jota me olemme tehneet, ja me, toisin kuin oppositio, us-
komme siihen hallitusohjelmaan. 

14.12 Jani Mäkelä ps (vastauspuheenvuoro):  Arvoisa puhemies! Maamme 100-vuotis-
juhlalle ei ole kunniaksi, että eduskunnalle esitellään niin sanottu kolmen V:n hallitus. En-
30



Pöytäkirjan asiakohta PTK 72/2017 vp
simmäistä V:tä, eli tässä salissa lausuttuna muunneltua totuutta, edustaa ministeri Soini —
tai edustaisi, jos olisi paikalla. Missä Soini, siellä ongelma, nyt jossain muualla. Toinen V
eli vääristely lankeaa teille, ministeri Orpo. Te kehtaatte nimittää kanssanne eri mieltä ole-
via Suomen kansan edustajia lehdessä häiriköiksi. Esitätte halventavia väitteitä muiden ar-
vopohjasta, vaikka oma arvopohjanne ei todellakaan tarkastelua kestä. Kolmas V on val-
lanhimo. Siitä pokaali täytynee ojentaa pääministeri Sipilälle. Te katsotte vierestä tätä su-
rullista näytelmää, oman puolueenne vallan varmistamiseksi maakunnissa. Siinä sivussa
toki kelpaavat etuudet omille viiteryhmille. 

Hyvät kansanedustajat, tämä on arvoton näytelmä. Vetoan teihin tavallisiin rivikansan-
edustajiin, joita käytetään johtajienne kumileimasimina: älkää antako luottamustanne tälle
nukkehallitukselle, tarkemmin sanoen EU:n nukkehallitukselle.

14.13 Kaj Turunen uv (vastauspuheenvuoro):  Arvoisa puhemies! Olen jollain tavalla
tässä asian sisällä ollut ja asian ytimessä ollut, ja omalta kohdaltani voin täysin antaa todis-
tuksen niin Orpolle kuin pääministeri Sipilällekin. Tämmöisiä etukäteen kirjoitettavia kä-
sikirjoituksia tai suunnitelmia ei yksinkertaisesti ole voinut tehdä myöskään sen takia, että
mistä esimerkiksi tiedetään, että perussuomalaisesta eduskuntaryhmästä riittävästi eroaa
porukkaa? Kuka takaa, että 20 kansanedustajaa lähtee kävelemään? Ei kukaan. Ei täm-
möistä suunnitelmaa etukäteen pysty [Leena Meren välihuuto] millään tavalla tekemään.
— Minä puhun nyt suunnitelmasta. — Tämä tilanne tietysti on ajautunut... Eniten minä
olen nyt hämmästynyt tässä keskustelussa siitä, että jopa vihreitten ryhmäpuheenvuorossa
huudetaan Halla-ahoa hallitukseen. [Välihuutoja] Tämä kuului vähän vasemmistoliitonkin
puheenvuorossa. Kyseenalaistetaan se, että Halla-aho ei kelpaa hallitukseen. On jotenkin
käsittämättömäksi mennyt tämä keskustelu. Onko tosiaankin näin, että [Puhemies koput-
taa] oppositio haluaisi, että Halla-aho olisi reilusti sitten hallituksessa mukana?

14.14 Antti Rinne sd (vastauspuheenvuoro):  Arvoisa puhemies! Minä olen jutellut
useampien edustajien kanssa täällä eduskunnassa, perussuomalaisten edustajien kanssa,
Uusi vaihtoehto -ryhmän kanssa, ja aika moni on todennut sen, että paljon tuli tietyiltä ih-
misiltä yhteydenottoja, joissa haluttiin varmistaa se, mitä sitten tapahtuu. Nyt kun äsken
ministeri Orpo totesi, että syntyi ja vahvistui tämä uusi ryhmä, niin minä kysyn, mitä te tar-
koititte. Ja uudelleen pääministeriltä kysyn sitä, mikä teidän oikeudellinen pohjanne sille
arviolle oli, kun tuossa Kesärannan tilaisuudessa, jos muistan oikein nyt tilanteen, oli ai-
noastaan Hidénin suullinen lausunto. Ei ollut siis kirjallista lausuntoa vielä, kerrottiin, että
se tulee kellonaikaan 19, jotain sellaista, ja kerrottiin myöskin, että on Tiitisen kanssa kes-
kusteltu, mutta ei puhuttu mitään muista oikeudellisista arvioista. Haluaisin tietää nyt tar-
kalleen, mihin te pohjasitte päätöksen, kun oli tuohon aikaan jo tehty teidän esityksenne. 

14.15 Touko Aalto vihr (vastauspuheenvuoro): Arvoisa herra puhemies! Tämä keskuste-
lu menettelytavoista ja tarinan kaaresta ei näytä nyt johtavan minnekään, joten toistan ky-
symykseni hallituksen linjasta. Voisiko pääministeri Sipilä tai valtiovarainministeri Orpo
kertoa, miten hallituksen maahanmuutto- ja turvapaikkapolitiikkaa muutetaan nyt vastaa-
maan näitä hienoja arvoja. Toistaisin tämän kysymykseni. 

Toinen kysymykseni liittyy sote-uudistukseen. Voisiko hallitus kenties arvioida mah-
dollisuutta, että tämä uudistus viedään läpi hallituksen ja opposition yhteisvoimin? Ja sa-
31



Pöytäkirjan asiakohta PTK 72/2017 vp
non: vihreät ovat sitoutuneet sote-uudistuksen läpi viemiseen heti, kun hallitus sitoutuu uu-
distuksen alkuperäisiin tavoitteisiin.

14.16 Olavi Ala-Nissilä kesk (vastauspuheenvuoro): Arvoisa herra puhemies! Mitä Suo-
mi tarvitsee tässä Suomen ja maailman tilanteessa? Suomi tarvitsee vakautta. Vakautta,
jotta meidän talouskasvumme voidaan turvata. Vakautta, jotta me voimme toimia eriarvoi-
suuden vähentämiseksi. Vakautta, jotta me voimme tässä turvallisuustilanteessa turvata
Suomen sisäisen ja ulkoisen turvallisuuden. Tätä hallituksen jatkotyö nimenomaan merkit-
see. 

Joskus tulee politiikassa turbulenssia. Silloin tarvitaan ankkureita ja vakautta. Minä kii-
tän pääministeri Sipilää ja valtiovarainministeri Orpoa, että tavallaan he ovat olleet ankku-
reina tässä turbulenssitilanteessa Suomessa ja me voimme mennä eteenpäin ja turvata suo-
malaisten hyvinvointia ja turvallisuutta tässä vaativassa tilanteessa. 

14.17 Anders Adlercreutz r (vastauspuheenvuoro):  Värderade talman! Hallituksella on
kyllä iso työ edessä tämän näytelmän jälkeen vakuuttaa suomalaiset siitä, että demokratia
toimii, että vaaleilla on merkitystä. Mutta niin on kyllä iso työ vakuuttaa myöskin meidän
eurooppalaiset ystävämme siitä, että se, että meillä on eurooppaministeri, joka toivoo kan-
sanäänestystä, ei tarkoita sitä, että Suomi ajaisi nyt näissä brexit-neuvotteluissa Britannian
etua EU:n sijaan siinä toivossa, että kansanäänestys vaikuttaisi houkuttelevalta vaihtoeh-
dolta.

Mutta onhan tässä hyviäkin mahdollisuuksia. Tähän asti on torpattu hallituksen sisältä
nousseita uudistustoiveita sillä, että hallitus ajaa esimerkiksi perussuomalaista perhepoli-
tiikkaa. Nyt lienee mahdollisuus tehdä perhevapaiden uudistus. Ei enää tarvitse vedota pe-
russuomalaisten maahanmuuttolinjaan, kun torpataan vaikka työvoiman tarveharkinnan
poistamista. Nyt sekin lienee hyvä mahdollisuus. [Ben Zyskowicz: Hyvä ehdotus!] Tässä
tilanteessa uskon, [Puhemies koputtaa] että hallituksen kolmas pyörä ei halua uusia vaale-
ja, jolloin kokoomuksella ja keskustalla [Puhemies koputtaa] on hyvät mahdollisuudet ajaa
näissä asioissa järkevää linjaa. [Puhemies koputtaa] Tuletteko sen tekemään?

14.18 Silvia Modig vas (vastauspuheenvuoro):  Arvoisa herra puhemies! Edustaja Turu-
nen väitti täällä, että vasemmistoliitto kaipaa Halla-ahoa hallitukseen. Emme me niin ole
sanoneet. Me olemme kyseenalaistaneet sen, että pääministeri Sipilä olisi tehnyt ratkaisun-
sa arvojen pohjalta. Sipilälle kelpasi kyllä perussuomalaiset, joiden maahanmuuttopoliitti-
sen ohjelman oli Halla-aho kirjoittanut, ja sitä te toteutatte, mutta nyt se ei enää kelpaa. Te
sanotte, että tässä teidän uudessa hallituksessanne ei ole enää suuria arvoeroja. Teidän mi-
nisterinne Lindström kirjoitti muutama päivä sitten blogissaan "maahantunkeutujista".
Vastaako tämä termi teidän arvomaailmaanne, pääministeri Sipilä, jos niitä turvapaikanha-
kijoita, jotka henkensä uhalla tulevat tänne hakemaan turvaa, kutsutaan maahantunkeutu-
jiksi? Onko siis niin, että tässä teillä ja Lindströmillä ei ole minkäänlaista arvoeroa?

Ensimmäinen varapuhemies Mauri Pekkarinen:  Ministeri Lindström vastaa kohta
mutta ei aivan vielä. — Edustaja Heinäluoma, teillä vastauspuheenvuoro.

14.19 Eero Heinäluoma sd (vastauspuheenvuoro): Arvoisa puhemies! Tässä on edelleen-
kin kuitenkin olennaista sen pohtiminen, oliko hallituksen pohjassa tapahtunut olennainen
32



Pöytäkirjan asiakohta PTK 72/2017 vp
muutos, joka vaatisi eduskunnan kuulemista ja kuuntelemista. [Ben Zyskowicz: Siitähän
tässä nyt on kysymys!] Kun pääministeri ja valtiovarainministeri tekivät päätöksen, itse
kertomansa mukaan, että hallituksen kolmas puolue — eli hallituksen toiseksi suurin puo-
lue — heitetään ulos hallituksesta, niin mielestäni se on aika olennainen muutos. [Timo
Heinonen: Viime kerralla lähti kaksi puoluetta!] Tämän jälkeen hallituksella ei ollut enää
enemmistöä eduskunnassa. Se on eri asia kuin täällä aikaisemmin viitatuissa tapauksissa,
joissa joku puolue lähtee pois mutta sillä pohjalla, joka jatkaa, on edelleenkin enemmistö
olemassa. Tässä ei ollut enemmistöä. Oli vähemmistö, ja se oli se hetki, jolloin pääminis-
terin olisi pitänyt jättää eronpyyntö eikä ryhtyä oikaisemaan ja suoraan ratkomaan tätä
asiaa. Tehän lähditte suoraan ratkomaan tätä asiaa, vaikka olitte menettäneet enemmistön,
ja ratkaisu oli sitten se, että kätevästi syntyi 20 kansanedustajaa ja heidän avullaan raken-
sitte [Puhemies koputtaa] tosiasiassa uuden hallituksen.

14.20 Simon Elo uv (vastauspuheenvuoro): Arvoisa puhemies! Omalta osaltani voin sa-
noa, että tämä tilanne oli minun tiedossani myöhään sunnuntai-iltana. Voin myös omalta
osaltani vahvistaa pääministerin soittaneen, minuutin tarkkaan en muista, mutta klo 14:30
aikoihin. Harvoin sellaisia puheluita saa.

Täytyy ihmetellä hieman edustaja Rinteen näkemystä maahanmuuttopolitiikasta. Vielä
2015 sanoitte, että tuette kaikilta osin hallituksen turvapaikkapoliittista toimenpideohjel-
maa, mutta nyt sanotte, että maahanmuuttopolitiikkaan tarvitaan täyskäännös. Mikä on de-
mareiden linja? Hallituksen linja on johdonmukainen ja selkeä. Me vertaamme tilannetta
meidän verrokkimaihimme, kuten Ruotsiin, jotka ovat tarkistaneet linjaansa, ja siten on
myös Suomi.

Ja ihmettelen syvästi, että eräs eduskuntaryhmä kyseenalaistaa tasavallan presidentin ar-
vovallan niin epäasiallisella tavalla kuin täällä kuultiin. Tällaista harvoin tässä kunnioite-
tussa salissa, kansanvallan pyhätössä, kuullaan.

14.21 Teuvo Hakkarainen ps (vastauspuheenvuoro): Arvoisa puhemies! Ministeri Orpo
puhui tulkitsemisesta ja arvopohjista. Kysyisin nyt: jos Halla-aho olisi tullut teidän luok-
senne kaikki periaatteensa, maansa ja arvopohjansa myyneenä, suorittanut aktiivisen katu-
misen, kaikki temput, mitä siihen kuuluu, [Eva Biaudet: Oletteko te suorittanut aktiivisen
katumisen?] olisiko tällä hallitusohjelmalla, mikä Halla-aholla oli kädessään, kelvattu hal-
litukseen?

14.22 Tapani Tölli kesk (vastauspuheenvuoro):  Arvoisa puhemies! Käsittääkseni yksi-
kään oikeusoppinut ei ole julkisuudessa kiistänyt sitä, etteikö tässä hallitus menetellyt ihan
oikein. Valtiosääntöoikeuden näkökulmasta tässä ei ole mitään ongelmaa, ja tämähän on
tullut parlamentin käsittelyyn nyt. Nyt me keskustelemme tästä, ja huomenna äänestetään
luottamuksesta. Yksinkertaisesti ja selkeästi, ei tämä ole sen kummempi asia. Mutta luon-
nollista on se, että oppositiossa esitetään, eikö käynnistetä nyt heti uudet hallitusneuvotte-
lut. Sehän on opposition tehtävä, esittää vaihtoehtoja, kyseenalaistaa. Mutta kyllä tässä täy-
tyy keskittyä nyt tähän perusasiaan.

Kun me katsomme historiaa, hallituspohjassa on tapahtunut monta kertaa suuria muu-
toksia ja silti on menty tyynen rauhallisesti eteenpäin sen marssijärjestyksen mukaan, mikä
meillä valtiosäännössä on, ja niin pitää mennä nytkin.
33



Pöytäkirjan asiakohta PTK 72/2017 vp
Sitten kun puhutaan [Puhemies koputtaa] eduskunnan hajottamisesta, niin kyllä se kyn-
nys on niin korkea, että sitä ei pidä käyttää politiikan pelinappulana.

14.23 Li Andersson vas (vastauspuheenvuoro): Arvoisa puhemies! Palaan vielä tähän ti-
lanteeseen kansanvallan näkökulmasta. Tässähän kävi siis nyt niin, että pääministeri erotti
yhden hallituspuolueen hallituksesta ja sitä kautta menetti enemmistön eduskunnassa. Sen
jälkeen pääministeri otti uuden ryhmän, josta tulee uusi puolue hallituspuolueeksi ilman
uusia vaaleja ja ilman uusia hallitusneuvotteluja. [Eero Heinäluoma: Kyllä!] Ongelmaksi
tässä muodostuu kansanvallan ja demokratian näkökulmasta nyt se, että me emme tiedä,
mikä tämän uuden hallitusryhmän poliittinen ohjelma, linja tai arvopohja nyt sitten on, kun
kerran väitetään, että se oleellisesti eroaa tämän vanhan ryhmän vastaavasta. [Välihuutoja]
Tuleeko eurooppaministeri Terhon Eurooppa-poliittinen linja olemaan se, mitä hän ajoi
vielä perussuomalaisten puheenjohtajavaaleissa, se, mikä lukee hallitusohjelmassa, tai
kenties jotain, minkä tämä uusi ryhmä ja uusi puolue tulee linjaamaan omassa tulevassa oh-
jelmassaan? Meillä ei ole tätä tietoa oppositiossa, eikä Suomen kansalaisillakaan sitä ole.

Ensimmäinen varapuhemies Mauri Pekkarinen:  Myönnän vielä vastauspuheenvuorot
tässä edustaja Heinäluomalle lähinnä edustaja Töllin puheenvuoron johdosta ja edelleen
edustaja Packalénille ja sen jälkeen, jos pääministerille sopii, ministeri Lindströmille, ja
pääministeri voi sitten ministeri Lindströmin jälkeen käyttää puheenvuoron. Tässä men-
nään tällä järjestyksellä.

14.24 Eero Heinäluoma sd (vastauspuheenvuoro):  Arvoisa puhemies! Todellakin, jos
hallitus menettää eduskunnan enemmistön ja itse asiassa hallituspuolueista kaksi heittää
kolmannen ulos, niin kyllä se on aika olennainen muutos. Jos sen jälkeen olisi menty niin
kuin valtiosääntöön on kirjoitettu ja järjestetty hallitusryhmien ja eduskuntaryhmien osalta
neuvottelut, niin tämä olisi ollut läpinäkyvää, kuka on mitäkin mieltä, eikä tarvitsisi lukea
lehdistä epäilyksiä siitä, että tämä on ollut katettu pöytä, ja uskoa sitä, mitä eräs toimittaja
viikko ennen perussuomalaisten kokousta kertoi. Sieltähän nämä epäilykset tulevat. Te oi-
kaisitte ja unohditte valtiosäännön tarkoituksen, että kaikki voivat nähdä, mitä hallituksen
muodostamisessa tapahtuu. Nyt teillä on ottopoikahallitus, johon te olette ottaneet armosta
ne, joita olette pitäneet hyväksyttävinä, jotta voitte jatkaa sitä politiikkaa, mitä näköjään
haluatte jatkaa.

14.26 Tom Packalén ps (vastauspuheenvuoro): Arvoisa puhemies! Haluaisin kysyä pää-
ministeri Sipilältä ja ministeri Orvolta, milloin te ensimmäisen kerran kuulitte, että täm-
möistä liikehdintää on. Ymmärrän sen, että se lopullinen määrä on vahvistunut vasta sit-
ten, kun tämä todellinen luku on saatu selville, mutta milloin te tai teitä lähellä olevat ih-
miset ovat kuulleet, milloin teidän korviinne on ensimmäistä kertaa kuulunut, että tämmöi-
nen liikehdintä on tapahtumassa ja tämmöinen joukkopako sitten on? Onko se ollut jo ai-
kaisemmin? Nyt on puhuttu, että tiistaina kuulitte, mutta oletteko kuulleet lauantaina tai
mahdollisesti jo ennen noita vaaleja? Jos tähän voitte antaa vastauksen, niin se varmaan
selventäisi koko kansalle tätä asiaa.

Ensimmäinen varapuhemies Mauri Pekkarinen:  Ministeri Lindström, 3 minuuttia pu-
hujapöntöstä.
34



Pöytäkirjan asiakohta PTK 72/2017 vp
14.26 Työministeri Jari Lindström:  Arvoisa herra puhemies! Puhun nyt ihan omasta
puolestani, koska muiden pään sisälle en voi mennä.

Aloitetaan tästä edustaja Modigin huomiosta. Kiitoksia, että blogini kiinnostaa. Se blogi
oli kohdistettu suoraan näille maahanmuuttokriittisille, maahanmuuttovastaisille, homma-
forumilaisille. Pahoittelen sitä, etten ole käyttänyt lainausmerkkejä ehkä tarpeeksi, mutta
se oli kohdistettu heille. Se oli testamentti myös perussuomalaiselle puolueelle niistä aja-
tuksista, tunnoista, jotka minulle nousivat tuon viikonlopun aikana, ja se on sen koko blo-
gin ydin. Se oli tavallaan minun jäähyväiseni. Se myös oli otsikoitu nimellä "Jäähyväiset
perussuomalaiselle puolueelle". Olen 11—12 vuotta ollut puolueen jäsen, ja lauantaina tie-
sin, että en tule olemaan enää puolueen jäsen. Lauantaina tein sen oman päätökseni, kun
näin, mitä siellä tapahtui. Tämä on jälleen kerran minun oma tulkintani tapahtuneesta, enkä
syytä ketään. Jokainen tekee omat ratkaisunsa, mutta itse päädyin omassa mielessäni teke-
mään sen päätöksen, että lähden joka tapauksessa eduskuntaryhmästä, tuli kukaan mukaan
tai ei. Tämmöisen päätöksen tein. Ja syy siihen oli se, mitä siellä tapahtui, yksilöimättä nii-
tä tapahtumia. Pitkän kevään aikana tiesin, että tässä on jännitteitä: meillä on eduskunta-
ryhmässä ollut jännitteitä, joita väitettiin olevan jo viime vaalikaudella, mutta ei lähelle-
kään siinä mitassa kuin tällä vaalikaudella. Ryhmä oli jakaantunut jo ennen tuota kokous-
ta. Tämäkin on jälleen kerran minun oma tulkintani asiasta. Silloin olen miettinyt koko
ajan sitä omaa poliittista tulevaisuuttani. Minulle olisi käynyt mikä tahansa ratkaisu mutta
ei se, että olisin jäänyt eduskuntaryhmään, siis perussuomalaisten eduskuntaryhmään, tä-
män viikonlopun tapahtumien jälkeen.

Täällä käytettiin puheenvuoro, jossa väitettiin, että meille riittää, että olemme ministe-
reitä, tätä päätäntävaltaa on yhtä paljon kuin Suomella EU:ssa, että on höpöhöpöverukkei-
ta ja kiltisti totellaan. Meillä on hallitusohjelma, mitä me tottelemme. Ja voin vakuuttaa,
että jos tässä aletaan niin sanotusti jallittamaan, niin meillä on edelleen mielipide, ja me tu-
lemme sen mielipiteen takana seisomaan. Me olemme sitoutuneet hallitusohjelmaan, ei
mihinkään ylimääräisiin invaasioihin, ja sen takia minä uskallan puolustaa hallitusohjel-
maa, koska se on se asia, mihinkä me olemme sitoutuneet. Me emme halunneet hallitus-
kriisiä, sen takia me tämän kovan ratkaisun teimme, ja minä tiedän omalta osaltani, mitä
tämä tarkoittaa minun poliittiselle tulevaisuudelleni, ja kannan siitä itse vastuun.

Ensimmäinen varapuhemies Mauri Pekkarinen:  Pääministeri, paikalta, 1 minuutti riit-
tänee.

14.29 Pääministeri Juha Sipilä: Arvoisa puhemies! Euroopan kollegat ovat seuranneet
tilannetta tarkasti, ja olen usean kanssa keskustellut, muun muassa presidentti Macronin
kanssa, tilanteesta. Eurooppalaisilta kollegoilta on tullut pääasiassa kiitosta siitä tavasta,
miten arvokysymyksien pohjalta on ratkaisu tehty. [Välihuutoja vasemmalta]

Edustaja Heinäluoma ja edustaja Rinne, ensinnäkin ketä kuultiin: Käsittääkseni te olette
saaneet tämän Hidénin ja Tiitisen lausunnon, johon viittasin silloin Kesärannassa. Saman-
aikaisesti myöskin oikeusministeriö teki tilanteesta muistion, kansliapäällikkö Sami Man-
ninen sen on tehnyt. Yhtään oikeusoppinutta en ole tavannut, joka olisi sanonut, että tämä
menee väärässä järjestyksessä.

Sitten tähän arvopohjaan: On olemassa erilaisia arvoja. Me emme voi sanoa toiselle, että
sinun arvosi ovat väärät tai sinun arvosi ovat ne ainoat oikeat. Sen takia meillä on erilaisia
puolueita, että meillä on erilaisia arvoja. Mitä tulee tähän arvoeroon, me arvioimme sen
35



Pöytäkirjan asiakohta PTK 72/2017 vp
kasvaneen nyt siitä, mitä se oli Soinin johtamassa puolueessa, [Eva Biaudet: Me ei vaan oi-
kein nähdä sitä!] ja kun arvoero kasvaa, niin sen vuoksi me arvioimme sillä tavalla, että
hallitus ei ole jatkossa toimintakykyinen, riski siitä on selvästi kasvanut, ja siitä johtuu
tämä päätös.

Arvoisa puhemies! Voin lukea tämän Hidénin lausunnon. Tämä kestää minuutin, jos...

Ensimmäinen varapuhemies Mauri Pekkarinen: Asian luonteen vuoksi, pääministeri,
te voitte jatkaa.

Hidénin ja Tiitisen allekirjoittamassa lausunnossa sanotaan näin: "Perustuslain keskei-
siin normeihin kuuluu, että hallituksen on nautittava eduskunnan luottamusta. Luottamuk-
sen olemassaolo todetaan viime kädessä äänestyksin eduskunnassa. Jos istuvan hallituk-
sen pääministerillä on perusteltu syy olettaa, että hänen hallituksellaan, sen kokoonpanolla
ja poliittisella linjalla, on edelleen eduskunnan enemmistön kannatus, hallitus voi jatkaa
toimintaansa, vaikka sen kannatuksen muodostuminen eduskunnassa on jonkin verran
muuttunut. Vaikka se ei ole välttämätöntä, voi tällaisissa tilanteissa kuitenkin olla poliitti-
sen selkeyden vuoksi suotavaa, että hallitus antamalla eduskunnalle tiedonannon saattaa
nauttimansa luottamuksen eduskunnan päätettäväksi."

Arvoisa puhemies! Juuri näin on toimittu. [Välihuutoja]

14.32 Antti Lindtman sd (vastauspuheenvuoro):  Arvoisa puhemies! Tässä on nyt kyse
siitä, missä järjestyksessä asioita käsitellään, asetetaanko parlamentarismi etusijalle, ja te
olisitte kiistatta voineet niin halutessanne tehdä. Mitä tulee näihin arvoihin, arvoisa päämi-
nisteri, se on selvä, että totesitte, että arvoero Jussi Halla-ahon johtamien perussuomalais-
ten kanssa on liian iso. Se oli oikea päätös päättää yhteistyö, mutta nyt kysymys on siitä,
onko eduskunnalla ja kansalaisilla mahdollisuutta arvioida, mikä on näiden ottopoikien,
Uuden vaihtoehdon, arvopohja. Miten he suhtautuvat eurooppalaiseen yhteistyöhön, mi-
ten he suhtautuvat jäsenyyteen Euroopan unionissa, ihmisyyteen, avoimuuteen ja kaikkiin
näihin muihin länsimaisiin periaatteisiin? Tätä tarkoitusta varten selkeintä, avoiminta ja
parlamentarismia eniten kunnioittavaa olisi ollut käydä kierros, ja se olisi vahvistanut
myös teidän asemaanne. Nyt hallitus jatkaa heikentyneenä.

Ensimmäinen varapuhemies Mauri Pekkarinen:  Ministeri Orpo odottaa vastauspu-
heenvuoroa, mutta sitä ennen tässä on edustaja Yanar, Saarakkala, Rantakangas, Henriks-
son ja Uotila tässä järjestyksessä.

14.33 Ozan Yanar vihr (vastauspuheenvuoro): Arvoisa puhemies! Minä olen itse henki-
lökohtaisesti vuosien varrella monesti saanut perussuomalaisten jäsenistön kautta monia
rasistisia kommentteja. Soini ja hänen kumppaninsa olivat opportunistisesti hyödyntämäs-
sä rasismia vuosikaudet, eikä tämä asia olisi muuttunut millään tavalla, jos Sampo Terho
olisi voittanut puheenjohtajakisan pari viikkoa sitten. Tämä äärisiipi muodostui ongelmak-
si vasta, kun ministeri-Audit olivat karkaamassa käsistä. Sama koskee myös kokoomusta ja
keskustaa: te olitte iloisesti hallituksessa tekemässä Halla-ahon turvapaikkalinjauksia, siis
Hakkaraiset ja Huhtasaaret eivät olleet minkäänlainen ongelma teillekään. 
36



Pöytäkirjan asiakohta PTK 72/2017 vp
Toistan edustaja Aallon [Puhemies koputtaa] kysymyksen teille, mihin, ministeri Orpo,
te ette vastanneet vieläkään. Eli muuttuuko turvapaikkapolitiikka nyt millään tavalla, kun
Halla-aho [Puhemies koputtaa] ei ole enää siellä taustajoukoissa?

14.35 Vesa-Matti Saarakkala uv (vastauspuheenvuoro): Arvoisa herra puhemies! Tasa-
vallan presidentti Niinistö on todennut, että maahanmuuttoa on lupa arvostella, jos haluaa.
Se on sallittua tässä maassa edelleenkin, ja koen myös itse, että se on jatkossakin sallittua.
On selvää, että perussuomalaisissa varmaan on takavuosina tehty virheitä, kun ei ole tehty
pesäeroa näihin tiettyihin henkilöihin, jotka ovat syyllistyneet muun muassa vihapuhee-
seen. Siinä silloin aikoinaan varmasti puoluejohdon — joka aikoinaan totesi, että jos joku
perussuomalaisista saa rasismista tuomion, niin lentää pihalle — olisi pitänyt panna pihal-
le, mutta ei laitettu, ja nyt he valtasivat sitten puolueen. 

Tilanne on se, että uudessa perussuomalaisten johdossa on muun muassa Jussi Halla-aho
puheenjohtajana ja Teuvo Hakkarainen varapuheenjohtajana, molemmilla oikeuden tuo-
miot kiihottamisesta kansanryhmää vastaan. Samoin Huhtasaari ja Eerola tukevat tätä toi-
mintaa. En voi itse nähdä mitään yhteyttä sillä puheenjohtajistolla, joka perussuomalaisilla
aiemmin oli, [Puhemies koputtaa] Soini, Niinistö, Mäntylä, tähän puheenjohtajistoon, [Pu-
hemies koputtaa] joka nykyään on perussuomalaisilla. Puolue muuttui peruuttamattomasti
10. kesäkuuta 2017.

14.36 Antti Rantakangas kesk (vastauspuheenvuoro): Puhemies! Pitää kiittää pääminis-
teriä, ministeri Orpoa ja ministeri Terhoa. Isänmaan etu voitti. Suomessa jatkaa toiminta-
kykyinen enemmistöhallitus, joka kykenee tekemään päätöksiä, jotka näkyvät talouskas-
vuna, parempana työllisyytenä ja Suomen kilpailukyvyn vahvistamisena. Pääopposition
linja oli puolestaan uudet vaalit. Mitä se olisi merkinnyt? Se olisi merkinnyt sitä, että epä-
varmuustekijät taloudessa olisivat lisääntyneet, ja se ei olisi ollut isänmaan etu. Minun pi-
tää kysyä SDP:ltä: Olisitteko te halunneet näytellä sellaisen näytelmän, että teitä olisi tuotu
hallitusneuvotteluihin, kun te ennakkoon sanoitte, että te lähdette vain uusien vaalien kaut-
ta hallitusneuvotteluun, vain uusien vaalien kautta? Täällä te yritätte nyt mustaa valkoisek-
si vääntää siitä, että olisi pitänyt käynnistää prosessi. Pääministeri osoitti johtajuutta. Kos-
ka ei tarvittu valtiosääntöoikeudellisesti muuta toimintaa, niin pantiin pystyyn enemmistö-
hallitus, joka toteuttaa isänmaan kannalta hyvää politiikkaa. Harmittaahan se totta kai tei-
tä, kun tämä näytelmä ei jatkunut pitempään. [Eero Heinäluoma: Pantiin pystyyn enem-
mistöhallitus, se kertoo kaiken!] 

14.37 Antti Lindtman sd (vastauspuheenvuoro):  Arvoisa puhemies! Haluan edustaja
Rantakankaalle todeta, että me täällä SDP:ssä kunnioitamme paitsi perustuslain kirjainta
myös sen henkeä emmekä me puhu hallituksen muodostamisesta minään näytelmänä. Se
on kansanvaltaiseen parlamentarismiin kuuluva prosessi. Perustuslaki, joka on laajalla yh-
teisymmärryksellä hyväksytty, lähtee siitä, että se on tapa, jolla muodostetaan toimivat
enemmistöhallitukset, ja se on myös tapa, jolla kansalaiset voivat arvioida eri hallituspuo-
lueiden arvoeroja ja sen jälkeen muodostaa johtopäätökset, syntyykö tästä toimiva, ja sen
jälkeen tulevissa vaaleissa sanoa oman sanansa.

Pääministeri Sipilä, kun te korostatte, että arvoeroa nyt siellä olevan Uuden vaihtoeh-
don kanssa ei ole, niin haluankin kysyä: Onko ministeri Terho luopunut tavoitteestaan jär-
37



Pöytäkirjan asiakohta PTK 72/2017 vp
jestää EU-kansanäänestys? [Puhemies koputtaa] Onko suhtautuminen Euroopan unioniin
yhteinen hallituksessa? Me emme sitä tiedä.

Ensimmäinen varapuhemies Mauri Pekkarinen: Nimenomaan tähän debatin vaihee-
seen vielä edustaja Vanhanen.

14.38 Matti Vanhanen kesk (vastauspuheenvuoro): Arvoisa puhemies! Kyllä tässä mei-
dän parlamentarismissamme kaikkein olennaisin tulkinta, joka tehdään hallituksen muo-
dostamisesta, tapahtuu huomenna. Eduskunta äänestää hallituksen luottamuksesta, ja se on
viimeinen sana, se menee Hidéninkin lausunnon edelle. Se on kansanvaltaa, näin se toimii.
Parlamentarismin ydinhän on siinä, että hallituksen on nautittava eduskunnan luottamusta.
Useasti se hallitus saattaa olla jopa vähemmistöhallitus, mutta siitä huolimatta sen on nau-
tittava eduskunnan luottamusta. Tässä järjestelmässä — siihen meidän perustuslain muu-
tosten kautta on menty — hallituksen muodostajalla on vahva rooli ja myös pääministeril-
lä pitää olla vahva rooli, ja pääministeri on sitä roolia käyttänyt.

Kyllä minä muistan hallitusneuvotteluja, joissa sosiaalidemokraatit ovat olleet hallituk-
sen muodostajana. Niissäkin on eräänlainen näytelmä käyty, ja kaksi viimeistä kertaa kes-
kusta oli vaalien jälkeen toiseksi suurin puolue, mutta meidät sivuutettiin. Emme me oi-
kein tiedä, minkä takia se tapahtui, mutta emme me siitä motkottaneet. Se oli hallituksen
muodostajan ja sen jälkeen eduskunnan enemmistön luottamuslauseen [Puhemies koput-
taa] kautta tehty päätös.

14.40 Eero Heinäluoma sd (vastauspuheenvuoro):  Arvoisa puhemies! Edustaja Vanha-
nen, juuri tästähän me puhumme, että nyt kansalaiset eivät pääse näkemään, millä perus-
tein valinnat tehdään, koska vaihtoehdot eivät ole näkyvillä, vaan on pelattu tämmöinen hi-
hapokeri. Kun pääministeri menettää eduskunnan enemmistön tuen — niin kuin hän teki,
kun hän teki yhdessä ministeri Orpon kanssa päätöksen heittää perussuomalaiset ulos hal-
lituksesta [Matti Vanhanen: Ei!] — niin se on eronpyynnön paikka, eikä niin, että hän rien-
tää ratkomaan sitä ongelmaa tällaisella ottopoikavirityksellä. Jos tässä olisi käyty aidot hal-
litusneuvottelut, niin rohkenenpa epäillä, että ministeristön kokoonpano ei missään olosuh-
teissa olisi se, mikä se nyt täältä katsottuna on — ei missään olosuhteissa — vaan olisi ta-
pahtunut muutoksia. Veikkaanpa, että olisi katsottu myös muutoksia suhteessa hallituksen
ohjelmaan. Pääministeri käytti tämän tilanteen, muutaman minuutin, hyväkseen, ja kuvaa-
vaa on, että kaikki nämä oikeusoppineiden lausunnot [Puhemies koputtaa] kirjallisesti ovat
tulleet sen jälkeen, kun hän oli tämän päätöksen tehnyt.

Ensimmäinen varapuhemies Mauri Pekkarinen: Vielä, edustaja Vanhanen, vastauspu-
heenvuoro.

14.41 Matti Vanhanen kesk (vastauspuheenvuoro):  Kyllä me huomenna ratkaisemme
sen, menettikö hallitus eduskunnan luottamuksen vai ei, ja minä uskallan ennustaa, että ei
menettänyt. [Välihuutoja] Huomenna ratkaistaan se, menettikö luottamuksen vai ei. Mi-
nusta on täysin oikein, että hallitus, joka ohjelmaltaan jatkaa entisenään ja kokoonpanol-
taan jatkaa entisenään, voi saada eduskunnan luottamuksen. [Välihuutoja]
38



Pöytäkirjan asiakohta PTK 72/2017 vp
Ensimmäinen varapuhemies Mauri Pekkarinen: Nyt on korkein aika myöntää puheen-
vuoro ministeri Orpolle.

14.41 Valtiovarainministeri Petteri Orpo: Arvoisa puhemies! Edustaja Rinne pyysi tar-
kentamaan tätä ilmausta "syntyi ja vahvistui". Vahvistui-sanalla viittaan siihen, että he te-
kivät päätöksen — siis en viittaa mihinkään määrän vahvistamiseen, vaan päätökseen. Eli
tämä Uusi vaihtoehto -ryhmä minun maailmassani syntyi tiistaina joskus puolenpäivän
nurkilla. Siihen asti oli kyse vahvistuvista huhuista, joista en ollut edes kuullut ennen vii-
konlopun puoluekokousta. [Välihuutoja vasemmalta]

Mitä tulee sitten edustaja Hakkaraisen kysymykseen tästä, että jos puheenjohtaja Halla-
aho olisi tehnyt kaikki nämä rituaalit todistaakseen meille, että hän on sitoutunut hallitus-
ohjelmaan, niin se ei vain valitettavasti oikein riitä. Politiikassa myöskin sillä on merkitys-
tä, mitä sanoo ja puhuu. Ne eivät pyyhkiydy pois tuosta vain. Päivät ovat peräkkäin, ja siel-
tä, mitä oikeastaan koko valitun perussuomalaisten puheenjohtajiston toimesta on lausuttu
ja kirjoitettu tässä lähimenneisyydessä ja vähän pidemmälläkin ajalla, kyllä muodostuu se
arvopohjallinen suuri ero, miksi yhteistyön jatkaminen oli meille niin vaikeaa.

14.42 Anna-Maja Henriksson r (vastauspuheenvuoro):  Arvoisa puhemies! Juuri niin
kuin ministeri Orpo juuri sanoi, merkitystä on sillä, mitä sanoo ja mitä puhuu ja mitä kir-
joittaa. Runsaat kymmenen päivää sitten ministeri Soini kirjoitti blogissaan, ettei voisi kos-
kaan edes ajatella loikkaavansa omasta puolueestaan. Minusta sillä on merkitystä, että
kymmenen päivää sen jälkeen hän vaihtaa kantaa ja hän tekee juuri näin: hän loikkaa omas-
ta puolueestaan sen takia, että hän haluaa jatkaa ulkoministerinä. Samalla hän tekee hyvän
palveluksen sekä keskustalle että kokoomukselle, joille tulee mahdollisuus säilyttää nykyi-
nen kokoonpano. Mutta kun puhutaan arvoista, niin, arvoisa pääministeri, onko tämä sem-
moinen teko, että te myös teidän arvomaailmassanne kannatatte tällaista, että ensin tekee ja
puhuu toista ja sitten tekee toista?

14.43 Kari Uotila vas (vastauspuheenvuoro): Arvoisa puhemies! Pahinta on se, että tällä
arvottomalla näytelmällä te, ministerit Orpo ja Sipilä, turvaatte epäoikeudenmukaisen po-
litiikan jatkumisen takiaisloikkariryhmän avulla. Keskeistä on sote-uudistus, johon täällä
edustajat Andersson ja Aalto ovat viitanneet. Me emme voi puhua täällä asiantuntijakuu-
lemisista, lainata niitä kuulemisia, mitä eri valiokunnista on kuultu, mutta julkisuudessa-
kin lukemattomat asiantuntijat ovat todenneet, että tämä kokoomuksen hellimä valinnan-
vapausmalli on viemässä suomalaista sosiaali- ja terveyspolitiikkaa katastrofiin, miljar-
dien menetyksiin taloudellisesti, eriarvoisuuden lisääntymiseen, kansalaisten omavastui-
den, maksujen korottamiseen ja niin edelleen. Tästä on kysymys. Aiotteko ottaa uutta
suuntaa soten suhteen?

14.44 Päivi Räsänen kd (vastauspuheenvuoro): Arvoisa herra puhemies! Viikon takaiset
tapahtumat hämmentävät täällä salissa, mutta ne hämmentävät myös kansalaisia. En itse
muista tämän yli 20 vuoden eduskuntaurani aikana niin paljon ihan tuolla kadulla, junassa,
kaupassa spontaaneja yhteydenottoja ja keskusteluja, että mitä siellä oikein tapahtuu. Ajat-
telen, että tässä tilanteessa meillä kansanedustajilla on kyllä erityisen suuri vastuu vaalia
kansalaisten luottamusta poliittiseen järjestelmään. Täällä on heitelty aika kärkeviä syy-
töksiä, ja varmasti on myös perusteita niille, mutta mielestäni tulisi olla aika varovainen
39



Pöytäkirjan asiakohta PTK 72/2017 vp
siinä, että ei poimita poliittisia pikavoittoja, kun pitkällä tähtäimellä sitten syödään kansa-
laisten luottamusta koko eduskuntaan.

Oma huoleni on ennen kaikkea siinä, että mikä on nyt tämän kavennetun hallituspohjan
toimintakyky viedä eteenpäin sellaisia kriittisiä, [Puhemies koputtaa] tärkeitä uudistuksia,
vaikkapa terrorismin torjumiseksi tai sote-uudistuksen tekemiseksi, joissa tarvitaan [Puhe-
mies koputtaa] yhteistyötä koko eduskunnan kanssa.

14.46 Timo Heinonen kok (vastauspuheenvuoro): Arvoisa herra puhemies! Kun tässä lo-
pulta on kyse siitä, voiko maamme hallitus jatkaa, niin asiaa on varmasti syytä tarkastella
siitä tulokulmasta, mitä on saatu aikaiseksi. Talouden suunta on muuttunut, työllisyys pa-
ranee, työttömyys vähenee, talous kasvaa. Kun tässä nyt puhutaan siis hallituksen jatkosta
ja huomenna siitä äänestämme, olen varma, että pitkittynyt, jopa kuukausien hallituskriisi
olisi ollut myrkkyä tälle muuttuneelle talouden suunnalle ja talouskasvulle. Katseen pitäisi
nyt olla maamme tilanteessa kinaamisen ja väittelyn sijaan. Ja kysyisinkin teiltä, ministeri
Orpo: voisitteko hieman käydä läpi sitä, miltä nämä kaksi tulevaa talousvuotta näyttävät
tässä vaiheessa, kun hallitus on kääntänyt sivun sille jälkimmäiselle puolikkaalle? [Eero
Heinäluoma: Vaikka vähän pidempäänkin!]

14.47 Leena Meri ps (vastauspuheenvuoro):  Arvoisa puhemies! Tämä on todella tärkeä
asia. Minuun ovat olleet monet yhteydessä siitä, että olen äänestänyt perussuomalaisten
kansanedustajia, ja minua on kiitetty siitä, että jäin tähän seisomaan. En ollut halla-aholai-
nen enkä soinilainen enkä mitään, olin itse ehdolla. Minulle ei asiasta puhuttu mitään, ja
nyt minä ilmeisesti olen joidenkin mielestä tolkuton ihminen, joka ei ehkä saisi täällä pu-
hua, mutta puhun silti. Kysyn edelleen, mistä tämä maanantain 5.6. huhu: Sampo Terho, te
olitte Politiikkaradiossa, ja teiltä kysyttiin huhusta, että 20 henkilöä loikkaisi eduskunta-
ryhmästä ja pysyisi hallituksessa. Te vastasitte: Se on täysin lapsellinen väite. Näin ei tule
tapahtumaan. Jatkamme yhtenäisenä. Ja totesitte, että Soini sanoo samaa. Nytkö minun pi-
täisi teihin luottaa ministerinä? Te päätätte myös minun verorahoistani, minun äänestäjieni
verorahoista. Te olette ollut minun ystäväni, puhukaa totta. Miten tämä voi pitää paikkan-
sa, että 20 lopulta sitten kumminkin loikkasi? Miten tämä voi pitää paikkansa? [Timo Hei-
nonen: Eikö enää ole ystävä?]

14.48 Markku Pakkanen kesk (vastauspuheenvuoro):  Arvoisa herra puhemies! Täällä
on puhuttu paljon hallituksen tulevaisuudesta. Itse näen tilanteen niin, että hallituskriisi ja
mahdolliset uudet vaalit olisivat olleet se kaikkein huonoin vaihtoehto tähän tilanteeseen,
missä tällä hetkellä Suomi on. On saatu taloutta nyt nousuun, työllisyyttä paranemaan.
Kaikki tämmöiset asiat olisivat vain vaikeutuneet. 

Hallitusohjelmaanhan ei ole luvattu mitään muutosta, nykyinen hallitus jatkaa entisellä,
hyvällä ohjelmalla, mikä kaksi vuotta sitten kirjoitettiin. Täällä on vaadittu täyskäännöstä,
jotta saataisiin uudistuksia aikaiseksi. Varmaan on kuitenkin sanottava, että kyllä tässä sa-
lissa on kuitenkin 200 tyytyväistä kansanedustajaa, kun ei uusia vaaleja tullut. 

14.49 Timo Harakka sd (vastauspuheenvuoro):  Arvoisa puhemies! Täällä on käytetty
värikkäitä repliikkejä, jotka ehkä sopivat kesäteatterin tyylilajiin, mutta olemme vakavan
asian äärellä. Tämä tapausten kulku on heikentänyt suomalaista demokratiaa ja heikentä-
nyt kansalaisten luottamusta päätöksentekoon. Jos ja kun pettymys purkautuu siten, että
40



Pöytäkirjan asiakohta PTK 72/2017 vp
entistäkin harvempi kokee aihetta osallistua yhteiskunnan asioihin, se myös entisestään li-
sää eriarvoisuutta Suomessa.

Kuka uskoo sitä selitystä, että vasta toissa viikonloppuna ministerit Sipilä, Orpo ja var-
sinkin Soini heräsivät huomaamaan, että perussuomalaisten joukoissa on arvo-ongelma?
Oletteko te todella olleet kuuroja ja sokeita kaikelle todistusaineistolle, jossa hallituspuo-
lueen edustajat osallistuvat äärioikeiston mielenosoituksiin, natsihenkisiin tapahtumiin?
Oletteko olleet kuuroja ja sokeita rotuopeille ja väkivallalla uhkailulle? Onko Halla-ahon
ohjelma ollut teille täysin tuntematon, kun hän johdatti puolueensa ensin eurovaalimenes-
tykseen ja sitten tälle hillotolpalle? 

Suokaa anteeksi, ministeri Orpo, mutta teidän arvopuhettanne ei usko Erkkikään — näin
uskallan sanoa jopa edustaja Tuomiojan puolesta. 

14.50 Krista Mikkonen vihr (vastauspuheenvuoro):  Arvoisa puhemies! On hyvä, että
hallituksen luottamuksesta äänestetään huomenna, ja on totta, että eduskunnan luottamus
on se, minkä hallitus tarvitsee. Mutta me tarvitsemme tähän maahan myös sitä, että suoma-
laiset luottavat politiikkaan ja politiikantekoon. Sen takia tässä olisi tarvittu se avoin pro-
sessi, se hallituksen eroaminen, uuden hallitustunnustelijan valinta ja sitten uuden hallitus-
pohjan muodostaminen. Se ehkä olisi se sama, mikä nytkin siellä istuu, ja ohjelmakin ehkä
olisi sama, mutta silloin me olisimme toteuttaneet sitä avoimuutta, mitä me aina korostam-
me. Ja se tuo luottamusta politiikkaan. Sillä me tiedämme, kuinka kansalaisten mielestä
poliitikot ovat vain oman edun tavoittelijoita, pelaajia. Ja nyt valitettavasti tämä kaikki
näyttää juuri siltä. Tämän vuoksi olisi tarvittu avoin, läpinäkyvä prosessi. Tämä on minus-
ta valitettavaa meidän kaikkien puolesta, että näin ei toimittu.

14.51 Arja Juvonen ejuv (vastauspuheenvuoro):  Arvoisa herra puhemies! Itse en ollut
Kesärannassa silloin, kun hallituspuolueet siellä olivat vieraananne. Olin silloin tapaamas-
sa perussuomalaisia jäseniä. Olin itsekin ehdolla perussuomalaisten toiseksi puheenjohta-
jaksi, ja aivan kuten edustaja Meri tuossa totesi ja ihmetteli, että kuinkas tässä näin kävi-
kään, niin minäkin ihmettelen sitä, että meistä ehdolla olleista naisista ketään ei kelpuutet-
tu tähän uuteen UV-ryhmään. Tämä prosessi on ollut käsittämätön. Se on pistänyt mietti-
mään, millaista venkoilua, millaista touhua tämä politiikka itse asiassa on. Täällä on pu-
huttu hienosti, että te 20 edustajaa olette isänmaan asialla. Entäpä me muut? Me olemme
olleet nuijimassa täällä hallituksen esittämiä esityksiä. Olemme seisoneet rivissä selkäran-
kaisina. 

Itse tuolla kenttää kiertäessäni kerroin jäsenille, että me tarvitsemme selko-soten. Täällä
on noussut esille sote-uudistus, ja todennäköisesti sinne tulee jarrua. Esitin ministeri Pirk-
ko Mattilalle kysymyksen, että mitenkä edetään, ja te kysyitte minulta, ryhdytäänkö teke-
mään yhdessä selko-sotea. [Puhemies koputtaa] Minä kysyn nyt teiltä, UV-ryhmä ja hyvä
hallitus: teettekö te selko-soten?

14.52 Jukka Kopra kok (vastauspuheenvuoro):  Arvoisa herra puhemies! Täällä on pu-
huttu tästä näytelmästä ja käsikirjoituksesta ja kesäteatterista. Täytyy sanoa, että hieman
imarreltuna suorastaan kuuntelen tätä opposition ylistystä hallituksen kaikkivoipuudesta,
ikään kuin voitaisiin tosiaan etukäteen määritellä, mitä tulevaisuudessa tapahtuu. Mutta
täytyy sanoa, että ovathan ministerit Orpo ja Sipilä ja hallitus muutenkin erittäin kyvykkäi-
tä. He ovat saaneet mahdottomalta tuntuvassa tilanteessa maamme talouden mukaan maa-
41



Pöytäkirjan asiakohta PTK 72/2017 vp
ilmantalouden kasvuun, olot paranevat täällä, työllisyys on nousussa ja niin edelleen. Koh-
ta alkaa mennä paljon paremmin, tai nyt jo menee paljon paremmin kuin aiemmin. [Väli-
huutoja] Mutta se, että etukäteen olisi laadittu käsikirjoitus sille, että kaikki tiedettäisiin
etukäteen ja 20 muodostaisi uuden ryhmän, on aika paksua puhetta, mutta tietysti ymmär-
rän, että sellainen siellä pelottaa.

Joka tapauksessa on hyvä, että vuoden 2015 hallitusohjelmaa edelleen toteutetaan ja sitä
toteutetaan nykyisen hallituksen toimesta. Tällä saadaan Suomi nousuun.

14.54 Elsi Katainen kesk (vastauspuheenvuoro): Arvoisa puhemies! Tässä hyvin erikoi-
sessa tilanteessa on tosi tärkeää, että maassa säilyy toimintakykyinen hallitus, joka jatkaa
todellakin sillä jo pari vuotta sitten sovitulla hallitusohjelmalla. Nyt tarvitaan ilman muuta
vakautta. On välttämätöntä tietää, että hallitus kykenee tekemään ja etenemään näissä
isoissa hankkeissa ja ilman sitä jatkuvaa epävarmuutta myöskin. Siksi on, voi sanoa, aivan
suomalaisten voitto, että tämä tarina, jota ei ollut mitenkään erityisesti käsikirjoitettu, päät-
tyi kuitenkin näin.

Jatkossa ja sen huomisen äänestyksen jälkeen tietysti toivottavaa olisi, että nämä kaksi
tiettyä ryhmää selvittelisivät välejään jatkossa ihan jossain muualla kuin tässä salissa.
Tämä sali ei ole se paikka, jossa kaksi ryhmää tappelee keskenään, vaan meidän tehtäväm-
me on jotain ihan muuta.

Ensimmäinen varapuhemies Mauri Pekkarinen:  Arvoisat edustajat! Kohta tämä kes-
kustelu on jatkunut 3 tuntia. Myönnän nyt vielä neljä vastauspuheenvuoroa ja sitten aina-
kin kahdelle ministerille puheenvuorot täältä aitiosta käsin. Jos sitten ihan välttämättömim-
min vielä halutaan hetki jatkaa debattia, katsotaan se. Pääsääntöisesti kohtapuoliin siirry-
tään varsinaisiin pyydettyihin puheenvuoroihin.

14.55 Katja Hänninen vas (vastauspuheenvuoro): Arvoisa puhemies! Minustakin on ol-
lut todella surullista ja hämmentävää kuunnella tässä salissa tänään tätä keskustelua, sillä
usean edustajan kommentit ovat olleet henkilöihin meneviä, ovat olleet piikittelyä ja myös
demokratiaa halventavia. Mitähän mahtavat ajatella ne kansalaiset, jotka nyt katsovat tätä
täysistuntoa ja kuuntelevat meitä, vaaleilla valittuja ylintä päätösvaltaa tässä maassa käyt-
täviä edustajia? Kuinkahan moni miettii, että ei enää koskaan, ei enää koskaan äänestä ke-
tään, koska ovat menettäneet luottamuksen kansanvaltaan ja demokratiaan?

Arvoisa pääministeri! Miten me palautamme kansalaisten uskon eduskuntaan ja palau-
tamme uskon demokratiaan tämän farssin, tämän näytelmän jälkeen? Me olisimme halun-
neet, että olisi toimittu näin, että eronpyyntö olisi jätetty ja olisi käyty aidot neuvottelut,
keskustelut [Puhemies koputtaa] ja katsottu hallitusohjelmaa täysin uudelta pohjalta.

Ensimmäinen varapuhemies Mauri Pekkarinen:  Ja vielä siis vastauspuheenvuorot
edustajille Östman, Nylund ja Kankaanniemi, ja sen jälkeen ministeri Orpolle ja pääminis-
terille vastauspuheenvuorot.

14.56 Peter Östman kd (vastauspuheenvuoro):  Arvoisa puhemies! Pääministeri vastasi
erään edustajan kysymykseen koskien EU:n integraatiota: "Tarkoittaako edustaja, että in-
tegraatio syvenee, jos siirryttäisiin yhteiseen puolustuspolitiikkaan ja mahdollisesti yhtei-
seen puolustukseen?" Suomen mepeistä enemmistö äänesti Euroopan unionia harppauksil-
42



Pöytäkirjan asiakohta PTK 72/2017 vp
la liittovaltioistavien esitysten puolesta viime Strasbourgin istunnossa helmikuussa. Hy-
väksytyksi tulleilla päätöslauselmilla parlamentti haluaa suunnata EU:n tulevaisuutta, ja
niiden mukaan neuvosto muun muassa siirtyisi kokonaan määräenemmistöpäätöksiin eikä
jäsenmaiden yksimielisyyttä enää vaadittaisi muun muassa monivuotisissa rahoituskehyk-
sissä. Tämä ja kuusi muuta listalla ollutta esitystä vievät unionia liittovaltion suuntaan, li-
säävät Suomen nettomaksuosuutta ja ovat paitsi Suomelle epäedullisia myös vastoin sitä,
mitä hallituspuolueet ovat antaneet äänestäjille ymmärtää. Haluaisin vielä tästä vähän
kuulla pääministerin suunnalta.

Ensimmäinen varapuhemies Mauri Pekkarinen: Vastauspuheenvuoro, edustaja Ny-
lund. [Mikaela Nylander: Varmaankin edustaja Nylander, joka on täällä paikalla!] — Suo-
kaa anteeksi. Nylander. [Mikaela Nylander: Kolmas kerta toden sanoo!] — Olen pahoilla-
ni.

14.58 Mikaela Nylander r (vastauspuheenvuoro):  Arvoisa puhemies, värderade talman!
Statsministerns beslut att fortsätta regeringsbasen med samlingspartiet, centern och Nytt
alternativ är en pragmatisk, politisk lösning som givetvis tryggar landskaps- och vårdrefor-
mens framtid. Men, lösningen är mycket märklig och enastående i sitt slag. En riksdags-
grupp som inte har mätt sitt förtroende bland finländarna via riksdagsval och som saknar
program har hela fem ministrar. Värderade statsminister, det här stärker inte demokratin el-
ler finländarnas tilltro till regeringen och politiken som helhet, tvärtom.

Kyllä tämä hallituspohja on hyvin omituinen ja omalaatuinen päätös. Tässä eduskuntaryh-
mä, joka ei ole saanut kansan luottamusta vaaleissa ja jolla ei ole omaa ohjelmaa, istuu hal-
lituksessa, ja heillä peräti viisi ministeriä. [Puhemies koputtaa] Ei tämä vahvista suoma-
laisten uskoa demokratiaan.

14.59 Toimi Kankaanniemi ps (vastauspuheenvuoro):  Arvoisa puhemies! Pääministeri
Sipilä, te soititte minulle viime maanantaina, viikko sitten, kello 16.51. Olin silloin halli-
tuspuolueen eduskuntaryhmän puheenjohtaja. Te kysyitte, milloin meillä on kokous. Ker-
roin. Eikö teillä olisi avoimuuden ja rehellisyyden nimissä ollut silloin tilaisuus ja mahdol-
lisuus kertoa hallituspuolueen eduskuntaryhmän puheenjohtajalle, mitä ollaan suunnittele-
massa ja tekemässä? Miksi ette kertonut avoimesti ja rehellisesti, mitä silloin tiesitte?

Seuraavassa puhelussa — tai puheluja tuli paljon, mutta sitten keskiviikkoaamuna soitti
ryhmänjohtaja Elo minulle — kysyin, miksi minulle eduskuntaryhmän puheenjohtajana ei
kerrottu tällaisesta operaatiosta, kun omaa ryhmääni hajotetaan ja jaetaan kahtia, miksi sii-
tä ei voitu kertoa minulle ennen kuin tuotiin paperit eteen. Hän sanoi, että ei voitu luottaa
sinuun. Tämäkö kertoisi luottamuksesta niin, että voisin äänestää luottamusta teille?

Ensimmäinen varapuhemies Mauri Pekkarinen: Nyt myönnän vastauspuheenvuorot
ministereille järjestyksessä: ensin pääministerille, ja minulle jäi vähän epäselväksi, ketkä
muut etupenkissä olivat pyytäneet. — Näköjään tuosta ainakin kaikki etupenkin ministe-
rit. — Nyt pääministeri ja sen jälkeen pari kolme muuta ministeriä.
43



Pöytäkirjan asiakohta PTK 72/2017 vp
15.01 Pääministeri Juha Sipilä:  Arvoisa puhemies! Tässä nyt ei todellakaan ole kysy-
mys hallituksen muodostamisesta. Sama hallitus ja sama ministeristö jatkaa. Kyse on siitä,
voiko nykyinen hallitus jatkaa, ja siitä huomenna eduskunta äänestää.

Hallituksen parlamentaarinen pohja on muuttunut, ja niin kuin tuossa lausunnossa oli,
silloinkaan ei olisi välttämätöntä tiedonantoa antaa, mutta parlamentarismia kunnioittaen
halusimme, että tämä tiedonantokeskustelu käydään ja välittömästi mitataan tämä kaven-
tuneen parlamentaarisen pohjan muuttumisesta aiheutuva uusi tilanne.

Oikeusoppineilta saatiin suullinen vastaus totta kai ennen päätöksentekoa. He lupasivat
sen saman kirjallisesti, ja se saatiin kello 19 silloin tiistaina.

No, miten me palautamme uskon eduskuntaan ja päätöksentekoon? Ensinnäkin sillä ta-
valla, että emme rakenna ja vahvista syntyneitä mielikuvitustarinoita ja rakenna politiik-
kaamme täällä niitten ympärille, siten, että me puhumme täällä arvokkaasti toisistamme,
siten, että me kunnioitamme täällä tässä salissa toisiamme ja myöskin toistemme arvoja.
Tehtäväni on huolehtia siitä, että maassa on jatkuvasti toimintakykyinen hallitus. Suomes-
sa on edelleenkin sellainen.

Jos huomenna saamme eduskunnan luottamuksen, hallitus jatkaa nykyisellä ministeris-
töllään nykyisen ohjelmansa toteuttamista. Se ei ole edelleenkään ongelmatonta. Meillä on
paljon asioita eduskunnassa kesken. Meillä on iso sote-uudistus, jossa on kysymyksiä var-
masti ratkottavana edelleenkin. Meillä pitää jatkaa työllisyysasteen nostamiseksi toimia.
Huomenna äänestetään hallituksen jatkuvuudesta kaikkine eteen tulevine ongelmineen ja
keskeneräisine asioineen. Kaikki pohjautuu hyvään hallitusohjelmaan, johonka me kaikki
olemme sitoutuneita.

Ensimmäinen varapuhemies Mauri Pekkarinen:  Paikan päältä ministereille minuutit.
— Ensimmäisenä ministeri Risikko.

15.03 Sisäministeri Paula Risikko (vastauspuheenvuoro):  Arvoisa puhemies! Täällä on
monta kertaa kysytty sitä, mitä tässä maahanmuuttopolitiikassa tehdään. Mehän teemme
sitä yhdessä täällä kansanedustajien kanssa. Hallitusohjelma antaa meille sen tiekartan,
mutta tällä hetkellä tehdään koko ajan Euroopan unionin alueella jäsenmaat yhdessä yh-
teistä pakettia, että me saisimme maahanmuuton hallintaan. Tällä hetkellä, vaikka Suomes-
sa on rauhallista, hyvin monessa muussa maassa ei ole. Siitä syystä meidän pitää yhdessä
tehdä hyvä maahanmuuttopolitiikka, aivan niin kuin hallitusohjelmassa on linjattu, mutta
myöskin yhteisesti Euroopan areenoilla ja Euroopan unionin pöydissä. Sen me teemme yh-
dessä muun muassa sen CEAS-paketin kautta, mikä meillä on täällä eduskunnassa tällä
hetkellä.

15.04 Eurooppa-, kulttuuri- ja urheiluministeri Sampo Terho (vastauspuheenvuo-
ro): Arvoisa puhemies! Haluan tässä viimeisessä minuutin puheenvuorossa vastata nimen-
omaan edustaja Merelle, joka tätä kysyi. Kun me keskustelimme tästä radiossa, niin en
minä osaa sen huhun alkuperästä sanoa muuta kuin että Lännen Median lehdistä se käsit-
tääkseni lähti liikkeelle. Tämän huhun perusteella meiltä kysyttiin silloin tätäkin asiaa. Sii-
nähän, kuten vastauksesta kuulit, minä olin hyvin epäuskoinen huhun suhteen. Se var-
maankin osoittaa myös, että olisin asettanut sanani toisin, jos olisin todella kuvitellut, että
niin lopulta tapahtuu. Mitään suunnitelmaa siinäkään suhteessa ei siis ollut, koska näette
nyt, miten huonosti vastasin siihen siinä kohtaa ajatellen sitä, miten todella oikeasti myö-
44



Pöytäkirjan asiakohta PTK 72/2017 vp
hemmin tapahtui. Tosin täytyy muistaa, että edustajiahan todella lähti sitten lopulta enem-
män kuin 20 perussuomalaista ja samoin oli liikkeellä monia muita huhuja, joita nyt ku-
kaan ei muistele, koska ne eivät sattuneet oikeaan.

Meillä ei myöskään ollut valmista nimeä eikä ohjelmia, kuten on tullut ilmi. Tämäkään
ei mielestäni osoita suunnitelmallisuutta. [Leena Meri: Oli teillä nimi, Uusi vaihtoehto!] —
Kiitoksia.

15.05 Valtiovarainministeri Petteri Orpo (vastauspuheenvuoro):  Arvoisa puhemies!
Minun mielestäni on tärkeää, että tämä asia käydään läpi. Tämä on hyvin poikkeuksellinen
tilanne suomalaisessa poliittisessa historiassa, ja kuitenkin lopputulema on se, että meillä
pystytään muodostamaan enemmistöhallitus istuvista kansanedustajista, ja se on kai oleel-
lista.

Se, mitä nyt pitäisi tehdä, on se, että katsotaan eteenpäin. Meillä on varmasti opposition
kanssa erilainen näkemys siitä, kuinka hyvä hallitusohjelma on, mutta hallitus ja tämä poh-
ja on sitoutunut sen eteenpäinviemiseen, siihen, että isoja rakenteellisia uudistuksia vie-
dään eteenpäin, tehdään määrätietoista työllisyys- ja talouspolitiikkaa, taitetaan velkaantu-
minen, autetaan mahdollisimman moni ihminen työttömyydestä työllisyyteen, saadaan
käännettyä vuosikausia jatkunut säästämisen ja supistamisen linja siihen, että voidaan kat-
soa enemmän tulevaisuuteen ja luoda mahdollisimman monelle suomalaiselle uskoa ja toi-
voa tulevasta. Sitä työtä me haluamme jatkaa.

15.06 Oikeusministeri Antti Häkkänen (vastauspuheenvuoro):  Arvoisa puhemies! Ha-
lusin vielä lyhyesti kommentoida laillisuusvalvontaa ja valtiosääntöoikeudellista tulkintaa
ja tähän demokratian uskottavuuteen liittyviä kysymyksiä.

Mielestäni yksi piirre, joka tässä keskustelussa nousi vahvasti esiin, oli se, että viitattiin
hyvin paljon lehtitietoihin, sosiaalisessa mediassa oleviin tietoihin tai joihinkin muihin täy-
sin pintatasolla oleviin tietoihin. Voin vakuuttaa, että jos näihin asioihin paneutuu kunnol-
la, niin kuin nyt hallitus teki tässä hyvin laajalla rintamalla, laillisuusvalvonta on täysin
asianmukaisesti, perustuslain mukaisesti hoidettu tässä maassa. Siitä olisi oppositio saanut
tietoa, jos olisi kysynyt esimerkiksi oikeusministeriöstä. Valtiosääntöoikeudellinen ana-
lyysi tehtiin erittäin huolellisesti. Siitäkin olisi saanut tietoa, ja siitä on toimitettu jälkikä-
teen tietoa, kuinka tämä on tehty. Ei mitään epäselvyyttä. Uskottavuus demokraattisessa
järjestelmässä on meidän kaikkien vastuulla, myös oppositiopuolueiden vastuulla, eli siinä
mielessä nyt, kun täällä vedottiin aika monta kertaa lehtitiedoissa ja otsikoissa oleviin
asioihin, että prosessi on mennyt näin, uskon, että tämä keskustelu nyt [Puhemies koput-
taa] valaisi, miten asia oikeasti menee.

Ensimmäinen varapuhemies Mauri Pekkarinen:  Myönnän vielä noin 6—7 vastauspu-
heenvuoroa, joita täällä on innokkaasti pyydetty, ja sen jälkeen esitykseni on, että siirryt-
täisiin puhujalistaan.

15.08 Simon Elo uv (vastauspuheenvuoro):  Arvoisa puhemies! Kunnioitan kaikkia
200:aa kansanedustajaa, ja siinä hengessä haluan korjata edustaja Kankaanniemen väit-
teen. Kun keskustelin hänen kanssaan, niin totesin, että vastuullisena ryhmänjohtajana hä-
nen olisi pitänyt ilmoittaa tästä tilanteesta ryhmälle, ja luonnollista on, että se ei olisi toi-
minut siitä näkökulmasta kuin meidän tilanteemme oli, pikaisilla toimilla pelastaa Suo-
45



Pöytäkirjan asiakohta PTK 72/2017 vp
men hallituksen toimintakyky ja se hyvä hallitus, joka on jatkanut nyt työtään. En epäillyt
hänen kunniaansa, hänen luotettavuuttaan, vaan nimenomaan uskoin, että hän on luotetta-
va ja kunniallinen toiminnassaan.

Täällä on epäilty, onko tällä uudella ryhmällä arvoja. Totta kai meiltä tulee puolueohjel-
ma myöhemmin, mutta jo tänään julkisuuteen kerroimme näistä arvoista. Yksi, jonka ha-
luan erityisesti ottaa esille johdonmukaisena linjana jo Veikko Vennamolta: jokainen ih-
minen, jokainen elämä on arvokas. Tämä on merkittävä arvo.

15.09 Toimi Kankaanniemi ps (vastauspuheenvuoro): Arvoisa puhemies! Edustaja Elo,
pysykää totuudessa. Minä kysyin teiltä aivan selvästi, miksi minulle ei kerrottu, kun kui-
tenkin olin eduskuntaryhmän puheenjohtaja. Jos te olisitte kertonut minulle ja pyytänyt,
että asiasta ei kerrota, niin minä olisin pitänyt lupaukseni. Olin muun muassa Ahon halli-
tuksessa, jossa tehtiin valtavan suuria päätöksiä. Pidin ne lupaukset salassapidosta ja pys-
tyn sen tekemään myös tänä päivänä. Te petitte minut ja sitten pyysitte minua mukaan 20:n
joukkoon. Ei voi lähteä siitä, että ensin vedetään matto alta, nolataan ja pilkataan ja sen jäl-
keen pyydetään, että tulisitko mukaan. Minä olen eri hiekkalaatikolla kuin te. Teidät sokai-
si valta, minua ei sokaissut valta. Minä olen tässä puolueessa, johon kansa on valinnut, ja
tämän puolueen ohjelmatavoitteet eivät Jyväskylässä muuttuneet sanallakaan.

15.10 Maria Tolppanen sd (vastauspuheenvuoro): Arvoisa puhemies! Tässä on nyt ky-
sytty muutamaankin kertaan, mikä muuttui nytten tässä ratkaisussa, mikä on tehty, ja olin
aamulla vielä sitä mieltä, että mikään ei muuttunut, että hallitus jatkaa täysin samalla lin-
jalla, mitä on nytten ollut: kansaa kyykytetään ja kaverikapitalismi kukoistaa. Näiltä osin
olen edelleenkin samaa mieltä, mutta päivän aikana on tapahtunut seuraavia asioita, on
muuttunut paljonkin. Nimittäin perinteisesti poliittinen kenttä jaetaan kolmeen väriryh-
mään: sininen, vihreä ja punainen. Päivän aikana Uusi vaihtoehto on ottanut nimekseen Si-
ninen tulevaisuus. Minusta se on selkeä viite, selkeä askel tiettyyn suuntaan. Kun Soini ai-
koinaan sanoi, että perussuomalaiset on työväenpuolue ilman sosialismia, nyt he varmasti
ovat myöskin puolue ilman työläisiä. Nyt sinikirjavuus on lisääntynyt puolueessa hurjasti.
Kaikkein eniten minua hämmästytti se, että kun kirjoittaa sininentulevaisuus.com, se joh-
taa kokoomuksen sivuille. [Naurua]

Ensimmäinen varapuhemies Mauri Pekkarinen: Vastauspuheenvuoro, edustaja Kari-
mäki. — Totean tässä, että olen hänen lisäkseen merkinnyt vastauspuheenvuorot edustajil-
le Heikkinen, Andersson, Suutari ja Immonen. Josko nämä voisivat riittää. [Vastauspu-
heenvuoropyyntöjä] — Näköjään eivät.

15.11 Johanna Karimäki vihr (vastauspuheenvuoro):  Arvoisa puhemies! Se, että halli-
tus tässä tilanteessa jatkaa muina miehinä ja naisina, on kansanvallan ja demokratian kan-
nalta arveluttavaa.

Hallituksen linja maahanmuutto- ja pakolaispolitiikassa on ollut todella nuivaa, ja nyt
sanotte kuitenkin, että hallituksen arvopohja on muuttunut. Sipilän hallitus on heikentänyt
perheenyhdistämistä pakolaisille, jolloin hädänalaiset naiset ja lapset eivät pääse turvaan.
Humanitaarisin perustein ei enää saa turvapaikkaa, ja ihmisiä myös palautetaan vaaralli-
siin Afganistaniin ja Irakiin. Moni edustaja on täällä kysynyt, millä tavalla maahanmuut-
topolitiikkanne nyt tässä muuttuneessa arvopohjassa muuttuu. Ministeri Risikko kertoikin
46



Pöytäkirjan asiakohta PTK 72/2017 vp
jo, minkälaisia maahanmuuttopoliittisia toimenpiteitä on menossa, ja haluaisin täsmennys-
tä siihen, mikä on hallituksen linjaus näihin. Voitteko palata näihin aikaisemmin tehtyihin
epäinhimillisiin päätöksiin muuttuneella arvopohjalla?

15.12 Hannakaisa Heikkinen kesk (vastauspuheenvuoro): Arvoisa herra puhemies! Op-
position puheenvuoroissa täällä toistuu, että demokratiaa ei pidä horjuttaa, mutta mitä
muuta tässä tilanteessa erityisesti SDP, vihreät ja vasemmistoliitto ovat tehneet? Eduskun-
nan hajotusvaalit eivät ole mielipidekysymys, mutta niitä nämä kolme oppositiopuoluetta
vaativat. Valtiosääntöasiantuntijoilta on saatu tulkinta, ettei hallituksen ole ollut tarvetta-
kaan erota. Haluankin kiittää pääministeriä määrätietoisesta toiminnasta, jonka ansiosta
hallitus palautti toimintakykyisyytensä ripeästi.

Muun muassa edustaja Heinäluoma on ollut tässä keskustelussa erityisen pettynyt sii-
hen, että pääministeri löysi tämän ratkaisun hallituskriisiin. Tuo osoittaa sen, että teille on
tärkeämpää populistinen meuhkaaminen siitä, kuka teki, mitä teki ja milloin teki. Suomen
kannalta on taas tärkeintä se, että ratkaisu löytyi pian ja työ Suomen kuntoon laittamiseksi
sai jatkua viiveettä. Suomi tarvitsee rakenteellisia uudistuksia ja niiden toteuttamiseen si-
toutuneen toimintakykyisen hallituksen.

15.13 Li Andersson vas (vastauspuheenvuoro): Arvoisa puhemies! Tässä on keskusteltu
erilaisten menetelmien laillisuudesta, mutta mielestäni on ennen kaikkea kyse siitä, mikä
toimintatapa olisi kaikista perustelluin ja paras avoimuuden, kansanvallan ja parlamenta-
rismin näkökulmasta. On myöskin niitä oikeusoppineita, jotka sanoivat, että hallituksen
hajottaminen olisi ollut suotavaa, vaikka se ei ollut välttämätöntä.

Ministeri Orpo puhui tässä aikaisemmin Jussi Halla-ahon arvomaailmasta, ja on pakko
todeta, että se on kyllä meillä oppositiossa hyvin tiedossa. Olemme varoittaneet hallitusta
siitä muun muassa siinä vaiheessa, kun annoitte hänen olla mukana linjaamassa hallituk-
sen turvapaikkapoliittista ohjelmaa.

Mutta keskeisin kysymys tässä on tämän uuden ryhmän arvopohja ja se, minkälaista po-
litiikkaa hallitus nyt tulee tekemään tämän uuden puolueryhmittymän kanssa. Tässä on an-
nettu vastaukseksi vain se, että hallitusohjelmasta pidetään kiinni. Minusta se ei ole riittä-
vää, kun kaikki tietävät, ettei hallitusohjelmassa voi sopia kannoista kaikkiin niihin poliit-
tisiin kysymyksiin, mitä käsitellään, [Puhemies koputtaa] ja erityisesti tilanteessa, jossa ta-
loustilanne on kääntynyt, [Puhemies koputtaa] olisi syytä myöskin uudelleen arvioida mo-
nia kirjauksia kyseisessä hallitusohjelmassa.

15.15 Eero Suutari kok (vastauspuheenvuoro):  Arvoisa puhemies! Kulunut politiikan
pari viimeistä viikkoa todistaa, että valtaa saadakseen ääriliikkeiden ja ääriajattelun kanssa
ei poliittisen puolueen tule leikkiä. Perussuomalaisten maltillinen siipi joutui tämän kou-
riintuntuvasti toteamaan ja eroamaan jopa omasta puolueestaan. Kysynkin tämän tapauk-
sen johdosta pääministeriltä: onko hallituksen sisällä käyty perusteellista keskustelua ää-
riajattelusta, ihmisarvosta, EU:hun suhtautumisesta ja maahanmuutosta sekä vihapuhees-
ta?

15.15 Olli Immonen ps (vastauspuheenvuoro): Arvoisa puhemies! Onhan tämä kokonai-
suudessaan ollut aivan härski ja hävytön näytelmä, eivätkä nämä ministerien selittelyt kyl-
lä vakuuta minua lainkaan, eivät sitten lainkaan. Kuten olemme saaneet viime päivinä tie-
47



Pöytäkirjan asiakohta PTK 72/2017 vp
dotusvälineistä lukea, niin nykyinen uusi loikkarihallitus on parsittu kokoon pitkään jatku-
neen vehkeilyn, juonittelun ja suoranaisen petoksen kautta. Tiedotusvälineiden mukaan
ministerit Sipilä, Orpo ja Soini olivat kuukauden verran käyneet yhdessä salaisia neuvot-
teluja siitä, miten hallitus voisi jatkaa eteenpäin nykyisellä kokoonpanolla, jos perussuo-
malaisten uudeksi puheenjohtajaksi valitaan Jussi Halla-aho. Kysyisinkin nyt pääministe-
riltä, mitkä ovat ne konkreettiset keinot, joilla hallitus aikoo palauttaa kansalaisten luotta-
muksen hallituksen toimintaan ja yleisesti politiikkaa kohtaan, sillä olette ajaneet tällä häi-
käilemättömällä vehkeilyllänne [Puhemies koputtaa] koko demokraattisen päätöksenteko-
järjestelmämme uskottavuuden kyseenalaiseksi.

Ensimmäinen varapuhemies Mauri Pekkarinen:  Kielikuvat kulkevat äärilaitoja hyväk-
syttävyyteen nähden, totean tämän edustajalle. — Tämän jälkeen vastauspuheenvuoro,
edustaja Jalonen.

15.17 Ari Jalonen uv (vastauspuheenvuoro): Arvoisa puhemies! Täällä on tosiaan kuulu-
tettu sen perään, miten kansalaisten luottamus politiikkaa kohtaan saadaan palautettua.
Ikäväkseni olen huomannut, että jostain syystä tässä salissa on syntynyt keskustelukulttuu-
ri, joka muistuttaa enemmän tarkkisluokan keskustelua kuin eduskunnan arvovaltaista kes-
kustelua. Toivon syvästi, että puhemiehistö kiinnittää tähän huomiota siirryttäessä oikeaan
isoon saliin.

Demokratiasta tässä on puhuttu paljon. Itse olen saanut kiitosta siitä, että seisoin niiden
laaja-alaisten lupausten pohjalla, mitä perussuomalaiset aikoinaan vaaleissa antoivat, ja
kiitosta siitä, etten jäänyt yhden linjan puolueen vangiksi. Pääministeri Sipilä, onko niin,
että tällä ratkaisulla, vaikka meillä ei ollut mitään takeita siitä, että homma ratkeaa, mah-
dollistimme sen, että teillä on vaihtoehtoja jatkaa hallituksen hyvää politiikkaa?

Ensimmäinen varapuhemies Mauri Pekkarinen:  Olen vielä merkinnyt puheenvuorot
edustajille Viitanen, Oinonen, Kärnä ja Kymäläinen. Josko nämä riittäisivät ja siirryttäi-
siin sitten eteenpäin.

15.18 Pia Viitanen sd (vastauspuheenvuoro):  Arvoisa puhemies! Pääministeri, eikö vii-
meistään tämän keskustelun jälkeen ole tullut selväksi, että olisi ollut huomattavasti vii-
saampaa valita toisenlainen menettelytapa? Tässähän nyt ei tullut kukaan varmasti yhtään
hullua hurskaammaksi sen suhteen, mitä on tapahtunut kulisseissa, millaista valtapeliä on
kaiken kaikkiaan käyty, mikä on uuden hallituspohjan arvopohja. Kyllä kansalaiset katso-
vat varmasti tätä keskustelua hyvin hämillään, ja nämä kysymykset tulevat nyt ja tulevai-
suudessa toistumaan siellä Tammelantorilla ihmisten ja kansalaisten parissa valitettavasti.
Täällä näyttää tilanne siltä, kun puhutaan arvopohjastanne tai menettelytavoistanne tai se-
lityksistänne, että yksi sanoo "juu" ja toinen sanoo "ei" ja kolmas sanoo "vaarinhousut".
Siltähän tämä nyt on kuulostanut, ja siksi en ymmärrä, miksi valitsette tämän tien.

Tässä on käyty isoa valtapeliä, on haluttu pitää ministerinpaikkoja ja toisaalta haluttu
jatkaa tätä kylmää oikeistolaista poliittista linjaa, jossa kansalaisia eriarvoistetaan, veron-
kevennyksiä annetaan hyväosaisille, [Puhemies koputtaa] pieniosaisilta leikataan ja tätä
kautta tehdään minun mielestäni hölmöjä arvovalintoja.
48



Pöytäkirjan asiakohta PTK 72/2017 vp
15.19 Pentti Oinonen uv (vastauspuheenvuoro):  Arvoisa puhemies! Oppositio on luke-
mattomissa puheenvuoroissaan vaatinut pääministeriltä selvitystä, milloinka olette laati-
nut suunnitelman Uuden vaihtoehdon ottamisesta hallitukseen. Herra pääministeri, olette
vastannut tähän kysymykseen jo lukemattomia kertoja. Esitänkin, että piirrätte vaikka lyi-
jykynällä sen kuuluisan kakkaran siellä ja näytätte sen näille opposition edustajille. Että
jospa sitten menisi perille, missä vaiheessa tämän lopullisen päätöksen teitte.

15.20 Mikko Kärnä kesk (vastauspuheenvuoro): Arvoisa herra puhemies! Vanha sanon-
ta toteaa, että politiikka on mahdollisuuksien taidetta, ja täytyy todeta, että tässä erittäin
vaikeassa tilanteessa nyt kyettiin piirtämään se kaunein mahdollinen teos, jolla varmistet-
tiin hallituksen jatkaminen, varmistettiin vakaus ja varmistettiin ennakoitavuus suomalai-
seen politiikkaan. Haluan esittää oppositiolle toiveen, että ette ruokkisi täällä nyt näitä sa-
laliittoteorioita ja vääriä mielipiteitä tai ylipäätään loisi kansalaisille sellaista kuvaa, että
uudet vaalit olisivat olleet se ensisijainen vaihtoehto. Ne eivät ole ensisijainen vaihtoehto,
ja niiden kehys tulee perustuslaista. Haluan vielä kysyä oppositiolta: onko aivan totta, että
te olisitte halunneet antaa 100-vuotiaalle Suomelle syntymäpäivälahjaksi uudet vaalit?

15.21 Pilvi Torsti sd (vastauspuheenvuoro):  Arvoisa puhemies! Täällä useat edustajat
ovat todenneet, kuinka olennainen kysymys on, nauttiiko hallitus eduskunnan luottamusta,
ja se mitataan huomenna. Mutta kyllä toki olennaisin kysymys lienee se, nauttiiko edus-
kunta ja parlamentarismi kansalaisten luottamusta ja ymmärtävätkö ihmiset, mitä viime
viikolla oikeasti tapahtui. 

Uskon, että koko tämä jollain tavalla luottamusta politiikkaan rapauttava keskustelu,
jossa tosiaan on vedottu aivan tarpeettoman paljon lehtitietoihin, someen ja sellaisiin läh-
teisiin, joita ei tarvitsisi käyttää, olisi voitu välttää toimimalla perustuslain hengen mukai-
sesti hieman voimakkaammin. Käytännössä hallitus olisi eronnut, kun Halla-ahon perus-
suomalaiset viime maanantaina todettiin kahden johtavan hallituspuolueen suulla mahdot-
tomaksi kumppaniksi ja syntyi hetkeksi vähemmistöhallitustilanne. Tässä tilanteessa olisi
voitu käydä nopeat hallitusneuvottelut. Lopputulema olisi voinut olla nykyisen kaltainen ja
ratkaisuun olisi varmasti päädytty tehokkaasti, koska isoja valmiuksia ja halua muutoksiin
ilmeisesti ohjelmallisesti ei ollut. Mutta erona [Puhemies koputtaa] nykytilanteeseen olisi
ollut se, että tätä jakautuneen puolueen keskinäistä välienselvittelyä ei nyt käytäisi täällä
[Puhemies koputtaa] ja kansalaiset ymmärtäisivät, miten Suomen tasavallan hallitus on de-
mokraattisesti muodostettu. 

15.23 Lea Mäkipää uv (vastauspuheenvuoro): Arvoisa puhemies! Arvostan sitä, että hal-
lituksessa pystytään tekemään vaikeitakin ratkaisuja näinä päivinä. Mitä tulee Jyväskylän
puoluekokoukseen, jokainen siellä olija voi miettiä, mikä se oli. Mutta minä ainakaan sit-
ten en enää ollut seuraavana sunnuntaina, eli ajatukset olivat hyvin samanlaisia kuin mi-
nisteri Lindströmillä. Kun puheenjohtajaksi valittiin Halla-aho ja kävivät neuvotteluja kes-
kustan ja kokoomuksen kanssa, se ei toteutunut. Kun meidän äänestäjämme halusivat, että
me jatkamme hallituksessa, niin meiltä irtaantui 20 kansanedustajaa, jotka olivat sen halli-
tuspohjan mukana, joka 2015 eduskuntavaalien jälkeen muodostettiin. Me haluamme olla
tässä joukossa. Tässä ei sen suurempaa episodia tarvita. Ja olen kiitollinen siitä, että talous-
kasvu kasvaa, yrittäjänä on kiitollinen, että yrittäjyyttä on edistetty, samoin työpaikkoja on
tullut lisää, ja tämmöinen vakaa turvallisuus näyttää olevan Suomessa menossa eteenpäin.
49



Pöytäkirjan asiakohta PTK 72/2017 vp
Itsekin olen maahanmuuttokriittinen, mutta sen rinnalla minulla on esimerkiksi tavallisen
[Puhemies koputtaa] ihmisen asioista huolehtiminen hyvin suuri asia, joka [Puhemies ko-
puttaa] toivon mukaan edistyy tässä hallituksessa. 

Ensimmäinen varapuhemies Mauri Pekkarinen:  Edustaja, nyt olisi aika jo reippaasti
käytetty. — Edustaja Hakkarainen, teillä vastauspuheenvuoro.

15.24 Teuvo Hakkarainen ps (vastauspuheenvuoro):  Arvoisa puhemies! Täällä on pu-
huttu paljon arvoista. Minä nyt en lähde mihinkään miekkailuun perussuomalaisten ja uu-
den ryhmittymän välillä, mutta arvoista, joista Orpo käsi sydämellä tuossa puhui. Viime
kaudella kokoomukselle kelpasivat kyllä vasemmistoliitto ja vihreät hallituskumppaniksi,
ja siellä saattaa olla jopa stalinisteja historiassa. Nimittäin minut tuomittiin historiasta. Va-
litettavasti Orpo ei ole täällä paikalla, mutta jos historian mukaan täällä ruvetaan elämään,
mitenkä kelpasivat vasemmistoliitto ja vihreät, joilla oletettavasti on tämmöistä taustaa,
hallituskumppaneiksi? Miten paljon rajumpi oli minun rikokseni, jonka minä tein? Kirjoi-
tin sen blogiin, jonka kirjoitin uudestaan, lisäsin neljä kirjainta: "moni". Ei tullut syytettä.
Sain siitä sakon, jonka olen maksanut. [Puhemies koputtaa]. Miten tämmöinen voi olla niin
suuri rikos?

15.25 Sisäministeri Paula Risikko (vastauspuheenvuoro):  Arvoisa puhemies! Minä itse
asiassa vastaan siihen, kun edustaja Karimäki teki hyvän kysymyksen ja kysyi esimerkiksi
humanitäärisen suojelun kategoriasta, joka palautuspolitiikassa ja maahanmuuttopolitii-
kassa on otettu Suomen lainsäädännöstä pois. Se liittyy kyllä täysin siihen, että sitä ei ole
muissakaan Euroopan maissa. Nyt me pyrimme siihen, että meillä olisi yhteiset käytännöt
maahanmuuttopolitiikassa, koska se on yhteinen tahto kaikilla Euroopan mailla. Totta kai
siinä on vielä hinkkaamista, koska siellä on hyvin paljon sellaista yksityiskohtaa, josta pi-
tää vielä neuvotella, mutta kyllä lähtökohta on se, että mikään maa ei olisi vetovoimaisem-
pi kuin toinen, koska se olisi väärä signaali.

Mutta sitten siitä, mitä puhutte näistä vaarallisista maista: Mehän olemme toivoneet
tuolla Euroopan areenoilla sitä, että tällainen niin sanottu maatieto olisi meillä kaikilla käy-
tettävissä, ja se meillä todella on. Maahanmuuttovirasto käyttää maatietoyksikköä. Kyllä
joka ikisestä hakemuksesta katsotaan, voiko tälle alueelle palauttaa, ja esimerkiksi viime
viikolla tuli juuri Migrin, Maahanmuuttoviraston, arviointi siitä, mihin maahan ja mille
alueelle ei voi palauttaa. Siellä on ihan selvä lista siitä. Afganistanistakin löytyy sellaisia
alueita, jonne voi palauttaa — niin sanottu sisäinen pako — mutta sitten siellä on monta,
monta aluetta, [Puhemies koputtaa] jonne ei voi palauttaa, ja näitä me noudatamme aivan
varmasti jokaisen kohdalla yksilöllisesti.

Ensimmäinen varapuhemies Mauri Pekkarinen: Siirrytään puhujalistaan.

15.27 Sinuhe Wallinheimo kok:  Arvoisa puhemies! Käsittelemme valtioneuvoston tie-
donantoa hallituksen kokoonpanossa tapahtuneesta muutoksesta mielenkiintoisessa tilan-
teessa. Kauan odotettu talouden ja työllisyyden käänne on tapahtunut. Luottamus tulevai-
suuteen on palautumassa. Toisaalta monet talouden asiantuntijat kotimaasta ja ulkomailta
varoittavat aiheellisesti Suomen talouden isojen haasteiden odottavan ratkaisua. Nyt en-
nustetulla talouskasvulla Sipilän hallitukselle asetetut työllisyystavoitteet ja tavoitteet jul-
50



Pöytäkirjan asiakohta PTK 72/2017 vp
kisen talouden velkaantumisen lopettamisesta eivät toteudu. Toisin sanoen työ Suomen hy-
vinvointiyhteiskunnan pelastamiseksi on vielä pahasti kesken.

Tämän kaiken keskelle viikko sitten todennäköiseltä näyttänyt hallituksen hajoaminen
olisi sopinut todella huonosti. Se olisi ollut myrkkyä erityisesti nykyiselle hauraalle talous-
kasvulle, kun ulkopuoliset talouden arvioijat ja investoijat olisivat alkaneet epäillä Suo-
men poliittisen järjestelmän vakautta. Nyt tämä vaihtoehto pystyttiin välttämään. Opposi-
tion haukkumisesta huolimatta vuonna 2015 sovitussa hallitusohjelmassa ovat mukana
kaikki ne toimet, jotka täysimääräisesti toteutettuina mahdollistavat hyvinvointivaltion ra-
hoituspohjan kestävän turvaamisen. Nyt on hyvä, että tätä ohjelmaa toteutetaan suunnitel-
mallisesti aina seuraaviin vaaleihin asti.

Arvoisa puhemies! Julkisuudessa ja tänään salissa on käyty keskustelua siitä, miten vii-
me maanantain hallituskriisiin päädyttiin. Spekulaatiot ovat olleet paikka paikoin hurjia,
mutta oma kokemukseni tapahtuneesta on paljon tylsempi. Kysymys on ollut pohjimmil-
taan arvoista ja luottamuksesta. Aivan kuten kokoomuksen ryhmäpuheen pitänyt edustaja
Jokinen totesi, meille on kriittistä, että yhteistyötä kanssamme tekevät jakavat käsityksem-
me oikeudenmukaisuudesta, yhdenvertaisuudesta, ihmisarvosta ja sydämensivistyksestä.
Emme voineet luottaa enää siihen, että tilanteessa kuin tilanteessa nämä arvot olisivat kes-
täneet niin hyvät kuin huonot ajat.

Toinen huolenaihe meille on ollut Suomen kansainvälinen asema ja erityisesti Suomen
rooli nopeasti kehittyvässä Euroopassa. EU-jäsenyys on meille voimakkain ankkuri, jolla
me myös turvallisuuspoliittisesti kiinnitymme meille tärkeään läntiseen arvoyhteisöön. Ja
nyt, kun EU on ottamassa nopeita askeleita myös turvallisuuden ja puolustuksen saralla,
me tarvitsemme hallituksen, jonka jokainen puolue kannattaa Suomen aktiivista roolia
näissä keskusteluissa.

Arvoisa puhemies! Viime viikon poliittisesta turbulenssista täysiä tyylipisteitä tuskin
saa kukaan. Vauhtia ja vaarallisia tilanteita on riittänyt. Silti lopputulos eli poliittisen jär-
jestelmän vakauden turvaaminen on tärkein, ja siinä meidän parlamentaarinen järjestel-
mämme osoitti taas voimansa: tiukan paikan tullen osaamme käsitellä yllättäviäkin kriise-
jä. Se on Suomen suurimpia vahvuuksia.

Näillä sanoilla annan tukeni uudistetulle hallitukselle ja sen hyvälle ohjelmalle.

15.31 Vesa-Matti Saarakkala uv:  Arvoisa herra puhemies! Perussuomalaisten puolue-
kokousvalintojen seurauksena Suomi ajautui viime viikolla hallituskriisiin, kun pääminis-
teri Sipilä ja valtiovarainministeri Orpo sekä keskustan ja kokoomuksen eduskuntaryhmät
totesivat, ettei Jyväskylän puoluekokouksesta ulos tullut hallituskumppani perussuomalai-
set ollut enää arvopohjaltaan ja yhteistyökyvyltään se sama puolue, joka se oli vielä ko-
koukseen mentäessä. Perussuomalaiset oli muuttunut peruuttamattomasti. Perussuomalai-
sissa vuodesta 2000 asti toimineena henkilönä allekirjoitan edellä mainittujen tahojen ana-
lyysin. Se on sama kuin itselläni.

Pääministeri Sipilän julkisuudessa esittämä kuminauhavertaus on erityisen osuva. Puo-
luekokousvalintojen jälkeen perussuomalaisten kanssa kuminauha hallituksessa olisi kat-
kennut ennen tai myöhemmin. Sitä riskiä ei Suomi voi ottaa, sillä tarvitsemme nykyisessä
myllerryksessä olevassa maailmantilanteessa vakautta ja ennustettavuutta sekä toiminta-
kykyä. Se on tärkeää suomalaisten tulevaisuudelle ja taloudelle. Pian 10 vuotta kestänyt
taantuma on nykyhallituksen määrätietoisin toimin taittumassa. Emme voi lähteä vaaran-
tamaan lupaavaa kehitystä sillä, että ajaisimme Suomen ennenaikaisiin eduskuntavaalei-
51



Pöytäkirjan asiakohta PTK 72/2017 vp
hin, mikä olisi ollut hyvin todennäköistä, jos perussuomalaisista ei olisi irrottautunut Uusi
vaihtoehto -työnimellä toimiva hallitusta tukeva ja hallituksessa vaikuttava uusi ja vastuul-
linen eduskuntaryhmä.

Rkp:n ja kristillisdemokraattien tarjoama auttava käsi keskustalle ja kokoomukselle oli-
si johtanut hyvän hallitusohjelman avaamiseen, ja käytännössä hallituksella olisi ollut vain
100 kansanedustajaa takanaan, eli hallitus ei olisi ollut toimintakykyinen. Edessä olisivat
siis suurella todennäköisyydellä olleet vaalilainsäädännön mukaan alle kolmen kuukauden
varoajalla ennenaikaiset vaalit, joissa nykytilanteessa etenkin vihreät olisi melko varmasti
noussut hallituspuolueeksi hoitamaan muun muassa maahanmuuttopolitiikkaa. Vain Uusi
vaihtoehto -ryhmän perustaminen esti tämän uhkaavan tilanteen muuttumisen todeksi. Sii-
tä syystä, samoin kuin arvo- ja toimintatapaeroista johtuen, olen itsenäisesti ajattelevana ja
vapaalla mandaatilla toimivana kansanedustajana mukana tässä Uusi vaihtoehto -ryhmäs-
sä.

Arvoisa puhemies! Hallituspolitiikkaa ei voi tehdä asenteella, jossa toinen jalka hapui-
lee opposition höttöisellä maaperällä ja toinen jalka luistelee hallituksessa. Suomi tarvit-
see rakentavia uudistuksia, ja niitä ei saada vietyä läpi suun soittamisella ja sirkuksella tai
potkimalla yhteistyökumppaneita nilkoille. Hallitusyhteistyö ei ole ollut helppoa, mutta pi-
täydyn itse siinä, minkä lopulta vakaasti kovan jaakobinpainin jälkeen 2015 syksyllä pää-
tin. Seison tämän hallituksen takana loppuun asti. Kun itse ypöyksin katsoo totuutta sil-
miin ja kysyy itseltään olennaiset kysymykset, siitä oppii paljon. Olen siis varma siitä, mi-
hin olen nyt päätynyt. Kerran aikaisemmin, jo syksyllä 2015, olin mukana pelastamassa
hallitusyhteistyötä, kun vaikeat sote-neuvottelut ajautuivat umpikujaan ja hallitus meinasi
kaatua. Tuota kokemusta voidaan yhä tarvita.

Arvoisa puhemies! Ymmärrän poliittisesti kaikkia nykyisiä kansanedustajia. Joskus
vain käy niin, että ollaan eri mieltä ja päädytään eri puolille. Se on normaalia politiikkaa.
Politiikkaa ei voi verrata mihinkään muuhun. Politiikka on jatkuvia valintoja, ja politiikas-
sa keskeistä on vaihtoehtojen hahmottaminen. Se on politiikan dna:ssa. Politiikassa pitää
pystyä reagoimaan muuttuviin tilanteisiin ja pitää pystyä tekemään yhteistyötä ja jalostu-
maan. Paluuta aikaan, jossa politiikka on muuttumattomia ja kiveen hakattuja doktriineja,
ei nykyisen markkinaehtoisen talousjärjestelmä aikakaudella enää ole. Politiikka ei ole us-
kontoa, jossa oppi on tietty ja muuttumaton.

Onneksi en itse ole poliittisesti se sama kaikki tietävä räkänokka kuin olin parikymppi-
senä. Poliitikon on välttämätöntä kyetä kasvamaan ihmisenä, vaikka jotkut äänestäjät odot-
tavatkin muuttumattomuutta. Minä olen kasvanut nuoresta aikuiseksi osana perussuoma-
laista toimintaa, mutta 10.6.2017 ymmärsin, että olisin joutunut taantumaan takaisin kohti
parikymppistä radikaalia [Puhemies koputtaa] voidakseni toimia perussuomalaisessa puo-
lueessa jatkossakin. Sitä minä en halunnut. Jos se maksaa poliittisen urani, olkoon sitten
niin.

Arvoisa herra puhemies! [Puhemies koputtaa] Politiikassa pitää joskus pystyä niele-
mään ylpeytensä, jos meinaa saada jotakin hyvää aikaan.

Ensimmäinen varapuhemies Mauri Pekkarinen:  Muistutan vielä, arvoisat edustajat,
että ennalta pyydetyissä puheenvuoroissa se raja on 5 minuuttia puheenvuoron pituudelle,
ja niille, joita ei ole pyydetty ennakkoon, se suositus on tuo sanottu 5 minuuttia. — Nyt
edustaja Mikkonen.
52



Pöytäkirjan asiakohta PTK 72/2017 vp
15.37 Krista Mikkonen vihr: Arvoisa puhemies! Viime viikon aikana olemme nähneet
arvottoman näytelmän, jonka ovat käsikirjoittaneet Soini, Sipilä ja Orpo. Siinä hallitus pe-
lastettiin kriisistä kyseenalaisin manööverein. Tämä näytelmä on heikentänyt kansalaisten
jo ennestään hataraa arvostusta politiikkaa ja poliitikkoja kohtaan. Poliittinen peli, kähmin-
tä ja oman edun tavoittelu ovat niitä tekijöitä, joita kansalaiset politiikassa inhoavat, ja hal-
lituksen viime päivien toiminta on ollut juuri tätä. Sen sijaan, että sitä edes nolottaisi, moni
myhäilee tyytyväisenä peliliikkeilleen.

Arvoisa puhemies! Vain viikko sitten maanantaina hallituksen keulahahmot Sipilä ja
Orpo puhuivat kauniisti arvoista. He puhuivat länsimaisesta ihmiskäsityksestä, ihmisoi-
keuksista ja oikeusvaltioperiaatteesta, kaikkien jakamattomasta ihmisarvosta. He kokivat,
ettei perussuomalaiset uuden johtonsa myötä enää jaa näitä arvoja. Siksi he eivät voineet
jatkaa hallitusyhteistyötä perussuomalaisten kanssa. Silti heille käy hallitusyhteistyö Sam-
po Terhon johtaman uuden eduskuntaryhmän kanssa, vaikka Terho on itse moneen ker-
taan todennut, etteivät hänen arvonsa tai linjansa poikkea piiruakaan perussuomalaisten
uuden puheenjohtajan Jussi Halla-ahon. Puhe arvoista on paljastunut falskiksi.

Arvoisa puhemies! Hallituksella on vielä mahdollisuus osoittaa arvolupauksensa todek-
si. Sen nykyinen maahanmuutto- ja turvapaikkapoliittinen linja on Halla-ahon kynästä.
Nyt Halla-aho on oppositiossa eikä hallitus ole enää hänen panttivankinaan. Palauttamalla
väliaikaiset oleskeluluvat ja helpottamalla perheenyhdistämistä Orpo ja Sipilä voisivat
osoittaa, että heidän ihmisoikeuslupauksensa pitää. Hallitukseen jääneen Uuden vaihtoeh-
don on osoitettava, että heidän lupauksensa irtisanoutua rasismista näkyy myös käytännös-
sä. Vanhoissa perussuomalaisissa rasismia katsottiin lupauksista huolimatta läpi sormien.
Nollatoleranssin rasismiin on koskettava ihan kaikkia puolueita. Politiikassa puheet ovat
tekoja. Kaikkiin rasistisiin kirjoituksiin ja puheisiin pitää puuttua. Rasismia ei saa hyväk-
syä missään puolueessa missään muodossa.

Arvoisa puhemies! Hallituksessa istuu viidellä ministerillä eduskuntaryhmä, jolla ei ole
puoluetta eikä puolueohjelmaa — keitä he edustavat, mikä on heidän poliittinen linjansa?
Toistaiseksi tiedämme ainoastaan sen, että he ovat sitoutuneet hallitusohjelmaan, hallitus-
ohjelmaan, jossa on sovittu kipeistä leikkauksista kaikkein heikoimmilta, työttömiltä, sai-
railta, opiskelijoilta. Uusi vaihtoehto on puheissaan korostanut olevansa pienen ihmisen
puolella ja haluavansa luoda toivoa. Samaan aikaan he haluavat sitoutua hallitukseen, joka
leikkauksillaan on vienyt viimeisenkin toivon monelta köyhältä.

Arvoisa puhemies! Tässä näytelmässä yksi näytös nähtiin, kun pääministeri Sipilä teki
U-käännöksen matkallaan presidentin luokse viemään hallituksen eroilmoitusta. Tällainen
näytös kieltämättä lisää draamallisia elementtejä, mutta politiikan uskottavuutta se ei lisää.
Prosessi olisi pitänyt viedä läpi perustuslain mukaisesti hajottamalla hallitus, nimeämällä
hallitustunnustelija, käymällä neuvottelut ja sen päätteeksi asettamalla uusi hallitus. Lop-
putulos olisi todennäköisesti ollut sama, ja siihen olisi päästy samalla aikataulullakin. Ero
olisi ollut siinä, että sen juridinen pohja olisi ollut varmalla pohjalla. Mutkien oikominen ei
ole kunniaksi meidän demokraattiselle järjestelmällemme. Hallitus oli konsultoinut joita-
kin oikeusoppineita toimintatavoistaan. Kuitenkin tiedämme, että moni valtiosääntöoppi-
nut on todennut, että eroilmoitus olisi ollut syytä jättää. Se olisi näyttänyt paljon parem-
malta, mutta ehkä sillä tavoin ei olisi saanut aikaan yhtä komeaa draaman kaarta.

Arvoisa puhemies! Pääministeri totesi äsken puheessaan, että hallitus on sitoutunut oi-
keusvaltioperiaatteeseen. Oikeusvaltioperiaatteella tarkoitetaan, että valtio on organisoitu
oikeussäännöksin ja näitä noudatetaan valtion eri tahojen toiminnassa. Oikeusvaltioperiaa-
53



Pöytäkirjan asiakohta PTK 72/2017 vp
te palautuu perustuslain vaatimukseen siitä, että julkisen vallan käytön tulee perustua la-
kiin ja kaikessa julkisessa toiminnassa on noudatettava tarkoin lakia, myös sen henkeä.
Kuitenkin tämä hallitus on koko kahden vuoden ajan yrittänyt oikoa perustuslain tulkintaa.
On etsitty porsaanreikiä ja sitä kohtaa, missä aita on matalin. Samaa oikomista nähtiin nyt-
kin.

Arvoisa puhemies! Meidän kaikkien yhteinen tehtävä on huolehtia demokratian toimi-
vuudesta ja tosissaan huolehtia oikeusvaltioperiaatteen toteutumisesta. Meidän pitäisi yh-
dessä rakentaa politiikan uskottavuutta, ei heikentää sitä, kuten viime päivinä on tehty. De-
mokratia on liian kallisarvoinen asia leikittäväksi.

15.42 Paavo Arhinmäki vas: Arvoisa herra puhemies! Edustaja Harakka esitti täällä ky-
symyksen: uskoiko Erkkikään ministeri Orpon arvopuheeseen maanantaina Kesärannas-
sa? Täytyy myöntää, että ainakin Paavo-Erkki uskoi siihen, jopa julkisesti, ja kiitti Orpoa
voimakkaasta arvopuheesta. Nimittäin, toimimme me hallituksessa tai oppositiossa, mei-
dän pitää arvostaa sitä, jos joku todella näyttää arvojaan ja seisoo niiden takana. 

Arvoisa herra puhemies! Sen vuoksi, että julkisesti kehuin Orpoa, niin sitä pahemmalta
minusta on tuntunut se, miten nyt näyttää siltä, että se vahva arvopuhe, jota kehuin, olikin
itse asiassa vain sumutusta — sumutusta, jolla haluttiin ottaa osa vanhasta perussuomalai-
sesta puolueesta mukaan hallitukseen kiltiksi apupuolueeksi ja osa laittaa oppositioon. Ni-
mittäin, jos kysymys olisi EU-politiikasta ja maahanmuuttopolitiikasta, niin kuin päämi-
nisteri Sipilä ja valtiovarainministeri Orpo täällä ovat väittäneet, niin miten heille käy trio-
ministeriksi Terho, joka on ilmoittanut moneen kertaan, että hänellä ja euroedustaja Halla-
aholla ei ole mitään eroja maahanmuuttopolitiikassa eikä europolitiikassa? Itse asiassa ai-
noa ero ennen puoluekokousta oli se, että trioministeri Terho vaati voimakkaammin EU-jä-
senyydestä eroamista kuin Jussi Halla-aho. 

Arvoisa puhemies! Ministeri Soini puhui hallituksen aloittaessa hillotolpasta. Nyt näyt-
tää siltä, että hillotolpalla ei tarkoiteta sitä, että kansan parasta ajetaan, että hillotolppa olisi
se, että asiat olisivat paremmin neljä vuotta myöhemmin. Kysymys on henkilökohtaisesta
hillotolpasta, siitä, että tänään saa mieluummin istua Luxemburgissa lihapatojen ääressä
ministerinä kuin olla vastaamassa kriittisiin kysymyksiin opposition suunnalta. [Olli Im-
monen: Hyvin puhuttu!] 

Aikoinaan Veikko Vennamo, jota ministeri Soini on sanonut suuresti arvostavansa ja
ihailevansa, puhui seteliselkärankaisista. Nyt on vakuutettu, että setelit menivät mutta sel-
käranka jäi. Lainaisin ministeri Soinia, silloista oppositiojohtajaa, joka on sanonut näin:
"Luikertelee kuin mato, jolla ei ole selkärankaa." Minusta tämä kuvastaa sitä politiikkaa,
jota Uusi vaihtoehto, nykyinen Sininen tulevaisuus, edustaa. Lainaten Timo Soinia: "Audi-
kyyti kokoomuksen apupuolueena." Sitähän tämä politiikka tulee olemaan. Viisi ministe-
riä, joiden tehtävä on vain toteuttaa sitä, mitä kaksi hallituspuoluetta päättää. 

Miten olisi pitänyt toimia? Lainaan ministeri Timo Soinia: "Suomeen on muodostettava
vaalituloksen perusteella vankka enemmistöhallitus ilman takiaispuoluetta." Nyt hallituk-
sessa on kaksi puoluetta ja yksi takiaisryhmä, joka itse asiassa tarrautui nyt kiinni kovem-
min kuin takiaiset, ne saa sentään vedettyä irti takinliepeistä, mutta nämä eivät lähde sillä-
kään. Nyt on kysymys ryhmästä, joka ei ole vain kääntänyt takkiaan, takkia on käännetty
niin monta kertaa, että sen saumat ovat revenneet, kysymys on ryhmästä, jolla ei ole enää
takkia päällä ollenkaan. Takki auki edustetaan omaa valta-asemaa, pidetään rystyset val-
54



Pöytäkirjan asiakohta PTK 72/2017 vp
koisena kiinni ministerin salkuista. Väliä ei ole sillä, mitä on luvattu aikaisemmin kansa-
laisille, kun äänet on annettu. 

Arvoisa puhemies! 3.6. kirjoitettiin näin: "Ajatus siitä, että loikkaisin perustamastani
puolueesta, on mieletön. Se oli Juudas, en minä, joka meni ja hirtti itsensä. 30 hopearahal-
la." Samoin kirjoitettiin: "Pidän loikkareita luusereina." Arvoisa puhemies, ministereiden
pitäisi olla rehelliseksi tunnettuja Suomen kansalaisia. [Puhemies koputtaa] Suomen kan-
san arvioitavaksi jää nyt, oliko tämä rehellistä puhetta. 

15.47 Timo Harakka sd:  Arvoisa puhemies! Täällä on tosiaan käytetty aika värikkäitä
repliikkejä, kuten kesäteatteriperinteeseen kuuluu, mutta olemme vakavan asian äärellä.
Tämä tapausten kulku on heikentänyt suomalaista demokratiaa ja kansalaisten luottamusta
päätöksentekoon.

On selvää, että harva tässä salissa piti hyvänä tai toivottavana perussuomalaisten johta-
javaihdosta. Mutta mietin silti, miten voimme yhtä aikaa ylistää demokratiaa ja halveksia
demokratiaa, kuinka voimme pitää sitä demokratiaa oikeana, joka on valinnut meidät tän-
ne saliin, mutta sellaista demokratiaa vääränä, joka valitsee meidän mielestämme väärät
henkilöt.

Se on orwellilainen kuva demokratiasta. Muistatte lentävän lauseen: "Kaikki ovat tasa-
arvoisia mutta yhdet tasa-arvoisempia kuin toiset." Uusi versio kuuluu: "Demokratia kuu-
luu kaikille mutta yksille enemmän kuin toisille."

Juuri niiden kansalaisten, jotka epäilevät eliitin vehkeilevän keskenään omien eturyh-
miensä hyväksi, niiden, jotka ovat menettäneet uskonsa demokratiaan ja jättäneet äänestä-
mättä, joiden suuttumus uhkaa purkautua väkivaltana, musertavaa murhetta ja toivotto-
muutta herrat Sipilä, Orpo ja Soini ovat tässä nyt vahvistaneet. Politiikka on likaista peliä,
he ajattelevat, jossa yhteinen etu on vain eliitin yhteinen etu, jossa vallan saavuttaminen on
ainoa päämäärä. Monet pettyneistä ovat äänestäneet nimenomaan perussuomalaisia 2011
ja 2015, ja juuri heiltä on nyt viety tämä toivo.

Niin paljon ja hartaasti kuin olen perussuomalaisia arvostellut, niin olen sentään iloin-
nut siitä, että heidän ansiostaan eduskuntaan on valittu edes joitakin niin sanottuja tavalli-
sia ihmisiä, edes muutama ihminen, joiden tulotaso ja koulutustaso vastaavat kansalaisten
keskiarvoa. Se, että heistä juuri osa on ostettu eliitin tueksi, että heillä ei ole mitään vaati-
muksia, ohjelmaa eikä tavoitteita paitsi tämän köyhiä ja kipeitä kurittavan hallituksen eh-
doitta tukeminen, on kyllä varmasti katkera pala kymmenille- ja sadoilletuhansille suoma-
laisille. Herrat Sipilä, Orpo ja Soini, jos olisitte tässä kuulemassa, niin teille kuuluu nyt vas-
tuu eriarvoistumisen lisääntymisestä ja suomalaisen demokratian heikentymisestä.

Kuka uskoo sitä selitystä, että vasta toissa viikonloppuna Sipilä, Orpo ja varsinkin Soini
heräsivät huomaamaan, että perussuomalaisten joukoissa on arvo-ongelma? Ovatko he ol-
leet sokeita ja kuuroja kaikille todistusaineistoille, joissa hallituspuolueiden edustajat osal-
listuvat äärioikeiston mielenosoitukseen ja natsihenkisiin tapahtumiin. Ovatko he olleet
sokeita ja kuuroja rotuopeille ja väkivallalla uhkailulle? Onko Halla-ahon ohjelma ollut
heille täysin tuntematon silloin, kun hän johdatti puolueensa eurovaalimenestykseen ja
myös hallituksen hillotolpalle, eikä tämä hillotolpparyhmä ole irtisanoutunut tästä ihmis-
vihamielisestä linjasta?

Tämän apupuolueen johtohahmo edustaja Elo on puolustanut Jussi Halla-ahon ajatuksia
Hommaforumilla ahkerasti: "Eräänä päivänä päädyin Halla-ahon sivuille. En tiennyt hä-
nestä mitään, mutta aloin lukea kirjoituksia ja tuntui kuin silmäni olisivat avautuneet. Näin-
55



Pöytäkirjan asiakohta PTK 72/2017 vp
hän minäkin olen koko ajan ajatellut, vaikka kirjoitustyyli välillä ei olekaan mieleeni." Toi-
nen lainaus: "Viimeinen niitti oli Halla-ahon saama syyte ja tuomio — se oli todiste yhteis-
kunnan kaksoisstandardeista ja Mekkaan päin kumartamisesta." [Mika Niikko: Kuka sa-
noi?] — Näin siis edustaja Elo kuvailee entistä mestariaan. — Näillä arvoilla tämä hallitus
jatkaa, samoilla arvoilla kuin ennen 10. kesäkuuta, arvoilla tai niiden puutteella.

Arvoisa puhemies! Tämä hallitus on vähemmistöhallitus. Sillä on eduskunnan enem-
mistö mutta annettujen äänien vähemmistö, parlamentaarinen enemmistö mutta demo-
kraattinen vähemmistö. Siksi, kuten tasavallan presidentti Sauli Niinistö ääneen pohdiske-
li, uudet hallitusneuvottelut olisivat olleet paikallaan. Se olisi ollut aito arvokeskustelu.

Jos lopputulos olisi ollut sama kuin nyt, niin tietäisimme edes muun muassa sen, mitä
tämä hillotolpparyhmä, apupuolue, ohjelmakseen ja tavoitteekseen esittää. Se olisi ollut ar-
vokas tapa siirtyä ensimmäisestä Sipilän hallituksesta toiseen Sipilän hallitukseen, vaikka
ohjelma ei olisi sinänsä muuttunut. Koska ilmeistä on, että ohjelmaa tulkitaan useilla ja toi-
sistaan poikkeavilla tavoilla, näitä tulkintoja olisi ollut hyvä käydä julkisesti läpi ja läpiva-
laista. Nyt tämän apupuolueen ainoa ohjelma on hallitusohjelma, ja se taitaa olla melkoi-
sen väljä ja joka ilmansuuntaan taivutettavissa. Ennen kaikkea Eurooppa-politiikka on täy-
sin tuuliajolla, ja se on vakava asia.

Ministeri, joka ajaa Suomen EU-eroa, ei kykene ajamaan Suomen etua Euroopan unio-
nissa. Suomella ei ole vaikutusvaltaa, Suomi ei näytä rakentavalta, ratkaisuhenkiseltä voi-
malta, jollaisena meidät on opittu tuntemaan vuosien varrella. Rakoilevassa Euroopassa
ministerien Soini ja Terho edustama Suomi on osa ongelmaa eikä osa ratkaisua. [Puhemies
koputtaa] Ministeri Terho sanoo nokkelasti, että hän sitoutuu hallituksen EU-linjaan. Mut-
ta entä hallituksen jälkeen? Hän voisi yksinkertaisesti luvata, että hänen apupuolueensa ei
halua EU-kansanäänestystä. Se on tapa hälventää epäilykset. Se on todella helppoa, joten
olkoon hyvä, vastatkoon, [Puhemies koputtaa] voiko näin luvata. Lupaatteko, että puolu-
eenne ei seuraavien eduskuntavaalien alla esitä EU-kansanäänestystä?

15.53 Teuvo Hakkarainen ps:  Arvoisa puhemies! Vasemmisto-oppositiosta on oikeas-
taan otettu sanat suusta, niin kuin sanotaan, että harakka vei hopeisen lusikan suusta. [Ti-
mo Harakka: Harvinainen kunnia!] — Joo, kunniaa harvoin tältä paikalta annetaan.

Mutta hallitusta täytyy kehuakin: talous on tullut kuntoon, tai lähtenyt parempaan suun-
taan, ja siinä on varmasti perussuomalaistenkin kynänjälki olemassa. — Mutta nykyisessä
hallituksessa ihmettelen ministerien määrää, jos verrataan edustajien määrään. Viisi minis-
teriä ja 20 kansanedustajaa, ei semmoiseen määrään ole päässyt edes RKP, vaikka on hal-
linnutkin aika rajuilla otteilla tätä maata ja on annettu tilaa. Siis tämmöinen kummajainen
tässä.

Minä en lähde siihen, että kovin paljon miekkailtaisiin tästä, mutta demokratiasta pik-
kuisen: Menin puoluekokoukseen. En tehnyt minkäänlaista vaalityötä, en mitään. Ainoas-
taan kirjoitin Facebookiin, että lähden ehdolle. Minut valittiin. Ei ollut minkäänlaista junt-
taryhmää, en tiennyt mistään, ei yhtään mitään. Hyviä ystäviä oltiin siellä, tervehdittiin ja
halattiin ja kaikkea tätä. — Yhdessä hetkessä minulla oli takana junttaryhmä, puolue oli
viety ja kaikkea mahdollista rikollista. Minä en tiennyt tästä mitään. Halauksia ei ole tullut
eikä taputuksia sen jälkeen. Mitä väärää minä tein? Olisin kysynyt entiseltä puheenjohta-
jalta Soinilta, mutta kun on kiireinen mies, ei jouda olemaan vastaamassa. Mitä väärää
tein?
56



Pöytäkirjan asiakohta PTK 72/2017 vp
Näistä vääryyksistä äsken kysyin, kun arvopohjia täällä määritellään. Orpo sanoi käsi
sydämellä ääni vavisten tuossa, kuinka tärkeät ne hänelle ovat. Mainitsi myös minut sivu-
mennen siinä, että historiani tähden en käy tähän hallitukseen. Vaikka katuisin säkkipuvus-
sa tuossa, vaikka minkälaisen katumusharjoituksen tekisin, ei käy. Niin raju oli se minun
rikokseni, ja sen voin kertoa nyt: Kirjoitin Facebookiin sen kirjoituksen, enpä taida lainata,
sain siitä tuomion, jonka olen kärsinyt, ja olen maksanut sakot. Sama asia: kirjoitin siihen
"moni muslimi", kun arvostelin terrori-iskuja. Eipä saanut apulaisvaltakunnansyyttäjä sii-
tä kiinni. Tämä oli se rikos. Kyllä nyt täytyy olla tarkkana. Minä muun muassa keskusta-
puolueen ryhmäpuheenjohtaja Antti Kaikkosta kehottaisin nyt menemään aktiiviseen ka-
tumiseen, ettei vain historia tule jossakin vastaan tulevaisuudessa. Nimittäin siitä voi men-
nä asema.

Arvoisa puhemies! Näitä ei oltu lippuihin ja lappuihin kirjoiteltu. Ne ovat jääneet tuon-
ne takaraivoon, ja kun ne isketään sinne oikein kunnolla poliittisella päätöksenteolla, niin
ne jäävät. Siihen ei lappua tarvita, kun ne tulevat ulos. Ne tyhmempikin saa sanottua sieltä. 

Mitä sitten tulee... Anteeksi, minulla taitaa loppua aika. Voinko ottaa, kestäisi jonkin ai-
kaa, uuden puheenvuoron?

15.58 Katja Hänninen vas: Arvoisa puhemies! Hyvät edustajakollegat, meistä jokainen
on saanut erittäin arvokkaan mandaatin käyttää tässä salissa äänestäjiemme ääntä, kansan-
valtaa. Demokratian nimissä on kysyttävä: Nautimmeko me oikeasti sitä luottamusta, joka
meille on annettu? Olemmeko kunnioittaneet ja toteuttaneet niitä lupauksia ja odotuksia,
jotka olemme juhlallisesti vaalipuheissamme antaneet? Mikä on kenenkin meistä saama
tuomio, jos tavoitteiden ja aikaansaannosten saldoa tällä hetkellä toisiinsa verrataan? Voi-
sipa olla, että ani harvan valtakirja enää olisi voimassa. Voisipa olla, että jos lupausten rik-
komisesta rangaistuksena olisi potkut, niin monikaan ei tässä salissa enää istuisi. Mutta lu-
pausten ja odotusten pettämisestä ei ole säädetty sanktiota. Ainoastaan vaaleilla voidaan
mitata, nautimmeko edelleen kansan luottamusta ja olemmeko tehtävässämme onnistu-
neet. Kansan tahtoon demokraattisessa järjestelmässä on sopeuduttava ja sitä kunnioitetta-
va kaikissa olosuhteissa, kaikissa tilanteissa.

Tänään kuitenkin olemme saaneet pääministerin tiedonannon vaalikauden puolivälissä
tapahtuneesta hallituspohjan muutoksesta, istuuhan hallituksessa nyt ryhmittymä edusta-
jia, jotka eivät enää kuulu siihen puolueeseen, jonka listoilta heidät on tehtäväänsä äänes-
tetty. Kolmen koplasta on tullut kahden kauppa ja yhden korvapuusti. Tultiinko tähän ti-
lanteeseen sattumalta, vahingossa, vai oliko kaikki sittenkin ennalta sovittua, taitavaa po-
liittista peliä?

Kun pääministeri Sipilä ja ministeri Orpo päättivät ihmisoikeuksiin ja arvopohjaan ve-
doten näyttää ovea Halla-ahon johtamille perussuomalaisille, heräsi oppositiossakin pieni
toive siitä, että onkohan nyt mahdollisuus muuttaa eriarvoistavan leikkauspolitiikan suun-
taa. Pääsisimmekö vihdoinkin perumaan koulutusleikkaukset ja parantamaan kaikista pie-
nituloisimpien ihmisten toimeentuloa? Saisivatko lapsiperheet ja omaishoitajat helpotusta
arkeen ja jaksamiseen? Löytyisivätkö avaimet pelastaa hyvinvointivaltiosta se, mitä vielä
jäljellä on?

Mutta nämä toiveet valuivat hiekkaan, sulivat ennen kuin oli päästy niitä edes hallituk-
selle esittämään. Sipilän oikeistolaisen hallituksen ja sen hyväksymän leikkauslistan pelas-
tajiksi rynnisti perussuomalaisista erkaantunut ryhmä Timo Soinin johdolla. Uusi vaihto-
ehto antoi siunauksensa vanhalle hallitusohjelmalle sisältöineen päivineen. Ei muutoksia
57



Pöytäkirjan asiakohta PTK 72/2017 vp
parempaan, ei huojennuksia köyhille. Kaikki kelpaa Uudelle vaihtoehdolle, mutta niin kel-
pasi myös Halla-ahon perussuomalaisillekin vielä viikko sitten. Tänään on tosin tainnut jo
ääni perussuomalaisten kellossa muuttua, heittää kunnolla häränpyllyä, mutta äänestäjät
kyllä muistavat, mitä teidän ollessa hallituksessa tehtiin. Olitte vastaan panematta hyväk-
symässä kaikki hallitusohjelman 4 miljardin säästöt ja leikkaukset. Äänestyksissä tässä sa-
lissa perussuomalaisten yli pyyhkäisi vihreä "jaa"-aalto joka kerta, kun pienen ihmisen toi-
meentuloa heikennettiin. Vaikka pesisitte käsiänne, kuten Pontius Pilatus aikoinaan, niin
näistä päätöksistä te edelleen vastaatte Suomen kansalle.

Arvoisa puhemies! Tarkoitukseni ei ole kuitenkaan heittää ensimmäistä kiveä ketään
kohti tai ketään syyllistää. Tosiasioiden valossa demokratian tila näyttää kuitenkin erittäin
huolestuttavalta 100-vuotiaassa Suomessamme. Ihmisiltä saadut yhteydenotot ovat häm-
mentyneitä, vihaisia ja epäuskoisiakin. He todella ihmettelevät, kuinka tämä tilanne on
mahdollista. He myös kyseenalaistavat hallituksen perustuslaillisuuden, koska katsovat,
että Uusi vaihtoehto ei enää edusta mitään viime eduskuntavaaleissa mukana ollutta puo-
luetta. Pääministerin osaltakin kritiikkiä on tullut valtavasti, koska on herännyt vahva epäi-
lys siitä, että taustalla on jo viikkoja sitten ryhdytty valmistelemaan suunnitelmaa siltä va-
ralta, jos Halla-ahosta tulee perussuomalaisten puheenjohtaja. Tyngäksi jääneitä neuvotte-
luja RKP:n, KD:n ja muiden oppositiopuolueiden kesken pidetään lähinnä teatterina ja po-
liittisena pelinä.

Arvoisa puhemies! Viime viikolla meille edustajille jaettiin Sosiaalibarometri, jossa
asiantuntijavastaajista peräti 88 prosenttia katsoo, että eriarvoisuus on kasvanut koko
maassa. [Puhemies koputtaa] — Anteeksi, jatketaan myöhemmin.

16.04 Maria Tolppanen sd:  Arvoisa puhemies! Olemme tänään tässä salissa nähneet ja
todistaneet erittäin värikästä keskustelua ja osaltaan myöskin erittäin hämmästyttävää:
täällä on jopa henkilöiden välisiä asioita puitu. Minä luulin, että kun tähän saliin tullaan,
niin ajetaan kansan asioita, ei omia asioita — ollaanko loukkaannuttu vai ei — mutta nä-
köjään sekin sitten kuuluu tähän eduskuntatyöhön.

Eduskuntatyöhön kuuluu parlamentarismi. Eduskuntatyöhön kuuluvat puolueet. Me
olemme tottuneet siihen, että meillä ovat puolueissa olevat ihmiset hallituksessa. Tosin on-
han meillä ollut Martti Miettusen virkamieshallitus, ja välttämättähän ministerin ei tarvitse
kuulua puolueeseen — hän on hallituksessa omalla nimellään — mutta oudolta tämä tällä
hetkellä tuntuu. Nyt tuntuu vähän siltä, että meillä on villin lännen säännöt, ja laki tuntuu
olevan lonkalla, mutta siitä huolimatta mikään ei ole muuttunut. Aivan samat asiat ovat
voimassa kuin ennen perussuomalaisten puoluekokoustakin. Hallitusohjelma jatkaa sa-
manlaisena. Kaikki leikkaukset ovat samanlaisia. Nyt esimerkiksi työntekijöiltä otetaan,
vähäväkiset unohdetaan.

Jos otetaan noista työntekijöistä pikkusen enemmän esille, niin minä en vieläkään ym-
märrä sitä kolmen ässän kuutta minuuttia, eli jos työpäivään lisätään kuusi minuuttia ja sit-
ten sanotaan, että enemmän on vähemmän. Tässä tämä on juuri näin päin: nimittäin jos
kuusi minuuttia lisätään työaikaa, niin sitten tarvitaan näissä barometreissä vähemmän
työntekijöitä, ja se näyttää hyvältä paperilla. Pienempi työntekijämäärä tekee enemmän
töitä, koska jokainen tekee kuusi minuuttia per päivä lisää työtä. Mutta se kohta, mitä en to-
dellakaan tässä ymmärrä, on se, mistä saadaan se kikyn lisäarvo näistä kuusista minuuteis-
ta: missä tämä kuusi minuuttia muuttuu euroiksi? Tietenkin se muuttuu niin päin euroiksi,
että jokainen kuusiminuuttinen lisää työttömyyttä, koska silloin kun tulee kuusia minuut-
58



Pöytäkirjan asiakohta PTK 72/2017 vp
teja tarpeeksi, niin sillä voitaisiin palkataan yksi työntekijä täyttämään se ihan oikealla
työnteolla. Tämä on pikkaisen outo juttu.

Mutta sitten se, mikä muuttui. Minä olin todella hämmästynyt, kun Uusi vaihtoehto tä-
nään ilmoitti nimekseen Sininen tulevaisuus. Nyt en tiedä, minkä sininen. Olemme tottu-
neet siihen, että vanha Perussuomalaiset oli tummansininen elikkä oli hyvin oikealla, kirk-
kaansininen oli kokoomus. Onko tämä nyt sitten vaaleansininen, [Toimi Kankaanniemi:
Jään sininen!] vai minkä sininen tämä nyt on? Joka tapauksessa mielikuva on se, että sini-
set ovat porvareita, vihreät ovat vihreitä tai keskustaa ja punaiset ovat työväenliikkeen ih-
misiä. No, Soini on aina sanoutunut irti työväenliikkeestä, sanonut, että Perussuomalaiset
on työväenliike ilman sosialismia. No, nyt voimme todeta, että se on myöskin ilman työ-
läisiä, koska se on sininen. Kaikkein eniten minua hämmästytti se, kun yritin sitten goog-
lettaa tätä Sinistä tulevaisuutta. Mikäs sieltä hyppäsikään: sininentulevaisuus.com meni
suoraan kokoomuksen sivuille. Joten tätä taustaa vasten ymmärrän aika hyvin pääministeri
Sipilän tekemiset ja toimet tässä asiassa. Nyt näyttää siltä, että siellä onkin haluttu vahvis-
taa nimenomaan kokoomusta ja sitä kautta myöskin keskustaa hallituksessa.

Tosiasia on myöskin se, että perussuomalaiset olivat apupuolueen asemassa jo aikai-
semmassa hallituksessa, ja nyt tuo näkyy pelkästään lisääntyvän. Vahinko, että täällä ei ole
yhtään Sinisen tulevaisuuden ministeriä vastaamassa tästä asiasta, mutta minusta sekä tä-
män salin että myöskin äänestäjien on hyvä tietää, mikä tämän uuden puolueen arvopohja
on ja millä arvoilla tätä maata luotsataan nyt eteenpäin nämä seuraavat vajaat kaksi vuotta
— jos luotsataan.

16.08 Olli Immonen ps:  Arvoisa herra puhemies! Kulunut hallituskriisiviikko Suomen
politiikassa on ollut historiallinen. Sen sijaan, että se olisi ollut vain yksi viikko muiden
joukossa, se jää historiaan erittäin surullisena esimerkkinä demokratian halveksumisesta
johtavien poliitikkojemme toimesta.

Yhden hallituspuolueen, eli tässä tapauksessa perussuomalaisten, puheenjohtajan vaih-
tuminen demokraattisesti puolueen jäsenten äänestämänä puoluekokouksessa sai valtakun-
nan politiikan täysin pois tolaltaan. Tiedotusvälineet — kaikki kunnia tässä tilanteessa niil-
le — saattoivat ansiokkaasti kansalaisten tietoon, että hallituksessa istuvat ministerit ja hal-
lituspuolueiden puheenjohtajat olivat varautuneet perussuomalaisten puoluejohdon vaih-
dokseen kaikessa hiljaisuudessa kabineteissa vehkeillen ja juonitellen. Kulisseissa oli käy-
ty jo hyvän aikaa ennen perussuomalaisten puoluekokousta keskusteluja ja neuvotteluja
sekä sovittu erilaisista lehmänkaupoista siltä varalta, että perussuomalaisten johtoon nou-
see hallituseliitin mielestä epämiellyttäviä henkilöitä. Tänään keskustelemmekin täällä sa-
lissa siitä, nauttiiko uusi hallitus kaiken esille tulleen vehkeilyn jälkeen eduskunnan luot-
tamusta. Siitä olen varma, että kansalaisten luottamusta se ei todellakaan nauti.

Hallituksessa uutena ryhmänä istuva Uusi vaihtoehto, loikkariryhmä, ei edusta sitä puo-
luetta, joka oli mukana hallitusneuvotteluissa vuonna 2015. Nämä kyseiset loikkarit häi-
käilemättömällä tavalla pettivät alkuperäisen puolueensa äänestäjät. Hallitus onkin nyt
muodostettu joidenkin aivan muiden ryhmien kuin vaaleissa äänestäjien äänestämien puo-
lueiden ja niiden muodostamien eduskuntaryhmien kesken.

Arvoisa puhemies! Kansalaisten passiivisuus vaaleissa äänestämistä ja yleisesti politiik-
kaa kohtaan selittyy usein sillä, että politiikka ei ole tarpeeksi avointa, rehellistä ja kansan-
tajuisesti ymmärrettävää, suoraa demokratiaa ei ole ja päätökset tehdään suljetuissa kabi-
neteissa suhmuroimalla ja erilaisia lehmänkauppoja tehden. Perussuomalaisten jäsenet
59



Pöytäkirjan asiakohta PTK 72/2017 vp
käyttivät toissa viikonloppuna hyväkseen mahdollisuutta vaikuttaa ja äänestivät demo-
kraattisesti jäsenäänestyksellä puolueensa uudeksi puheenjohtajaksi Jussi Halla-ahon, joka
on vaaleista toiseen nauttinut suurta luottamusta äänestäjien keskuudessa. Myös perussuo-
malaisessa puolueessa hänen suosionsa on kasvanut silmin nähden vuosi vuodelta. "Kyllä
kansa tietää", sanoi arvostamani Veikko Vennamo aikoinaan, mutta kuluneet viikot ovat
osoittaneet sen, että hallituseliitin mielestä kansa ei tiedä eikä äänestystulosta ja demokra-
tiaa tarvitse sen mielestä kunnioittaa.

Arvoisa puhemies! Muodostettu uusi loikkarihallitus ei nauti minun eikä äänestäjieni
luottamusta. Kuukausia, vaiko kenties vielä pidempään, kestäneet neuvottelut ja juonitte-
lut kulisseissa sekä viime viikolla nähty häikäilemätön poliittinen teatteri ja petos ovat syö-
neet hallituksen ja suomalaisen politiikan uskottavuuden täysin. Kesärannan saunassa ei
tainnut palaa pelkästään hallituksen eroilmoitus, vaan siellä paloi myös hallituksen poliit-
tinen uskottavuus. Tätä hävytöntä näytelmää 100-vuotias Suomi ei olisi todellakaan an-
sainnut.

Arvoisa puhemies! Kannatan edustaja Huhtasaaren tekemää epäluottamuslause-esitys-
tä.

16.12 Sami Savio ps: Arvoisa puhemies! Eräs itsenäisen Suomen suurimmista poliittisis-
ta häpeätahroista liittyy vuonna 1973 säädettyyn poikkeuslakiin, jolla kansalaisilta vietiin
mahdollisuus valita itselleen presidentti demokraattisesti järjestettävillä vaaleilla. Presi-
dentti Kekkosen jatkamista presidenttinä pidettiin tärkeänä hyvien suhteiden säilyttämi-
seksi itänaapurin kanssa. Kekkonen ei kuitenkaan katsonut arvolleen sopivaksi osallistua
vaalikamppailuun pahimpien vastustajiensa kanssa vuoden 1974 presidentinvaaleissa. Tä-
män takia eduskunnassa ryhdyttiin säätämään poikkeuslakia, joka vaati tuekseen viiden
kuudesosan enemmistön. Sosiaalidemokraattien, Keskustapuolueen ja SKDL:n eduskun-
taryhmät olivat poikkeuslain hyväksymisen takana. Suomen Maaseudun Puolue puheen-
johtajansa Veikko Vennamon johdolla oli sitä vastoin lakiesitystä vastaan. Kokoomus,
RKP ja Liberaalinen Kansanpuolue eivät olleet yhtenäisiä. Ennen poikkeuslain säätämistä
näyttikin siltä, ettei riittävää viiden kuudesosan enemmistöä löytyisi. 

Puoluetukea koskevaa lainsäädäntöä muutettiin kuitenkin loppuvuonna 1972 siten, että
toiseen ryhmään siirtyvät kansanedustajat voivat viedä mukanaan kansanedustajittain
maksettavan puoluetuen, mikäli siirtyjiä oli yli puolet eduskuntaryhmän kansanedustajis-
ta. Syksyllä 1972 SMP:stä irtautunut Suomen Kansan Yhtenäisyyden Puolue hyötyi talou-
dellisesti kyseisestä lakimuutoksesta ja äänesti ilmeisenä vastapalveluksena vuoden 73
poikkeuslakiäänestyksessä lain hyväksymisen puolesta. Presidentti Kekkosen uudelleen
valinnan sinetöinyt poikkeuslaki tuli näin voimaan äänin 170—28. Yksi ääni oli tyhjä.
SMP:n puheenjohtaja Vennamo kutsui SKYPin kansanedustajia seteliselkärankaisiksi,
koska näiden katsottiin uhranneen kansanvaltaiset arvot itselleen koituneiden taloudellis-
ten etujen vuoksi. 

Kuluvan vaalikauden alussa puoluelakia muutettiin siten, että eduskuntaryhmän hajo-
tessa puoluetuki jäisi emopuolueelle siinäkin tapauksessa, että eduskuntaryhmästä loikkai-
si yli puolet sen jäsenistä. Tämä oli ministeri Soinille tärkeä periaatteellinen kysymys, ja
sillä korjattaisiin hänen mukaansa suuri historiallinen vääryys. Joidenkin opposition edus-
tajien, muun muassa edustaja Stefan Wallinin, mukaan tämä lakimuutos, kutsumanimel-
tään Lex Soini, oli ministeri Soinin pääasiallinen saavutus hallitusneuvotteluissa. Edustaja
Wallin epäili, että ministeri Soini ajoi lakimuutosta pelätessään perussuomalaisten edus-
60



Pöytäkirjan asiakohta PTK 72/2017 vp
kuntaryhmän hajoamista. Olivatpa syyt mitkä tahansa, periaatteelliselta kannalta puolue-
lain muutos oli joka tapauksessa moraalisesti täysin oikea ratkaisu.

Arvoisa puhemies! Vaikka Kekkosen aikakausi on onneksi jo pitkään ollut ohi, vuoden
73 poikkeuslain kanssa samassa mittakaavassa oleva räikeä demokratian vastainen keinot-
telu sai uuden ilmentymänsä viime viikolla. Lännen Median toimittaja Lauri Nurmi kirjoit-
ti kesäkuun alussa hallituslähteistä kuulemistaan huhuista, joiden mukaan hallituksen si-
sällä olisi sovittu 20 perussuomalaisen kansanedustajan jättävän eduskuntaryhmänsä ja jat-
kavan Sipilän hallituksen tukemista omana ryhmänään, mikäli Jussi Halla-aho valittaisiin
demokraattisesti perussuomalaisten puoluejohtajaksi. Tämä kaikki kuulosti niin uskomat-
tomalta, että myönnän itsekin suhtautuneeni huhuun pelkkänä vaikuttamisyrityksenä pu-
heenjohtajavaalin lopputulokseen. Valitettavasti kyseinen huhu ei kuitenkaan ollut vailla
totuuspohjaa vaan toteutui käytännössä kirjaimellisesti. 

Perussuomalaisista irtautuvan ryhmän ainoana tavoitteena oli säilyttää viisi ministerin-
paikkaa, keskustan ja kokoomuksen tavoitteena taas saada tahdoton apupuolue hallituk-
seen sekä tehdä samalla suurta vahinkoa perussuomalaiselle aatteelle ja puolueelle. Kysy-
mys ei todellakaan ollut paljon puhutuista arvoista vaan häikäilemättömästä valtapelistä.
Hallituskumppanit tiesivät, että Jussi Halla-aho olisi huomattavasti Timo Soinia vaikeam-
pi vastustaja hallituksen sisäisissä väännöissä. Niinpä päädyttiin nyt koettuun lopputulok-
seen. Onkin suurta historian ironiaa, että perussuomalaisten eduskuntaryhmän hajotessa —
viime tiistaina noin kello 13.04 — puoluelakiin vuonna 2015 tehty muutos estää puolue-
tuen maksamisen niin sanottua uutta vaihtoehtoa edustavalle ryhmälle. 

Pääministeri Sipilän ja valtiovarainministeri Orpon viime maanantain neuvottelu perus-
suomalaisten tuoreen puheenjohtajan Jussi Halla-ahon kanssa oli pelkkää kulissia, vaikka
se hämäsi myös ruotsalaisen kansanpuolueen edustajat. Äänestäjien mielessä onkin herän-
nyt hyvin oikeutettu kysymys, johdetaanko tätä maata rehellisin keinoin ja kansakunnan
parasta ajatellen. Suomalainen politiikka näyttää olevan todella pahasti rikki. 

Kannatan edellä olevan perusteella edustaja Huhtasaaren tekemää epäluottamuslause-
esitystä.

16.18 Ville Tavio ps: Arvoisa herra puhemies! Tämän hallituksen muodostaminen ei täy-
tä demokraattisessa sivistysvaltiossa vaadittavia edellytyksiä. Perustuslain 60 §:n mukaan
ministerien on oltava rehellisiä. Lännen Media uutisoi jo 3.6., viikkoa ennen perussuoma-
laisten puoluekokousta, tietonsa useista hallituslähteistä, että oli sovittu suunnitelma Jussi
Halla-ahon valinnan varalle. Mitä pääministeri Sipilä ja valtiovarainministeri Orpo ovat
sitten julkisuudessa esittäneet, vaikuttaa olevan näyteltyä. Timo Soinin johtama loikka on
ollut hallituksen sisäpiirin tiedossa hyvissä ajoin. Sipilä ja Orpo ovat siten esittäneet Suo-
men kansalle, että etenemistapa olisi ollut heille improvisoitu asia. Miten pitkälle perustus-
lain 60 §:n tulkintaa ministerien rehellisyydestä Sipilän hallitus aikoo venyttää? Aiemmin
ministerien eroon ovat johtaneet esimerkiksi seuraavat tapahtumat: 2008 ulkoasiainminis-
teri Ilkka Kanerva erosi tekstiviestiskandaalin vuoksi, 2003 pääministeri Anneli Jäätteen-
mäki erosi saatuaan Irak-tietoja ulkoministeriön salaisista asiapapereista, ja 2002 kulttuu-
riministeri Suvi Lindén erosi myönnettyään valtionapua yhdelle golfkentälle, jossa hän oli
osakkaana. Nyt on käynyt niin, että ministeri Terho hävisi selvin äänin puheenjohtajuudes-
ta käydyn perussuomalaisten laillisen ja demokraattisen jäsenäänestyksen. Ministeri Ter-
hon ehdolle asettuminen ja kampanjointi tuossa puheenjohtajavaalissa asettaa näiden ta-
pahtumien valossa hänen rehellisyytensä hyvin kyseenalaiseen valoon. Millainen ministe-
61



Pöytäkirjan asiakohta PTK 72/2017 vp
ri asettuu ehdolle vaaliin ja käy pitkän, suunnitellun kampanjan mutta ei kunnioita vaalin
lopputulosta? Voiko tällaista ministeriä pitää rehellisenä? [Olli Immonen: Hyvä kysymys!]

Arvoisa puhemies! On tapahtumassa historiallinen vääryys. Perussuomalaiset saivat
eduskuntavaaleissa yli puoli miljoonaa ääntä. Nuo äänet annettiin perussuomalaisen puo-
lueen linjalle ja puolueen eduskuntavaaliohjelmalle. Alkuperäiset hallitusneuvottelut käy-
tiin perussuomalaisten toimesta perussuomalaisten eduskuntavaaliohjelmaa kunnioittaen.
Timo Soinin seuraajien muodostama eduskuntaryhmä ei ole edes tässä vaiheessa puolue,
sillä ei ole omaa ohjelmaa tai linjaa. Sen ainut linja on pysyä kiinni ministerinsalkuissa.
Mikä on Suomen demokratian tila, kun nyt myös suureksi pettymykseksi keskusta ja ko-
koomus ovat hyväksyneet tällaisen kepulikonsteilla muodostetun loikkarihallituksen Timo
Soinin seuraajien avulla, loikkarihallituksen, jolla ei ole kansan enemmistön luottamusta?

Arvoisa puhemies! Tämän hallituksen muodostaminen ei täytä demokraattisessa sivis-
tysvaltiossa vaadittavia edellytyksiä. Ei ole myöskään tehty tilanteen vaatimaa selvitystä
hallituksen muodostamisen perustuslainmukaisuudesta. Suomessa ei ole oikeuskansleria.
Myöskään perustuslakivaliokunta ei ole voinut tätä asiaa käsitellä. Jos oikeusministeriössä
on tehty muistio, kuten pääministeri on esittänyt, miksei sitä ole nyt esitetty eduskunnalle,
vai onko sekin muistio jo poltettu?

Perustuslain 61 §:n mukaan hallitusohjelmasta ja valtioneuvoston kokoonpanosta neu-
vottelevat eduskuntaryhmät. Tämä perustuslain tarkoitus on selvästi, että eduskuntaryhmä
on saanut mandaattinsa joko puolueen tai valitsijamiesyhdistyksen kautta. Äänestäjien va-
litsemasta puolueesta uuteen ryhmään loikanneilla ei ole enää perustuslain 61 §:n man-
daattia. Hallitusohjelman valvonta on päätynyt tosiasiallisesti nyt vain keskustan ja kokoo-
muksen käsiin. Näin ollen demokraattisia periaatteitamme loukataan. Tämän hallituksen
muodostaminen ei täytä demokraattisessa [Puhemies koputtaa] sivistysvaltiossa vaaditta-
via edellytyksiä.

Kannatan edustaja Huhtasaaren tekemää epäluottamuslausetta.

16.24 Mika Niikko ps:  Arvoisa puhemies! Perussuomalaisten eduskuntaryhmän hajoa-
misessa ei ole voittajia, ei ainakaan niiden 37 tuntemani kansanedustajan joukossa, jotka
tänään ovat toinen toistaan moittineet. Kuusi vuotta yhdessä työtä tehden ja toista tukien
useat meistä ovat täällä vaeltaneet. Ministeri Mattila, et ole paikalla, mutta nyt pitää mai-
nita tässä, että hävettää tänä päivänä olla poliitikko, kun arvot ja ystävyys ovat pelkkää
kauppatavaraa. Ei näin saisi olla. 

Pääministeri Sipilä tänään mainitsi, että perussuomalaisten linja on muuttunut, arvot on
säilytettävä samana. Ministeri Orpo mainitsi, että miten me suhtaudumme ihmisarvoon.
Mielestäni on aika röyhkeää leimata pelkän puheenjohtajavaihdoksen takia koko puolue ja
sen jäsenistö rasismilla, vaikka mitään ei ole vielä puoluekokouksen jälkeen muuttunut. Ei
minun tietääkseni myöskään muidenkaan perussuomalaisten eduskuntaryhmän jäsenten
keskuudessa mikään ideologia tai mikään linja ole muuttunut. Tämän johdosta olisi ollut
rehellistä ja ministerin arvovallan mukaista esittää perustelut aivan jostain muualta kuin
luoda kansalle mielikuvia siitä, että nyt on perusteet olemassa. 

Perussuomalaiset nimittäin ovat ihan tavallisia tolkun ihmisiä, joita yhdistää huoli isän-
maamme turvallisuudesta ja hyvinvoinnista. Jos tätä huolta pidetään nykymaailmassa ää-
riajatteluna, niin sitten minäkin olen ääriajattelija. Mielestäni tällaisten asioiden, mitä pe-
russuomalaiset ovat aikaisemmin ja nyt pitäneet esillä, näiden huolien, pitäisi olla yhteisiä,
koko eduskunnan huolia. 
62



Pöytäkirjan asiakohta PTK 72/2017 vp
Pidän hallituspohjan muutosta ennen kaikkea yrityksenä leimata maamme tulevaisuu-
den kannalta olennainen keskustelu epäasialliseksi ja ei-toivotuksi. Tähän ilmapiiriin eivät
mahdu turvallisuuden ja itsenäisyyden säilyttämisen puheenvuorot. Ne vaiennetaan taval-
la tai toisella. Tällaista tekoa en näe demokratian periaatteiden mukaisena. Siksi onkin hy-
vin luonnollista kannattaa tätä epäluottamusta hallitukselle. 

Arvoisa puhemies! Perussuomalaisista irtautuneet Uuden vaihtoehdon ryhmän jäsenet
esittävät itsensä Suomen pelastajana. He ovat isänmaan asialla, ikään kuin perussuomalai-
set eivät sitä enää olisi, ei siitäkään huolimatta, vaikka olemme yhdessä tässä hallituksessa
kaksi vuotta rinta rinnan tehneet yhteisen päämäärän eteen töitä. Heille on tärkeämpää pe-
lastaa Sipilän hallitus kuin oma puolueensa. Tämä on ikävä kyllä totuus. 

Arvoisa puhemies! Aivan lopuksi haluan vielä sanoa, että perussuomalaisessa puoluees-
sa ei syrjinnälle ja rasismille ole annettu mitään sijaa. Eivät täällä ole tuumaakaan asiat
muuttuneet. Kriittinen maahanmuuttopolitiikka ei ole synonyymi rasismille, pikemminkin
synonyymi isänmaallisuudelle. Perussuomalaiset on kristillissosiaalinen puolue, ja puolu-
een arvot ovat kaikki luettavissa verkkosivuillamme ja meidän ohjelmissamme. Näihin
olemme sitoutuneet. Mikään siltä osin ei ole muuttunut, vaikka täällä muuta väitetään.

Arvoisa puhemies! Näillä perusteilla kannatan edustaja Huhtasaaren osoittamaa epä-
luottamuslausetta hallitukselle. 

16.28 Leena Meri ps: Arvoisa puhemies ja muut kuulijat! Edustaja Mika Niikko puhui
erittäin hyvin, ja kuuntelin sitä huolella. Mikään ei ole muuttunut. Perussuomalaisilla oli
puoluekokous, josta puhuttiin pitkään. Kokoomuksen ja keskustan edustajat toivat näke-
myksiään siitä jo etukäteen, että jos Halla-aho valitaan puheenjohtajaksi, yhteistyö ei käy.
Meidän äänestyksiimme haluttiin vaikuttaa. Huomasiko muuten kukaan, että vihreillä oli
tuossa viikonloppuna myös jäsenäänestys? Siihen ei ollut kannanottoja kellään antaa. Eli
mikään ei ole meillä muuttunut. Loikkarit ovat lähteneet, me emme tiedä heidän ohjel-
miaan emmekä arvojaan. Mutta silti, kuten edustaja Niikko äsken sanoi, meidän arvomme
ovat käyneet oudoiksi.

En ole soinilainen ollut, en ole ollut halla-aholainen, olen ollut perussuomalainen. Olin
itse ehdolla puheenjohtajaksi. Siitä huolimatta muutuin yhdessä yössä, ilmeisesti joiden-
kin mielestä, arvottomaksi ihmiseksi. Olen ollut maahanmuuttokriittinen puheissani. Olen
kritisoinut monia hallituksen päätöksiä. Olen ollut EU-kriittinen. En silti mielestäni ole
epäsopiva. Olen saanut hyvin paljon postia kansalaisilta, ja minulta on kysytty: "Kerro,
Leena, lakimiehenä, voiko näin olla. Olemme äänestäneet perussuomalaisia, ja yhtäkkiä
perussuomalaisten ryhmästä eroaa ihmisiä, jotka istuvat nyt hallituksessa." He kysyvät mi-
nulta: "Eikö pitäisi olla rehellinen?" Heillä menee viimeinenkin usko politiikkaan: "Mitä te
suhmuroitte siellä?"

Olen vastannut, että minä en tiedä tästä asiasta, koska minulle ei kerrottu etukäteen. Is-
tuin eduskuntaryhmän kokouksessa — median saattelemana valtava manööveri, näyttävä
tilaisuus. Meidät yritettiin sekaannuttaa. Ilmeisesti oli kysymys siitä, että loppujen lopuksi
tämä loikkareiden ryhmä yritti kaapata perussuomalaisten eduskuntaryhmän, joka on vaa-
leilla valittu ja jonka puolueen puheenjohtaja on vaihtunut demokraattisessa äänestykses-
sä. Kukaan ei ole väittänytkään, että siellä mitään laittomuuksia olisi tapahtunut. On pu-
huttu junttaamisesta — eikö kaikissa äänestyksissä ja vaaleissa ole kannattajia, jotka aja-
vat omaa ehdokastaan? Minullakin oli joitakin sellaisia, eivät he varmaan, nämä ahkerat
naiset, jotka minun takanani olivat, ole mitään junttaporukkaa.
63



Pöytäkirjan asiakohta PTK 72/2017 vp
Minä en tullut tänään vakuuttuneeksi. Minä kysyin ministeri Sampo Terholta... 5.6.
kuuntelin Politiikkaradion huolella, jossa kysyttiin, liikkuu huhu, että 20 edustajaa on loik-
kaamassa ja he jatkavat hallituksessa, mitä sanotte tästä. Silloinen puheenjohtajaehdokas
vastasi: naurettavaa, aivan naurettavaa, eihän nyt ikinä tämmöistä voi tapahtua. Mitä tapah-
tui? Juuri se 20 marssi sinne huoneeseen. Tämä ei vaikuta hyvältä. Ihan aidosti, jos me mie-
timme kansanvaltaa ja demokratiaa, ihmiset ovat pyöristyneitä.

Oikeusoppineet ovat esittäneet kyllä, joo, muodollisesti tämä menettely on suhteellisen
ok, mutta tämä ei lisää kansalaisten luottamusta, ja legitiimisyys on nyt vaarassa.

Meillä perussuomalaisilla on ohjelmat. Meillä on arvot. Minä en voi ymmärtää, mikä se
arvopohja on, mikä ei nyt enää kelpaa. Minäkin olen kelvannut tähän asti. Olen kelvannut
kyllä oikein hyvin, sitä ihmettelen. Tämä on tekosyy sabotoida meidän vaalitulostamme.

Kiinnitin huomiota yhteen asiaan tai oikeastaan kahteen asiaan, mitä ministeri Orpo sa-
noi, jotka kuvastavat oikeastaan sitä, mitä varten tämä loikkariryhmä on otettu sinne:

Elikkä heillä ei ole enää vipuvartta eikä neuvotteluvartta, vaan he ovat varmistamassa
muun muassa kokoomuksen ja keskustan sote-uudistusta. Orpo sanoi: hallitus on nyt toi-
mintakykyisempi. Totta kai, eihän siellä ole kuin kaksi puoluetta enää, totta kai se on toi-
mintakykyisempi. Kolmas puolue noudattaa hallitusohjelmaa, johon ei saa enää muutok-
sia eikä ilmeisesti niitä maahanmuuton kiristyksiäkään enää. Nehän ovat olleet perussuo-
malaisten vaatimuksia.

Toinen oli se, että ministeri Orpo sanoi näin: EU-jäsenyys on isänmaallisuutta, sitä ei saa
kyseenalaistaa. Emmekö me saa siis keskustella EU:n syvenevästä integraatiosta, meidän
määräämisvaltamme menemisestä? Ilmeisesti se on jo huono asia. Minusta on nyt mielen-
kiintoista, että kuitenkin meidän perussuomalaisia on siirtynyt tai nämä loikkaajat ovat
siirtyneet hallitukseen, jossa ajetaan EU:n syvenemistä, ja sitten toisaalta sanotaan meille,
että meillä on väärät arvot.

Tämä on niin sekava tilanne, että kyllä kansa ymmärtää tämän, minä olen ihan varma, ja
seuraavissa vaaleissa kansa puhuu jaloillaan.

16.34 Toimi Kankaanniemi ps: Arvoisa herra puhemies! Suomi sai uudenmuotoisen hal-
lituksen, jossa on kaksi puoluetta ja yksi epäpuolue eli apupuolue, joka on vasta muotou-
tumassa. Emme tiedä, minkälaista politiikkaa se tulee harjoittamaan.

Tässä yhteydessä, kun hallituksessa tapahtui tällainen muutos ja käytiin ainakin jonkin-
laisia neuvotteluja — tosin salassa, ei niin kuin normaalisti hallitusneuvotteluja käydään
— olisi ollut mahdollisuus tarkastella hallitusohjelmaa joiltakin osin. Myönnän, että meil-
le perussuomalaisille ennen viime viikkoa ja sen jälkeenkin olisi hallitusohjelma kelvan-
nut sellaisenaankin, mutta kun se on hyvin pyöreä strateginen ohjelma, niin olisi voitu tar-
kentaa sitä joiltain osin. Itse olisin ollut halukas tarkentamaan nimenomaan sen sosiaalista
painotusta.

Me tiedämme tavattoman hyvin, että kun tämä vaalikausi alkoi, Suomi oli lähes vapaas-
sa talouden pudotuksessa. Sosiaalidemokraattien valtiovarainministerit ja työministeri jät-
tivät meille lähes konkurssipesän taloudessa ja työllisyydessä. Velkaantumisvauhti oli ai-
van hirvittävä. Veroja oli kiristetty niin, että talouselämä yski. Työttömyys kasvoi ja kaik-
ki indikaattorit näyttivät väärään suuntaan. Tarvittiin selkeä, vahva suunnanmuutos talous-
politiikassa. Sen Sipilän hallitus — keskusta, perussuomalaiset ja kokoomus — päätti teh-
dä ja ryhtyi toimenpiteisiin: tehtiin leikkaukset, tehtiin kiky-sopimus, tehtiin rakenneuudis-
tuksia ja monia muita, pienempiä toimenpiteitä. Luottamus palautui ja talous lähti kas-
64



Pöytäkirjan asiakohta PTK 72/2017 vp
vuun. Talous ja työllisyys, molemmat lähtivät kasvuun. Nyt lukemat ovat kohtuullisen hy-
viä olosuhteisiin nähden.

Tässä tilanteessa kun ollaan nyt, olisi voitu tarkastella sitä, voitaisiinko yli miljoonaa
suomalaista vähävaraista, köyhää hieman helpottaa. He ovat nimittäin maksaneet kovan
laskun tässä kahden vuoden aikana ja nyt he odottavat, että jos hekin saisivat pienen osan
tästä talouden käänteen tuomasta kasvusta. Minä myönnän, että pääministeri ja valtiova-
rainministeri ovat oikeassa siinä, että kasvu on heikolla pohjalla ja riskit ovat suuret, mutta
kyllä meillä on myös niitä ihmisiä, joiden elämä on vielä heikommalla pohjalla. Siksi tässä
yhteydessä olisi ollut paikallaan tarkastella tätäkin, mutta siihen ei ollut haluja, vaan halli-
tus jatkaa entiseen tapaan ja köyhille ei ole luvassa mitään.

Arvoisa puhemies! Mitä sitten tulee tähän hallituksen muodostamiseen, niin se kulmi-
noituu tietyllä tavalla Jyväskylän puoluekokoukseen. Sinne tuli tavallisia ihmisiä eri puo-
lilta maata, yli 2 000 äänioikeutettua puolueen jäsentä. Minusta on hyvin raskas pilkka, hä-
väistys heille, kun väitetään, että he ovat joitakin ääriaineksia, jotka halusivat vaihtaa puo-
luejohdon. Ei todellakaan, he tulivat Pohjanmaalta, Itä-Suomesta, Lapista, Etelä-Suomes-
ta, ja heissä oli paljon niitä, jotka ovat kärsineet tästä talouden kovasta kuurista, mikä on ol-
lut kaksi vuotta. He eivät ole eronneet puolueesta vaan odottaneet suunnanmuutosta poli-
tiikkaan. Siksi he äänestivät niin kuin äänestivät. He halusivat muutosta. He eivät uskoneet,
että Sampo Terho tuo muutoksen, vaan he hakivat ehdokkaan, johon luottivat, luottivat,
että hän tuo muutoksen, ja äänestivät niin kuin äänestivät, ja tuloksen tiedämme. Eli en hy-
väksy sitä, että pilkataan perussuomalaisten jäsenistöä sillä, että he olisivat jotakin sopima-
tonta alasakkia. He ovat rehellisiä, työtä tekeviä suomalaisia. [Leena Meri: Juuri näin!] Ja
näin tapahtui tuossa kokouksessa. Johtopäätökset siitä olivat, että puolue muuttui. Yksi-
kään puolueen ohjelma, [Puhemies koputtaa] yksikään puolueen tavoite ei muuttunut. Olin
puheenjohtajana, ja siellä ei käsitelty mitään ohjelmakysymyksiä. Tämä on tämän hetken
totuus.

Nyt voimme katsoa, että tämä on ollut vallankaappaus, joka on häpeällinen. Hallitus,
joka muodostettiin, ei nauti minun luottamustani.

16.39 Jari Ronkainen ps:  Arvoisa puhemies! Viime viikolla tehtiin synkkää poliittista
historiaa. Demokraattisesti puolueensa johtoon valitulla Jussi Halla-aholla ei todellisuu-
dessa ollut edes mahdollisuutta osoittaa valmiuttansa puolueen hallitustyöskentelyn jatka-
miseksi. Median ansiokkaasta selvitystyöstä käy ilmi, että suunnitelma eduskunnan toisek-
si suurimman eduskuntaryhmän hajottamiseksi oli oletettavasti laadittu muiden hallitus-
puolueiden puheenjohtajien kanssa jo hyvissä ajoin ennen perussuomalaisten puolueko-
kousta. Tämä johti siihen perin kummalliseen tulokseen, että lopulta ministeritroikalle ei
sopinut edes oma hallitusohjelmansa tai koulukiusaajamentaliteetilla ei ainakaan väärien
henkilöiden kanssa.

Hallitusyhteistyön jatkoa arvioitaessa puhuttiin paljon arvoista ja siitä arvopohjasta,
joka puolueiden tulisi keskenään jakaa. Loikkarihallituksen arvopohjasta ei muuta tietoa
ole kuin hallitusohjelma. Mitä muuta kulisseissa on sovittu, sen tietävät ainoastaan
asianomaiset. Kansanvallan ja parlamentarismin näkökulmasta on kuitenkin kyseenalais-
ta, että puolen miljoonan kansalaisen ja kahdentuhannen puolueen jäsenen äänestystulok-
sen voi kaksikymmentä loikkaria tällä tavoin vesittää.

Perussuomalaisten arvot ovat kirjoissa ja kansissa vaaliohjelmassa, josta ne on helppo
tarkastaa, eivät ne ole miksikään muuttuneet puoluekokouksen jälkeenkään. "Perussuoma-
65



Pöytäkirjan asiakohta PTK 72/2017 vp
laisten toiminnan perustana ovat rehellisyys, oikeudenmukaisuus, inhimillisyys, tasa-ar-
vo, työn ja yrittämisen kunnioittaminen sekä henkinen kasvu." Uudelta loikkariryhmältä
jää todennäköisesti puuttumaan näistä ainakin pari ensimmäistä kohtaa. [Toimi Kankaan-
niemi: Ja viimeinen!]

Perustuslain 60 § määrää, että ministerien on oltava rehellisiksi ja taitaviksi tunnettuja
Suomen kansalaisia. Ensin mainittu ominaisuus voidaan tämän hallituksen ministerien
kohdalla perustellusti kyseenalaistaa. [Olli Immonen: Juuri näin!] Onkin valitettavaa, että
tämä lainkohta on lähinnä kuollut kirjain eikä tarkemmin määrittele ministerivalinnan kri-
teerejä; muussa tapauksessa olisi hallitus saattanut jäädä muodostamatta.

Arvoisa puhemies! On päivänselvää, että oppositiossa ollessaan perussuomalaiset eivät
aja sellaista hallitusohjelmaa, joka oli kolmen puolueen kompromissi. Perussuomalaisilla
on oma ohjelmansa, jonka puitteissa hallituksen hyviä esityksiä voidaan tukea tai sitten ei
tueta. Suomen yhtiöittämistä ja yksityistämiskehitystä emme tule puoltamaan. EU-integ-
raation syventämistä, haitallisen maahanmuuton lisääntymistä ja Kreikan tukipaketteja tu-
lemme vastustamaan. Tämä on perussuomalaista politiikkaa perussuomalaiselta arvopoh-
jalta. 

Kannatan edustaja Huhtasaaren tekemää esitystä hallituksen epäluottamuksesta.

16.44 Arja Juvonen ejuv: Arvoisa herra puhemies! Hyvät kansanedustajat! Mennyt viik-
ko on ollut aika mykistävä ja myllertävä. Meillä on käsissämme hallitus, jossa osa hallituk-
sen ministereistä on tullut uudesta eduskuntaryhmästä. Perussuomalaisten puolue on men-
nyt rikki viikon takaisen puoluekokouksen johdosta. Olin itsekin ehdolla perussuomalais-
ten puolueen varapuheenjohtajaksi ja kiersin kovasti kenttää ja kuulin ja näin, millaiset oli-
vat kentän ajatukset. Kovasti odotettiin puoluekokousta ja sitä, että siellä saadaan sitten tul-
la äänestämään. Se oli demokratiaa ja se oli sitä, että jäsenet tulivat ja jäsenet äänestivät.

Arvoisa puhemies! Politiikka on mennyt rikki. Tällaista lausetta olemme kuulleet aikai-
semminkin, mutta nyt ensimmäistä kertaa itse henkilökohtaisesti olen sen nähnyt, että po-
litiikka on mennyt rikki. Ajatus siitä, että teemme työmme hyvin, aidosti, jopa eettisesti oi-
kein, inhimillisesti, toinen toisiamme kuunnellen ja ymmärtäen, on mennyt rikki. Mieles-
täni se toimintatapa, millä täällä eduskunnassa on toimittu tämän ryhmän jakaantumisen
tapahtuessa, on ollut kummallinen, on ollut outo. Se on hämmästyttänyt, miten tällä tavalla
voidaan toimia. Tämä keskustelu tietysti kulminoituu nyt meihin perussuomalaisiin, perus-
suomalaisen eduskuntaryhmän jäseniin. Tuntuu välillä siltä, että tässä henkilökohtaisuuk-
siinkin mennään, koska jokainen meistä miettii ja pohtii, mitenkä tässä näin kävi ja menikö
tämä nyt ihan oikein.

Arvoisa puhemies! Tapahtumat silloin tiistaina vyöryivät eteenpäin rytinällä ja vauhdil-
la, ja monikaan meistä eduskuntaryhmän jäsenistä ei tiennyt, mitä siellä pinnan alla kyti ja
millaisia päätöksiä oltiin tehty. Osa meistä eduskuntaryhmän, hallituspuolueen, jäsenistä
oli leimattu epäluotettaviksi tai muutoin sopimattomiksi edes keskustelemaan siitä, mitä
meidän puolueellemme tulevaisuudessa tapahtuu, millaisella kokoonpanolla me jatkaisim-
me täällä eduskunnassa. Itse kuuluin myös siihen ryhmään. Se työ, mitä olin 10 vuotta teh-
nyt puolueen eteen, miten olin hallitusohjelmaa ja politiikkaa täällä vienyt eteenpäin, osoit-
tautuikin yhtäkkiä epäluotettavaksi. Ja sitä minä olen tässä nyt miettinyt monta yötä ja päi-
vää, että kuinka tässä oikeastaan näin kävikään.

Arvoisa puhemies! Täällä on puhuttu arvoista. Arvot eivät ole kaupan, ja jokaisen tulee
kulkea sitä omaa kultaista keskitietä ja polkua pitkin, minne se ikinä johdattaakaan. Itse en
66



Pöytäkirjan asiakohta PTK 72/2017 vp
kuulu tähän UV-ryhmään. En kuulu myöskään tällä hetkellä perussuomalaisten eduskun-
taryhmään, sillä olen välitilassa. Olen joutunut välitilaan, kun joudun punnitsemaan myös
niitä omia arvojani ja ajatuksiani, mitenkä tästä eteenpäin jatketaan. On tuntunut jotenkin
pahalle, kun täällä UV-ryhmän jäsenet ovat maininneet, että he ovat isänmaan asialla. He
ovat isänmaan asialla viemässä Suomea nousuun ja pelastamassa Suomea. Mitä me muut
olemme olleet tekemässä? Mitä on jäänyt jäljelle siitä perussuomalaisesta eduskuntaryh-
mästä, jos siellä on jäljellä niitä, jotka eivät taistele isänmaamme puolesta eivätkä halua
tehdä sellaisia ratkaisuja ja päätöksiä, että Suomessa on asiat hyvin?

Arvoisa puhemies! On se sitten salaliittoa, on se sitten House of Cards -tv-sarjaa tai 24
-tv-sarjaa, niin kyllä pinnan alla on kytenyt. Miten me voimme lähteä tekemään hyvää po-
litiikkaa niin, että meidän äänestäjämme, joita me kohtaamme päivittäin myös ruokakau-
passa, tuolla turuilla ja toreilla, ymmärtävät ja tajuavat sen, tehdäänkö täällä oikeasti, to-
dellisesti, rehellisesti ja aidosti asioita? Millaista on suomalainen politiikka ja millaista
luottamusta me kansanedustajat nautimme? On ihan turha itkeä, että "voi kun meitä hau-
kutaan ja tulee vihapostia ja tulee inhopostia", jos me toimimme tällä tavalla. Sitten pitää
ottaa vastaan se posti, mitä meille tulee, jos me emme osaa reiluja ja oikeita pelisääntöjä.
Miten me voimme puhua mistään kiusaamisesta tai puuttua asioihin, jos emme itse nouda-
ta niitä?

Arvoisa puhemies! Kannatan perussuomalaisen eduskuntaryhmän epäluottamuslauset-
ta. Toivon, että pystymme kuitenkin jatkamaan täällä eduskunnassa eteenpäin niin, että toi-
mimme inhimillisesti toinen toisiamme kunnioittaen ja arvojamme kuunnellen. Jokainen
seuratkoon sydämensä ääntä. Niin minäkin teen tulevaisuudessa täällä eduskuntasalissa.

16.49 Markku Pakkanen kesk:  Arvoisa puhemies! Olemme tänään keskustelleet täällä
salissa hallituksen muodostamisesta, siitä, pitäisikö hallitus kaataa, millä oikeuksilla ja vel-
vollisuuksilla hallitusohjelmaa voi jatkaa. Täällä on monta ajatusta esitetty myös siitä, voi-
ko perustuslakia tulkita. Itse en ole asiantuntija perustuslain suhteen, joten jätän sen tulkin-
nan kokeneemmille ja tietävämmille henkilöille.

Hallitus jatkaa kuitenkin samalla arvopohjalla kuin millä 2015 hallitusohjelma kirjoitet-
tiin. Se on täällä tänään moneen kertaan kerrottu. Hallitusohjelmaan ei tehdä muutoksia
tässä yhteydessä, vaan mennään niin sanotusti kirjan mukaan eteenpäin, on kyse sitten
sote-uudistuksesta taikka maahanmuutosta taikka työllisyyden hoidosta.

Täällä on myös keskusteltu siitä, onko tämä nykyinen meno eduskunnassa taidetta, ke-
säteatteria, onko tällä toiminnalla luottamusta. Täällä on käytetty hyviä puheenvuoroja, ja
itsekin tässä viikon aikana tätä asiaa olen varmaan miettinyt. En kuitenkaan haluaisi käyt-
tää tästä talosta ja salista sanaa "kesäteatteri" tai "teatteri" yleensä. Vakavista asioistahan
täällä päätöksiä tehdään. Ainakin itse koen niin, että kaikki 200 kansanedustajaa ovat tääl-
lä tekemässä omien arvojensa mukaista politiikkaa ja enemmän tai vähemmän sitten tie-
tenkin ohjelmassa joustaen, niin kuin hallituksessa olijat tiedämme, ja oppositiolla on tie-
tenkin mahdollisuus olla sitten tiukempana omien asioittensa takana.

Tämä tilanne, mikä Suomeen syntyi toissa viikonlopun jälkeen, loi mahdollisuuden toi-
mia myös tällä tavalla, että hallitus voi jatkaa nykyisellä ohjelmalla ja uudella kokoonpa-
nolla, niin kuin itse sitä tulkitsen. Hallitusta ei tarvinnut lain mukaan hajottaa, ei tarvittu
uusia vaaleja, vaan nykyinen, uusittu pohja jatkaa nykyisellä hallitusohjelmalla.

Täällä on käyty värikkäitäkin keskusteluja päivän aikana, ja uskon, että tämäntyyppinen
keskustelu seuraavat kaksi vuotta jatkuu täällä salissa. Tämä uusi syntynyt tilanne, kun
67



Pöytäkirjan asiakohta PTK 72/2017 vp
eduskuntaryhmien lukumääräkin on kasvanut yhdellä, mahdollistaa tämmöisen keskuste-
lun. Toivon kuitenkin, että henkilöön kohdistuvaa arvostelua tai kovaakin sanankäyttöä
pyrittäisiin välttämään täällä salissa ja annettaisiin asioiden olla ne, mistä käytetään tiukas-
tikin kannanottoja. Tämmöinen henkilöön kohdistuva arvostelu ei mielestäni ole tämän sa-
lin arvovallan mukaista. — Kiitoksia.

16.53 Timo Harakka sd:  Arvoisa puhemies! Puhuin tuossa aikaisemmin Orwellista ja
demokratiasta, Sipilän ja Orpon ja ennen kaikkea Soinin vastuusta kansalaisille, joiden
kuva päätöksenteosta ja politiikasta mustui entisestään. Nyt vielä pari sanaa Euroopasta ja
historiasta.

Muistamme Kekkosen ohjeen: jos jommankumman täytyy olla rempallaan, niin olkoon
se mieluummin sisäpolitiikka kuin ulkopolitiikka. Tämä hallitus ajattelee päinvastoin:
kunhan Suomessa saadaan aikaan järjestelmän muutos, viis Suomen kansainvälisestä mai-
neesta. Edellytin tuossa äsken, että ministeri Terho lupaa, ettei ole vaatimassa EU-kansan-
äänestystä seuraavissa vaaleissa. Sekään, että EU-ministeri ei suorastaan aja Suomen eroa
EU:sta, ei ihan muodosta rakentavaa ja uskottavaa roolia Suomelle juuri näinä kriittisinä ja
merkittävinä eurooppalaisina aikoina. Vaikka EU:ssa populistit ovat pudonneet johdosta,
Suomessa populistit johtavat EU-politiikkaa. Populismin vastavoimana Euroopassa vah-
vistuu eurooppalaista yhteistyötä lisäävä ja laajentava ajattelu, jossa aloitteellisia ovat
Ranskan uusi johto ja Saksan todennäköisesti jatkava johto. Komissiolta tulee lisää aloit-
teita rahaliiton korjaamisesta ja työllisyyttä, kasvua ja investointeja lisäävistä yhteistyötoi-
mista.

Tämä hallitus on tähän saakka noudattanut perussuomalaisten EU-linjaa, joka kiteytyy
sanaan "impivaaralainen". Tähän ei ole tulossa muutosta. Kokoomuksen puheenjohtaja
kyllä uhoilee ja puhuu, vaikka teot jäävät täysin puuttumaan. Tästä on hyvä muistutus kah-
den vuoden takaa. Tuolloin Suomen kokoomuslainen valtiovarainministeri Alexander
Stubb, jonka elämäntyö on EU:n edistäminen, joutui perussuomalaisten painostuksesta
vaatimaan Kreikan erottamista euroalueesta. Mahtoi olla hänen uransa mustin hetki. Suo-
mi meni takki auki Brysseliin uhoamaan ja uhkailemaan. Kuten arvata saattaa, sieltä palat-
tiin häntä koipien välissä. Suuri valiokunta vaadittiin sunnuntaina koolle heinäkuussa, jot-
ta tämä nolo vaatimus peruutettiin. Tämä oli kokoomuslaista europolitiikkaa perussuoma-
laisten pihdeissä, armoilla ja ehdoilla. Tämä ei ikävä kyllä muutu miksikään, koska luotto-
henkilöt eli ottopojat jäävät, vaikka puolue meni alta. Ja ikävä kyllä tämä paperiliittimillä,
sinitarralla, narulla korjattu hallitus heikentää koko ajan Suomen asemaa maailmassa.
Eräällä uudella hallituspuolueella ja uudella oppositiopuolueella se on tietenkin tarkoitus-
kin, mutta muu hallitus ajelehtii tarkoittamattaan yhä kauemmas ulapalle.

Arvoisa puhemies! Lopuksi muistutuksia historiasta. Edustaja Gustafsson vertasi an-
siokkaasti nykytilannetta sadan vuoden takaiseen ministerisosialismiin, mutta niinkään
kauas ei tarvitse mennä. Pääministeri Karl-August Fagerholm hävisi täpärästi SDP:n pu-
heenjohtajavaalin vuonna 1957 eli 60 vuotta sitten. Hän koki, aivan oikein, että hallituksen
ministerit olivat saaneet epäluottamuslauseen — aivan kuten hallituksen perussuomalaiset
ministerit Jyväskylässä. Mutta nyt tulee ratkaiseva ero: Fagerholm teki johtopäätökset,
Soini ei. Fagerholm erosi, ministerit erosivat ja uusi hallitus muodostettiin. Nythän tehtiin
päinvastoin: epäluottamuslauseen jälkeen tartuttiin entistä kouristuksenomaisemmin mi-
nisterisalkkuihin. Tämä ei nosta demokratian arvostusta, parlamentarismin arvovaltaa eikä
ole 100-vuotiaan Suomen kansanvaltaisten perinteiden arvoista.
68



Pöytäkirjan asiakohta PTK 72/2017 vp
Toinen historiantapaus, johon tapahtuma vertautuu, on kaikille tuttu tapaus 26. päivältä
kesäkuuta 1944. Tasavallan presidentti Risto Ryti lähetti Adolf Hitlerille kirjeen, jossa hän
vakuutti, että Suomi jatkaa sotaa Saksan rinnalla loppuun saakka. Muutamaa päivää aikai-
semmin natsi-Saksan ulkoministeri Joachim von Ribbentrop oli käynyt Helsingissä vaati-
massa lupausta. Ryti teki tarkoituksella sitoumuksen vain omissa nimissään, joten Suomi
katsoi sopimuksen rauenneen samalla hetkellä, kun presidentti erosi tehtävästään elokuus-
sa 44. Neuvostoliiton kanssa sovittiin rauha seuraavassa kuussa. 

Vaikka olot olivat tietenkin aivan toiset reilut 70 vuotta sitten, perussuomalaisten tulo
hallitukseen oli samanlainen yhteen henkilöön tukeutuva ratkaisu. Perussuomalaisia voi-
tiin sietää vain siksi, että luotettiin, että Timo Soini pitäisi puolueensa ääriryhmät kurissa.
Siedettiin rasistisia möläytyksiä, vähemmistöjen kiusaamista ja enemmänkin: maahan-
muuttopolitiikka annettiin Jussi Halla-ahon kirjoitettavaksi.

Täällä eräs kokoomusedustaja heristeli sormeaan perussuomalaisille, jotka flirttailivat
ääriryhmien kanssa saavuttaakseen riittävän kannatuksen — hillotolpalle riittävän — mut-
ta eivät osanneet pitää heitä vähemmistössä. Mutta vielä vahvemmin hän saisi moittia
omaa puoluettansa, joka uskalsi rakentaa hallitusohjelman vain yhden henkilön varaan
kuin Ribbentrop.

Nyt vielä ihan lyhyt loppukaneetti, jossa totean, että riski oli valtava ja se laukesi. Sipilä
ja Orpo hävisivät oman uhkapelinsä, joten heidän oli pakko muuttaa pelin sääntöjä. He ta-
kavarikoivat pankin ja pelimerkit.

Arvoisa puhemies! Historiallisia yhtäläisyyksiä on mutta myös ratkaiseva ero. Tappion
kärsinyt Fagerholm luopui vallasta. Tappion kärsinyt Ryti luopui vallasta. Tappion kärsi-
nyt Soini ja tappion kärsinyt Terho takertuivat valtaan. Tämä on ero miesten ja valtiomies-
ten välillä.

16.59 Jari Myllykoski vas:  Arvoisa herra puhemies! Paljon ei ole politiikasta kerrotta-
vaa. Hallituksella meinasi tulla orpo olo, kun huomattiin, että yksi hallituspuolueista on
vaihtanut puheenjohtajaa.

Tässä kohtaa, arvoisa puhemies, pidän hiljaisen hetken politiikan ja demokratian muis-
tolle tämän hallituksen jäljiltä. [Puhuja on hetken hiljaa]

Arvoisa puhemies, kiitos!

17.00 Sami Savio ps: Arvoisa puhemies! Edustaja Kankaanniemi otti tässä aiemmin esil-
le sen, että perussuomalaisten Jyväskylän puoluekokouksessa toissa viikonloppuna henki-
löt ja jäsenet, jotka äänestivät Jussi Halla-ahoa, eivät todellakaan koostuneet mistään ää-
riaineksista eivätkä koostuneet mistään rasisteista vaan olivat tavallisia suomalaisia ihmi-
siä.

Tunnen itsekin monta Jussi Halla-ahoa puoluekokouksessa äänestänyttä henkilöä. Heis-
tä useimpien tahtotila oli se, että he halusivat muuttaa painotuksia, joita perussuomalainen
puolue ja kansanliike edistää. He halusivat Suomen kansan parasta ja arvelivat, että Sampo
Terho ei toisi sitä muutosta, eikä ainakaan haluttuun suuntaan. Se on taidettu nyt nähdä,
mikä se suunta olisi ollut.

Jostain syystä Timo Soini muuttui viime vuosina median inhokista sen suosikiksi. Oliko
hän ajanut hallituksessa liikaa muiden puolueiden agendaa omat aiemmat lupauksensa
unohtaen? Se jää kunkin itse arvioitavaksi, varsinkin tämän viime viikon erittäin karkean
episodin jälkeen.
69



Pöytäkirjan asiakohta PTK 72/2017 vp
Arvoisa puhemies! Omien taholta tapahtuva selkäänpuukotus on aina kaikkein pahin.
Olen aina puolustanut julkisuudessa omiani, vaikka monesti täällä eduskunnassa tehdyt
päätökset ovat olleet vaikeita, joskus ehkä jopa arvojeni vastaisia, mutta kun ne on sovittu,
olen seissyt yhteisessä rintamassa. Olisin seissyt myös Sampo Terhon takana, jos hänet oli-
si valittu puolueen puheenjohtajaksi.

Arvoisa puhemies! Pyrin itse aina toimimaan politiikassa rehellisesti. Myönnän suoraan
olevani vihainen, erityisesti entisille ryhmätovereilleni, jotka ovat loikanneet, mutta myös
entisille hallituskumppaneille, jotka näyttävät ajaneen perussuomalaisen puolueen hajotta-
mista. Luottamus on nyt mennyt pitkäksi aikaa. Saa nähdä, palautuuko se vielä joskus, edes
osittain.

17.02 Timo Harakka sd: Arvoisa puhemies! Täällä eduskunnassa ja sosiaalisessa medi-
assakin on pitkään arvuuteltu, mikä mahtaa olla tämän uuden ryhmittymän lopullinen ni-
mi. Itse olen ehdottanut kaiken yksinkertaisuuden vuoksi nimeksi heille Apupuolue, mutta
sitten he valitsivat tällaisen paljon ihmettelyä herättäneen yhdistyksen nimen kuin Sininen
tulevaisuus. Se kääntynee englanniksi nimeksi Blue future, joka voidaan tulkita, kääntää
muun muassa "murheellinen, surullinen tulevaisuus". Meidän tehtävämme täällä eduskun-
nassa on huolehtia siitä, että tämä ennuste ei käy toteen.

Keskustelu päättyi ja asian käsittely keskeytettiin.
70


