















































DEMD67D.tmpSave.xml


Pöytäkirjan asiakohta PTK 25/2016 vp
Pöytäkirjan asiakohta 

PTK 25/2016 vp

Täysistunto

Keskiviikko 16.3.2016 klo 13.59—19.40

4. Hallituksen  esitys  eduskunnalle  Metsähallituksen  uudelleenorganisointia  koskevaksi 
lainsäädännöksi

Hallituksen esitys HE 132/2015 vp
Valiokunnan mietintö MmVM 2/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on maa- ja metsätalousvaliokunnan mietintö MmVM 2/
2016 vp. Nyt päätetään lakiehdotusten sisällöstä.

Keskustelu

14.03 Jari Leppä kesk (esittelypuheenvuoro): Arvoisa rouva puhemies! Metsähallitusla-
kia on valmisteltu pitkään, useita vuosia. Sitä on valmisteltu usean eri hallituksen toimesta,
ja nyt olemme tilanteessa, jossa meillä on vihdoinkin mietintö. Lain uudistuksen tavoittee-
na ja ajurina on koko ajan ollut sama asia. Se on se, että me pystymme kaikissa olosuhteis-
sa säilyttämään nykyisen kaltaisen Metsähallituksen toimintatavoiltaan, monialaisen suo-
malaisen luonnon toimijana ja huolehtijana. Tämä on ollut se keskeisin tavoite.

Nyt, kun erilaiset säädökset ovat muuttuneet, on tullut entistä ajankohtaisemmaksi, että
me teemme nämä muutokset, jotta tämä iso tavoite toteutuu, ja olen ymmärtänyt näin, että
tämä tavoite on meidän kaikkien yhteinen. Siksi niin hallituksen esitys kuin selkeä maa- ja
metsätalousvaliokunnan enemmistömielipide on ollut sellainen, että muutos on tehtävä ja
ei haluta ottaa riskiä siitä, että Metsähallitus ei pystyisi tulevaisuudessa enää toimimaan
nykyisen kaltaisessa toimintamallissaan. Siksi tämä muutos. Tämä muutos on myöskin ai-
heuttanut erittäin paljon kansalaiskeskustelua. Hyvä niin. Se on aina, ilman muuta, terve-
tullutta, ja sitä pitää tervehtiä ilolla. Kuitenkin se kansalaiskeskustelussa ollut vivahde, jos-
sa on valitettavan paljon ollut vääriä tietoja liikkeellä, ei ole ollut omiaan viemään tätä kes-
kustelua oikeaan suuntaan eikä oikeille urille, ja tämä on erittäin valitettavaa. Mutta toivon
mukaan nyt tämän mietinnön luettuaan ja tämän keskustelun kuluessa nämä kyseiset asiat
oikenevat ja asettautuvat siihen mittaan, missä ne ihan oikeasti ja aidosti ovat.

Rouva puhemies! Nykymuotoinen Metsähallitus valtion maa- ja vesialueiden hoitajana
on saavuttanut erittäin hyvin sille asetetut tavoitteet luonnonsuojelijana, luonnonsuoje-
lualueiden hoitajana, kansalaisten virkistysmahdollisuuksien kehittäjänä, metsäteollisuu-
den puuhuollon turvaajana, biotalouden raaka-aineiden tuottajana, valtion tulonlähteenä,
työmahdollisuuksien tarjoajana ja muun maankäytön yhteensovittajana. Eli tämä pitkä, iso
luettelo on kaikkia niitä tehtäviä, (Hälinää — Puhemies koputtaa) joita Metsähallitus...
 Tarkistettu
4.1



Pöytäkirjan asiakohta PTK 25/2016 vp
Toinen varapuhemies Paula Risikko: Anteeksi, edustaja Leppä. — Rauhoitutaan ja
kuunnellaan mietinnön esittelyä, ja sen jälkeen sitten käynnistämme debatin. Kiitos.

Kiitos, rouva puhemies! — Liiketoiminnan lisäksi Metsähallituksella on lukuisia laki-
sääteisiä ja sille annettuja julkisia hallintotehtäviä. Julkisista hallintotehtävistä keskeisim-
piä ovat lakisääteisten luonnonsuojelualueiden hallinnointi, hoito ja käytön ohjaus. Uuden
lain lähtökohta on mahdollisimman pitkälle valtion maan ja Metsähallituksen kokonaisuu-
den ja toimivan organisaation säilyttäminen, niin kuin tuossa alussa totesin. Jos esittelisin
tämän lain pykälä pykälältä, joutuisin melkein kaikkien pykälien kohdalla toteamaan, että
tämä jatkuu niin kuin tähänkin asti, ja en tee näin, vaan esittelen pääkohdat tästä meidän va-
liokuntamme mietinnöstä.

Puhemies! Metsähallituksen lainsäädännöllinen asema. Konkurssilainsäädännön ja yh-
teisöverotuksen soveltumattomuutta koskevat komission johtopäätökset on otettava huo-
mioon Metsähallituksen uudelleenorganisointia koskevissa laintasoisissa säännöksissä.
Valtion omistajapoliittisten linjausten mukaan valtion maa- ja vesiomaisuuden hallinta
hoidetaan yhtenä kokonaisuutena valtion kiinteistöstrategian mukaisesti. Valiokunta on pi-
tänyt välttämättömänä, että Metsähallitusta koskeva eduskunnan ja valtioneuvoston oh-
jausvalta säilyy ennallaan. Eduskunnan tulee edelleen voida asettaa Metsähallitukselle pal-
velu- ja muita toimintavelvoitteita ja tavoitteita, jotka voivat koskea myös tytäryhtiöissä
harjoitettavaa toimintaa.

Yhteiskunnan kokonaisetuun on kuuluttava kannattavan liiketoiminnan harjoittamisen
ohella, että Metsähallituksen hallinnassa oleviin alueisiin liittyvät muut yhteiskunnalliset
tarpeet tulevat asianmukaisella tavalla huomioon otetuksi. Metsähallituksen toimintaa kos-
kevat yhteiskunnalliset velvoitteet pysyvät ehdotetussa laissa ja lainsäädännössä pääosin
ennallaan.

Metsähallituksen tulee edelleen ottaa riittävästi huomioon biologisen monimuotoisuu-
den suojelu ja tarkoituksenmukainen lisääminen metsien, meren ja muiden luonnonvaro-
jen hoidolle, käytölle ja suojelulle asetettujen tavoitteiden mukaisesti. Sen on lisäksi edel-
leen otettava huomioon luonnon virkistyskäytön ja työllisyyden edistämisen vaatimukset
sekä sovitettava yhteen hallinnassaan olevien luonnonvarojen hoito, käyttö ja suojelu saa-
melaisten kotiseutualueella siten, että saamelaisten kulttuurin harjoittamisen edellytykset
turvataan, sekä poronhoitoalueella siten, että poronhoitolaissa säädetyt velvollisuudet täy-
tetään.

Perustuslain mukaan eduskunta hyväksyy valtion talousarvion käsittelyn yhteydessä lii-
kelaitoksen keskeiset palvelutavoitteet ja muut toimintatavoitteet. Tähän liittyen Metsähal-
litus-lain 2 §:ssä ehdotetaan, että Metsähallitus toimii liiketaloudellisten periaatteiden sekä
eduskunnan sille hyväksymien palvelutavoitteiden ja muiden toimintatavoitteiden mukai-
sesti. Metsähallitus käyttäisi laajasti puhevaltaa valtion maa- ja vesialueiden haltijana.

Valiokunta pitää hyvän hallinnon kannalta tärkeänä, että Metsähallituksen kanta valtion
maa- ja vesialueiden haltijana ilmaistaan erilaisissa maankäyttöön liittyvissä menettelyis-
sä kokonaisuutena yhdessä asiakirjassa. Metsähallituksen käyttäessä puhevaltaa valtion
maa- ja vesialueiden haltijana tulee jatkaa nykyistä menettelyä, jossa pääsääntönä on Met-
sähallituksen kannan ilmaiseminen kokonaisuutena.

Puhemies! Metsähallituksella on runsaasti myös julkisia tehtäviä. Valiokunta toteaa,
että Metsähallitukselle on erityislaeissa, siis huom. erityislaeissa, säädetty lukuisia julkisia
hallintotehtäviä, joista keskeisimpiä ovat valtion luonnonsuojelu-, erämaa- ja retkeily-
2



Pöytäkirjan asiakohta PTK 25/2016 vp
alueiden hoito ja käytön ohjaus sekä eräpalvelut, joihin kuuluvat metsästys-, kalastus- ja
maastoliikenneasiat sekä erävalvonta. Julkisten hallintotehtävien hoidon riippumattomuus
ja puolueettomuus on turvattava.

Maa- ja metsätalousvaliokunta ja erityisesti perustuslakivaliokunta lausunnossaan ovat
todenneet, että perusratkaisu, jossa Metsähallituksen viranomaistehtävät on osoitettu eril-
liselle ja riippumattomalle Metsähallituksen julkisten hallintotehtävien yksikölle, vastaa
nykyistä perustuslakivaliokunnan myötävaikutuksella säädettyä Metsähallitusta koskevaa
lainsäädäntöä.

Valiokunta kiinnittää huomiota siihen, että esityksessä ehdotettu julkisten hallintotehtä-
vien ohjaus- ja valvontasäännöstö on osin varsin vaikeaselkoista. Siksi valiokunta esittää
julkisia hallintotehtäviä koskevien säännösten selkeyttämiseksi Metsähallitus-lakia koske-
van esityksen 5 §:n, 9 §:n ja 6 §:n tarkistamista. Valiokunta ehdottaa, että ympäristöminis-
teriö ohjaa esitettävän 9 §:n mukaisesti julkisten hallintotehtävien hoitoa toimialallaan, jol-
loin ministeriön toimivalta kiinnittyisi yksiselitteisesti ja selkeästi valtioneuvoston ohje-
sääntöön.

Puhemies! Eri omaisuuserät, kirjanpito ja tilinpäätös. Uuden lainsäädännön myötä on
tarkoitus jakaa maa- ja vesiomaisuus kolmeen luokkaan. Peruspääoma olisi edelleen maa-
ja vesiomaisuus, joka on taloudellisesti hyödynnettävissä. Peruspääomalle esitetään tuot-
tovaade. Julkisten hallintotehtävien käyttöön ositettaisiin omaisuus, joka on tarpeellista
näiden tehtävien hoitamiseksi. Julkisten hallintotehtävien hoitoon tarpeellinen omaisuus
kuuluisi muuhun omaan pääomaan, eikä sillä olisi tuottovaadetta. Muuhun omaan pää-
omaan kuuluvaksi erilliseksi tase-eräksi voitaisiin perustellusta syystä osoittaa maa- ja ve-
siomaisuus, joka ei liity julkisten hallintotehtävien hoitoon ja joka ei myöskään ole mainit-
tavan taloudellisen hyödyntämisen piirissä, minkä vuoksi omaisuudelle ei aseteta tuotto-
vaadetta. Maa- ja vesiomaisuus, joka ei siis liity julkisten hallintotehtävien hoitoon ja jolle
ei perustellusta syystä asetettaisi tuota tuottovaatimusta, sijoitetaan erillisenä uutena kol-
mantena tase-eränä Metsähallituksen muuhun omaan pääomaan. Talousarvioesityksessä
kolmanteen tase-erään on suunniteltu siirrettäväksi pääosa yleisistä vesialueista ja noin
360 000 hehtaaria Ylä-Lapin luontaiselinkeinoalueita.

Lakiehdotuksen 8 §:n mukaan Metsähallituksen peruspääoman muutokset käsitellään
eduskunnassa, mutta 34 §:n mukaan valtioneuvosto päättää tasemuutoksista muun oman
pääoman sisällä julkisten hallintotehtävien yksikön hoitaman tase-erän ja liiketoimintojen
hoitaman niin kutsutun kolmannen tase-erän välillä.

Perustuslakivaliokunnan lausunnossa on katsottu, että eduskunnan budjettivallan käyttö
ja julkisia hallintotehtäviä hoitavan yksikön aseman riippumattomuus voidaan jatkossakin
turvata paremmin, jos erilliskirjanpidosta ei luovuta. Valiokunta ehdottaakin Metsähalli-
tus-lakia koskevan esityksen 33 §:n momenttia täydennettäväksi siten, että julkisten hallin-
totehtävien hoidosta pidetään erillistä kirjanpitoa.

Puhemies! Läpinäkyvyyden kannalta on erittäin selkeää ja välttämätöntä, että kaikki on
julkista. Valiokunta katsoo, että jatkossakin Metsähallituksen sekä uuden, perustettavan
valtion metsätalousyhtiön tulee kyetä hyvään paikalliseen sopimiseen sekä henkilöresurs-
sien joustavaan käyttöön. Valiokunta painottaa yhteiskunnallisia velvoitteita koskevien ta-
voitteiden toteutumisen riittävää, laajaa seurantaa. Valiokunta korostaa, että avoin yhteis-
työ ja paikallisten olosuhteiden tuntemus ovat muodostuneet Metsähallituksen alueellisen
luonnonvarasuunnittelun keskeisiksi elementeiksi, joita tulee pitää yllä ja kehittää myös
jatkossa.
3



Pöytäkirjan asiakohta PTK 25/2016 vp
Alueelliset vaikutukset on erittäin merkittävä osio. Metsähallituksen toiminnalla on erit-
täin merkittävä aluetaloudellinen vaikutus. Esitys ei muuta Metsähallituksen asemaa tässä
suhteessa. Valiokunta kuitenkin kiinnittää huomiota siihen, että — liittyen niihin muutok-
siin, joita muun muassa verotukseen tulee — Metsähallituksen yhteisöverotulot voivat
enimmillään muodostaa jopa 20 prosenttia muutamien pohjoisen pienten kuntien tuloista.
Valiokunta pitää välttämättömänä, että haitalliset vaikutukset näiden kuntien talouteen es-
tetään.

Perustuslakivaliokunta on esittänyt, että annettava Metsähallitus-laki voidaan käsitellä
tavallisen lain säätämisjärjestyksessä. Uudistuksessa saamelaisten asema pysyy ennallaan
ja aseman voidaan hivenen katsoa vahvistuvan lakiehdotuksen 39 §:n mukaisilla saame-
laisten kotiseutualueelle perustettavilla neuvottelukunnilla. Valiokunta katsoo, että laa-
jemmat saamelaisten kotiseutualueelle tapahtuvaan suunnitteluun ja saamelaiskulttuurin
heikentämiskieltoon liittyvät kysymykset tulee ratkaista ILO 169 -sopimuksen mahdolli-
sen ratifioinnin yhteydessä.

Puhemies! Muutama sana vielä virkistys- ja matkailukäytöstä, retkeilyalueista sekä tie-
tysti sitten tuosta perustettavasta yhtiöstä.

Valtion alueiden virkistyskäytön suunnittelu ja käytännön toteutus on erittäin merkittä-
vää Metsähallituksen toimintaa. Valiokunta painottaa erityisesti sitä, ettei Metsähallitus-
lakia koskevalla lakimuutoksella ja -ehdotuksella vaikuteta jokamiehenoikeudella tapahtu-
vaan luonnon virkistyskäyttöön tai muuhun virkistyskäyttöön eikä muuteta virkistyskäyt-
töön liittyvää perusinfrastruktuuria maksulliseksi. Oikeudet säilyvät siis ennallaan.

Valiokunta toteaa myös tässä yhteydessä, että pinta- ja pohjavesien hyödyntämisestä
säädetään kattavasti erikseen vesilaissa.

Valiokunta korostaa myös sitä, että valtion retkeilyalueilla tulee erityisen huolellisesti ja
pitkäjänteisesti sovittaa yhteen metsätalouden harjoittamisen sekä matkailun ja virkistys-
käytön intressit. Henkilöstövaikutuksiakin tällä on, mutta ne jäävät hyvin vähäisiksi, ja sii-
hen valiokunta kiinnittää huomiota, että metsätalousliiketoiminnan yhtiöittäminen sinänsä
ei vaikuta metsätalouden henkilöstön määrään eikä tehtäviin. Metsähallituksen metsätalo-
ustulosalueen henkilöstö siirtyisi perustettavan osakeyhtiön palvelukseen. Siirtyvän henki-
löstön määrä on noin 800 henkilöä, ja kaikki heistä ovat työsopimussuhteisia.

Sitten, puhemies, lopuksi tästä yhtiöstä, perustettavasta osakeyhtiöstä: Valtion metsäta-
lousosakeyhtiöstä annetun lain mukaan yhtiön toimialana olisi metsätalouden harjoittami-
nen yksinoikeudella valtion omistamalla maalla ja puutavaran toimittaminen asiakkaille.
Koska yhtiölle myönnettäisiin lakiin sisältyvän luovutusvaltuuden perusteella yksinoikeus
metsätalouden harjoittamiseen Metsähallituksen hallussa olevalla tuottovaateen alaisella
maa- ja vesiomaisuudella, yhtiön liiketoiminta rajattaisiin koskemaan vain yksinoikeuden
kohteena olevaa aluetta.

Valiokunta kiinnittää huomiota siihen, että Metsähallitus merkitsisi osakeyhtiötä perus-
tettaessa kaikki sen osakkeet valtion lukuun. Osakeyhtiö olisi Metsähallituksen hallinnoi-
ma, jolloin Metsähallitus vastaisi lähtökohtaisesti yhtiötä koskevasta omistajaohjauksesta
siten kuin valtion yhtiöomistuksesta ja omistajaohjauksesta annettu laki säätää.

Valiokunta ehdottaa lain 1 §:ään lisättäväksi maininnan siitä, että metsätaloutta harjoit-
taessaan yhtiön tulee huolehtia tässä laissa tarkoitettujen yleisten yhteiskunnallisten vel-
voitteiden ja muiden yhteiskunnallisten velvoitteiden toteuttamisesta siten kuin valtioneu-
vosto maa- ja vesiomaisuutta koskevaa käyttöoikeutta luovutettaessa ja sen ehtoja tarkis-
tettaessa määrää.
4



Pöytäkirjan asiakohta PTK 25/2016 vp
Valiokunta toteaa myös, että perustettavan yhtiön osakkeiden luovuttaminen edellyttäi-
si valtion yhtiöomistuksesta ja omistajaohjauksesta annetun lain 3 §:n mukaista eduskun-
nan suostumusta — eduskunnan suostumusta. Valiokunta toteaa myös, että perustettavas-
ta valtion osakeyhtiöstä tulee lakisääteinen osa Metsähallitus-konsernia, minkä vuoksi yh-
tiön osakkeita ei myydä. Selvyyden vuoksi valiokunta on vielä ehdottamassa 3 momentis-
sa todettavaksi, että osakeyhtiö on valtion kokonaan omistama ja Metsähallituksen hallin-
noima.

Annettavassa laissa säädettäisiin valtioneuvoston oikeudesta luovuttaa käyvästä vastik-
keesta osakeyhtiölle Metsähallituksen hallintaan osoitettuun tai myöhemmin osoitetta-
vaan tuottovaateen alaiseen maa- ja vesiomaisuuteen kohdistuva siirtokelvoton oikeus
muun muassa metsätalouden harjoittamiseen — siis siirtokelvoton oikeus.

Jatkovalmistelussa tarkentuva vuotuinen käyttöoikeudesta liikelaitokselle maksettava
vastike olisi noin 80 miljoonan euron luokkaa. Valiokunta pitää tärkeänä, että käyttöoike-
uskorvauksen käypä hintataso tarkistettaisiin määräajoin, esimerkiksi 5 vuoden välein.

Ja, puhemies, aivan lopuksi. Valiokunta on tehnyt kaksi ponsiehdotusta, ja ne sisältävät
seuraavat asiat: Kun valtion toimintoja yhtiöitettäessä yhtiön kotipaikasta ei ole säädetty
yhtiölaissa, valiokunta edellyttää, että hallitus ryhtyy tarpeellisiin toimiin perustettavan yh-
tiön kotipaikan sijoittamiseksi Rovaniemelle. Tämä on 1. lausumaehdotus. Ja 2. lausuma-
ehdotus: Valiokunta pitää erittäin tärkeänä, että nyt säädettävän lainsäädännön vaikutuksia
seurataan. Valiokunta edellyttääkin, että sille toimitetaan vuoden 2017 loppuun mennessä
selvitys lainsäädännön vaikutuksista.

Mietintöön sisältyy neljä vastalausetta, jotka täällä varmasti myöhemmin sitten esitel-
lään.

Arvoisa puhemies! Haluan kiittää tässä yhteydessä pitkästä käsittelystä kaikkia mahdol-
lisia tahoja — asiantuntijoita, kaikkia valiokuntia — siitä yhteistyöstä, jota olemme tässä
talossa tehneet. Olemme myöskin havainneet sen, että eduskunta toimii erittäin joustavasti
silloin, kun sen joustamisen tarvetta on, niin että me saamme perustuslain mukaista toimin-
taa, ja tässä haluan aivan erityiskiitokset antaa perustuslakivaliokunnalle tästä työstä. Se on
erittäin merkittävä työ siihen, että me saamme aikaiseksi meitä kaikkia tyydyttävää, tai ai-
nakin riittävää enemmistöä tyydyttävää, lainsäädäntöä, ja ennen kaikkea, että se on perus-
tuslain mukaista. — Kiitoksia.

Toinen varapuhemies Paula Risikko: Käydään noin tunnin mittainen debattikeskustelu
tässä nyt alkuun, koska luulen, että näitä kysymyksiä ministerille täältä tulee. Pyydän nyt
niitä edustajia, jotka haluavat osallistua tähän, varaamaan puheenvuoron painamalla V-
painiketta ja nousemalla seisomaan.

14.21 Lasse Hautala kesk (vastauspuheenvuoro): Arvoisa rouva puhemies! Kiitokset
maa- ja metsätalousvaliokunnan puheenjohtajalle valiokunnan mietinnön monipuolisesta
esittelystä. Tämä Metsähallitus-laki on tosiaan ollut yli kahdeksan vuoden ajan eduskun-
nan käsittelyssä, joten kaikki puolueet, jotka tässä salissa ovat edustettuina, ovat päässeet
siihen vaikuttamaan. Mutta nyt sitten tämän eduskunnan käsittelyn aikana tämä lainsää-
dännön työ sai aika mielenkiintoisia piirteitä, koska me kaikki edustajat saimme aika pal-
jon sähköpostia tähän asiaan liittyen. Erityisesti katson tässä yhteydessä nyt Vihreän liiton
kansanedustajiin ja teidän aktiiviseen työhönne tämän asian hoitamisessa. (Ville Niinistö:
Vastauspuheenvuoro! — Touko Aalto: Vastauspuheenvuoro!) — Tulette varmaan sen saa-
5



Pöytäkirjan asiakohta PTK 25/2016 vp
maan. — Hämmästyin Ville Niinistön puheenvuoroissa siitä, että hän puhui pimityksestä,
kaupallisesta seikkailusta, kepulaisten maakuntamiesten vedätyksestä ja niin edelleen.
Mielestäni tällaiset kommentit eivät kuulu tämän talon asialliseen lainsäädäntötyöhön.

14.23 Ville Niinistö vihr (vastauspuheenvuoro): Arvoisa puhemies! Metsähallitus hallin-
noi Suomen metsiä, vesiä, meidän kansallisomaisuuttamme, ja Metsähallituksen luonto-
palvelut on meidän keskeisin luonnonsuojeluviranomainen tässä maassa. Tämä laki on ol-
lut pitkään valmistelussa. Tämän piti käsitellä lähinnä vain sitä, miten hakkuut hoidetaan
meidän talousmetsissämme, elikkä sen toiminnan organisoitumismuotoa. Siihenkin liittyy
haasteita, mutta tämä hallitus jostain syystä päätti sen lisäksi heikentää luonnonsuojelun
asemaa ja luontoarvojen vaalimisen asemaa Suomessa. Edelleenkään ei ole käynyt selväk-
si, miksi perustetaan kolmas tase täysin eduskunnan vallan ja valvonnan ulkopuolelle niin,
että valtioneuvosto voi omalla päätöksellään siirtää vaikka luonnonsuojelualueita ja muita
luonnoltaan arvokkaita vesiä ja metsiä tähän kolmanteen taseeseen pois luontoasiantunti-
joiden hallinnasta, heidän vaalinnastaan, heidän asiantuntemuksensa alta, metsätalouden
asiantuntijoiden eli Metsähallituksen konsernijohdon alaisuuteen. (Puhemies koputtaa)
Nämä ihmiset tekevät niillä alueilla (Puhemies: Aika!) ihan muita asioita, ja eduskunta ei
silloin päättäisi. Tämä on väärin.

14.24 Tytti Tuppurainen sd (vastauspuheenvuoro): Arvoisa puhemies! Tätä Metsähalli-
tus-lakia on valmisteltu poikkeuksellisen pitkään, kuin Iisakinkirkkoa, mutta silti lainval-
mistelun loppuvaiheita vaivasi kyllä melkoinen kiire, mikä johti siihen, että laki sellaise-
naan on, ikävä kyllä, aikamoinen pettymys. Me sosialidemokraatit ihmettelemme tässä en-
nen kaikkea kolmea seikkaa.

Ensinnäkin tämä metsätaloustoiminnan yhtiöittäminen. EU-kilpailulainsäädäntö ei sitä
edellytä. Minkä takia te ajoitte yhtiöittämistä selvittämättä kunnolla, mitä vaihtoehtoja täl-
le toiminnalle olisi voinut olla?

Toiseksi, me kyseenalaistamme tämän uuden kolmannen taseen. Miksi luodaan täm-
möinen eriskummallinen harmaa vyöhyke, joka jättää kyllä epäselväksi sen, tullaanko esi-
merkiksi jatkossa retkeilylle asettamaan tavalliselle kansalaiselle mahdottomia hintalappu-
ja?

Ja kolmanneksi johtamisjärjestelmä. Siitä olimme yksimielisiä, että johtamisjärjestel-
mää tulee selkeyttää, mutta oli tässä kyllä merkillinen vaihe, kun näytti siltä, että ympäris-
töministeriö oltiin ajamassa kokonaan ulos Metsähallituksesta. Kyllä mekin haluamme sel-
keän johtamisjärjestelmän, mutta meille on selvää, että myös ympäristöministeriön roolin
Metsähallituksessa täytyy olla selkeä ja että ei ole järkevää ajaa vain yhtä ainutta isäntää
Metsähallituksessa.

14.25 Anne Kalmari kesk (vastauspuheenvuoro): Arvoisa rouva puhemies! Haluaisin,
että ministeri vastaisi siihen kysymykseen, ollaanko tässä myymässä aariakaan maata ke-
nellekään. Nimittäin itse olen käsittänyt, että hehtaarikaan ei vaihda omistajaa ja suomalai-
sia vesistöjä ja metsiä ei olla myymässä. Ei yksikään kansallispuisto, edustaja Niinistö,
siirry pois ympäristöministeriön alaisuudesta tai Luontopalvelut-yksikön alaisuudesta. Mi-
nusta on ihan järkevää, että esimerkiksi yhteiset vesialueet ovat jatkossakin siinä käytössä,
että kalastaja voi saada kalastusluvan. Ei ole pelkoa siitä, että se totaalisuojellaan, eikä ole
pelkoa siitä, että sillä tehdään erityisesti bisnestä, vaan homma jatkuu aivan entisellä lailla,
6



Pöytäkirjan asiakohta PTK 25/2016 vp
joten minun mielestäni on erittäin hyvä, että on tällainen tase, jonka ei vaadita tuottavan
voittoa.

14.26 Markus Mustajärvi vas (vastauspuheenvuoro): Arvoisa puhemies! Ei ole ihme,
että tämä asian valmistelu on kestänyt niin kauan, kun te olette yhdeksän vuotta etsinyt sitä
olematonta EU-pakkoa eikä sitä ole löytynyt vieläkään. Siihen liittyen kysymys sekä mi-
nisteri Tiilikaiselle että edustaja Lepälle: Kun te viime kaudella yhdessä muun opposition
ja sosialidemokraattien kanssa olitte kaatamassa Metsähallitus-lakia, niin tuliko teille yllä-
tyksenä hankintadirektiivi ja direktiivi julkisista käyttöoikeussopimuksista, kun ne ovat
saaneet sisällön jo vuonna 2014? Miten teille vasta nyt se valkeni? Miten se on mahdollis-
ta?

Ja sitten perussuomalaisille: kun te aivan yhtenä ryhmänä, yhtenä miehenä, yhtenä nai-
sena olette juosseet olemattoman EU-pakon taakse piiloon, niin minkä takia meidän pitää
teille opettaa nyt sitä EU-kriittisyyttä? (Naurua)

14.27 Markku Eestilä kok (vastauspuheenvuoro): Arvoisa rouva puhemies! Hieman mi-
nuakin ihmetyttää se julkinen keskustelu, mitä tämän lain ympärillä on käyty, ja ne uhka-
kuvat ja mielikuvat, mitkä siihen liittyvät sitten, mitä pahaa tapahtuu. Minä kysyisinkin mi-
nisteriltä, kun minä olen itse aika tarkkaan lukenut tämän lain ja sitä valiokunnassa käsi-
tellyt, että voisitteko te opastaa minua, mihin kohtaan hallituksen esitystä tai valiokunnan
esittämiä lisäyksiä liittyy jonkin luontoarvon heikentäminen tai jonkin retkeilytoiminnan
tai muun oleellisen toiminnan heikentäminen. Itse kiittäisin kyllä hallitusta ja valiokunnan
jäseniä siitä, että harvoin näkee lakia, jossa sekä niin voimakkaasti korostetaan alueellista
yhteistyötä että jopa vaaditaan eri ministeriöitten välistä yhteistyötä, jotta me pystymme
nämä käytännön toiminnat sulassa sovussa viemään eteenpäin.

14.28 Hanna Halmeenpää vihr (vastauspuheenvuoro): Arvoisa rouva puhemies! Otan
puheeksi tässä tämän uuden kolmannen taseen, jonka on perusteltu olevan ikään kuin
kompromissiratkaisu Metsähallituksen bisnespuolen ja luonnonsuojelupuolen välisellä
alueella. Kyllä tämä logiikka hieman pettää, jos tarkoitus oli, että uuteen kolmanteen tasee-
seen, niin sanotulle harmaalle alueelle, sijoitetaan ne valtion maa- ja vesialueet, joilla ei ole
selkeää tuottotavoitetta ja jotka eivät ole pääasiallisesti metsätalouskäytössä mutta eivät
myöskään tiukasti suojeltuja, koska kuitenkin on niin, että kolmanteen taseeseen ei sijoite-
ta esimerkiksi valtion retkeilyalueita, joilla ei kyllä perustellusta syystä päätoimiala voi
olla metsätalous, vaan se on virkistys- ja luontomatkailu. Ne pysyvät siellä bisnespuolella.
Sinne ei myöskään sijoiteta — enää — edes Ylä-Lapin virkistysmetsiä, jotka siirretään
suoraan sinne liiketaloustoiminnan puolelle. En oikein ole saanut selvää, (Puhemies koput-
taa) onko perustelu mikään muu kuin poliittinen.

14.29 Peter Östman kd (vastauspuheenvuoro): Arvoisa rouva puhemies! Niin kuin tässä-
kin keskustelussa on kuultu, on paljon näkemyksiä ilmassa ja on rakennettu erilaisia uhka-
kuvia, ja siksi haluan kysyä edelleen ministeriltä sellaisista asioista, jotka huolestuttavat
kansalaisia. 1) Pysyykö Suomen luonto edelleen suomalaisten yhteisenä kansallisomaisuu-
tena lainmuutoksen jälkeen? 2) Voiko Metsähallitus lainmuutoksen jälkeen myydä maa- ja
vesioikeuksia ulkopuolisille tahoille, esimerkiksi kiinalaisille sijoittajille, ilman eduskun-
nan lupaa? 3) Tuleeko lainmuutoksen jälkeen muutoksia jokamiehenoikeuksiin, metsäs-
7



Pöytäkirjan asiakohta PTK 25/2016 vp
tykseen, kalastukseen tai retkeilyalueiden hoitoon? 4) Kasvavatko hakkuumäärät lainmuu-
toksen jälkeen? (Eduskunnasta: Hyviä kysymyksiä!)

14.30 Jari Myllykoski vas (vastauspuheenvuoro): Arvoisa rouva puhemies! Hämmästyt-
tävää tämän lainvalmistelun osalta on todellakin tämä vaihtoehdottomuuden sokeus, mitä
tämän valtioneuvoston osalta on ollut. Ei ole nähty sitä, että tälle yhtiöittämiselle on todel-
lakin vaihtoehtoja. Ja kun ministeri kirjallisessa vastauksessaan sanoo, että ei ole muuta
vaihtoehtoa, niin voin kyllä luetella, että yksi keino muuttaa Metsähallituksen konkurssi-
kelpoisuutta ja verokohtelun muita lakeja on asetuksia säätämällä — voitaisiin säätää esi-
merkiksi konkurssilain muuttamisella. Toinen mahdollisuus olisi tehdä Metsähallituksesta
Yle-tyyppinen erityisyhtiö, mikä olisi ollut täysin mahdollista. Kolmantena vaihtoehtona
olisi muodostaa Metsähallituksen metsätalouspuolesta itsenäinen julkisoikeudellinen lai-
tos. Missä ihmeessä ovat ne kellot, jotka eivät herättäneet näitten uusien ja muitten mah-
dollisuuksien osalta? Sitä tahdon kysyä ministeri Tiilikaiselta.

14.31 Sirkka-Liisa Anttila kesk (vastauspuheenvuoro): Arvoisa puhemies! Ensinnäkin
haluan lausua kiitokset sekä ministerille että niille valiokunnille, jotka ovat osallistuneet
tämän hallituksen esityksen käsittelyyn. On totta, että tämä on varsin monen vuoden pon-
nistus, ja nyt meillä on lainsäädäntö, joka antaa meille mahdollisuuden varautua niihin tu-
levaisuuden haasteisiin, jotka varmasti ovat tulossa siitä riippumatta, mitä EU tällä hetkel-
lä vaatii. Tulevaisuudessa joka tapauksessa varmasti tulee hankintadirektiivinkin kautta
muutoksia. Minusta Metsähallitus on erinomainen esimerkki siitä, että sen toiminnassa on
kyetty kestävällä tavalla yhdistämään talousmetsien hyödyntäminen mutta samalla huoleh-
dittu siitä, että omistuksessa olevien metsien — ja vesien ja muiden — luontoarvot säily-
vät. Tämä on erinomainen esimerkki siitä, ja sen takia olen erittäin hämmentynyt siitä, että
täällä käydään tämäntyyppistä keskustelua ja yritetään luoda semmoisia uhkakuvia, joita ei
ole olemassa. Ja minun täytyy sanoa ihan suoraan, että minun arvostukseni tiettyjä järjes-
töjä kohtaan on kärsinyt kovan kolauksen sen takia, että pitäisi pysyä totuudessa silloin,
kun täällä lobataan asioita. Se olisi aika hyvä vaatimus. Eli tämä on erinomainen esimerkki
siitä, miten luontoarvot, (Puhemies koputtaa) talousmetsät ja nämä asiat yhdistetään hie-
nolla tavalla.

14.33 Harry Wallin sd (vastauspuheenvuoro): Arvoisa puhemies! Meillä suomalaisilla
on sananlasku, "hitaasti hyvä tulee". Se ei valitettavasti tämän lain osalta pidä paikkaansa.

Kun asiantuntijakuulemisissa valiokunnassa kuulimme laajan joukon ihmisiä ja asian-
tuntijoita, valtaosa heistä halusi jatkaa nykymallilla. Ei ollut mitään tarvetta muuttaa tätä.
Niin kuin täällä on käynyt ilmi, EU ei vaadi muutosta, ei lainsäädäntö eivätkä direktiivit, ja
mikään muu EU-maa ei ole suunnittelemassa samanlaista lainsäädäntöä kuin täällä Suo-
messa. Ja kun saimme myöskin talousvaliokunnan lausunnon, joka erittäin voimakkaasti
kritisoi johtamisjärjestelmää, niin tulen kysyneeksi ministeriltä: mikä ihme on se, että pi-
tää tämä lainsäädäntö muuttaa? Me sosialidemokraatit haluamme, että nykylainsäädäntö,
joka toimii hyvin, Metsähallitus toimii hyvin, myös jatkossa nykylainsäädännöllä voi toi-
mia.

14.34 Riitta Myller sd (vastauspuheenvuoro): Arvoisa puhemies! Juuri näin, että tämä la-
ki, joka on voimassa tällä hetkellä, on toiminut hyvin, niin sanoi myöskin valiokunnan pu-
8



Pöytäkirjan asiakohta PTK 25/2016 vp
heenjohtaja omassa puheenvuorossaan. Ja se on juuri se syy, miksi ihmetyttää, että miksi
näin laajamittaiseen muutokseen on lähdetty. Täällä on tullut jo selville, että EU:n lainsää-
dännöstä ei tätä yhtiöittämisvaadetta tule. Täällä on puhuttu, että tämä kolmas tase auttaisi
siihen, että talousmetsiä ja ympäristöarvoja voitaisiin paremmin yhteensovittaa. Tällä het-
kellä niitä on voitu erittäin hyvin yhteensovittaa tässä muodossa kuin se on nyt. Sen sijaan
pelko kohdistuu siihen, että tämä kolmas tase antaa ikään kuin portin sille, että näitä nykyi-
sin virkistys- ja suojelualueena ja retkeilyalueena olevia alueita hyödynnetään entistä vah-
vemmin taloudellisesti. Eli kysymys on edelleenkin: miksi tähän muutokseen nyt halutaan
lähteä?

14.35 Satu Hassi vihr (vastauspuheenvuoro): Arvoisa puhemies! Tässä monet kollegat
ovat jo tuoneet esille sen, että eduskunta ja valiokunnatkaan eivät ole saaneet kunnon vas-
tausta siihen, miksi tällainen uusi kolmas tase pitäisi perustaa.

Edustaja Anttila ja monet muut vakuuttivat, että luontoarvot säilyvät, niistä huolehdi-
taan kuin ennenkin. Miksi sitten pitää siirtää yleisiä vesialueita yli 2 miljoonaa hehtaaria ja
Ylä-Lapin poronhoitoalueet pois Metsähallituksen luontopalvelujen hallinnasta ja valvon-
nasta Metsähallituksen liiketalouspuolen valvontaan? Kun valiokunnan puheenjohtaja
Leppä vakuutti, että saamelaisten asema ei heikkene, niin kyllähän me tiedämme, että Met-
sähallituksen liiketalouspuolen ja porotalouden välillä on tässä vuosien varrella ollut pal-
jon ristiriitoja. Kun tehdään tämä Ylä-Lapin porolaidunten ikään kuin isännänvaihto ja sa-
malla hallituspuolueet kieltäytyvät säätämästä niitä pykäliä, joita edellinen hallitus valmis-
teli ja jotka ovat muun muassa vesilaissa ja kaivoslaissa, jotka kieltävät heikentämästä saa-
melaisten olosuhteita (Puhemies koputtaa) ja saamelaisten perinteisiä elinkeinoja, niin kyl-
lä minä olisin huolissani.

14.36 Arto Satonen kok (vastauspuheenvuoro): Arvoisa puhemies! Edustaja Wallin sa-
noi täällä, että moni sanoi valiokunnassa, että Metsähallitus on toiminut hyvin. Sitä mieltä
mekin olemme, ja sen takia tämä tehdään, että se voisi jatkossakin toimia hyvin ja hyvin
pitkälle samalla tavalla kuin se tähänkin asti toimi, jotta tavallinen suomalainen luontoih-
minen, metsästäjä, kalastaja ja myöskään metsätalouden harjoittaja ei edes huomaisi sitä
eroa, mitä nyt tehdään. Sitä tässä parasta aikaa tehdään.

Täällä edustaja Mustajärvi sanoi, että ollaanko tässä EU:n pakon alla. Ei tässä EU:n pa-
kon alla olla, mutta ne kaikki vaihtoehdot vain olisivat paljon huonompia, jos emme tekisi
tätä ratkaisua, mikä nyt tällä hetkellä on. Olisi tässä voitu mennä Ruotsin mallin mukaan-
kin, jolloin Metsähallituksen metsätalousmaat olisi myös siirretty tämän perustettavan osa-
keyhtiön omistukseen, tai Kanadan mallin mukaan, jolloin Metsähallitus olisi luopunut ny-
kymuotoisesta omaan lukuun harjoitetusta metsätaloudesta. Mutta tätä ei haluttu tehdä,
vaan haluttiin löytää (Puhemies koputtaa) suomalainen ratkaisu, joka on paras tässä tilan-
teessa.

14.37 Hanna Sarkkinen vas (vastauspuheenvuoro): Arvoisa puhemies! Harvoin kohtaa
lakiesitystä, jota kritisoidaan niin paljon niin monenlaisista näkökulmista.

Yhtiöittämisen ongelma on se, että tärkeän kansallisvarallisuuden käyttö liukuu kauem-
mas kansanvallasta ja Metsähallituksen organisaatio pirstoutuu. Myös kolmas tase ja luon-
nonsuojelun asema herättävät huolta, ja myös entinen ympäristöministeri, kokoomuslai-
nen Sirpa Pietikäinen on esittänyt huolensa tästä lakiesityksestä.
9



Pöytäkirjan asiakohta PTK 25/2016 vp
Metsähallituksen metsätaloustoimintoja ei ole pakko yhtiöittää. Metsähallitus ei tosi-
asiassa kilpaile markkinoilla, sillä sen tehtäviin kuuluu maankäytön ja metsätalouden toi-
menpiteiden suunnittelu valtion mailla. Metsänhoitotyöt on jo nyt kilpailutettu. Destia-
päätös ei päde Metsähallitukseen. EU-sääntely koskee kaikkia jäsenmaita, mutta ihme kyl-
lä, muut EU-maat eivät ole tekemässä vastaavia muutoksia tai yhtiöittämässä metsähalli-
tuksiaan. Suomi on siis jälleen kerran paavillisempi kuin paavi itse ja perustelee omia po-
liittisia valintojaan keinotekoisella EU-pakolla.

14.38 Eerikki Viljanen kesk (vastauspuheenvuoro): Arvoisa puhemies! Kuten täällä on
todettu, laki on ollut valmistelussa jo yhdeksän vuotta ja nyt meillä on käsittelyssä komp-
romissi Metsähallituksen useiden roolien ja niiden painotusten välillä. Ja kuten täällä on
korostettu, tällä turvataan Metsähallituksen toiminnan jatkuminen.

Olen edustaja Hautalan kanssa samaa mieltä tämän asian valiokuntakäsittelyn vaikeut-
tamisesta ja siihen liittyvistä erikoispiirteistä. En ymmärrä, miten joku taho voi kuvitella
ajavansa asiaansa yllyttämällä vääristellyillä väitteillä pahaa-aavistamattomat luonnonys-
tävät soittorumballaan tukkimaan edustajien puhelimia ja viestirumballaan sähköposteja.
Tästä painostuksesta huolimatta valiokunta sai kuitenkin mietintönsä ajoissa valmiiksi.

Kysynkin ministeriltä vielä kerran: Mitkä ovat oleellisimmat muutokset tässä laissa?
Onko tosiaan niin, että nyt myydään maat ja vedet ja päästetään monikansalliset yritykset
vapaasti mellastamaan kansallisomaisuutemme parissa? Tuhotaanko tässä luontoarvot, ja
onko niin, ettei eduskunnalla ole jatkossa enää mitään (Puhemies: Aika!) päätäntävaltaa
Metsähallitukseen?

14.40 Silvia Modig vas (vastauspuheenvuoro): Arvoisa rouva puhemies! Kuten täällä
monista hyvistä aiemmista puheenvuoroista on käynyt ilmi, mitään pakkoa EU-lainsää-
dännön puolelta nyt esitetylle Metsähallituksen uudelleenorganisoinnille ei ole. On jän-
nää, miten nämä perustelut vaihtuvat matkan varrella. Kun me lähdimme tähän prosessiin,
se oli kilpailuneutraliteetti, joka pakotti meidät tekemään näin. Kun kävi ilmi, että näin ei
ole, muun muassa kilpailuasioista vastaavalta komissaari Vestagerilta, sanottiin, että se on
hankintadirektiivi. No, nyt sanotaan jo kokoomuksen suulla, ettei tässä ole mitään pakkoa,
että näin vain halutaan tehdä.

Yhdyn Sirpa Pietikäisen näkemykseen, kokeneen europarlamentaarikon, entisen ympä-
ristöministerin näkemykseen, että tämä ei ole hyvä tapa edetä. Mutta koska hallitus haluaa
niin tehdä, niin haluan puheenvuorossani nostaa esiin saamelaiset. Lakiesityksestä puuttu-
vat niin sanotut saamelaiskulttuurin heikentämiskieltoa koskevat pykälät. Tämä on käsit-
tämätöntä ottaen huomioon, että perustuslakivaliokuntakin suositteli niitten lisäämistä.
Joulukuussa Suomi sai jo moitteet YK:n ihmisoikeustoimistolta saamelaisten oikeuksien
heikentämisestä. Näinkö me kohtelemme Euroopan ainoaa alkuperäiskansaa, heikentämis-
kielto kun ei heikennä muiden alueella toimivien asukkaiden asemaa? Jotta me voimme
jatkossa edetä (Puhemies koputtaa) ILO 169 -sopimuksen kanssa, (Puhemies: Aika!) vii-
sas eduskunta lisäisi pykälät nyt.

14.41 Mikko Kärnä kesk (vastauspuheenvuoro): Arvoisa rouva puhemies! Tässä on esi-
tetty paljon näitä huolenaiheita, ja on aivan totta, että meillä ei ole pakottavaa tarvetta tä-
hän yhtiöittämiseen. Mutta nyt on kyse siitä, ollaanko valmiita ottamaan riskejä. Vasem-
misto ilmeisesti on valmis ottamaan sellaisen riskin, että hankintalainsäädännön nojalla me
10



Pöytäkirjan asiakohta PTK 25/2016 vp
emme enää kykenisi osoittamaan yksinoikeutta tälle yhtiölle puukauppaan ja korjuuseen ja
pitämään sitä nimenomaan kansallisissa käsissä. Te olette valmiita siihen, että kiinalaisyh-
tiöt mahdollisesti vyöryisivät tänne Suomen metsiin korjaamaan ja puukauppaa tekemään,
(Välihuutoja vasemmalta) kun jouduttaisiin kilpailemaan vapailla markkinoilla. Tämä on
todella hämmentävää, ja ihmettelen kyllä — ei sovi oikein siihen pirtaan, joka minulle on
vasemmistosta rakentunut.

Mitä taas tulee tähän kolmanteen taseeseen, niin me ymmärrämme, että on erilaisia
alueita: toisilla on suojelullista käyttöä, toisilla on liiketaloudellista käyttöä. Nyt kolmas
tase tunnustaa sen tosiseikan, että meillä on sellaisia alueita, joille kumpikaan vaatimus ei
suoraan kohdennu. Niitä on sitten edelleen (Puhemies koputtaa) mahdollista ottaa asian-
mukaiseen käyttöön eduskunnan päätöksellä.

14.42 Johanna Ojala-Niemelä sd (vastauspuheenvuoro): Arvoisa rouva puhemies! Täy-
tyy tuota Kärnän puhetta kommentoida sen verran, että nyt metsätaloustoiminnot yhtiöite-
tään muotoon, jota ei ole notifioitu EU:ssa. Eli on siis kysymysmerkki, toteuttaako tämä
valittu malli, yhtiöittäminen, EU:n kilpailuneutraliteetin vaatimukset. Tämä on se riski,
minkä te nyt otatte tässä tapauksessa.

Tässä on EU:n selän taakse piilouduttu, ja kun se osoittautui kestämättömäksi, keksittiin
tämä hankintadirektiivi. Huhtikuussa tulee voimaan, laki on saatava sitä ennen. Aivan kei-
notekoinen kiire luotiin, että käyttöoikeussopimus on kilpailutettava. Tämä käyttöoikeus-
sopimus ei liity valtion metsämaihin mitenkään. Nyt muodostetaan kolmas tase eli retkei-
lyalueet muodostetaan rahastamiselle, avataan tämä portti. Kun puhuin yhden teidän halli-
tuspuolueitten edustajan kanssa, niin hän sanoi, että ei heillä ole mitään väliä, vaikka ale-
taan kansallispuiston rajalla periä maksu. Tämä on siis kokoomuksen kanta. (Anne Kalma-
ri: Onko se kansallispuisto kolmannessa taseessa? Kannattaisiko ottaa selvää?)

14.43 Kalle Jokinen kok (vastauspuheenvuoro): Arvoisa rouva puhemies! Tämän lain
käsittelyn yhteydessä on noussut esille erittäin ikävä piirre, joka muistuttaa tällaista trolla-
usta, eli lain vastustajat ovat masinoineet tämmöisen trollauksen, jossa täysin väärin argu-
mentein on johdettu kansalaisia harhaan. (Välihuutoja vasemmalta) On viestitetty siitä,
että Suomen kansallisomaisuutta, metsiä tai vesiä, ollaan nyt myymässä tai mahdollisesti
siirtämässä tähän yhtiöön, joka voisi ne sitten myydä eteenpäin. Näinhän ei ole käymässä.
Yhtään hehtaaria tai yhtään metriä rantaa ei olla nyt myymässä, vaan kysymys on metsä-
taloustoiminnan yhtiöittämisestä Metsähallituksen tytäryhtiöksi. Siitä on kysymys, että
metsätaloustoiminta yhtiöitetään.

Minä kysynkin nyt ministeriltä, minkälaisen lukon takana on tämän perustettavan Met-
sätalous Oy:n omistus, jotta varmistetaan se, että metsätaloustoiminta säilyy jatkossakin
valtion omistuksessa ja Metsähallituksen alaisuudessa.

14.44 Sari Essayah kd (vastauspuheenvuoro): Arvoisa rouva puhemies! Aivan niin kuin
täällä on monessa puheenvuorossa tuotu esille, valtavan paljon väärää tietoa ja pelkojen
lietsontaa on ollut liikenteessä. Minusta on todella tuntunut pahalta, että huolestuneilta
kansalaisilta on tullut sellaisia viestejä, joissa on kysytty, että aiotaanko Suomen metsät,
maat ja vedet myydä ulkomaalaisille. Kyllä meillä joku vastuu poliittisina päättäjinä pitää
olla siitä viestinnästä, vaikkakin me täällä toki teemme sitä politiikkaa, mutta pitää pysyä
totuudessa näissä asioissa.
11



Pöytäkirjan asiakohta PTK 25/2016 vp
Talousvaliokunnassa meillä oltiin huolestuneita siitä, millä tavalla Metsähallituksen ja
Metsätalous Oy:n välinen johtamisjärjestelmä nyt sitten käytännössä tulee muodostu-
maan. Olisinkin halunnut ministeriltä kysyä, voiko tässä nyt tulla kenties sellaisia epäsel-
vyyksiä, että meillä nähdään joitakin sellaisia oikeusistuntoja, joissa Metsähallitus vastaan
Metsähallitus on kenties näistä asioista keskustelemassa. Näiltä osin ehkä vielä sitten jäi
semmoinen kysymysmerkki ilmaan, että onko tämä johtamisjärjestelmä hoidettu tarpeeksi
hyvin.

14.45 Mats Nylund r (vastauspuheenvuoro): Arvoisa rouva puhemies! Suomen perustus-
lain mukaan saamelaisilla on saamelaisten kotiseutualueella kieltään ja kulttuuriaan kos-
keva itsehallinto sen mukaan kuin lailla säädetään. Saamelaisten kotiseutualueella yli 90
prosenttia maa- ja vesipinta-alasta on Metsähallituksen hallinnassa. Viime vaalikaudella
hallitus antoi esityksen Metsähallitus-lain muuttamisesta. Se sisälsi säännökset, jotka oli-
sivat parantaneet saamelaisten mahdollisuuksia osallistua maa- ja vesialueiden hoitoon ja
käyttöä koskevaan suunnitteluun, ja saamelaiskulttuurin heikentämiskiellon. Nyt tämä la-
kiesitys ei sisällä näitä säännöksiä, vaikka se on kansainvälisen oikeuden suosituksen mu-
kaista. Kysyn ministeriltä: miksi?

14.46 Antti Rantakangas kesk (vastauspuheenvuoro): Arvoisa puhemies! Sipilän halli-
tuksen hyvää päätöksentekokykyä osoittaa se, (Naurua vasemmalta) että 8—9 vuotta vi-
reillä ollut Metsähallitus-laki saadaan satamaan. Elikkä kiirehtiminen on väärä peruste kyl-
lä täällä opposition osalta.

Oli erittäin hyvä asia, että sekä valtioneuvosto ja ministeriöt että valiokunta tekivät pe-
rusteellisen arvion niistä vaihtoehdoista, mitä on olemassa, jos tätä yhtiöittämistä ei tehdä.
Minä luotan siihen, että siellä on tehty asianmukainen arvio. Ja ne väärät mielikuvat, joita
vihervasemmisto-oppositio on luonut siitä, että nyt ollaan polulla, jossa Suomen kansallis-
omaisuus, vedet ja metsät, myydään ulkolaisille sijoittajille, ovat osoittautuneet täysin
bluffiksi: ne jäävät sataprosenttisesti valtion taseeseen. Samoin se, että luontoarvoja oltai-
siin polkemassa. — No, vihreille tietysti tämä sallittakoon, kun se on teidän olemassaolon-
ne ja elämänne tällainen elinlanka, että te näin väitätte, vaikka näin ei olekaan.

Täytyy sanoa näin, että hyvää toimintaa, kun ottaa huomioon, miten hankalasta ja vai-
keasta asiasta on kysymys, ja erityisesti Pohjois- ja Itä-Suomen kannalta erityisen tärkeäs-
tä yhtiökokonaisuudesta.

14.48 Ville Niinistö vihr (vastauspuheenvuoro): Arvoisa puhemies! Käydään nyt huolel-
la läpi se, mikä tässä on nyt se ongelma.

Eri tavoin voidaan pohtia sitä, mikä on se tapa, jolla ratkotaan tätä konkurssikysymystä
siellä metsätalousliiketoiminnan puolella. Siihen on eri ratkaisuja, ja me tiedämme, että nyt
on valittu tämä yhtiöittämistie. Mutta kun tässä rinnalla muutetaan Luontopalveluiden ase-
maa ja heikennetään ympäristöministeriön ohjausvaltaa, niin siinä minä olen todella kiitol-
linen siitä, että julkisuuteen nousi median kautta esille se selkeä tavoite, että jotkut ajoivat
valiokuntakäsittelyssä näiden tietojen perusteella käytännössä samaa asiaa elikkä ympäris-
töviranomaisten alasajoa, mitä jo ympäristöministeriön kohdalla yritettiin. Nyt sitä yritet-
tiin uudestaan, mutta julkinen keskustelu sai nyt onneksi tämän tolkun tähän, että sitä ei
täysin tehty. Mutta hallituksen esityskin on tässä heikennys. Kukaan ei ole pystynyt sano-
maan, miksi ihmeessä meidän viranomaiseltamme, joka osaa edistää luontomatkailua ja
12



Pöytäkirjan asiakohta PTK 25/2016 vp
yhdistää sen luonnonsuojeluun, vaalia kansallispuistoja ja arvokkaita alueita, viedään
alueita liiketalousjohdon alaisuuteen, joka ei osaa vuoropuhelua saamelaisten kanssa (Pu-
hemies koputtaa) pohjoisessa yhtä hyvin, (Puhemies: Aika!) ei osaa matkailun edistämistä.

14.49 Pauli Kiuru kok (vastauspuheenvuoro): Arvoisa rouva puhemies! Tässä on erit-
täin tärkeä kysymys kansalaisten kannalta, ja sähköpostia on tullut erittäin paljon. Metsät
ovat tärkeitä, retkeilyalueet ovat tärkeitä, autiotupaverkosto ei ole vielä tässä keskustelus-
sa tullut esiin. Minulta on kysytty, pysyvätkö vaellusreitit kaikille avoimina. Olen vastan-
nut: pysyvät. Tulevatko pitkospuut maksullisiksi? Olen vastannut: eivät tule maksullisiksi.
Minulta on kysytty, puututaanko jokamiehenoikeuksiin. Olen vastannut: ei puututa. Nyt
kysyn ministeriltä: onko antamani informaatio oikeata?

Ja vielä kysyn tästä autiotupaverkostosta. Meillä on 500 tuvan hieno autiotupaverkosto,
pääosin maksuttomia. Pysyvätkö ne Suomen ja Metsähallituksen omistuksessa, vai myy-
däänkö ne kiinalaisille?

14.49 Heli Järvinen vihr (vastauspuheenvuoro): Arvoisa rouva puhemies! Täällä on ih-
metelty julkista keskustelua, ja hallituspuolueet ovat ihailleet Sipilän hallituksen päätök-
sentekokykyä. Kannattaa muistaa, että viime lokakuussa tätä lakia ei haluttu tuoda vapaa-
ehtoisesti lausunnoille. Joulukuussa lain lähetekeskustelua yritettiin saada käytäväksi yöl-
lä ilman ministerin läsnäoloa. Ja vielä viimeisenä päivänä nyt maaliskuussa Helsingin Sa-
nomien mukaan hallituspuolueet toivat täysin uuden, vielä huonomman esityksen käsitel-
täväksi. Ei kai ole mikään ihme, että julkista keskustelua tämän pohjalta on, ja ei kai sen-
tään tämä ole sitä hyvää päätöksentekokykyä?

Kysymys kuuluukin: Miksi pitää näin valtavia maa- ja vesialueita siirtää Luontopalve-
luilta talouspuolelle, jos todella mikään ei muutu, niin kuin täällä nyt on moneen kertaan,
monesta suusta vakuutettu? Miksi ei tehty omaa, erillistä lakia Metsätalous Oy:lle?

14.50 Susanna Huovinen sd (vastauspuheenvuoro): Arvoisa puhemies! Kyllähän meistä
pidempään täällä olleet tietävät, että tätä Metsähallitus-lakia on ajettu kuin käärmettä pys-
syyn, erityisesti Metsähallituksen toimesta. Ja jos täällä kysytään, miksi täällä on tähän rat-
kaisuun päädytty, niin oma vastaukseni on se, että täällä eräissä puheenvuoroissa viitattu
totaalisuojelun pelko on ajanut tämän hallituskoalition tähän ratkaisuun ja hallituksesta ei
ole löytynyt luontoarvojen puolustajaa.

Haluan kysyä nyt kolmea asiaa: Joidenkin arvioiden mukaan ihmiskuntaa uhkaa ilmas-
tonmuutos ja lajien kuolema. Millä tavoin, ministeri, te näette ympäristöministerinä, että
tämä muutos parantaa näiden asioiden hoitamista? Millaisia kokemuksia te aiemmista yh-
tiöittämisistä olette etsinyt tämän muutoksen tueksi? Ja millä äänellä, kun on vain yksi ää-
ni, Metsähallitus jatkossa puhuu? Onko se talousääni vai luontoääni?

14.52 Eeva-Maria Maijala kesk (vastauspuheenvuoro): Arvoisa puhemies! Tämä Met-
sähallitus-lain valmistelu on ollut erittäin raskas ja vaikea prosessi. Erityisesti se on koettu
meillä Savukoskella, missä Metsähallitus hallinnoi kunnan pinta-alasta 95:tä prosenttia,
kunnan tuloista 20:tä prosenttia, joten se on meille todella tärkeä asia. Kiitoksia nyt siitä,
että tämä lakiasia saadaan nyt vihdoin ja viimein päätökseen, että me saamme rauhan sille
alueelle, rauhan myöskin näille työntekijöille, koska tämä on Metsähallituksen työnteki-
13



Pöytäkirjan asiakohta PTK 25/2016 vp
jöille ollut todella vaikea ja raskas prosessi, kun he eivät ole tienneet, miten tämä asia tulee
vaikuttamaan. Heitä on riitautettu, ja on ollut kaikki tämä tilanne.

Nyt sitten on päästy tähän tilanteeseen, jossa tärkeintä on se, että nykytilanteeseen ei tule
juuri minkäänlaista muutosta. (Välihuutoja vihreiden ryhmästä) Tätä on korostettu todella
paljon, on tuotu esille vääriä asioita, virheellistä tietoa jopa tahallisesti, jolloin on annettu
ihmisille paha olo tämän asian kanssa. On tärkeää se, että riskiä ei oteta ja että nykytilanne
säilyy entisellään. Ja nyt sitten kysynkin ministeriltä: olenko (Puhemies koputtaa) sanonut
oikein, että Lapin väestöstä 99 prosenttia ei tule huomaamaan mitään muutosta (Puhemies:
Aika!) nykytilaan? (Ville Niinistö: Täytyy olla tarkka prosenttilukujen kanssa! — Naurua)

14.53 Annika Lapintie vas (vastauspuheenvuoro): Arvoisa rouva puhemies! Valiokun-
nan mietinnön esittelypuheenvuorossa puheenjohtaja Leppä sanoi, että tämä mietintö nou-
dattaa perustuslain raameja. Hyvä, että näin on, koska viime metreillä tähän sitten päädyt-
tiin ja saatiin myös aikaiseksi ratkaisu, joka näin on. Nostaisin kuitenkin täältä esiin tämän
yhden saamelaisasian, josta perustuslakivaliokunta totesi, että kaikki aikaisemmat käytän-
nöt ja myös perustuslaki ja kansainvälisten järjestöjen kannanotot puoltaisivat saamelais-
pykälien mukanaoloa tässä esityksessä. Siinä mielessä tällainen kauneusvirhe tähän nyt ai-
nakin on jäämässä. Saamelaisten alueesta 90 prosenttia on Metsähallituksen alaisuudessa.
Viime vaalikaudella annetussa esityksessä olivat nämä saamelaispykälät, joiden mukaan
saamelaisten kotiseutuoikeutta ja samalla tavalla heidän mahdollisuuttaan vaikuttaa näihin
asioihin pitää paremmin ottaa huomioon, ja on ikävää, että niitä ei tässä yhteydessä nyt
otettu mukaan.

14.54 Pertti Salolainen kok (vastauspuheenvuoro): Arvoisa rouva puhemies! Täällä on
esiintynyt aika paljon epäselvyyttä siitä, mitä loppujen lopuksi EU on meiltä Suomelta täs-
sä asiassa edellyttänyt. (Markus Mustajärvi: Ei yhtään mitään!) Ja toivon nyt, että ministe-
ri selvittää vihdoinkin tämän asian niin, että se tulee nyt kirkkaaksi, koska hän on hoitanut
tätä asiaa varmaan Brysselin kanssa siihen kuntoon, että se voidaan täällä nyt kertoa.

Minua huolestuttaa tässä nyt eniten tämä kolmas tase sen vuoksi, että miksi se on pakko
nyt perustaa, jos ei haluta lisätä sitä, että käytetään myöhemmin enemmän taloudellisesti
hyväksi näitä alueita. (Emma Kari: Aivan!) Tämähän on se logiikka siinä, että koska ei ha-
luta edetä siihen suuntaan, niin miksi tämä nyt on pakko perustaa. Se on kaikkein huoles-
tuttavin piirre koko tässä laissa. Kyllä minä toivon siihen nyt ministerin vakuutuksia, että
tämä huoli on aiheeton. (Susanna Huovinen: Hyvä!)

14.55 Pirkko Mattila ps (vastauspuheenvuoro): Arvoisa puhemies! Kiitoksia ensinnäkin
valiokunnalle uurastamisesta. Kyllä minä olen tässä mieleni pahoittanut moneen kertaan,
että täällä salissa edelleen käytetään jatkuvasti tätä virheellistä tietoa esimerkiksi siitä, mis-
sä taseessa ne kansallispuistot ovat.

Saamelaiskysymyksestä sen verran, että kyllä me sen myös tiedämme, että oikeusminis-
teriö on parhaillaan käynnistämässä hanketta tämän jatkovalmisteluun. Ja kyllä, tähän on
liittynyt todella paljon disinformaatiota, vyöryttämistä ja pelottelua, uhkakuvien maalaa-
mista. Kyllä minä ihmettelen myös sitä, että tämän lain valmistelussa oppositio on käyttä-
nyt myöskin Twitter-tiliä kesken valiokunnan kokouksen. Minä en voi ymmärtää, että siel-
lä siis kesken valiokunnan kokouksen pyritään sitten vielä sitä kautta vaikuttamaan. Mi-
nusta tämäkään ei ole hyvä työskentelytapa.
14



Pöytäkirjan asiakohta PTK 25/2016 vp
14.56 Timo V. Korhonen kesk (vastauspuheenvuoro): Arvoisa puhemies! Vaikka itse
kannatan tätä lakiesitystä, niin en kyllä tunnista itsessäni millään tavalla mitään totaalisuo-
jelun pelkoa, mitä edustaja Huovinen tässä nosti esille. Minä ymmärrän tämän lakimuutok-
sen sillä tavalla, että tällä halutaan pitää suomalainen valtion omistama, suomalaisten
omistama maa- ja vesiomaisuus suomalaisessa käytössä ja vielä niin, että käytännössä näit-
ten alueitten käyttöön ei ole tulossa mitään muutoksia.

Tämä kolmas tase. Ajatus siitä, että se olisi heikentämässä luonnonsuojelun asemaa —
minä ymmärrän kuitenkin niin, että sinne siirrettävillä alueillahan ei ole mitään tuottota-
voitetta, ja mikäli näille alueille halutaan sitten joku tuottovaade, niin silloinhan tämä siir-
to tuottovaateen alaisuuteen voidaan tehdä vain eduskunnan päätöksellä. Eli minun on hy-
vin vaikea nähdä sitä, mikä riski siinä olisi luonnonsuojelun näkökulmasta.

14.57 Johanna Karimäki vihr (vastauspuheenvuoro): Arvoisa puhemies! Etelä-Suomen
metsistä on suojeltuja alle 2 prosenttia. Kuudes sukupuuttoaalto jyllää, ja hallitus on lei-
kannut mittavasti luonnonsuojelun määrärahoja. Luonnolla on nyt hätätila, ja myös tämä
lakiesitys edelleen tuo luonnonsuojelulle heikennyksiä: luontopalvelujen asemaa heiken-
netään, ympäristöministeriön asemaa heikennetään, (Anne Kalmari: Tervetuloa meille
kansallispuistoon!) ja tästä hämäräperäisestä kolmannesta taseesta on moni edustaja kysy-
nyt, että miksi se on pitänyt perustaa, miksi sinne siirretään Luontopalvelujen maita. Tämä
kolmas tase altistaa nämä alueet taloudellisen hyödyn tavoittelulle.

Toiseksi saamelaisten oikeuksia ei ole lisätty tässä laissa, ei ole lisätty alkuperäiskansan
oikeuksia harjoittaa elinkeinoa, oikeutta omaan kulttuuriin. Valiokunnan puheenjohtaja
Leppä totesi esittelypuheenvuorossaan, että ne tullaan mahdollisesti ratkaisemaan
ILO 169-sopimuksen ratifioinnin yhteydessä. Milloin hallitus tuo asian eduskuntaan? (Pu-
hemies koputtaa) Miten edistätte sopimuksen ratifiointia?

14.58 Hanna Sarkkinen vas (vastauspuheenvuoro): Arvoisa puhemies! Lakiesitys on
niin kiistanalainen, että hallituspuolueiden edustajat toivat viime metreillä merkittäviä
muutosesityksiä valiokuntaan. Se kertoo jo jotain tästä prosessista. Tätä kiirettä on perus-
teltu huhtikuussa umpeutuvalla hankintadirektiivin takarajalla. Kiire on kuitenkin keinote-
koinen, sillä vaikka Metsähallituksen metsätalousliiketoiminta yhtiöitettäisiin, ei hankin-
tadirektiivin mukaista käyttöoikeussopimusta tarvita. Muualla Euroopassa hankintadirek-
tiivin ei katsota mitenkään liittyvän valtion metsätalouteen. Vaikka yhtiö perustetaan, niin
metsätalousyhtiön käyttöoikeudesta valtion maihin voi käyttöoikeussopimuksen sijaan
säätää lailla ja asetuksilla. Tämä on täysin mahdollista, ja näin ovat asiantuntijatkin sano-
neet.

Mutta haluaisin ministeriltä selkeän vastauksen kysymykseen, miksi saamelaispykäliä
ei ole mukana lakiesityksessä, ja selkeän vastauksen myös siihen, miksi tämä kiistanalai-
nen kolmas tase nyt oikeasti perustetaan.

Toinen varapuhemies Paula Risikko: Myönnän tässä vaiheessa neljä vastauspuheenvuo-
roa, sen jälkeen ministeri — haluatteko vastata? (Naurua) — Selvä. Sen jälkeen jatkamme
debattia, ei tarvitse murehtia. Elikkä nämä neljä henkilöä ovat edustajat Kymäläinen, Myk-
känen, Lohi ja Myllykoski.
15



Pöytäkirjan asiakohta PTK 25/2016 vp
15.00 Suna Kymäläinen sd (vastauspuheenvuoro): Arvoisa rouva puhemies! Aiheesta
tämä esitys huolettaa. On tässä salissa ennenkin tehty huonoja päätöksiä ja kiireellä vaseti.
Tiedämme Suomen vapaan kiinteistöpolitiikan ja sen mukanaan tuomat lieveilmiöt ja jopa
uhkatkin. Tässä salissa vapautettiin se vilpittömällä uskolla ja kaikkien maiden kansalai-
silta. Vähän samaa olette nyt näköalattomasti tekemässä tässä Metsähallituksen yhtiöittä-
misessä: ette katso riittävän kauas ja luonnonsuojelullisia seikkoja. Ilmastonmuutoksen
myötä muun muassa vesi on tulevaisuudessa kultaakin arvokkaampaa. Olen lukematto-
mien suomalaisten kanssa huolissani, miten esimerkiksi vesiomaisuutemme käy pitkällä
aikavälillä. Eikö teitä hirvitä, että taloudelliset intressit ja tulostavoitteet voivat tulevassa
ohjata maan ja vesien hallintaa, kuten yhtiöissä tuppaa käymään? Tästä se huoli siis syntyy.

15.01 Kai Mykkänen kok (vastauspuheenvuoro): Arvoisa puhemies! Tässä vajaan vuo-
den eduskuntauran aikana tämä on tosiaan varmaan laki, jossa ehkä eniten pelkoja on he-
rätetty tai herännyt niin pienestä muutoksesta kuin mitä on tapahtumassa. Edelleen haastan
kyllä oppositiota siihen, että kertokaa yksikin konkreettinen tilanne, jossa yhtiöittäminen
vaikuttaa siihen, mitä siellä kentällä itse asiassa tapahtuu. En ole semmoista vielä saanut
korviini.

Sitten tästä tasejärjestelystä: toisin kuin keskustelusta saisi käsityksen, itse asiassa 55
prosenttia kaikista Metsähallituksen hehtaareista on menossa sinne muuhun omaan pää-
omaan, jolla ei ole tuottovaatimusta, ja vain siis selvä vähemmistö peruspääomaan. Että
nämä mittasuhteet näyttävät ihan päinvastaisilta kuin useimmiten, kun täällä kuuntelee.

Valtion retkeilyalueiden osalta on totta, että voisi kysyä, että ne ovat nyt tässä, sijoite-
taan peruspääomaa, voi kysyä, pitäisikö olla muussa omassa pääomassa, mutta ulkoilulaki
sinänsä jo edellyttää, että niitä hoidetaan niin, että niiden kunto ei heikkene luonnontila-
mielessä ja retkeilyarvoltaan. (Puhemies koputtaa) Olisin tätä ministeriltä myös kysynyt,
että miten varmistetaan, että ulkoilulain (Puhemies: Aika!) tarkoitus täyttyy näilläkin...
[Puhemies keskeytti puheenvuoron puheajan ylityttyä.]

15.02 Markus Lohi kesk (vastauspuheenvuoro): Arvoisa puhemies! Kun tätä lain, voisi
sanoa, julkista keskustelua on seurannut, niin täytyy todeta, että jokaisella on varmasti oi-
keus omiin mielipiteisiinsä mutta ei omiin faktoihin.

Ymmärrän suomalaisten huolen. Suomalaiset ovat aika laajasti ajateltuna luontoihmi-
siä, ja voin jakaa sen huolen siitä. Mutta valitettavasti nyt se huoli ja se tieto, jota on levi-
tetty, että tässä oltaisiin siirtämässä nyt suomalaisen luonto tai maat tuottovaatimuksen alle
tai yhtiöitettäisiin niitä, ei pidä ollenkaan paikkaansa, jos tätä lakia on lukenut.

Sitten täällä on eduskuntakäsittelyssä myös otettu esille, että täältä puuttuu kokonaan
tämä saamelaiskysymyksen käsittely. Haluan senkin todeta, että aivan samalla tavalla ku-
ten nykyisessäkin laissa tämän lakiehdotuksen 6 §:n 2 momentissa todetaan, että Metsähal-
lituksen on soviteltava yhteen saamelaisten kotiseutualueilla siten, että saamelaisen kult-
tuurin harjoittamisen edellytykset turvataan. Tämä on yhtä lailla kuin tänä päivänä, ja
asiantuntijakuulemisessa on tullut esille, että Metsähallitus, (Puhemies koputtaa) jos joku,
on hoitanut (Puhemies: Aika!) tämän asian kunniallisesti.

15.03 Jari Myllykoski vas (vastauspuheenvuoro): Arvoisa rouva puhemies! Täytyy kyl-
lä todeta, että jos nyt on väärää informaatiota liikkeellä, niin kyllä kuullun ymmärtämises-
sä on todella paljon väärinymmärrystä. On se kyllä kummallista, että hallituspuolueen
16



Pöytäkirjan asiakohta PTK 25/2016 vp
edustajat täällä väittävät meidän sanoneen jotakin tässäkin keskustelussa ja levittäneen
väärää informaatiota.

Meillä nämä omat faktat ovat asiantuntijoiden lausuntoihin perustuvia esimerkiksi juuri
siltä osin, että tämmöistä yhtiöittämisvelvoitetta ei ole. Asiantuntijat Mäenpää ja Siikavir-
ta ovat esimerkiksi tuoneet esille sen, että ei tällaista ole. Toinen heistä on sentään väitellyt
tohtoriksi tästä aiheesta, niin että kyllä minulla vähän niin kuin on oikeus vedota siihen,
että minun mielipiteeni on täällä yhtä lailla faktaa. En minä ole väittänyt täällä, että kiina-
laisille myydään yhtään mitään. Lakatkaa nyt toistamasta sitä samaa levyä, että me täällä
provosoimme ja olemme myymässä kiinalaisille meidän maaomaisuuttamme. Me haluam-
me suojata, että tämä omaisuus pysyy suomalaisilla.

Toinen varapuhemies Paula Risikko: Samalla kun ministeri valmistautuu, niin vielä
edustaja Lindtman, ja sitten ministeri 5 minuuttia.

15.04 Antti Lindtman sd (vastauspuheenvuoro): Arvoisa rouva puhemies! Sehän on ol-
lut tiedossa matkan varrella, että kokoomus on tätä yhtiöittämistä koko ajan ajanut — sil-
loinkin, kun SDP viime hallituksessa tämän pysäytti. Mutta se, että täällä nyt keskustalai-
set oikein juhlivat tässä hallituksen päätöksentekokykyä, että nyt tämä yhtiöitetään, herät-
tää kyllä kysymyksiä. Kyllä näitä huolia on tässä matkan varrella esitetty.

Otan yhden esimerkin. "Metsähallitus pitäisi säilyttää kokonaisuutena, ja parasta kansal-
lisomaisuuden kannalta olisi, jos hallitus luopuisi uudistuksesta kokonaan." Tämän sitaa-
tin takana ei ollut edustaja Johanna Ojala-Niemelä, Susanna Huovinen, Tytti Tuppurainen
eikä edes Myllykoski. Tämä oli keskustan eduskuntaryhmän puheenjohtaja Tiilikainen.
(Välihuutoja) Ja sen jälkeen, kun te tulitte hallitukseen, te toitte tämän esityksen, ja te va-
litsitte tämän yhtiöittämisen tietäen, että teillä olisi ollut vaihtoehtoja, joita täällä on esitet-
ty: konkurssikelpoinen liikelaitos, Yle-mallinen yhtiö ja niin edespäin ja niin edespäin.
Miksi nyt ministeri Tiilikainen on eri mieltä kuin edustaja Tiilikainen?

Toinen varapuhemies Paula Risikko: Ja sitten ministeri Tiilikainen, olkaa hyvä.

15.06 Maatalous- ja ympäristöministeri Kimmo Tiilikainen: Arvoisa puhemies! En-
sinnäkin haluan suuresti kiittää niin maa- ja metsätalousvaliokuntaa, perustuslakivaliokun-
taa kuin lausunnon antaneita ympäristö- ja talousvaliokuntaa tästä työstä.

Niin kuin tämä keskustelu on jo tuonut ilmi, meillä on tavattoman iso kokonaisuus, mikä
kiinnostaa suomalaisia, ja se suuri kiinnostus siihen, miten meidän valtiomme metsäomai-
suutta hoidetaan ja mitä palveluita ja arvoja se tuottaa, yhdistää kansalaisia. Itselleni tär-
keää on ollut, olinpa sitten oppositiossa tai hallituksessa, tuo yhtenäisyys Metsähallituksen
osalta.

Edustaja Anttila totesi tässä äskeisessä debatissa hienosti sen, mikä on kestävän kehityk-
sen idea: se on se, että pystytään yhtä aikaa varmistamaan ekologisia arvoja, taloudellisia
arvoja ja sosiaalisia arvoja. On vaikea löytää parempaa ja laajempaa, suurempaa esimerk-
kiä tästä kestävän kehityksen mukaisesta toiminnasta kuin Metsähallitus yhtenäisenä ko-
konaisuutena, kuten se on hommansa tähän saakka hoitanut, ja kuten se tulee myös tämän
lakiesityksen jälkeen hoitamaan nyt, kun on varmistettu sen mahdollisuudet jatkaa yhtenäi-
senä toimijana.
17



Pöytäkirjan asiakohta PTK 25/2016 vp
Tässä on kysytty, että miksi tämä muutos ja mistä tuo yhtiöittäminen. Kaikki salissa ole-
vat puolueet ovat tainneet muistaakseni olla hallituksessa sinä aikana, kun tätä valmistelua
on useiden eri hallitusten aikana tehty. Se juontaa juurensa siitä, että kun liikelaitoslaki ai-
koinaan uudistettiin, niin sen jälkeen on joka ainoa Suomessa toimiva liikelaitos, sen eril-
lislainsäädäntö, muutettu. Metsähallitus on viimeinen näistä vanhan ja jo kumotun liikelai-
toslain mukaan toimineista liikelaitoksista. Eli täältä tulee se perustarve muuttaa, ja sen jäl-
keen tulee kysymys, miten muutetaan. Noitten muutosten täytyy olla tietenkin tuon EU-
lainsäädännön mukaisia mutta samalla sitten suomalaisista arvolähtökohdista lähtevän
Metsähallituksen yhtenäisyyden säilyttäviä muutoksia.

Juuri tämänkaltaista ratkaisua ei todellakaan kukaan meiltä edellytä, ja senpä takia va-
liokunta on mietinnössään todennut ja myös ministeriö esitystä antaessaan, että olisihan
tässä muitakin vaihtoehtoja ja mahdollisuuksia, mutta kun ne muut vaihtoehdot ja mahdol-
lisuudet eivät tätä Metsähallituksen yhtenäisyyttä varmistaisi. Jos katsotaan naapurimaa-
han Ruotsiin, niin ei siellä ole yhtenäistä metsähallitusta. Siellä on erikseen osakeyhtiö,
joka myös omistaa niitä valtion maita, missä se operoi, ja erikseen on sitten luonnonsuoje-
luvirasto. Siis on jaettu homma kahtia. Olisiko se ollut parempi ratkaisu? Ei varmasti, ei ai-
nakaan omasta mielestäni eikä näköjään hallituspuolueitten mielestä. Siksi ei voi ottaa nyt
Ruotsista mallia tästä. (Vasemmalta: Esittikö joku niin?)

Tuo Metsähallituksen operatiivinen toiminta — se, että Metsähallitus paitsi hallinnoi
valtion maaomaisuutta myös hoitaa metsiä, hakkaa puuta luonnonvarasuunnitelman mu-
kaisesti ja toimittaa niitä tehtaille — ja siitä saatava hyöty tuottaa meille valtion kassaan
huomattavasti paremmin kuin se, jos Metsähallitus olisi vain puun myyjä ilman tätä ope-
rationaalista toimintaa. Juuri tämän operationaalisen toiminnan jatkuminen yhdessä koko-
naisuudessa valtion käsissä voidaan varmistaa perustamalla tämä sataprosenttisesti omis-
tettu tytäryhtiö Metsähallituksen sisään, mutta, kertaan, sille ei siirry haltuun hehtaaria-
kaan eikä edes aariakaan suomalaista kansallisomaisuutta. Sille myönnetään oikeus har-
joittaa metsätaloutta niillä osilla valtion maita, joilla on tämä tuottovaade, mutta tällä yhti-
öllä ei ole mitään asiaa sinne muille tase-erille kuuluville alueille. Ainoastaan tuottovaa-
teen alaisilla mailla tuo yhtiö operoi, eikä se voi tätä oikeutta kenellekään muulle siirtää.

Kiitän valiokuntaa siitä muutoksesta, että halusitte vielä varmistaa, että tämä yhtiö yh-
tiölaissa noudattaa näitä yhteiskunnallisia velvoitteita, joita eduskunta koko Metsähallituk-
selta ja sen yksittäisiltä osilta vaatii. Ilmastonmuutokseen tai luonnon monimuotoisuuden
heikkenemiseen tämä lakiesitys ei vaikuta. Ja ainakaan tämä hallitus ei aio tehdä senkaltai-
sia tasesiirtoja, että suomalaisten kannattaisi olla mistään huolissaan. En tiedä sitten, löy-
tyisikö semmoisia hallituspohjia, jotka aikoisivat tällaisia huolestuttavia siirtoja tehdä,
mutta tämä hallitus ei niitä tee. Voin vakuuttaa teidät, edustaja Salolainen. (Riitta Myller:
Miksi se mahdollistetaan? — Ville Niinistö: Miksi teette sen mahdolliseksi?)

Lopuksi, arvoisa puhemies, vielä sana saamelaisista, joihin perustuslakivaliokunnan pu-
heenjohtaja kiinnitti huomiota. Tämä nyt annettu lakiesitys ei millään tavalla heikennä saa-
melaisten asemaa, ja se on ollut tärkeä asia tässä niin lain valmistelussa kuin nyt eduskun-
takäsittelyssäkin. Ja mitä tulee siihen, onko saamelaisten ja Metsähallitus-liikelaitoksen
välillä epäluottamusta: kun olin tuolla Rovaniemen kuulemistilaisuudessa, missä oli lukui-
sia saamelaisten edustajia ja he antoivat lausuntonsa tästä lakiesityksestä, niin siellä tilai-
suudessa kävi ilmi itse asiassa hyvin syvä luottamus saamelaisten ja Metsähallituksen toi-
minnan välillä. (Eduskunnasta: Niin, nykytilaan!) — Nykytilaan. — Ja nykytila ei heikke-
18



Pöytäkirjan asiakohta PTK 25/2016 vp
ne, joten tuolle luottamukselliselle suhteelle, minkä varassa Metsähallituksen koko toimin-
ta lepää Lapissa, on erinomaiset edellytykset myös näitten lakimuutosten jälkeen.

15.13 Touko  Aalto  vihr  (vastauspuheenvuoro): Arvoisa rouva puhemies! Tiedustelen
vielä arvoisalta ministeriltä sitä, että ikään kuin omassa puheessanne väititte, että yhtiö ei
hallitsisi kolmatta tase-erää. Kyllähän se hallitsee. Ja sitten se, mikä on tässä kaikkein eni-
ten häirinnyt, ylipäätään ehkä julkisessa keskustelussa, on nämä puheenvuorot, että mi-
kään ei ikään kuin muuttuisi, ja edustaja Leppä taisi sanoa, että pääosin mikään ei muutu.

Mutta se, mitä varmaan 130 000 adressin kirjoittajaa haluaa kuulla teidän suustanne, on
se, että eihän kyseessä ole puhutun biotalouden niin sanottu pimeä puoli, jossa lisääntynei-
den hakkuiden kestävyyttä tarkastellaan vain puuntuoton kannalta eikä metsien monimuo-
toisuuden säilymisen tai metsien virkistyskäyttömahdollisuuksien näkökulmasta. (Edus-
kunnasta: Törkeää uhkailua!)

15.14 Hanna Kosonen kesk (vastauspuheenvuoro): Arvoisa rouva puhemies! Uusi Met-
sähallitus-laki on perusteltu ja turhaan pelätty. Isoilta osin kritiikki on perustunut väärään
tietoon, ja haluankin kiittää edustaja Essayahia hyvästä puheenvuorosta, koska oppositiol-
la on myös vastuu oikean tiedon levittämisestä.

Ministeri Tiilikainen hyvin avasi yhtiöittämistä, ja tähän liittyen haluan sanoa, että minä
en halua olla ottamassa sitä riskiä, että metsätalouden harjoittaminen joudutaan kilpailut-
tamaan. Mutta ilmeisesti täällä todella on heitä, jotka riskitkin haluaisivat ottaa.

Valtion omistuksessa säilyvät maat, metsät, järvi- ja merialueet — jopa puut säilyvät
edelleen valtion omistuksessa. Kuten edustaja mainitsi, käytännön tasolla lain myötä ei
juuri muutosta tapahdu. Ja haluan vielä korostaa näitä yhteiskunnallisia velvoitteita, jotka
ovat siis myös yhtiöllä, valiokunnan lisäyksessä, olemassa. Eli valtion maa- ja vesialuei-
den haltijana tulee huolehtia luonnon monimuotoisuudesta, virkistyskäytöstä, työllisyy-
den edistämisestä sekä saamelaiskulttuurin ja poronhoidon vaatimuksista. Nämä on siellä
laissa (Puhemies: Aika!) hyvin tarkkaan kirjattu.

15.15 Markku Eestilä kok (vastauspuheenvuoro): Arvoisa rouva puhemies! Itse sain
kymmeniä ja kymmeniä sähköposteja, joissa kaikissa oli toiseksi viimeisessä kappaleessa
saamelaisten asia. Se kertoi siitä, että nämä oli järjestelmällisesti neuvottu lähettämään
kansanedustajille. Kun joiltakin kysyin, että missä kohtaa lakia tämä on, niin vastaus oli,
että en tiedä, mutta minua neuvottiin näin kysymään. Minusta tämä on semmoista uhkapro-
pagandaa, mistä oikeasti pitäisi päästä eroon. Ja mitä tulee näihin saamelaiskysymyksiin,
niin saamelaisalueella on kuntakohtaiset neuvottelukunnat, joissa on edustettuina saame-
laiskäräjät, kolttien kyläkokous ja kunnat, ja heidän tehtävänsä on sitten toteuttaa yhden-
vertaisuutta ja tasa-arvoa.

Mitä tulee tähän osakeyhtiöittämiseen, minun mielestäni valtion omaisuutta pitää hoitaa
niin kuin omaa, ja EU ei pakota yhtiöittämään, mutta se on antanut ymmärtää, että rakenne
on sellainen, että se sisältää hyvin helposti kiellettyä valtiontukea. Kun siellä on käyttöoi-
keussopimusdirektiivi, jonka viisi pykälää täyttyvät ilmeisesti, ja riskienhallinnan näkö-
kulmasta on järkevintä osakeyhtiöittää, (Puhemies koputtaa) niin todennäköisesti voimme
olla varmoja, (Puhemies koputtaa) että toimimme viisi vuotta valtion toimin (Puhemies:
Aika!) emmekä muitten toimin.
19



Pöytäkirjan asiakohta PTK 25/2016 vp
15.16 Hanna Halmeenpää vihr (vastauspuheenvuoro): Arvoisa rouva puhemies! On kyl-
lä todettava, että pidän itse henkilökohtaisesti lähestulkoon väärän tiedon levittämisenä si-
tä, jos joku katsoo, että tämä lakiesitys jotenkin vahvistaisi saamelaiskulttuurin suojaa.
Mielestäni näin ei ole, ei edes sillä perusteella, että saamelaisalueen kuntiin perustetaan nyt
uusia neuvottelukuntia. Nimittäin on niin, että saamelaiset, joka on vähemmistökansa Suo-
messa, on vähemmistönä näissä neuvottelukunnissa, ehkä lukuun ottamatta Utsjoen kun-
taa, jossa saamelaisia on valtaväestö. Me suomalaiset, me valtaväestön edustajat, saamme
kyllä äänemme kuuluviin joka ikisessä konklaavissa ja edustuselimessä. Meillä on jopa pa-
risataa kansanedustajaa. Saamelaiset ovat vähemmistönä myös saamelaisten kotiseu-
tualueen kunnissa.

15.17 Marisanna Jarva kesk (vastauspuheenvuoro): Arvoisa puhemies! On todella hie-
noa, että tämä asia nyt vihdoinkin etenee tämän 9 vuoden pitkän, pitkän vatuloinnin jäl-
keen. Ja vaikka sanotaan ja tiedetään se, että tämä yhtiömalli ei ole pakottava malli, mihin
meidän pitäisi mennä, niin kuten edustaja Myllykoskenkin puheenvuorossa tuli esille, näi-
tä malleja on monenlaisia, ja me kaikki tiedämme sen, että jotakin uutta ratkaisua on etsit-
tävä, koska näitä riskejä on, ja edellinenkin hallitus on nämä tunnistanut, ja näitä lakiesi-
tyksiä on sen takia viety eteenpäin siinä vielä onnistumatta.

Tärkeintä on nimenomaan se, että nämä jokamiehenoikeudet säilyvät, kaikki vapaat
metsästysoikeudet säilyvät, tämäntyyppiset oikeudet kansalaisilla. Ja sitten, mikä on erityi-
sen tärkeätä, on se, että tästä toiminnasta on merkittävä tuotto tullut nimenomaan pohjoi-
sen ja Itä-Suomen kunnille, ja ollaan ilmeisesti — ministeri, voin kysyä — tätä asiaa val-
mistelemassa, että voitaisiin paremminkin saada tätä tuottoa (Puhemies koputtaa) tälle
alueelle. (Puhemies: Aika!) Pitääkö tämä paikkansa?

15.18 Sanna Marin sd (vastauspuheenvuoro): Arvoisa puhemies! Kansalaiset ovat todel-
la huolissaan tästä laista. Siitä kertoo sekin, että lähes 130 000 ihmistä on allekirjoittanut
adressin Metsähallitus-lakia vastaan. Minun mielestäni tämä huoli on aito ja se pitää ottaa
vakavasti myös tässä salissa. Nyt ei ole kyse mistään muutamista ihmisistä vaan 130 000
suomalaisesta. (Välihuutoja) Tämä ei ole ihme, sillä nyt on oikeasti kyse yhdestä tämän
hallituskauden merkittävimmistä luontopolitiikkaa, valtion maan ja metsien, vesistöjen
hallintaa koskevista kysymyksistä. Tämä on valtava, iso paketti, mikä meillä on nyt käsit-
telyssä.

Myös minä olen huolissani siitä, mihin tämä Metsähallitus-laki lopulta voi johtaa. Mi-
nisteri tässä äsken vakuutti, että näitä ikävimpiä asioita ei ainakaan tällä hallituskaudella
tulisi toteuttaa, mutta itse olen ainakin huolissani siitä, mihin tämä laki voi johtaa lopulta,
minkälaisiin muutoksiin valtion maiden, metsien ja vesistöjen osalta. Tulemmeko me jo-
nakin päivänä siihen tilanteeseen, ehkä jopa hyvin piankin, että me oikeasti keskustelem-
me siitä, ovatko nämä alueet valtion omistuksessa vai kenties jonkun (Puhemies koputtaa)
ulkopuolisen omistuksessa? Tämä huoli on vakava.

15.19 Markus Mustajärvi vas (vastauspuheenvuoro): Arvoisa puhemies! On mielen-
kiintoista, kun eilen keskusteltiin, että kuinka hitaasti posti kulkee. Se on totta, ja se on erit-
täin totta tuolla Pohjois-Suomessa, muun muassa Savukoskella. Mutta ihmettelen kyllä
edustaja Maijalan kantaa, kun vertaa sitä Savukosken kunnan kantaan. Tämä kunnan kanta
20



Pöytäkirjan asiakohta PTK 25/2016 vp
on päivätty 9.2., ja on juuri kestänyt yli kuukauden, että tämä viesti ei ole tavoittanut edus-
taja Maijalaa.

Toinen asia. Minulla on tässä toinen lappilainen lausunto, jossa väliotsikot ovat "Metsä-
talouden yhtiöittäminen turhaa — EU ei vaadi yhtiöittämistä", "Metsähallituksella yksi
ääni ja selkeä johtamisjärjestelmä", kolmantena: "Yhteensovittamisratkaisut turvattava
paikalliselle tasolle" ja neljäntenä "Laki uuteen valmisteluun". Ja täällä on ensimmäisenä
allekirjoittajana myöskin kansanedustajana toimiva Markus Lohi. Eikö tämä nyt ole ihan
järkyttävää, että tämmöistä pelottelupropagandaa levitetään näin montaa kanavaa myöten
ja että ihmisillä, jotka ovat omassa kotikunnassaan tai omassa maakuntaorganisaatiossaan
jotain mieltä, tänne Helsinkiin tullessaan muuttavat kantansa päinvastaiseksi?

15.21 Markus Lohi kesk (vastauspuheenvuoro): Arvoisa puhemies! Ymmärrän sitä, että
ideologista syistä jotkut vastustavat tätä puunmyyntitoiminnan yhtiöittämistä. (Markus
Mustajärvi: Myöskin käytännön syistä!) Mutta tätäkin pitää mielestäni lähestyä siitä näkö-
kulmasta, mitä tämä käytännössä tarkoittaa, ja kun lähtee tästä katsomaan tätä lakia, niin
voi todeta, että ei tässä Lapinkaan kannalta, jossa sijaitsee kaksi kolmasosaa Metsähalli-
tuksen hallinnoimista valtion maista, mitään dramatiikkaa tapahdu. Tässä laissa varmasti
on joitakin asioita, joista voi olla erikin mieltä, mutta tämä yhtiöittämisratkaisu tässä ei ole
todellakaan ongelmallinen. Päinvastoin, näkisin niin, että tämä on riskienhallintakysymys
ja tässä tilanteessa, kuten ministeri tuolla perustelikin, on viisautta se, että lähdemme teke-
mään tällaisia ratkaisuja, jotta emme joudu pahempaan tilanteeseen sitten, kun joka ta-
pauksessa tulevaisuudessa joudumme uudelleen miettimään tätä organisaatiota.

15.22 Satu Hassi vihr (vastauspuheenvuoro): Arvoisa puhemies! Edustaja Halmeenpää
jo vastasi edustaja Eestilälle näistä saamelaisalueen neuvottelukunnista, mutta tuon nyt täs-
sä vielä esille sen asian, että kun perustetaan tämä kolmas tase, niin Ylä-Lapin poronhoi-
toalueiden, jotka ovat saamelaisten perinteisten elinkeinojen kannalta ihan ydinalueita,
isäntä vaihtuu Metsähallituksen luontopalveluista liiketalouspuolelle. Pidän tätä saame-
laisten oikeuksien kannalta hyvin huolestuttavana, kun samalla eivät nykyhallitus ja halli-
tuspuolueet hyväksy lakiin niitä saamelaisten suojapykäliä, joita edellinen hallitus siihen
valmisteli.

Edustaja Halmeenpää otti esille sen, että jos oltaisiin johdonmukaisia tämän kolmannen
taseen kanssa, niin silloin siihen pitäisi siirtää nykyisin tuottovelvollisuuden alla olevista
maista myös retkeilyalueet, jotka ovat pääosin jo ennestään Naturassa. Ja jos oltaisiin joh-
donmukaisia tämän kolmannen taseen perustelupuheiden kanssa, (Puhemies koputtaa) niin
en keksi, millä logiikalla, miksi nimenomaan liiketalouspuolen (Puhemies: Aika!) pitäisi
niitä hallita eikä luontopuolen.

15.23 Katri Kulmuni kesk (vastauspuheenvuoro): Arvoisa rouva puhemies! Tietenkin
paljon on liikkunut monenlaista tietoa ja pelkoa, ja ehkä sitä on sitten haluttu vähän viedä
eteenkinpäin, että oltaisiin saatu harvinaisen iso sekameteli aikaiseksi. Edellisilläkin halli-
tuksilla on ollut mahdollisuus tehdä tästä sellainen kuin oppositio nyt toivoo. Sitä ei ole
saatu tehdyksi. Kyllä tämä on tietenkin pohjoisen kansanedustajalle hirvittävän iso kysy-
mys. Kun Lapissa puhutaan hallituksesta, niin siellä puhutaan yleensä ensimmäisenä Met-
sähallituksesta, eli olemme todella tärkeän asian ääressä.
21



Pöytäkirjan asiakohta PTK 25/2016 vp
Mutta sitten on pakko kyllä ihmetellä sitä, että niitä vaihtoehtoja on tietenkin hyvä poh-
tia, ja mielenkiinnolla käyn keskustelua niistä. Onko se se, että lopetetaan puukauppa, teh-
dään tällainen tytäryhtiö, vai kuinka moderni sitten tällainen jonkinlainen erillisliikelaitos
voisi olla? Kun ministeri on paikalla, haluaisin kysyä, mikä nyt on tämä kuntien verotulo-
kertymä, koska sehän herättää pohjoisessa huolta, ja koska niistä tulee julkisia laskelmia
valtiovarainministeriöstä.

Toinen varapuhemies Paula Risikko:  Myönnän tässä vaiheessa kolme vastauspuheen-
vuoroa, joiden jälkeen ministeri sitten vastaa, koska hänellä on tiukka aikataulu. Nämä kol-
me henkilöä ovat edustajat Niinistö, Tuppurainen ja Hakanen.

15.24 Ville Niinistö vihr (vastauspuheenvuoro): Arvoisa puhemies! Tosiaan kannattaa
muistaa se, että nykyaikana meidän metsät ovat yleensäkin suomalaisille sielun levon paik-
koja, retkeilyn, eräilyn, kalastuksen paikkoja ja virkistyskäyttö tuo terveyshyötyjä, se tuo
hyötyjä matkailulle, matkailu- ja ravintola-alalle ja yrittäjille, ja Luontopalvelut on se, joka
tätä tekee. Kun kansallispuistojen kävijämäärät ovat olleet kovassa kasvussa, yli miljoona
kävijää vuositasolla, ja tulot kasvavat aluetaloudelle, erityisesti Itä- ja Pohjois-Suomessa,
niin nyt annetaan semmoista mielikuvaa mielestäni tässä esityksessä... Ja osin haluan myös
kiittää ministeriä, että hän torjui niitä heikennyksiä, joita julkisuuden mukaan haluttiin vie-
lä hallituspuolueiden toimesta eduskuntakäsittelyn aikana tehdä, että Luontopalveluja oli-
si heikennetty entisestään. Mutta kun Luontopalvelut osaa tämän moninaisen metsien vir-
kistyskäytön, retkeilyn ja luonnonsuojelun yhdistämisen, niin minä en edelleenkään ym-
märrä, mihin tarvitaan sitä kolmatta tasetta. Se kuulostaa vain siltä, että sen avulla luodaan
tämmöinen vanhakantainen raaka-ainevarasto, josta sitten voidaan ottaa tonttimaata, so-
ranottoa, jopa joitain hakkuita. Ja eduskunta ei siitä päätä, (Puhemies koputtaa) vaan se on
täysin sen (Puhemies: Aika!) Metsähallituksen johdon hallinnassa.

Toinen varapuhemies Paula Risikko: Lisäsin tähän listaan vielä edustajat Ojala-Nieme-
lä, Sarkkinen, ja sitten valiokunnan puheenjohtaja Leppä lopuksi ja sen jälkeen ministeri.
— Ja nyt edustaja Tuppurainen, olkaa hyvä.

15.25 Tytti Tuppurainen sd (vastauspuheenvuoro): Kiitos, arvoisa puhemies! Arvoisa
ministeri, te ette vielä vastannut kysymykseen tästä kolmannesta taseesta ja sen merkityk-
sestä. Tähän asiaan kiinnitti huomiota aivan perustellusti myös kokoomuksen kansanedus-
taja Pertti Salolainen, jonka kokemuksen ääntä olisi kyllä hallituspuolueissakin täytynyt
kuulla. Tämä kyllä herättää kysymyksen, että mihin tarvitaan tällainen kolmas tase tuotto-
vaateen ja luonnonsuojelutaseen väliin. Avaako se jatkossa sen mahdollisuuden, että esi-
merkiksi yleisillä vesialueilla ryhdytään rahastamaan — tätä Suomen vapaa-ajankalastajat
ovat kyselleet. Miten se vaikuttaa yleiskalastusoikeuksiin? Nämä ovat niitä kysymyksiä,
mitä kansalaisjärjestöt ja me opposition edustajat täällä kysymme. Miksi hämmentää, mik-
si muuttaa tätä tasejakoa tällä tavalla? Me ihmettelemme myös, miksi retkeilyalueiden täy-
tyy kuulua tuottovaateen alle. Eikö se olisi mitä luontevinta, että kansallispuistot kuuluisi-
vat nimenomaan sinne julkisten hallintotehtävien eli luonnonsuojelun taseeseen? Tätä me
esitämme, ja tähän me vielä toivomme teidän päätyvän.

Ja mitä tulee kansalaiskeskusteluun, onpa herkkähipiäistä tämä keskustelu täällä. Sehän
on hyvä vain, että kansalaiset ovat kiinnostuneita. Minä kiitän kaikista viesteistä (Puhe-
22



Pöytäkirjan asiakohta PTK 25/2016 vp
mies koputtaa) ja olen virheellisiin tietoihin pyrkinyt vastaamaan ja kaikki asialliset kom-
mentit (Puhemies: Aika!) ottamaan huomioon. (Sirkka-Liisa Anttila: Mutta faktojen poh-
jalta!)

15.27 Pertti Hakanen kesk (vastauspuheenvuoro): Arvoisa rouva puhemies! Tätä kes-
kustelua on käyty tunti tässä ja on ministeriaitiosta kuultu myöskin hyviä vastauksia siitä,
millä tavalla tätä lakia on valmisteltu. Mielestäni tämä on myöskin pitkäkestoisen proses-
sin tulos, että ollaan tässä tilanteessa.

Kun itse tässä nyt viime kesästä asti olen ollut matkassa mukana, niin totean vain sen,
että tämä faktan tunnistaminen on käsittämätöntä. Kun täällä tehdään teräviä kysymyksiä
ja ollaan tiedonhaluisia ja ministeri vastaa, niin edelleen ollaan sitä mieltä, että ei se var-
maankaan olekaan kuitenkaan niin. Elikkä kyllä tässä valmistelussa on koko ajan ollut
semmoinen henki, että ollaan haluttu luoda epävarmuutta kansan kautta tähän lain valmis-
teluun, ja myöskin on ollut sillä tavalla ihan tarkoitushakuisuutta, että me valiokunnan jä-
senetkin olemme saaneet satoja sähköposteja. Se kertoo vain siitä, että tulee ristiin rastiin
edustajille sähköpostia ja vaikka sähköpostin osoite on vaihdettu, niin otsikossa on sen
edellisen edustajan nimi. Onhan se aivan naurettavaa, että tällaista työtä tehdään ja koete-
taan (Puhemies koputtaa) vaikuttaa lainvalmisteluun. (Puhemies: Aika!) Ja sitten vielä se,
että kun tehdään esityksiä (Puhemies: Aika!) valiokunnassa, niin sitten se kuitenkin jul-
kaistaan lehdessä, niin on se ollut hyvä esitys.

15.28 Johanna Ojala-Niemelä sd (vastauspuheenvuoro): Arvoisa rouva puheenjohtaja!
Täytyy tehdä havaintona tästä salista, että kerrankin on keskustelu, missä perussuomalai-
set ovat aivan hiljaa. Olisikohan tässäkin asiassa takki kääntynyt?

Mutta kiitos tästä puheenvuorosta — minulla on ministerille pari kysymystä. Ensinnä-
kin, miksi vastustitte sitä, että metsätalousyhtiön henkilöstölle olisi tullut maanomistajan
edustajana oikeus tehdä monikäytön yhteensovittamiseksi sopimuksia ja suunnitelmia?
Tulen itse sieltä Muoniosta, missä näitä metsäkiistoja on riittänyt. Meillä on kaivannais-
teollisuutta, matkailua, metsätaloutta, poronhoitoa, ja olisi ollut elintärkeää se, että tämä
yhteensovittamisoikeus olisi tullut tämän yhtiön henkilöstölle. Miksi vastustitte sitä? Toi-
nen kysymys liittyy siihen, että meillä maakuntajohtaja Riipi totesi, että sillä, että Rovanie-
mi tuli kotipaikaksi, oli pelkästään symbolinen merkitys. (Jari Leppä: Sekin oli huono!)
Mitä sanotte tähän? Tuoko se lisää työpaikkoja, tuoko se lisää verotuloja? (Välihuutoja)
Tietenkin se on laiha lohtu, (Puhemies koputtaa) mutta haluan tietää sen, tuoko tämä jota-
kin lisää.

15.29 Hanna Sarkkinen vas (vastauspuheenvuoro): Arvoisa puhemies! Ministeri ei vali-
tettavasti kunnolla vastannut kysymykseen tästä kolmannesta tase-erästä. Niinpä toistan
sen: miksi kolmas tase-erä luodaan? Toivoisin selvän vastauksen tähän. Ministeri totesi
myös, että tämä hallitus ei tee sellaisia tasesiirtoja, jotka heikentävät luontoarvoja, mutta
nyt avataan ovi kuitenkin sille, että joku seuraava hallitus näin tekee, ja mielestäni tämä on
aito huoli. Ja kansalaiskeskustelussa näitä turhia ja ylimitoitettuja pelkoja ja uhkakuvia on
ollut liikkeellä, olen itsekin niitä pyrkinyt korjaamaan, mutta kyllä huoli yhtiöittämisestä ja
luonto- ja virkistysalueiden säilymisestä on aivan aito. Osakeyhtiömuotoinen toiminta vä-
hentää avoimuutta ja vie askeleen kauemmas suorasta kansanvallasta. Metsäliiketoimin-
23



Pöytäkirjan asiakohta PTK 25/2016 vp
nan erottaminen muusta konsernista myös pirstoo Metsähallitusta, ja pelkona on, että ta-
lousintressit dominoivat osakeyhtiön toiminnassa muita intressejä.

Mutta kiitoksia kuitenkin valiokunnalle siitä, että lakiin lisättiin pykälä siitä, että (Puhe-
mies koputtaa) yhtiö on sataprosenttisesti valtio-omisteinen, (Puhemies: Aika!) ja tämä on
vähentänyt näitä pelkoja kyllä.

Toinen varapuhemies Paula Risikko: Ja sitten valiokunnan puheenjohtaja Leppä. — Ol-
kaa hyvä.

15.30 Jari Leppä kesk (vastauspuheenvuoro): Rouva puhemies! Ensinnäkin pitää heti
nyt muistuttaa siitä, että kaikki tällaiset myynnit päättää eduskunta, niitä ei päätä mikään
muu taho kuin eduskunta. Se on selkeästi kirjoitettu sinne, ja se pitää nyt kaikkien muistaa
ja kaikkien nyt vihdoin viimein ymmärtää, mistä siinä on kyse. (Sirkka-Liisa Anttila: Em-
mekö me luota itseemme?) Eduskunta päättää maiden myynnistä.

Sitten, puhemies, luonnonvarasuunnitelmat, yhteistoimintavelvoitteet ja erillislainsää-
däntö. Ne koskettavat Metsähallituksen kaikkia osia, kaikkia taseita, myöskin uutta yhtiö-
tä ja emoa. Ja tämä on asia, joka on jokaiselle itsestäänselvyys, ja heidän pitää sitä kaikissa
käänteissään noudattaa, oli sitten kysymys luontoarvoista, oli kysymys saamelaisten oi-
keuksista, oli kysymys yhteensovittamisesta matkailun, retkeilyn, metsänhoidon, metsäs-
tyksen ja niin edelleen tai vesillä liikkumisen osalta. Se on olemassa siellä, sitä on valio-
kunta useammassa eri kohdassa myöskin alleviivannut.

Ja myöskin se pitää todeta, että myös Luontopalvelut on tehnyt hakkuita. Ei pelkästään
emo ole tehnyt hakkuita, vaan myöskin Luontopalvelut on tehnyt hakkuita. Ne ovat toki
maltillisia, totta kai, niin ne ovat monessa muussakin kohteessa, ne ovat erittäin maltillisia.
Ne perustuvat puistomaiseen hoitoon, poimintoihin, jatkuvaan kasvatukseen ja niin edel-
leen — se on oikein hyvä. Ja tämä samanlainen toiminta jatkuu tästä eteenkin päin.

Toinen varapuhemies Paula Risikko: Ja sitten ministerin vastaus, olkaa hyvä. Ja sitten
mennään puhujalistaan.

15.32 Maatalous- ja ympäristöministeri Kimmo Tiilikainen: Arvoisa puhemies! Met-
sähallitus tuottaa jatkossakin suomalaisille taloudellista hyvää, virkistyspalveluita ja yllä-
pitää tuiki tarpeellisia luontoarvoja.

Tässä on ollut paljon kysymystä näistä kolmesta tase-erästä, niin jos meillä on selvästi
kolmentyyppistä omaisuutta, niin — kukas se nyt olikaan, joka sanoi, että ei pidä laittaa
omenoita ja päärynöitä ja muita hedelmiä samaan koriin — pannaan ne kolmeen erään.
Meillä on ne tuottovaateen alaiset talousmetsät. Hyvä, se on yksi tase-erä. Meillä on luon-
nonsuojelualueet, missä pääasia on turvata luontoarvoja ja luonnon monimuotoisuutta. Ja
sen jälkeen meillä on paljon muita alueita, joille ei aseteta tuottovaateita mutta joilla ei ole
myöskään tätä luonnonsuojelustatusta. Ja tämä kolmijako on omasta mielestäni hyvin sel-
vä. Valiokunta on todennut, että se on perusteltu, ja tämä hallitus ei tule horjuttamaan tätä
mihinkään.

No, sitten täällä oli niitä pelkoja, että nousevatko nyt hakkuumäärät kokonaisuutena tai
jossain yhdessä paikkaa. Eivät nouse. Eli hakkuutoiminta perustuu tähän luonnonva-
rasuunnitteluun ja viime kädessä tietysti siihen, kuinka paljon eduskunta asettaa tuottovaa-
teita Metsähallitukselle. Ja jos mennään paikalliselle tasolle, niin täällä keskustelussa esiin
24



Pöytäkirjan asiakohta PTK 25/2016 vp
nostetuille virkistysmetsille siellä Ylä-Lapissa on tällä hetkellä luonnonvarasuunnittelussa
asetettu 3 000 kuutiometrin hakkuusuunnite, ja Luontopalvelut on toteuttanut nämä hak-
kuut. Se hakkuusuunnite ei kasva kuution kuutiota eikä kalikan kalikkaa, mutta jatkossa se
pyörii täällä liikelaitoksen puolella niin kuin muutkin hakkuut. Eli tältäkään osin käytän-
nössä tilanne ei muutu.

Tuo erilaisten intressien yhteensovitus on juuri se, mitä Metsähallitus tekee ja mistä
Metsähallituksen työntekijöitä laajasti arvostetaan. Ja tämä on haluttu varmistaa — kiitän
valiokuntaa edelleen siitä lisäyksestä, että yhtiölakiin laitettiin tuo kirjaus, että myös yhti-
ön työntekijöillä ja yhtiöllä on velvoite näitä yhteiskunnallisia asioita ottaa huomioon. Ja
sitten, mitä tulee näihin yhtiön työntekijöihin, niin ymmärrän Ojala-Niemelän huolen pai-
kalliselta tasolta katsoen, että eikö juuri sillä yhtiön työntekijällä pitäisi olla oikeus tehdä
niitä sopimuksia. Toisaalta te olette hirveän huolissanne, että ei kai se yhtiö saa nyt liikaa
oikeuksia. Ne oikeudet sopia paikallisesti siitä maankäytön yhteensovittamisesta kuuluvat
liikelaitokselle, ja kuten valiokunta toteaa siellä mietinnössään, niin se voi kyllä antaa sen
oikeuden halutessaan yhtiön työntekijälle, mutta lakiteitse emme halua avata enempää oi-
keuksia, emme yhtiölle emmekä sen työntekijälle, mutta sen paikallisten intressien yhteen-
sovituksen niin vaatiessa Metsähallitus-liikelaitos voi sen homman näin organisoida.

Yhteenvetona: Metsähallitus siis jatkossakin kestävän kehityksen hengessä tuottaa meil-
le sitä luonnon monimuotoisuutta, virkistyspalveluita, jotka eivät tule sen enempää mak-
sullisiksi kuin ne ovat tänä päivänäkään, jokamiehenoikeudet eivät ole vaarassa. Ja sitten
vielä siellä talousmetsissä toiminta jatkuu luonnonvarasuunnittelun mukaisesti, ja jatkossa
sitä toteuttaa Metsähallituksen sataprosenttisesti omistama tytäryhtiö, eikä se tätä saa-
maansa oikeutta voi kenellekään luovuttaa.

Haluan todella vielä kiittää kaikkia eduskunnan valiokuntia siitä vaikeasta työstä ja suu-
resta työstä, jonka teitte, ja erityiskiitokset mietintövaliokunnalle. — Kiitoksia.

Toinen varapuhemies Paula Risikko: Sitten puhujalistaan.

15.36 Markus Mustajärvi vas: Arvoisa puhemies! Jos on hallituksen työ raskasta, niin
sitä on myös opposition, kun joudumme opettamaan tälle porvarihallitukselle kokonaisuu-
dessaan länsimaisia perusarvoja ja oikeuskäytäntöjä, perussuomalaisille erityisesti EU-
kriittisyyttä ja keskustalaisille aluepolitiikkaa.

Kokoomusta en ihmettele ollenkaan, että se toimii oman ideologisen linjansa mukaises-
ti ja on valmis yhtiöittämään tarvittaessa mitä vain. Se kuitenkin on kokoomuslaisilta
unohtunut, että länsimaisten perusarvojen keskeisiä kohtia on se, että joka omistaa, saa
omaisuuttaan myös myydä. Kun Metsähallitusta ei ole pakko yhtiöittää, mikä on aivan
kiistaton tosiasia, eivät hankintasäädöksetkään ja direktiivit koske sitä, jonka haltuun kan-
sallisomaisuutemme on uskottu. Tämä on piinkova fakta. Kaikki lainsäädäntömuutokset
kyettäisiin tekemään kotimaisin voimin perusrakenne säilyttäen.

Missään muussa EU-maassa ei edes keskustella olemattomasta EU-pakosta. Päinvas-
toin valtion metsäomaisuuden hallinnoinnista ja hyödyntämisestä vastaavia organisaatio-
malleja on lukuisia ympäri Eurooppaa. Osalla on konkurssisuoja, ja verotuskäytännöt
vaihtelevat laidasta laitaan.

Mutta kuinka on mahdollista, että ennen niin EU-kriittinen puolue, perussuomalaiset,
juoksee olemattoman EU-pakon taakse piiloon? Päivän teemaan liittyen voi muistuttaa,
että kirves on jo puun juurella. Nähtäväksi jää, kaatuuko ensin tuulessa huojuva Euroopan
25



Pöytäkirjan asiakohta PTK 25/2016 vp
unioni vai useamman taudin, ainakin poliittisen maannousemasienen vikuuttama perus-
suomalaisten puu.

Keskustaa ei näytä kiinnostavan niinkään paljoa enää paikallisten ihmisten oikeudet sil-
loin, kun pelataan puhdasta valtapeliä. Vielä viime kauden lopulla keskusta yhdessä muun
opposition ja sosialidemokraattien kanssa ja muun muassa kaikkien Lapin kansanedustaji-
en kanssa oli yhdessä kaatamassa Metsähallitus-lakia, mutta heti hallitusneuvotteluissa
kanta muuttui. Asiaperusteita takinkäännökselle ei ole esitetty vieläkään, kaikenlaista se-
littelyä sitäkin enemmän.

Tämän Metsähallitus-lain valmistelun surullisen historian aikana on käynyt entistä sel-
vemmäksi se, että kokoomus hallitsee tätä maata 20 prosentin kannatuksella. Se ei ole si-
nällään kokoomuksen vika, vaan niiden puolueitten, jotka vietäväksi antautuvat.

Arvoisa puhemies! Jos lainvalmistelun lähtökohdaksi otetaan vain yksi ainoa vaihtoeh-
to, jälki on sitten tällaista. Yhdeksän vuotta tätä mallia on väkisin väännetty läpi, ja nyt ote-
taan ensimmäinen askel sillä polulla, jota ei pitäisi lainkaan alkaa kulkea. Seuraavien as-
keleitten ottaminen on sitten jo helpompaa. Hallituspuolueitten kansanedustajat rauhoitte-
levat itseään ja toisiaan, että valtion omaisuutta ei siirry minnekään ja perustettavan yhtiön
osakkeet pysyvät valtion omistuksessa. Kuinka sellaiset kansanedustajat, jotka eivät voi
mennä takuuseen edes omasta toiminnastaan ja mielipiteistään vaalikauden yli, kuvittele-
vat sitovansa tulevien hallitusten ja eduskuntien kädet? Kolkuttelevan omantunnon rau-
hoittamiseksi käytetään nyt kaikkia keinoja.

Sekava hallintomalli ja johtamisjärjestelmä sekä ympäristöministeriön ja maa- ja metsä-
talousministeriön sisään rakennettu valtataistelu, ne eivät lupaa hyvää osallistavalle suun-
nitteluprosessille, joka on toiminut tähän asti todella hyvin. Päinvastoin uusien metsäso-
tien syttyminen on todennäköistä, ja niitä me kaikkein vähiten kaipaamme pohjoiseen.
Meillä on niistä liiankin hyviä esimerkkejä Itä-Lapissa, Pohjois-Lapissa, Tunturi-Lapissa. 

Edelleen eduskunnan asettamat tuotto- ja tuloutusvaatimukset ovat olleet ylisuuria jo
nykyisellään. Kuka uskoo, että valtion taloustilanteen heiketessä paineet ainakaan hellittä-
vät? Nyt luodaan sopiva työkalu tämän ruuvin kiristämiselle. Ja edelleen, nykyinen metsä-
laki mahdollistaa niin yksityisellä kuin Metsävaltion puolella sellaisten kohteitten hakkaa-
misen, joiden parturoinnista olisi vielä jokin aika sitten joutunut leivättömän pöydän ää-
reen.

Näiden kaikkien muutosten vuoksi siirrymme kansallisomaisuuden hallinnan suhteen
pysyvän epävarmuuden aikaan. Jos mikään ei muutu, niin miksi sitten muutetaan, kun sitä
EU-pakkoakaan ei ole yhdeksän vuoden etsinnästä huolimatta?

Toinen varapuhemies Paula Risikko: Edustaja Halmeenpää. — Anteeksi, taisi ollakin
Myllykoski ensin, anteeksi. (Jari Myllykoski: Minä olen tottunut tähän! — Naurua) —
Kyllä me hyvää huolta pidämme kaikista täällä.

15.41 Jari Myllykoski vas: Arvoisa rouva puhemies! Ensin alkuun on pakko sanoa, että
on valitettavaa, vaikka ministeri täällä kiitteli ja puheenvuoroissa on kiitelty tätä lainval-
mistelua, että tämä on kyllä surullinen esimerkki siitä, kuinka kädetöntä on lainvalmistelu.

Käsittelyssä oleva Metsähallitus-laki on monella tapaa rampa. Viime hallituskaudella se
torpattiin vasemmistoliiton, sosialidemokraattien ja nykyisten hallituspuolueiden, keskus-
tan ja perussuomalaisten, myötävaikutuksella, mutta nyt hallitus haluaa oikeistoideologi-
sin syin viedä sitä eteenpäin, siitäkin huolimatta, että lain epäkohdat eivät ole minnekään
26



Pöytäkirjan asiakohta PTK 25/2016 vp
kadonneet. Mennään samalla pohjalla, samoilla teksteillä, nyt vain on valittu tämä tie, kun
ollaan haettu eri syitä, että hallitusohjelmakirjaus, joka ei tältäkään osin toteudu, on todella
surullista luettavaa.

Lain lähtökohta on totaalisen virheellinen. Hallitus väittää, että EU vaatii Metsähallituk-
sen muuttamista kilpailuneutraaliksi toimijaksi. Tämä väite on turhaa. Metsähallituksen
liiketoimintaa ei tarvitse yhtiöittää. EU:n kilpailukomissaari Margrethe Vestager on kui-
tenkin vastauksessaan meppi Merja Kyllösen kirjalliseen kysymykseen todennut, että EU-
oikeus ei edellytä Suomen Metsähallitukselta mitään yhtiömuotoa tai muuta organisaatio-
rakennetta, vaan voimme itse määritellä organisaatiomallin, kunhan Metsähallitus ei vää-
ristä markkinoita.

Niin sanottua Destia-päätöstä ei voi verrata Metsähallitukseen. Metsähallitus ei kilpaile
omine koneineen markkinoilla. Metsähallituksella ei ole omaa kalustoa lainkaan, vaan sen
tehtävä on maankäytön ja metsätalouden suunnittelu valtion mailla. Kaikki metsätalouteen
liittyvät toimet on jo kilpailutettu. Siis kaikki toimet on jo kilpailutettu.

Mitä kilpailuneutraliteettiongelmaa liittyy siihen, että valtio myy omaa omaisuuttaan?
Kenen kilpailua se sotkee? Kyllähän omaa omaisuuttaan saa myydä.

Arvoisa rouva puhemies! Vaikka lähdettäisiin siitä, että Metsähallitusta on muutettava
kilpailuneutraaliksi, ei yhtiöittämistä siinäkään tapauksessa tarvitse tehdä. Osakeyhtiö on
vaarallinen muoto kansallisomaisuuden käytön hallintaan, sillä sitä ei koske samanlainen
avoimuuden ja julkisuuden periaate kuin valtiota. Yhtiöittäminen myös avaa oven omai-
suuden myöhemmälle myynnille.

Vaihtoehtoja suljetulle osakeyhtiölle kyllä on, mutta hallitus ei ole yhtiöittämisvimmas-
saan halunnut niitä selvittää. Yksi keino on muuttaa Metsähallituksen konkurssikelpoi-
suutta ja verokohtelua muita lakeja ja asetuksia säätämällä. Siis tehtäisiin muutos esimer-
kiksi konkurssilakiin. Toinen mahdollisuus olisi tehdä Metsähallituksesta Yle-tyyppinen
erityisyhtiö. Kolmas vaihtoehto olisi muodostaa Metsähallituksen metsätalouspuolesta it-
senäinen julkisoikeudellinen laitos, joka olisi konkurssikelpoinen. Ero osakeyhtiön ja täl-
laisen itsenäisen julkisoikeudellisen laitoksen välillä on se, että tämä olisi kiinteämmin jul-
kisen valvonnan ja ohjauksen piirissä.

Esimerkiksi tällaista vaihtoehtoa ei hallitus ole esittänyt, vaan olemme saaneet kuulla
toistona toiston perään, että EU vaatii kilpailuneutraalisuutta ja paras keino siihen on met-
sätalouden osakeyhtiö. Hyvän lainvalmistelun mukaista olisi, että muutkin vaihtoehdot oli-
si selvitetty ja selvitysten tulokset esitetty kansanedustajille.

Arvoisa rouva puhemies! Me olemme täällä kansan valitsemina edustajina säätämässä
lakeja. Meidän tehtävämme on tehdä Metsähallitus-laista paras mahdollinen, siihen kansa
meidät on valtuuttanut. Me voimme vielä vaikuttaa nyt käsittelyssä olevan lain virheisiin,
jotka tosiasiallisesti perustuvat vain olettamuksiin. Voimme tarvittaessa palauttaa koko
lain uudelleenvalmisteluun. EU:n edessä rähmällään olo ei palvele suomalaista lainsäädän-
töä eikä anna eduskunnasta riittävän arvovaltaista kuvaa.

Huolta Metsähallituksesta ovat esittäneet niin luonto- ja ulkoilujärjestöt kuin yksittäiset
kansalaisetkin. Yhtiöittämistä vastustavassa adressissa oli tänään melkein 130 000 allekir-
joitusta. Yhteinen omaisuutemme on suomalaisille tärkeä.

Siksi esitän lakiin muutoksia. Metsätalouden osakeyhtiötä ei tule perustaa, kolmatta
tase-erää ei tarvita, päätökset alueiden siirroista taseiden välillä täytyy tuoda eduskunnan
päätettäväksi, luonnonvarasuunnitelmassa täytyy huomioida Metsähallituksen yhteiskun-
nalliset velvoitteet ja alueellisten näkemysten yhteensovittaminen, sekä Metsähallituksen
27



Pöytäkirjan asiakohta PTK 25/2016 vp
on työnantajana noudatettava sosiaalista vastuuta. Nämä muutokset parantaisivat Metsä-
hallituksen toimintaa, avoimuutta ja luottamusta kansan silmissä sekä takaisivat suomalai-
sen ainutlaatuisen luonnon säilymisen ja metsien kestävän käytön.

Ehdottomasti tämä laki tulee hylätä.

15.48 Hanna Halmeenpää vihr: Arvoisa puhemies! Metsähallitus-lain uudistus koskee
kaikkia suomalaisten yhteisesti omistamia valtion maa- ja vesialueita. Emme ole olleet yk-
simielisiä. On huolta yhtiöittämisestä, luontoarvoista, yhteiskunnallisten velvoitteiden
noudattamisesta ja myös vähemmistökansamme saamelaisten kulttuurin suojaamisesta.
Tämän ovat huomanneet myös kansalaiset. Metsähallitus-lakia vastustavaan kansalaisten
itsensä laatimaan adressiin kertyi lyhyessä ajassa yli 120 000 allekirjoitusta. Se kertoo jo-
tain siitä, kuinka tärkeänä me suomalaiset pidämme luontoa ja kansallisomaisuuden hyvää
hoitoa. Viesti on syytä huomioida. Iso osa huolista on aivan aiheellisia, vaikka aivan kaik-
ki faktat eivät kohdallaan olleetkaan.

On sanottu, että mikään ei muutu. Tätä väitettä on kyllä vaikea perustella. Jos mikään ei
muuttuisi, miksi koko lakihanke on ollut käynnissä jo vuosia? Jos taas on tarkoitus hoitaa
lakimuutoksella vain metsätalouspuolen kilpailuneutraliteetti, miksi lakiesitys sisältää pal-
jon täysin muita, koko organisaatioon liittyviä muutoksia? (Katri Kulmuni: Hyvin vähän!)

Metsähallituksen hakkuutöiden ja puukaupan yhtiöittäminen ei ole ollut vihreille lähtö-
kohtaisesti lakiesityksen ongelmista suurin. Ei se silti täysin ongelmatonta ole. Suuri on-
gelma on, että luonnonvarojen vaalimisen sijaan voidaankin päätyä niiden maksimaali-
seen hyödyntämiseen luonto- ja virkistyskäyttöarvojen kustannuksella. Tämä huoli kos-
kee konkreettisimmin Itä- ja Pohjois-Suomea ylintä Lappia myöten.

Arvoisa puhemies! Metsähallituksen maat ja vedet on vanhastaan jaettu kahteen sel-
keään tase-erään: metsätaloustoiminnan taseeseen, jota hoitaa Metsähallituksen liiketalo-
uspuoli, sekä pääasiallisen metsätalouskäytön ulkopuoliseen, julkisten hallintotehtävien
taseeseen, jota hallinnoi Metsähallituksen luontopalvelut.

Mikä siis muuttuu? Nyt näiden kahden taseen välimaastoon, harmaalle alueelle, perus-
tettaisiin uusi, kolmas tase-erä, jota hallinnoisi uusi perustettava yhtiö. Kolmanteen tasee-
seen sijoitettaisiin 2,2 miljoonaa hehtaaria yleisiä vesialueita ja 360 000 hehtaaria poron-
hoitoalueen luontaistalousalueita. Bisnespuoli siis jatkossa päättäisi, missä määrin näitä
alueita taloudellisesti hyödynnetään, kuinka paljon metsiä hakataan, kuinka paljon noste-
taan merihiekkaa tai miten järvenseliltä tahkotaan sopivaksi katsottua tuottoa.

Hallituksen esityksessä taloudellisen tuottovaateen alaiselle bisnespuolelle siirrettäisiin
suoraan 40 000 hehtaaria kitukasvuista mäntyä ja tunturikoivikkoa kasvavia Ylä-Lapin
virkistysalueita, pääasiassa Inarijärven rantoja ja sen lähimaastoa. Olisiko näiden alueiden
tuottovaade saavutettavissa vaikkapa rantatonttien myymisen tai Lapin metsärauhaa vaa-
rantavien, voimistuvien hakkuiden kautta? Näiden ohella uusi yhtiö hallinnoisi myös val-
tion retkeilyalueita, sellaisia kuin Pudasjärven Iso-Syöte, Suomussalmen Hossa, joka pian
myös on kansallispuisto, sekä luontotyyppiensä ja lajistonsa vuoksi valtaosin Naturaan
kuuluvat Evo ja Ruunaa. Selitys lienee täysin poliittinen, ei käytännöllinen.

Arvoisa puhemies! Toisin kuin ennen, kaikista Metsähallituksen maa- ja vesiomaisuut-
ta koskevista tasesiirroista ei enää päättäisi eduskunta. Osa päätösvallasta siirtyisi valtio-
neuvostolle. Kaiken kaikkiaan hallituksen lakiesityksestä jää sellainen maku, että ohjaus-
valtaa luonnonvaroistamme halutaan siirtää pois Metsähallituksen luontopalveluilta, yli
28



Pöytäkirjan asiakohta PTK 25/2016 vp
2,5 miljoonaa hehtaaria koskien, pois ympäristöministeriöltä ja osin pois jopa eduskunnal-
ta, koskien tasesiirtoja. Näin lakiesityksen toteutuessa myös tapahtuu.

Arvoisa puhemies! Saamelaiskulttuurin suojaa hallituksen lakiesitys ei vahvista, vaikka
saamelaisalueelle perustettavien neuvottelukuntien on näin esitetty tekevän. (Välihuuto)
On syytä muistaa, että koko maassa me valtaväestön edustajat saamme kyllä äänemme
kuuluviin. Saamelaiset, alkuperäiskansa, ovat vähemmistönä lähes kaikissa suomalaisissa
edustuselimissä. Kyse on poliittisesta tahdosta, ei kohtuuttomuuksista.

Arvoisa puhemies! Siitä on kyse myös koko Metsähallitus-laissa. Me vihreät haluamme
käyttää yhteisiä metsä- ja vesivarojamme harkiten ja vaalien, eri intressien tasapainon säi-
lyttäen. Siksi esitän lakiin useita pykälämuutoksia, ja esitän käsittelyn pohjaksi maa- ja
metsätalousvaliokunnan mietintöön jätetyn vastalauseen 3 mukaista esitystä.

15.54 Tytti Tuppurainen sd: Arvoisa herra puhemies! Metsähallitus-lain uudistamisen
tarina on pitkä. Se alkaa jo vuosien takaa. Nyt laki on täällä eduskunnan käsittelyssä, mutta
valitettavasti on sanottava, että sekä valmisteluprosessi että lain sisältö on pettymys. Laki,
jossa säädetään siitä, miten suomalaisten omistamaa kansallisvarallisuutta, maita, metsiä,
vesiä, hoidetaan ja hallinnoidaan, ansaitsisi arvokkaan, avoimen ja asiantuntevan valmis-
telun eli kolmen A:n valmistelun. Niin tärkeästä asiasta tässä on kyse.

Avoimuuden perään on jouduttu kyselemään jo valmisteluvaiheessa. Edes lausuntokier-
rokselle ei ministeriö olisi viime vuoden luonnoksesta muuttunutta lakia vienyt ilman kan-
salaisten ja oppositiopuolueiden äänekkäitä vaatimuksia. Arvokasta ei ollut se, miten suu-
rella vimmalla esitykseen haluttiin tuoda elementtejä, jotka olisivat lopullisesti romutta-
neet Metsähallituksen luontopalveluiden aseman. Asiantuntijoita valiokunta kuuli runsaas-
ti, mutta ihmetystä herättää lausuntojen ja arvioiden ristiriitaisuus. Tämän lain valmistelu-
prosessi kokonaisuutena ei siis ikävä kyllä ansaitse kovin korkeaa kouluarvosanaa.

Arvoisa puhemies! SDP olisi hoitanut EU-lainsäädännön kilpailuneutraliteetin vaati-
muksen toisella tavalla. Emme olisi yhtiöittäneet Metsähallituksen metsätaloustoimintoja
vaan säilyttäneet organisaation yhtenäisenä ja eheänä. Vaihtoehtoja olisi kyllä ollut, mutta
niitä ei vaivauduttu avaamaan lain perusteluissa. EU-lainsäädäntö ei vaadi yhtiöittämistä,
vaan tapa on hallituksen valitsema eikä se ole paras mahdollinen. Hämmennystä on herät-
tänyt myös muun muassa se, että muissa EU-maissa ei tietojemme mukaan ole meneillään
samanlaista yhtiöittämisprosessia, kuten myös se, että hallituksen esittämä malli yhtiöittä-
miselle ja käyttöoikeussopimuksen käytölle on niin ikään kysymysmerkki komission vaa-
timusten suhteen.

Arvoisa puhemies! Moni on kysynyt perustellusti, miksi ei hoideta vain EU-vaatimuk-
sia ja jätetä muu ennalleen, Metsähallituksen toiminta kun on perusteiltaan kunnossa jo ny-
kyisellään. Selvyyttä ei ole saatu siihen, miksi Luontopalveluiden taseen ja liiketoiminto-
jen taseen väliin perustetaan niin kutsuttu kolmas tase. Jos sille olisi selkeä syy ja peruste-
lu, olisi varmasti moni julkisuudessa esitetty pelko ja ehkä virheellinenkin käsitys asiasta
estynyt. Nyt kuitenkin kolmas tase herättää vain huolta ja kysymyksiä siitä, mikä on jul-
kisten hallintotehtävien eli Luontopalveluiden mahdollisuus toimia parhaalla mahdollisel-
la tavalla jatkossa.

On hyvä muistaa, että julkiset hallintotehtävät eivät ole vain luonnonsuojelua. Metsähal-
lituksen luontopalvelut -yksikköön on vuosien varrella kertynyt valtava asiantuntemus, ja
siellä on säilyttävä jatkossakin toimivalta ja riittävä resursointi, joka vaaditaan luonnon-
suojelun ja virkistyksen laadukkaaseen hoitamiseen. Ympäristöministeriöllä on säilytettä-
29



Pöytäkirjan asiakohta PTK 25/2016 vp
vä ohjaus- ja resurssivalta Metsähallituksen luontopalveluihin, sillä ympäristöministe-
riöön on keskittynyt paljon maankäytön ja luonnonsuojelun osaamista.

Järjestöjen, kuten kalastus- ja retkeily- sekä suojelujärjestöjen, kritiikki kolmatta tasetta
ja vesi- ja maa-alueiden siirtoja kohtaan on ollut oikeaan osunutta ja perusteltua. Retkeily-
alueet ja muut liiketoiminnan ulkopuoliset alueet kuuluisivat mielestäni julkisten hallinto-
tehtävien yksikköön eli luonnonsuojelutaseen alle. Näin varmistetaan se, ettei retkeily-
alueiden käytöstä tulla rahastamaan. Yhdymme tässä muun muassa Suomen Vapaa-ajan
Kalastajien, Suomen Ladun ja WWF:n esittämään kritiikkiin.

Arvoisa puhemies! Eduskunnan talousvaliokunta arvosteli kovin sanoin hallituksen esi-
tystä ja sen tavoitetta selkeyttää johtamisjärjestelmää. Tuloksena on sekasotku, osin jopa
ristiriitainen esitys, jossa valta- ja ohjausjärjestelmät ovat sekavat. Maa- ja metsätalousva-
liokunta teki onneksi esitykseen muutamia selkeyttäviä muutoksia, joissa erityisesti julkis-
ten hallintotehtävien ja ministeriöiden ohjaussuhteita selvennettiin. Näin sekavan lakiesi-
tyksen myötä on selvää, että mediassa on liikkunut varmasti osin myös virheellistä tietoa
siitä, mitä nyt oikein ollaan tekemässä. On jopa esitetty, että ympäristöministeriön ohjaus-
valtaa on nimenomaan ideologisista syistä haluttu heikentää. Tämä ei toivottavasti ole hal-
lituksen yhteinen tahtotila. Itsenäinen ja resursoitu ympäristöhallinto on säilytettävä Suo-
messa jatkossakin. Metsähallitus on ainutlaatuinen kokonaisuus, jossa yhdistyvät ennen
kaikkea metsätalouteen liittyvä liiketoiminta sekä lähinnä luonnonsuojeluun liittyvät julki-
set hallintotehtävät. Ajatus yhden isännän ylivallasta on epärealistinen.

Arvoisa puhemies! Aivan lopuksi haluan kiittää suomalaista kansalaisyhteiskuntaa, jär-
jestöjä sekä kaikkia niitä ihmisiä, jotka ovat esittäneet huolensa suomalaisen luonnon puo-
lesta. Jotkut edustajat ovat ahdistuneet palautteen määrästä, mutta itse olen ottanut sen kii-
tollisena vastaan. Se on merkki siitä, että asia on kansalaisille tärkeä, ja korostaa meidän
päättäjien vastuuta tehdä hyviä päätöksiä, joilla ihmisten huolet hälvenisivät.

Valitettavasti on kuitenkin todettava, että esitys jättää edelleen monta asiaa auki.
SDP:ssä katsomme, että laki ei nykymuodossaan turvaa suomalaisten kansallisomaisuutta
ja siihen liittyvää päätöksentekoa niin tasokkaana ja avoimena kuin kuuluisi. Siksi SDP
esittää, että molemmat hallituksen esitykseen liittyvät lakiesitykset hylätään ja valmistel-
laan uudelleen.

Arvoisa puhemies! Teen hylkäämisesitykset.

16.00 Johanna Ojala-Niemelä sd: Arvoisa herra puhemies! Ihan ensimmäiseksi kanna-
tan edustaja Tuppuraisen tekemää esitystä siitä, että nämä lakiehdotukset hylätään.

Tässä Metsähallitus-lakiasiassa puhuttiin metsätaloustoimintojen yhtiöittämisestä, ja
siinä piilouduttiin pitkälti EU:n selän taakse. Tämä peruste kuitenkin osoittautui kestämät-
tömäksi. Harmillista on se, että sitten keksittiin tämä hankintadirektiivi, jotta tätä juttua
saadaan jatkettua. Eli huhtikuuhun mennessä tämä laki olisi saatava voimaan, jos käyttö-
oikeussopimus olisi kilpailutettava. Luotiin keinotekoinen kiire, vaikka sekin on osoittau-
tunut siten, että hankintadirektiivin mukaista käyttöoikeutta ei edes tarvita. Se ei liity val-
tion metsätalouteen.

Metsähallitus-lain valmistelun ja eduskuntakäsittelyn aikana ei ole kyetty hälventä-
mään näitä pelkoja, joita lakiesitykseen nykymuodossa liittyy. Kansalaisten pelot eivät ole
tuulesta temmattuja. Valiokuntakuulemisten aikana on vain vahvistunut käsitys siitä, että
nyt ollaan menossa suomalaisten kansallisvarallisuuden hoidon ja hallinnoinnin läpinäky-
vyyden suhteen huonompaan suuntaan. Eduskunnan vaikutusvalta vähenee, muodostetaan
30



Pöytäkirjan asiakohta PTK 25/2016 vp
uusi kolmas tase, jota ei ole pystytty perustelemaan, metsätaloustoiminnot yhtiöitetään
eikä vaihtoehtoja ole kunnolla läpikäyty. Valiokunta teki muutamia lisäyksiä esitykseen,
joista osa on hyviä ja perusteltuja, ja ne liikauttavat ongelmallista kokonaisuutta hiukan,
mutta vain hiukan, parempaan suuntaan.

Arvoisa puhemies! Pettymys on ollut suuri siihen, että olemme tekemässä lakia, josta
niin monet ovat sanoneet, että se heikentää Metsähallituksen laajaan yhteiskunnalliseen
vastuuseen, vuoropuheluun ja moniäänisyyteen nojaavaa toimintamallia. Luontopalvelui-
den asemaa heikennetään ja metsätaloustoiminnot yhtiöitetään muotoon, jota ei ole noti-
fioitu EU:ssa. On siis kysymysmerkki, toteuttaako valittu malli, yhtiöittäminen, EU:n kil-
pailuneutraliteetin vaatimukset.

Se on kuitenkin selvää, että yhtiömuoto haittaa Metsähallituksen toimintaa jatkossa mo-
nin tavoin. (Jari Leppä: Miten?) — Debatissa tuli monta asiaa esille tästä. — Metsähallitus-
laki ei lupaa hyvää Lapille, jonka alueista valtava osa on valtion maata eli Metsähallituk-
sen hallinnassa. Erilaisten intressien yhteensovittaminen on ollut elintärkeää niin matkai-
lu- kuin muillekin elinkeinoille, kuten kaivannaisteollisuudelle, porotaloudelle ja saame-
laisten maankäyttöoikeuksille. Mietinnössä on hurskaasti toivottu ja luvattu, että hyvin toi-
mineet käytännöt eivät muutu. Toivottavasti näin myös on.

Olisi ollut perusteltua lisätä osakeyhtiötä koskevan lain pykäliin vielä selvemmin se, että
metsätalousyhtiön henkilöstöllä olisi maanomistajan edustajana oikeus tehdä monikäytön
yhteensovittamiseksi sopimuksia ja suunnitelmia sekä maankäyttöpäätöksiä luonnonva-
rasuunnitelmien puitteissa.

Laiha lohtu on se, että perustettavan metsätalousyhtiön kotipaikaksi on tulossa Rovanie-
mi. Tälläkö kirjauksella ostettiin Lapin keskustalaiset kansanedustajat samaisen lain taak-
se, jota me kaikki viime kaudella yhdessä rintamassa vastustimme ja jota muun muassa La-
pin liitto kovin sanoin suomi? Olisi kiinnostavaa kuulla, kuinka monta työpaikkaa ja kuin-
ka paljon verotuloja metsätalousyhtiö tuo Rovaniemelle. Valitettavasti ministeri jätti tä-
mänkin kysymyksen auki eikä vastausta siihen saatu.

Suomalainen kansalaisyhteiskunta on osoittanut jälleen voimansa. Ilman kansalaisten ja
järjestöjen herättämää keskustelua olisi tuskin tullut edes niitä pieniä parannuksia lakiin,
jotka nyt sinne saatiin. Kiitos siis kaikille teille, jotka olette äänekkäästi vaatineet vastuuta
päättäjiltä ja lähettäneet palautetta sekä allekirjoittaneet adressin suomalaisen luonnon
puolesta.

SDP esittää, että esitykseen liittyvät lait hylätään ja valmistellaan uudelleen niin, että
lopputulos on hyväksyttävissä myös tämän talon ulkopuolella.

Kiitän lopuksi maa- ja metsätalousvaliokuntaa ja puheenjohtaja Leppää, että lisäsitte
valtion metsätalousyhtiötä koskevaan lakiin sen, että yhtiö on kokonaan valtion omistama
ja että yhtiön on noudatettava Metsähallitukselle säädettyjä yhteiskunnallisia velvoitteita.
Jos seuraavat eduskunnat aikovat muuttaa omistussuhteita, esimerkiksi myydä osia yhti-
öistä, on ainakin tätä lakia muutettava ensin. Kirjaus ei kuitenkaan estä tai poista sitä, että
näin tosiaan voidaan tehdä. Riippuu tulevista päättäjistä, mitä valtion maa- ja metsäomai-
suuden hallinnalle tapahtuu. Ovi myymiselle on kuitenkin tällä lailla nyt avattu.

Ensimmäinen varapuhemies Mauri Pekkarinen: Arvoisat edustajat, tämän keskustelun
aikaan on tullut esitys lakiesitysten hylkäämisestä ja sitä on myöskin kannatettu. Totean,
että nämä esitykset tehdään sitten varsinaisesti lakiesityksen toisen käsittelyn yhteydessä.
31



Pöytäkirjan asiakohta PTK 25/2016 vp
16.05 Markus Lohi kesk: Arvoisa puhemies! Heti alkuun pitää esittää kysymys edustaja
Ojala-Niemelälle. Kun täällä kahteenkin otteeseen puheenvuoroissa vähättelitte sitä, että
perustettavan metsätalousosakeyhtiön kotipaikaksi tulee Rovaniemi, niin joutuu melkein
kysymään, että miltähän paikkakunnalta te olette kotoisin — ai niin, Rovaniemeltä siis. Eli
ihmettelen sitä, että tämäkään ei kelpaa. Minusta tässä mieluummin kannattaisi ottaa posi-
tiivinen asenne siihen. Kannattaisi nyt miettiä, millä tavalla me saisimme tätäkin näkökul-
maa korostettua, koska Metsähallituksen hallinnoimista maa-alueista kaksi kolmasosaa si-
jaitsee Lapissa. Minusta on erittäin arvokas ja hieno asia, että maa- ja metsätalousvaliokun-
ta tällä tavalla huomioi tämän näkökulman, että nyt perustettavan puukauppaa harjoittavan
yhtiön kotipaikka tulee tänne. Totta kai samaan hengenvetoon pitää sanoa, että eihän tämä
kotipaikka ole tietenkään valtavan suurimerkityksellinen, mutta sillä on symboliarvoa ja se
voi johtaa minusta erittäin hyvään ja positiiviseen kehitykseen tähänkin suuntaan.

Arvoisa puhemies! Kuten debatissakin kävi ilmi, tämän lain käsittelyn yhteydessä on
julkisessa keskustelussa esitetty hämmentävän paljon väitteitä, jotka eivät perustu millään
lailla tähän lakiin tai hallituksen esitykseen. Tämä on ollut erittäin valitettavaa, ja voin sa-
noa niinkin, että kun täällä on viitattu tähän kansalaisten adressiin, jonka on allekirjoitta-
nut noin 130 000 suomalaista, niin minä ymmärrän kansalaisten huolen, mutta valitettavas-
ti se adressin teksti ei pidä paikkaansa. Jos se pitäisi paikkansa, minäkin voisin allekirjoit-
taa sen adressin, mutta voi sanoa niinkin, että osaa kansalaisista on varmasti harhautettu
väärällä tiedolla allekirjoittamaan tämä adressi. Sellaista ei olla tekemässä, mitä adressissa
pelätään, ja onneksi näin on. Valtion omaisuutta, luontoa ja metsää ei olla yhtiöittämässä.
Ollaan perustamassa vain yhtiö, joka tulee harjoittamaan puukauppaa. Ja Metsähallituksen
toiminnalle on äärimmäisen tärkeää, että tässä esityksessä tullaan säilyttämään yksi yhte-
näinen Metsähallitus, vaikka samaan aikaan voin sanoa tietenkin niinkin, että olisin henki-
lökohtaisesti toivonut, että tässä yhteydessä olisi menty hieman pitemmälle yhtenäisen joh-
tamisjärjestelmän saamiseksi Metsähallitukseen. Valitettavasti edelleen on niin, että kun
siellä, missä Metsähallituksella on suuri rooli maanomistajana, tapahtuu merkittäviä elin-
keinohankkeita tai muita hankkeita, niin Metsähallitukselta voi jatkossakin tulla, niin kuin
tänä päivänä, kaksi aivan erisisältöistä lausuntoa siitä hankkeesta. Tämä ei tietenkään ole
toivottavaa ja paras mahdollinen olotila, mutta voin todeta, että tämänkin kanssa olemme
voineet elää ja elämme varmasti tulevaisuudessakin.

Kun näissä puheenvuoroissa edustaja Mustajärvi nosti esille, että keskusta ei kunnioita
paikallisten ihmisten oikeuksia, niin on aivan pakko nostaa tämä esille ja kysyä: Mitä tällä
tarkoitatte? Onko joku paikallisten oikeus, jota tämä hallituksen esitys loukkaa tai tulee vä-
hentämään? Minä en sellaista ole tästä laista löytänyt. Jos sellainen on, mielelläni kuulisin,
mikä se on. Ymmärrän, että Pohjois-Suomen ihmisille on valtavan tärkeää vapaan metsäs-
tysoikeuden säilyminen valtion mailla, ja esimerkiksi tähän ei tässä laissa puututa millään
tavalla.

Lisäksi täällä perustetaan saamelaiskuntiin alueellisia neuvottelukuntia, jotka itse asias-
sa parantavat alueen ihmisten vaikutusmahdollisuuksia maankäytön osalta. Täällä edusta-
ja Halmeenpää on todennut, että tämä ei paranna saamelaisten oikeuksia, mutta ei tämä
kyllä heikennäkään niitä. Jonkun verran voidaan itse asiassa sanoa, että parantaa, koska tu-
lee nämä neuvottelukunnat. Ja sekin on pakko todeta ääneen, että asiantuntijakuulemisessa
on kauttaaltaan tullut palautetta, myös saamelaiskäräjiltä, että Metsähallitus jos joku on
hoitanut Suomessa erinomaisella tasolla meidän alkuperäiskansaan liittyvät kysymykset.
Eli tältä osalta ei ole tapahtumassa mitään heikennystä.
32



Pöytäkirjan asiakohta PTK 25/2016 vp
Arvoisa puhemies! Kun tätä hallituksen esitystä on käsitelty ja olen itsekin perehtynyt
tähän ja kuunnellut tätä keskustelua täällä, niin on tullut mieleen sellainenkin vanha sanon-
ta, että paras on hyvän pahin vihollinen. Tällä viittaan sellaiseen argumentaatiovirheeseen,
jossa on lähdetty kaatamaan koko lakia sillä, että perustetaan Metsähallituksen alaisuuteen
osakeyhtiö, mutta samaan aikaan on unohdettu perustella sitä, mikä olisi vaihtoehto tai mil-
lä tavalla se vaihtoehto olisi parempi kuin nyt esitetty vaihtoehto. Minusta voi sanoa, että
suomalaisten, Suomen luonnon tai Lapin ihmistenkään näkökulmasta tämä hallituksen esi-
tys ei tuo mitään dramaattista heikennystä mihinkään suuntaan. Meille on äärimmäisen tär-
keää se, että me voimme nauttia meidän luonnonvaroista, mutta myös se, että me voimme
yhteensovittaa meidän maankäytön intressejä niin, että me samalla hyödynnämme sitä
matkailussa mutta myös kestävällä tavalla muissa elinkeinoissa, niin metsätaloudessa, pe-
rinteisissä elinkeinoissa kuin energiatoiminnassa. Ja tästä näkökulmasta minusta tämä kol-
mas tase on erittäin perusteltu. Ne, jotka vastustavat kolmatta tasetta, haluaisivat, että kaik-
ki muu maa-alue paitsi tehokkaan metsätalouden käytössä olevat maat siirrettäisiin pikku-
hiljaa luonnonsuojelun piiriin ja pois kaiken taloudellisen toiminnan mahdollisesta käytös-
tä. Ja tämä ideologinen vihreä ajattelu lähtee siitä, että muuttakaa te kaikki sieltä Lapista ja
Pohjois-Suomesta etelään ja suojellaan se koko alue totaalisesti. (Touko Aalto: Eikö tämä
ole sitä disinformaatiota!) Tämä ideologia on se, joka vastustaa sitä kolmatta tasetta.

Minä luotan siihen, että me pystymme yhteensovittamaan nämä intressit ja huolehti-
maan myös siitä, että puhdas luonto ja puhtaat vedet säilyvät meillä. Se on Lapissakin kai-
kista tärkein tulevaisuuden valttikortti meidän matkailun kehittymisessä, ja kukaan lappi-
lainen ei halua tämän lain kautta eikä muutenkaan tuhota meidän luontoa tai pilata sitä il-
maa, joka on tutkitusti Euroopan puhtain ilma. Ja jos meillä lähdettäisiin virkistysmetsiä,
vaikkapa Saariselkää, hakkaamaan, niin olen aivan varma, että me lappilaiset olisimme en-
simmäisenä barrikadeilla vastustamassa tämmöistä toimintaa. Ei kannata kuvitellakaan,
että me sallisimme meidän luonnon pilaamista. Sen takia ei kannata maalata uhkakuvia
vaan kannattaa uskoa tulevaisuuteen. Tämänkin lain kanssa pystytään elämään ja varmasti
yhteensovittamaan kestävällä tavalla luonnon hyödyntäminen ja luonnon monimuotoisuu-
den säilyttäminen.

16.12 Johanna Ojala-Niemelä sd (vastauspuheenvuoro): Arvoisa herra puhemies! Sa-
noin edustaja Lohelle, että laiha lohtu on se rovaniemeläisenä, alleviivaan rovaniemeläise-
nä, että tämä yhtiön kotipaikka tulee Rovaniemelle. En vähätellyt tätä kysymystä. Mutta
kummeksun kyllä sitä, että ministerillä ei ollut vastausta siihen, tuoko tämä työpaikkoja tai
verotuloja kaupunkiin. Eli jääkö tämä pelkäksi lain kirjaimeksi ilman muuta kuin symbo-
lista merkitystä? Luonnollisesti toivon, että näin ei ole, vaikka näin pahoin pelkään. Toi-
von kyllä myöskin sitä, etteivät lappilaiset edustajat uskottele, että tämän asian merkitys on
suurempi kuin on. Tätäkin olen viime päivinä saanut lehdistöstä lukea.

16.13 Riitta Myller sd (vastauspuheenvuoro): Arvoisa puhemies! Tässä sanottiin, että
mitään muutoksia ei tapahdu tämän kolmannen taseen osalta ja että kaikki säilyy ennal-
laan, ei ole mitään huolta mistään, vaikka isot maa-alueet siirtyvät luontopuolelta tuotto-
puolelle. Todettiin myöskin se, että kaikki toiminnot voidaan edelleen sovittaa hyvin yh-
teen. Kysymys kuuluu edelleenkin, miksi sitten näihin muutoksiin lähdetään.

Itse olen saanut viestiä isoiltakin matkailuyrityksiltä, jotka tukeutuvat kansallispuistoi-
hin, luonnonsuojelualueisiin, ja he ovat todella huolissaan siitä, jos joillakin alueilla, joissa
33



Pöytäkirjan asiakohta PTK 25/2016 vp
he tekevät yhteistyötä näiden luontoalueiden kanssa, isäntä vaihtuu. (Puhemies koputtaa)
Siellä on tultu erittäin hyvin toimeen Luontopalveluiden kanssa, mutta jos (Puhemies ko-
puttaa) se menee sinne varsinaisen Metsähallituksen alle, niin siitä ollaan huolissaan.

16.14 Mikko Kärnä kesk (vastauspuheenvuoro): Arvoisa puhemies! Edustaja Myllerille
ensinnäkin, että seuraavan kerran, kun teihin ottavat huolestuneet kansalaiset tai yritykset
yhteyttä, niin voitte vakuuttaa, että mitään syytä huoleen ei ole. Kansallispuistoja, luon-
nonsuojelualueita, tällaisia ei olla siirtämässä yhtään minnekään, ei yhtään minnekään,
eikä mitään muutoksia alueiden käyttöön ole tulossa. Pidän hyvin valitettavana, mikäli
edustajat päättävät ruokkia tällaista epäluuloa, koska aivan aidosti siihen ei ole mitään syy-
tä.

Samaten on myös hyvä muistaa, että tästä peruspääoman korottamisesta päättää edel-
leenkin eduskunta. Siitä päättää eduskunta, eli muutosta ei ole tulossa nykytilaan siinäkään
mielessä.

Edustaja Ojala-Niemelälle totean vielä, että kyllä, olette aivan oikeassa siinä, että yhtiön
kotipaikalla on tässä vaiheessa symbolinen merkitys, mutta toivon itse, että voisimme yh-
dessä lappilaisina kansanedustajina nyt pyrkiä vaikuttamaan Metsähallituksen johtoon si-
ten, että me saamme niitä työpaikkoja Lappiin yhä enenevissä määrin tulemaan ja sitoutet-
tua. Olenkin tästä itse ollut jo Metsähallituksen johtoon yhteydessä, ja siellä suhtaudutaan
positiivisesti.

16.16 Satu Hassi vihr (vastauspuheenvuoro): Arvoisa puhemies! On hiukan erikoista,
että edustaja Lohi ensin haukkuu kansalaisjärjestöjä ja ehkä kollegoitakin perusteettomien
pelkojen lietsomisesta ja sitten sen jälkeen ilmoittaa, että ellei tätä kolmatta tasetta perus-
teta, niin kaikista muista paitsi varsinaisista talousmetsistä tulisi suojelualueita. Tällaisen
väitteen esitti tässä debatissa myöskin yksi toinenkin keskustan edustaja. Minun tietääkse-
ni tällainen väite ei perustu yhtään mihinkään. Tältä osin pidän aivan puhtaasti ideologisi-
na näitä perusteluita kolmannen taseen perustamiselle.

Ensimmäinen varapuhemies Mauri Pekkarinen: Tämän keskustelun synnyttänyt edus-
taja, edustaja Lohi, vastauspuheenvuoro. (Markus Mustajärvi: Miksen saanut vastauspu-
heenvuoroa?) — Saatte vastauspuheenvuoron aikanaan vuoron perään.

16.16 Markus Lohi kesk (vastauspuheenvuoro): Arvoisa puhemies! En arvostellut enkä
moittinut kansalaisjärjestöjä. Totesin, että minä ymmärrän heidän huolensa luonnosta, ja
jos ne faktat, joita he esittävät siinä adressissa ja sen saatesanoissa pitäisivät paikkansa, mi-
näkin itse allekirjoittaisin sen adressin. Mutta valitettavasti — tai voi sanoa, että onneksi —
ne tiedot eivät pidä paikkansa, eli nyt ei olla yhtiöittämässä Suomen luontoa eikä tekemäs-
sä mitään dramaattista tase-erän siirtoa.

Nyt täällä on arvosteltu muun muassa sitä, että kolmanteen taseeseen on siirretty näitä
yleisiä vesialueita ja sitten tämä vaikeuttaisi jotenkin vapaa-ajan kalastusta. Nämä yleiset
vesialueet, jotka siirtyvät, ovat avomerialueita, joissa vapaa-ajankalastajat eivät kyllä to-
dellakaan toimi, ja ne ovat suurten järvien selkiä. Jos otetaan vaikka Inarijärven selät, niin
ne ovat jo Naturassa, ja sitä kautta ne eivät edes siirry sinne. Eli tässäkään ei tapahdu mi-
tään dramaattista vapaa-ajankalastajan näkökulmasta eikä oikeastaan kenenkään näkökul-
masta.
34



Pöytäkirjan asiakohta PTK 25/2016 vp
16.17 Markus Mustajärvi vas (vastauspuheenvuoro): Arvoisa puhemies! Edustaja Lo-
helle muistaakseni sanoin puheenvuorossani niin, että paikallisten ihmisten oikeudet jää-
vät valtapelin jalkoihin, ja viittasin keskustaan. Vieläkin on jäänyt mysteeriksi se, miksi
muun muassa lappilaiset kansanedustajat — perussuomalainen kansanedustaja ja keskus-
talaiset kansanedustajat — tekivät tässä täyskäännöksen viime kauteen nähden, kun esi-
merkiksi näiden molempien direktiivien sisältö on ollut jo kaksi vuotta tiedossa. Eli se ei
voi olla se peruste.

Mitkä oikeudet sitten ovat vaarassa? Metsähallituksessa ja metsien käytössä, monenlai-
sissa käyttömuodoissa, on lisääntyvä paine koko ajan: hakkuut painottuvat epätasaisesti,
valtiontalous on, mitä se on. Olen ihan varma siitä, että taloudellisia vaateita tullaan kiris-
tämään, jolloinka se tarkoittaa hakkuitten kohdentumista niin, että ne eivät ole myöskään
ekologisesti ja alueellisesti kestäviä, ja sitten se tarkoittaa myöskin lisääntyvää maan
myyntiä. Ja kun omistaja vaihtuu, niin silloin muuten siihen omistukseen liittyvät oikeudet
poistuvat niiltä muilta, jotka muuten tulisivat valtion metsäomaisuuden kautta. (Eduskun-
nasta: Ei!) — Kyllä.

Ensimmäinen varapuhemies Mauri Pekkarinen: Olen tässä vaiheessa merkinnyt pu-
heenvuorot seuraaville edustajille: edustaja Korhonen, edustaja Halmeenpää, edustaja
Maijala, edustaja Kulmuni, edustaja Aalto. Sitten minulle jäi vähän epäselväksi, pyysikö
edustaja Myller puheenvuoron? (Riitta Myller: Kyllä!) — Pyysi. — Edustaja Myller ja sit-
ten edustaja Lohi ja Kärnä vielä.

Aiemmin käytiin pitkä keskustelu. Toiveeni on, että tällä debattilistalla voitaisiin nyt
edetä ja siirtyä sen jälkeen puheenvuorolistaan.

16.19 Timo V. Korhonen kesk (vastauspuheenvuoro): Arvoisa puhemies! Ensinnäkin
jos Lappia ja Rovaniemeä ei kiinnosta yhtiön kotipaikka, niin kyllä se voidaan siirtää sit-
ten Kainuuseen. (Välihuutoja vasemmalta)

Edustaja Myllerille: Te sanoitte, että kolmanteen taseeseen siirrettävät maa-alueet tai
alueet siirtyisivät tuottotavoitteen piiriin. Eivät siirry. Kolmanteen taseeseen siirrettäville
alueille ei tule tuottotavoitetta, mutta mikäli tuottovaadetta niille alueille halutaan, voidaan
siirto tehdä eduskunnan tai valtioneuvoston päätöksellä. Eli siirto joka tapauksessa tulee
tähän taloon. (Riitta Myller: Kysymys on tästä epävarmuudesta!)

Ensimmäinen varapuhemies Mauri Pekkarinen:  Nimenomaiseen kohtaan viitaten vas-
tauspuheenvuoro, edustaja Myllykoski.

16.20 Jari Myllykoski vas (vastauspuheenvuoro): Arvoisa herra puhemies! Juuri näin
kuin edustaja Korhonen edellä esitti tämä onkin, mutta täytyy myöntää nyt se tosiasia, että
sieltä kolmannesta taseesta voidaan myydä ilman, että eduskunta antaa siihen suostumus-
ta. Nyt on kysymys nimenomaan siitä, että kun sanotaan, että mikään ei sinällään muutu,
niin ei muutukaan, mutta kannattaa tämä seikka tuoda esille, että se on todellakin sitä. Täl-
lä hetkellä meillä eduskunta päättää näistä asioista laajemmin. Nyt siellä on isoja alueita,
joista valtioneuvosto voi omalla päätöksellään tehdä kaupan, ja sitten tilinpäätöksen yhtey-
dessä se käsitellään, ja valtioneuvosto siunaa tämän menettelyn.
35



Pöytäkirjan asiakohta PTK 25/2016 vp
16.21 Hanna  Halmeenpää  vihr  (vastauspuheenvuoro): Arvoisa puhemies! Edustaja
Lohi esitti puheenvuorossaan kolmatta tasetta koskien joukon omia johtopäätöksiään, jot-
ka eivät kyllä ole minkään eduskuntaryhmän kannanottoja koskien tätä kolmatta tasetta.

Se, miksi olemme sitä kyseenalaistaneet, johtuu siitä, että se logiikka, millä tätä tasetta
on perusteltu, ei näytä pätevän. Jos perusteena on ollut se, että ne alueet, jotka eivät ole sel-
keitä metsätalousalueita mutta eivät myöskään selkeitä suojelualueita, kuuluisivat kolman-
teen taseeseen, niin miksi sinne ei ole kaikkia tällaisia alueita sijoitettu? Miksi Ylä-Lapin
virkistysmetsiä ei ole sijoitettu kolmanteen taseeseen vaan ne on viety sinne liiketalous-
puolen peruspääomaan? Näillä Ylä-Lapin virkistysmetsillä on tehty hakkuita Luontopal-
velujenkin aikana, mutta hyvin maltillisesti. Luonnonvarasuunnitelma sallisi tänne, missä
hakkuita on tehty, Juutuan alueelle Inarinjärven lähelle, 3 000 kuution hakkuut vuosittain,
mutta niinpä ei ole tehty Luontopalvelujen aikaan, vaan hakkuita on tehty viimeisen kym-
menen vuoden aikana vain 1 000 kuutiota vuodessa. Nyt kun tuottovaade tulee, (Puhemies
koputtaa) niin eivätkö hakkuut lisäänny luonnonvarasuunnitelman... [Puhemies keskeytti
puheenvuoron puheajan ylityttyä.]

16.22 Eeva-Maria Maijala kesk (vastauspuheenvuoro): Arvoisa puhemies! Mustajärvel-
le ensinnäkin sanon, että emme ole todellakaan kääntäneet takkia vaan olosuhteet ovat
muuttuneet ja maailma kulkee eteenpäin. Elikkä muutoksemme syy on tämä hankintadi-
rektiivi, jonka takia on tämä päätös tehtävä. (Markus Mustajärvi: Ei pidä paikkaansa!) Ja
toinen asia on se, että viime keväänä olivat tässä yhteydessä myöskin ILO-sopimusasiaan
liittyvät kokonaisuudet, joita en myöskään ole ainakaan omalta osaltani tässä muodossa
nyt hyväksymässä.

Ja toinen asia: Kun tänään on keskusteltu paljon kolmannesta taseesta, miksi se on, niin
otetaanpa auki se. Ensimmäisessä taseessa on tämä tuottovaateen alainen liiketoiminta.
Toinen tase on se, missä ovat valtion suojelualueet, ja kolmas tase on sitten nämä muut ko-
konaisuudet, joilla ei ole tuottovaatimusta. Eli tämä asia selkeyttää kokonaisuutta todella
paljon, ja siitä olen kyllä tyytyväinen, että näin päästään eteenpäin. Ja sitten vielä näille
Ylä-Lapin tietyille alueille, mitkä jäävät tänne ensimmäisen taseen puolelle, tehdään luon-
nonvarasuunnitelmat, hoito- ja käyttösuunnitelmat, joitten mukaan asioita viedään eteen-
päin, (Puhemies koputtaa) ja näissä ovat myöskin saamelaiset mukana.

16.23 Katri Kulmuni kesk (vastauspuheenvuoro): Arvoisa herra puhemies! Pakko kerra-
ta kyllä muutama perusasia. Omaisuus ei siirry yhtään mihinkään. Se on edelleenkin val-
tiolla, se on edelleenkin eduskunnan käsissä. Ja sitten täällä lakiesityksessä lukee, että
eduskunta päättää Metsähallituksen peruspääoman korotuksesta ja alennuksesta sekä mää-
rärahan ottamisesta talousarvioon myönnettäväksi Metsähallituksen peruspääoman korot-
tamiseen. Korotukset ja alennukset, niistä päättää eduskunta edelleenkin liittyen peruspää-
omaan.

Tästä keskustelusta ehkä paistaa läpi ymmärtämättömyys siihen moninaiseen luonnon
käyttöön, mitä Lapissa ja Pohjois-Suomessa on, ja siihen elinkeinojen valtavaan variaa-
tioon. Matkailu on yksi nopeimmin kasvavista elinkeinoistamme. Sen osuus kansantuot-
teesta alkaa olemaan samaa luokkaa kuin mitä Nokia oli huippuvuosina. Eiväthän Lapin
ihmiset halua missään nimessä heikentää virkistys-, retkeily- tai matkailualueiden käyttöä.
Tämä on kyllä aivan turhaa pelottelua.
36



Pöytäkirjan asiakohta PTK 25/2016 vp
16.25 Touko Aalto vihr (vastauspuheenvuoro): Arvoisa herra puhemies! Täällä keskus-
tan edustajat puhuvat jatkuvasti siitä, että eduskunnan määräysvalta ei heikkene, mutta jat-
kossa luontotaseen ja hyötykäyttötaseen väliset siirrot eivät tule enää eduskuntaan vaan ne
ovat nimenomaan valtioneuvoston päätöksen varassa. Olenko minä tässä väärässä? (Riitta
Myller: Et!) — En ole väärässä. Edustaja Leppä voi valiokunnan puheenjohtajana vaikka
todistaa ja kertoa ja opettaa kollegoitaan takarivissä.

Toinen asia. Mikään EU ei vaadi sitä, että nimenomaan tämä 40 000 hehtaaria virkistys-
metsää Ylä-Lapissa siirretään liiketoiminnan taseeseen tai tästä 2,2 miljoonasta hehtaaris-
ta yleisiä vesialueita tämä 360 000 hehtaaria Ylä-Lapin luontaiselinkeinoalueita siirretään
kolmanteen taseeseen. Mikään EU ei tätä vaadi. Tämä on puhdasta politiikkaa, ja tästä
voitte tosiaan pystyä perustelemaan, miksi näin tehdään. Ei tätä vaadita.

Ensimmäinen varapuhemies Mauri Pekkarinen:  Ja vielä vastauspuheenvuorot edusta-
jille Kärnä, Lohi ja Myller.

16.26 Mikko Kärnä kesk (vastauspuheenvuoro): Arvoisa puhemies! Kyllä on hyvin vali-
tettavaa, että tätä väärää tietoa on vieläkin liikkeellä. (Touko Aalto: Mitä väärää tietoa?)
Minä en nyt ymmärrä, mistä asiasta te puhutte vai luemmeko me samaa lainsäädäntöä ja
mietintöä. Täällä todetaan edelleen, että peruspääoman korottamisesta tai alentamisesta
päättää eduskunta, ja valtioneuvosto kykenee niitä tasesiirtoja siellä tekemään, mutta ei-
hän tämä mekanismi luo minkäänlaista vaaraa siitä, että tätä omaisuutta alettaisiin myy-
mään ulospäin. Etenkin kun otetaan huomioon se, että toisin kuin julkisessa keskustelussa
väitetään, tämä yhtiö ei omista yhtään hehtaaria valtion maa- ja vesiomaisuutta. (Vasem-
malta: Kuka niin on väittänyt?) Se ainoastaan käyttää sitä yksinoikeudella sen kanssa teh-
tävän käyttöoikeussopimuksen nojalla, ja tämä teidänkin nyt varmaan on myönnettävä.
Minä kyllä toivon, edustaja Aalto: lukekaa tämä mietintö nyt erittäin tarkkaan lävitse, kos-
ka selkeästi tässä on nyt jonkuntyyppinen väärinymmärrys käynnissä.

16.27 Riitta Myller sd (vastauspuheenvuoro): Arvoisa puhemies! Tässä ollaan edelleen
siinä, mistä tätä keskustelua aloitettiin. Näitä huolia syntyy siitä, että emme saa selvyyttä
siihen, miksi tämä kolmas tase-erä on perustettu, ellei sitä ole perustettu sitä varten, että sen
avulla tehdään erilaisia toimia, kuten nyt tässä on todettu, että sieltä Luontopalvelujen alta
voidaan siirtää sinne tuottotavoitteeseen Metsähallituksen hallituksen päätöksillä. Tämä on
se kysymys, joka huolettaa yrityksiä, matkailuyrityksiä, koska he ovat tottuneet toimi-
maan Metsähallituksen luontopalveluiden kanssa ja asiat ovat menneet oikein hyvin. Siel-
lä on voitu yhteensovittaa erilaisia tarpeita, niin että siellä ovat olleet yritysten tarpeet ja
siellä ovat olleet luonnon tarpeet, ja toki ne luonnon tarpeet ovat edellytyksiä sille, että
luontoyritykset myöskin pärjäävät.

Ensimmäinen varapuhemies Mauri Pekkarinen:  Ja vielä ennen tämän keskustelun
avaajaa, edustaja Lohea, edustaja Ojala-Niemelä, ja sitten edustaja Lohi.

16.28 Johanna Ojala-Niemelä sd (vastauspuheenvuoro): Arvoisa herra puhemies! Olen
tottunut kunnioittamaan tuota Kainuun miestä, edustaja Korhosta, mutta toivon kyllä, että
ette puhu muunneltua totuutta tai vääristele sanomisia. Ei ole kysymys siitä, etteikö kiin-
nosta, että tulee Rovaniemelle, mutta ei pidä luoda vääriä mielikuvia, että ikään kuin nyt
37



Pöytäkirjan asiakohta PTK 25/2016 vp
taivas aukeaisi tämän johdosta, jos ei ole tulossa lisää työpaikkoja tai ei ole tulossa lisää ve-
rotuloja.

16.28 Markus Lohi kesk (vastauspuheenvuoro): Arvoisa puhemies! Edustaja Mustajärvi
täällä valitettavasti ei edelleenkään perustellut sitä, miten tämän lain myötä paikallisten ih-
misten oikeudet heikkenisivät. Näinhän ei tule missään tapauksessa käymään, missään
määrin. Ja mitä tulee niihin epäilyihin siitä, että jotenkin nyt hakkuut muuttuisivat olennai-
sesti tämän lain myötä, haluan korostaa sitä, että tässä on tarkoitus säilyttää yhtenäinen
Metsähallitus-konserni niin, että tämä osakeyhtiö, vaikka se on erillinen oikeushenkilö, on
tämän lainkin mukaan erittäin tiiviissä ja tiukassa Metsähallituksen johdon ohjauksessa,
niin että ihan nykyisellä tavalla tullaan hakkuusuunnitelmien mukaan ja luonnonvarasuun-
nitelmien mukaan näitä hakkuita tekemään ja jatkamaan niitä. Mehän tarvitsemme puu-
huollon kannalta Metsähallitusta, se on erittäin tärkeä ja oleellinen osa meidän metsätalou-
den raaka-aineitten toimittajaketjua, ja siinäkään mielessä tässä ei tapahdu mitään drama-
tiikkaa. Uskon, että tämän lain myötä niitten toimijoitten, jotka jo nyt tekevät työtä siellä
kentällä, ajatukset eivät muutu aivan toisenlaisiksi.

Ensimmäinen varapuhemies Mauri Pekkarinen:  Ja vielä viimeisenä valiokunnan pu-
heenjohtaja, edustaja Leppä.

16.29 Jari Leppä kesk (vastauspuheenvuoro): Herra puhemies! Sanon nyt kolmannen
kerran tämän saman asian, minkä täällä olen jo toistanut: Kaikki luonnonvarojen käyttö pe-
rustuu luonnonvarasuunnitelmiin, kaikki. Kaikki perustuu yhteistoimintavelvoitteeseen,
kaikki. Kaikki perustuu myös erityislainsäädäntöön, esimerkiksi vesilakiin, kaikki. Ja tämä
koskee niin eri tase-eriä kuin perustettavaa osakeyhtiötä, ja tietenkin emoa itseään. Kaikki
perustuvat näihin kolmeen isoon kysymykseen, kolmeen isoon periaatteeseen. Elikkä jos
ja kun Luontopalvelut on esimerkiksi hakannut vaikka pohjoisen alueelta, jostakin alueel-
ta 0,1 kuutiometriä hehtaarilta puuta, se on sen suunnitelman mukaista, ja edelleen se jat-
kuu sen saman suunnitelman mukaisena.

Ensimmäinen varapuhemies Mauri Pekkarinen:  Siirrymme puhujalistaan.

16.30 Markku Eestilä kok: Arvoisa puhemies! Ensinnäkin, aika lailla samalla tavalla
näen kuin valiokunnan puheenjohtaja alussa, että tämä on harvinainen laki siitä, että tässä
on niin paljon kiinnitetty huomiota yhteistyöhön eri toimijoitten sekä ministeriön tasolla, ja
mietinnössä on myös korostettu sitä, että Metsähallituksen pitää pyrkiä puhumaan yhdellä
äänellä, eli se sovittelu ja yhteistyö on tämän hallituksen esityksen sekä valiokunnan mie-
tinnön punainen lanka. Ja minun mielestäni ei pitäisi vähätellä kenenkään sitäkään, että
saamelaisalueella on kuntakohtaiset neuvottelukunnat, joissa edustettuna on saamelaiskä-
räjät, siellä on kolttien kyläkokous edustettuna ja tietenkin kunta. Näiden kolmen tahon pi-
tää pystyä keskenään sopimaan siitä, mitenkä kuntalaisten tasa-arvoa ja yhdenvertaisuutta
viedään eteenpäin ja miten porotaloutta viedään eteenpäin valtion mailla.

Itse näen niin, että tämä tasekeskustelu sinänsä on mielenkiintoista, mutta oma käsityk-
seni on se, että käytännössä oikeassa arkielämässä nämä toiminnat menevät näitten tase-
alueitten ohi ja yli. Esimerkiksi retkeilyalueet, retkeilyreitit, ne menevät tuottovaateen alai-
sella maapohjalla, ja ei näitä voi sillä tavalla miettiä, että onko yksinomaan jonkun mää-
38



Pöytäkirjan asiakohta PTK 25/2016 vp
räysvallassa joku toiminto, koska ne menevät limittäin. Ja kun me olemme viime eduskun-
takaudella uusineet metsälain, niin se antaa mahdollisuudet erittäin harkiten noudattaa hak-
kuita niillä luontoarvoiltaan herkillä alueilla, että minä en hirveän paljon lähtisi moitti-
maan tätä lakia, koska se ottaa niin hyviä asioita huomioon.

Arvoisa puhemies! Pari viikkoa sitten parikymmentä päätoimittajaa tuli julkisuudessa
ulos, ja he korostivat hyvää journalismia. He tuomitsivat niin sanotun valemedian toimin-
nan, ja he korostivat sitä, että he eivät halua olla valemedian hiljaisia hyväksyjiä ja myötä-
juoksijoita. Samanaikaisesti aika monesta tuutista kuitenkin niin sanotusti mainostettiin
tätä kansalaisadressia, jota kylläkään en sinänsä väheksy, koska kansalaisaktiviteetti on
kansalaisyhteiskunnan yksi perusoikeuksia ja ilman muuta toivomme, että ihmiset ottavat
kantaa ja osallistuvat asioiden päätösvaiheessa suunnitteluun. Mutta sitä minun on vaikea
hyväksyä, että näissä adresseissa esitetyt kannat ovat selvästi totuudenvastaisia. Ne sisäl-
tävät tietynnäköistä mielikuva- tai tämmöistä uhkakuvapropagandaa.

Jos minä otan esimerkin, täällä sanotaan näin: "Kyse on Suomen metsistä ja luonnosta.
Se, mikä on yhtiöitetty, on myös myytävissä." Kun täällä puhutaan Metsätalous Oy:stä, jol-
le on oma lakinsa, niin jos joku aikoo myydä tällaisen yhtiön, saa edes päähänsä, niin se-
hän raunioittaa täydellisesti koko Metsähallituksen, se tarkoittaa samalla sitä, että koko
Metsähallitus pitää hajottaa. Kuinka moni kansanedustaja tässä salissa on valmis myy-
mään tämän Metsätalous Oy:n, edes harkitsemaan sitä? Yksikään käsi ei nouse, joten mi-
nun täytyy huomenna näille adressin kirjoittajille sanoa, että yksikään täällä ei ole valmis
myymään, koska siinä myymisessä ei ole mitään mieltä, koska se on kiinteä osa Metsähal-
litusta.

Tämä minun puheenvuoroni on semmoinen, että minä haluan kiinnittää huomiota sekä
tässä salissa että tämän salin ulkopuolella siihen, että kun keskustellaan, niin mielipiteet
voivat tietenkin olla erilaisia ja näkemykset erilaisia, mutta edes jossain määrin pitäisi py-
syä faktoissa. Se on paljon mielekkäämpää työtä itse kullekin.

Mitä tulee sitten tähän osakeyhtiöön, Metsätalous Oy:hyn, niin minusta opposition edus-
tajat ovat täysin oikeassa ja jokunen hallituspuolueen edustajakin toi esille, että ei EU pa-
kota meitä yhtiöittämään. Mutta sen sijaan, mikä tämän takana on, niin siellä on tämä käyt-
töoikeussopimusdirektiivi, joka on 2014 säädetty ja tulee voimaan 17.4.2016, tai kansalli-
nen lainsäädäntö pitää saattaa voimaan ennen tätä päivämäärää. Tämä on se määräävä te-
kijä, joka on saanut sekä hallituksen että valiokunnan miettimään, kannattaako kuitenkin
valita pienemmän riskin tie ja yhtiöittää Metsätalous Oy, koska on ilmeistä, että tämä käyt-
töoikeussopimusdirektiivi laukaisee niin sanotun kielletyn valtiontuen viidellä eri momen-
tilla, mikä yleisen EY-käytännön mukaan aiheuttaa kielletyn valtiontuen realisoinnin.

Eli tässä on puhtaasti kysymyksessä riskienhallinta, ja ainakin itse näen, niin kuin valio-
kunnan enemmistö, että pienempi riski on yhtiöittää tämä metsätalousliiketoiminta, antaa
niille jakamattomat oikeudet eli siirtämättömät oikeudet sen takia, että jos me teemme sen
ennen tätä 17.4., niin on pienempi riski, että saamme ainakin viisi vuotta olla rauhassa, kos-
ka ne käyttöoikeudet, jotka menevät yli 5,186 miljoonaa euroa, täytyy kilpailuttaa. Siitä
tässä osakeyhtiössä on kysymys, ja minun mielestäni se pitää tämän lakiesityksen yhtey-
dessä hyväksyä, ja sillä tavalla hallituspuolueet ovat aivan oikein, kuten hallituskin, näh-
neet tämän suomalaisen omistuksen ja valtion toimintojen edistämisenä, ei suinkaan ideo-
logisena valintana osakeyhtiöksi.

Lopuksi haluaisin sanoa, että toivon jatkossa, että kun valiokunta saa oman näkemyk-
sensä mukaan selvityksen, mitenkä tämä laki käytännössä on edistynyt vuoden 2017 lop-
39



Pöytäkirjan asiakohta PTK 25/2016 vp
puun mennessä, niin saamme siellä positiivisia lausuntoja, kuinka ympäristöministeriö ja
maa- ja metsätalousministeriö yhdessä ovat hoitaneet Suomen luontoa ja hakkuita sillä ta-
valla, että ihmiset ovat tyytyväisiä, olivatpa sitten luontoaktivisteja tai metsäteollisuuden
edustajia tai edunsaajia. Tämähän se koko lain tarkoitus on: korostaa monenkertaista yh-
teistyötä eri tasoilla.

16.37 Hanna Sarkkinen vas: Arvoisa puhemies! Metsähallitus-lain käsittelyprosessi on
ollut pitkä ja mielenkiintoinen. Lakia on veivattu monta vuotta, mutta silti eduskuntaan
tuotiin lakiesitys, jota iso osa lausunnonantajista on kritisoinut. Lakiesitys on niin kiistan-
alainen, että jopa omat hallituspuolueiden kansanedustajat toivat lehtitietojen mukaan vii-
me metreillä merkittäviä uusia muutosesityksiä valiokuntaan. Nämä eivät tosin onneksi
menneet läpi, sillä ne olisivat tarkoittaneet huononnuksia luonnonsuojelunäkökulmasta.

Lain perusongelma on yhtiöittäminen. Myös saamelaispykälien poissaolo ja kolmannen
tase-erän luominen herättävät perusteltua huolta. Herää kysymys, onko taustalla pyrkimys
riipiä nousevan biotalouden tarvitsema raaka-aine valtion metsistä luonnon monimuotoi-
suuden ja virkistysarvojen kustannuksella. Toivottavasti ei.

Tosiasia kuitenkin on, että EU ei vaadi Metsähallituksen metsäliiketoiminnan yhtiöittä-
mistä. Lain perusteluissa ei ole riittävän kattavasti käyty läpi erilaisia vaihtoehtoja Metsä-
hallituksen uudelleenorganisoimiseksi. Esitettyä yhtiörakennetta ei jostain syystä ole noti-
fioitu EU-komissiossa. Yhtiöittäminen on ongelma, sillä se siirtää hallinnointia kauemmas
kansanvallan piiristä, vähentää avoimuutta ja pirstoo Metsähallitus-konsernia. Pelkona on
myös talousintressien ylivalta maan ja metsien käytössä muiden intressien yli.

EU ei tosiaan edellytä metsätalousliiketoiminnan yhtiöittämistä. Yhtiöittämistä on pe-
rusteltu vetoamalla Destia-liikelaitoksen yhtiöittämispakkoon ennakkotapauksena, joka
edellyttäisi myös Metsähallituksen osittaista yhtiöittämistä. Destia-päätös ei kuitenkaan
ole sovellettavissa Metsähallituksen metsätalousliiketoiminnan yhtiöittämiseen, sillä kyse
on eriluonteisesta toiminnasta. Toisin kuin Destian tapauksessa Metsähallituksen metsäta-
loudella ei ole omaa kalustoa eikä se omin konein kilpaile vapailla markkinoilla. Metsäta-
lous ei hakkaa puita, vaan sen tehtävä on maankäytön ja metsätalouden toimenpiteiden
suunnittelu, puun myynnin järjestäminen, puunkorjuun ohjaaminen ja työn toteutuksen kil-
pailutus valtion mailla. Metsänhoito- ja kuljetustyöt kilpailutetaan jo nyt.

Kun metsäliiketoiminta ei todellisuudessa kilpaile markkinoilla, on kyseenalaista, onko
yhtiön toiminnassa kilpailuneutraliteettiongelma. Muualla Euroopassa ei markkinaneutra-
liteettiongelmia nähdä olevan, sillä muut maat eivät ole suunnittelemassa vastaavien toi-
mintojen yhtiöittämistä tai muita muutoksia. Herää siis kysymys, miksi Suomen Metsähal-
lituksen toiminta on ongelma, jos vastaavaa toimintaa ja organisaatiorakennetta ei nähdä
ongelmana muissa EU-maissa, joita kuitenkin koskee sama EU-sääntely. Suomi on siis jäl-
leen kerran paavillisempi kuin paavi itse ja ryntää yhtiöittämään Metsähallitusta ennen
kuin EU edes keksii sitä vaatia. Mikä se on se sellainen EU-pakko, joka koskee vain Suo-
mea?

Vaikka tulkittaisiinkin, että Metsähallituksen rakennetta pitää muuttaa kilpailuneutrali-
teettivaatimuksen pohjalta, voitaisiin se tehdä hallituksen esitystä paremmin. Pelkkä yhti-
öittäminen ei sinällään edes täytä markkinaneutraliteettikriteerejä. Esimerkiksi lailla ja
asetuksilla perustettava konkurssikelpoinen liikelaitoskokonaisuus tai Yle-tyyppinen eri-
tyisyhtiö tai metsätaloustoiminnoille perustettava itsenäinen julkisoikeudellinen laitos oli-
sivat yhtiöittämistä parempia vaihtoehtoja. Näillä voitaisiin välttää Metsähallituksen pirs-
40



Pöytäkirjan asiakohta PTK 25/2016 vp
tominen ja merkittävän kansallisvarallisuuden siirto yhtiösalaisuuden suojiin. Valtion met-
sien hoito ja käyttö on erityistehtävä, jota on vaikea irrottaa maiden hallinnasta omaan osa-
keyhtiöön ilman suuria ongelmia.

Lainvalmistelun kiirettä on perusteltu huhtikuussa umpeutuvalla hankintadirektiivin ta-
karajalla, jonka jälkeen perustettavalle yhtiölle annettava käyttöoikeus olisi kilpailutetta-
va. Kiire on siinä mielessä keinotekoinen, että vaikka metsätalousliiketoiminta yhtiöitettäi-
siin, ei hankintadirektiivin mukaista käyttöoikeussopimusta välttämättä tarvita. Muualla
Euroopassa hankintadirektiivin ei katsota mitenkään liittyvän valtion metsätalouteen. Yh-
tiön käyttöoikeudesta valtion maihin voisi säätää käyttöoikeussopimuksen sijaan lailla ja
asetuksilla. Tämä poistaisi tähän lainvalmisteluun liittyvän kiireen ja mahdollistaisi myös
lain kunnollisen valmistelun ja vaihtoehtojen tutkimisen.

Arvoisa puhemies! Valiokunta päätyi tekemään lakiesitykseen muutamia hyviä ja tar-
peellisia muutoksia, kiitos niistä. Niistä merkittävin on kirjaus siitä, että perustettava met-
sätalousosakeyhtiö on sataprosenttisesti valtion omistama. Tämä oli erittäin hyvä lisäys.
Lisäksi lakiin lisättiin osakeyhtiölle tehtäväksi noudattaa Metsähallituksen yhteiskunnalli-
sia velvollisuuksia ja velvoite monikäytön yhteensovittamisesta. Nämä ovat erittäin tärkei-
tä ja tervetulleita lisäyksiä. Nämä muutokset eivät kuitenkaan poista sitä tosiasiaa, että
tämä lakiesitys on susi.

16.42 Peter Östman kd: Arvoisa herra puhemies! Niin kuin debattipuheenvuorossani sa-
noin, niin ilmassa on ollut paljon näkemyksiä ja joukossa kärjistyneitä mielipiteitä ja jopa
väärää tietoa ja ennakkokäsitysten varaan rakennettuja uhkakuvia. Tarpeellisuuteen ja jär-
keen perustuvaa lakiesitystä on moitittu mitä erilaisimmin perustein. Kaikkein näkyvim-
piä ovat olleet monien intressijärjestöjen mielikuvakampanjat, joissa uhkaillaan luonnon
riistämisellä, kansalaisomaisuuden myymisellä ja muilla perusteettomilla uhkakuvilla.
Uusi laki Metsähallituksesta turvaa jatkossakin valtion maa-, metsä- ja vesialueiden omis-
tajuuden.

Ja vielä kerran: Lain muuttamisen jälkeen Suomen luonto pysyy suomalaisten yhteisenä
kansalaisomaisuutena. Siis valtion omistamat maat ja vedet ovat myös tulevaisuudessa val-
tion omistuksessa ja ohjauksessa. Eikä niitä ole oltu missään vaiheessa myymässä eikä siir-
tämässä edes tälle uudelle yhtiölle. Alueiden hallinto ja hoito ovat edelleen Metsähallitus-
konsernin velvoitteita, joita se ei voi siirtää ulkopuolisille tahoille. Ja edelleen: yhtäkään
uuden osakeyhtiön osaketta ei saa lakiesityksen mukaan myydä.

No, mitä EU vaatii? Se on totta, että EU ei ole vielä varsinaisesti uhkaillut Suomea asias-
sa, mutta EU-säännöt ovat lakimuutoksen syynä. Metsähallitus on valtion liikelaitos, joka
hakkaa metsiään ja myy puitaan samoilla markkinoilla kuin yksityiset yritykset. Ja EU:n
kilpailulainsäädännön mukaan tällainen toiminta valtion liikelaitoksilta ei ole hyväksyttä-
vää. Valtion liikelaitokset eivät voi mennä konkurssiin, ja niillä on veroetu yritysten mak-
samiin yhteisöveroihin verrattuna. Siis EU-pelisääntöjen mukaan tämä vääristää kilpailua.

Osakeyhtiön ja tytäryhtiön perustaminen ei ole ainoa mahdollisuus, se on totta. Mutta
toisaalta selkeitä vaihtoehtojakaan ei ole esitetty. Järjestely takaa, että maiden ja vesien
omistus pysyy valtiolla, koska uusi tytäryhtiö hoitaa vain käytännön työt.

Arvoisa puhemies! Eduskunnan maa- ja metsätalousvaliokunnassa kuultujen virkavas-
tuulla toimivien asiantuntijoiden mukaan Metsähallituksen metsätalousliiketoiminta on
EU-säädösten vuoksi näin ollen syytä siirtää perustettavaan tytäryhtiöön. Kuulemisten ja
41



Pöytäkirjan asiakohta PTK 25/2016 vp
lausuntojen perusteella on selvää, että yhtiöittäminen on paras vaihtoehto. Näin varmiste-
taan, että Metsähallitus voi jatkaa toimintaansa nykyisenlaisena.

Tässä on käyty paljon keskustelua tästä kolmannesta taseesta. Vielä kerran haluaisin
osallistua siihen keskusteluun. Meillä on tuottotase, joka tarkoittaa talouskäytössä olevia
maita, esimerkiksi valtion talousmetsää. Meillä on toisaalta myös luontotase, joka tarkoit-
taa luonnonsuojelumaita, kuten kansallispuistoja. Sitten tämä kolmas tase, joka on erään-
lainen niiden välimuoto.

Lainsäätäjät eivät ole halunneet pitää yleisiä vesialueita ja luontaistalousmaita pelkäs-
tään luontotaseessa, koska niillä on sekä talous- että virkistyskäyttöä. Mutta kun aluksi
pohdittiin niiden siirtämistä tuottotaseeseen, nousi runsaasti vastustusta. Kolmannen ta-
seen ratkaisussa alueet siis irrotetaan luontopalveluista ja merkitään omaan koriinsa. Kos-
ka niiden hallinta siirtyy luontopuolelta tuottopuolelle eli ympäristöministeriöltä Metsä-
hallitukselle, uudistuksessa mennään, lievästi kylläkin, talous edellä. Kolmannen taseen
alueisiin ei kohdistu tuottovaatimuksia. Niiden ei siis pidä tuottaa valtiolle tiettyjä tulo-
määriä vuosittain. Ja vielä, alueita ei myöskään voi siirtää omasta koristaan suoraan tuot-
totaseeseen miten vain, vaan se vaatii eduskunnan päätöksen.

Arvoisa puhemies! Aina, kun tehdään lakiuudistuksia, muutoksiin liittyy haasteita. Eh-
dotuksessa Metsähallitus-laiksi on pyritty sovittamaan yhteen organisaation sekä metsien
talouskäyttö että luonnonsuojelun ja virkistyskäytön tarpeet. Ohjaavina ministeriöinä toi-
mivat sekä maa- ja metsätalousministeriö että ympäristöministeriö. Lakiehdotuksessa joh-
tamis- ja vastuujärjestelmä näitä tarpeita eri tavalla painottavien yksiköiden välillä jää toki
selkiytymättömäksi, ja toisaalta tulisi varmistaa riittävän selkeästi varsinkin talouskäytön
ulkopuolisten Metsähallituksen hallinnoimien alueiden luonnonsuojelulliset ja virkistys-
käyttöön liittyvät arvot.

Tässä tarkoituksessa olisi minun mielestäni syytä selventää näitä asioita koskevaa lain
5 §:ää. KD:n eduskuntaryhmä onkin jättänyt vastalauseen, jossa ehdotamme, että lakieh-
dotus hyväksytään muutoin maa- ja metsätalousvaliokunnan mietinnön mukaisena, paitsi
lain Metsähallituksesta 2 luvun 5 § muutettuna seuraavasti:

"Julkiset hallintotehtävät. Metsähallitus hoitaa ja käyttää sen hallinnassa julkisten hal-
lintotehtävien hoitamista varten olevaa maa- ja vesiomaisuutta." Ja sitten yksi lisälause:
"Julkisia hallintotehtäviä ja muita lakisääteisiä tehtäviä hoitava yksikkö valmistelee ja esit-
telee tässä pykälässä tarkoitettujen tehtävien hoitoa koskevat asiat Metsähallituksen halli-
tukselle." Ja viimeiseen lauseeseen yksi lisäys. Alkuperäinen lause oli "Julkisten hallinto-
tehtävien hoitoon tarkoitetulla valtion maa- ja vesiomaisuudella ei ole tuottovaatimusta", ja
sitten tämä lisäys: "vaan lähtökohtaisesti luonnonsuojelullinen päämäärä."

Jos nämä muutokset lisättäisiin, niin se turvaisi myöskin kaikki nämä epäilykset ja vah-
vistaisi tämän lain toimivuuden tulevaisuuden kannalta.

16.50 Mikko Kärnä kesk: Arvoisa puhemies! Olen itse intohimoinen eräharrastaja ja
luontoihminen ja uskallan väittää, että yksi niistä tässä salissa olevista, joka on kyllä eniten
tuolla Suomen luonnossa erilaisissa harrastuksissa oleskellut. En voisi koskaan kuvitella
olevani mukana hyväksymässä lakia, joka ei turvaisi luontoarvoja tuleville sukupolville
eikä varmistaisi sitä, että jokamiehenoikeudet, retkeily, metsästys, kalastus, oikeudet luon-
taiselinkeinoihin ja poronhoitoon säilyvät. Ja kaiken tämän tämä nyt käsillä oleva lakiesi-
tys myös turvaa.
42



Pöytäkirjan asiakohta PTK 25/2016 vp
Oleellisinta on muistaa se, että yhtään hehtaaria valtion maa- ja vesiomaisuutta ei ole
siirtymässä nyt perustettavan osakeyhtiön haltuun. Tämä osakeyhtiö ainoastaan käyttää
tätä omaisuutta sen kanssa tehtävän yksinoikeudellisen sopimuksen kanssa. Tähän ratkai-
suun on päädytty riskiarvioinnin nojalla. Tämä riskiarviointi nojaa EU:n hankintadirektii-
viin, joka voisi pahimmillaan avata mahdollisuuden ulkomaisille yhtiöille tunkeutua har-
joittamaan puukauppaa ja -korjuuta valtion metsissä. Ja ylipäätään Metsähallituksen yh-
teiskunnallisten velvoitteiden takia me emme varmasti kukaan halua tällaista tilannetta.

Tämä kolmas tase on ollut ehkä nyt eniten keskusteluissa, ja tästä on syytä oikaista muu-
tamia asioita. Aivan kuten edustaja Lohi totesi puheenvuorossaan, niin ne henkilöt, jotka
tällaista kolmatta tasetta vastustavat, katsovat, että kaiken muun maan kuin tehometsäta-
louden käytössä olevan tulisi olla luonnonsuojelualueita (Satu Hassi: Höpö höpö!) ja ym-
päristöministeriön tulisi vastata sen hallinnoinnista.

Nyt on keskusteltu paljon myös näistä tasesiirroista, ja haluaisin lukea tässä valiokun-
nan mietinnön sivulta 15, jossa todetaan, että "lakiehdotuksen 8 §:n mukaan Metsähallituk-
sen peruspääoman muutokset käsitellään eduskunnassa." Eli tämä tarkoittaa sitä, että tuot-
tovaateen alle ei voida siirtää mitään alueita ilman eduskunnan päätöstä. "Sen sijaan 34 §:n
2 momentin mukaan valtioneuvosto päättää tasemuutoksista muun oman pääoman sisällä
julkisten hallintotehtävien yksikön hoitaman tase-erän ja liiketoimintojen hoitaman niin
sanotun kolmannen tase-erän välillä." Tämähän tarkoittaa sitä, että kolmannesta taseesta
voidaan valtioneuvoston päätöksellä siirtää alueita suojelullisiin tarpeisiin, mutta tuotto-
vaateeseen mitään ei voida siirtää ilman eduskunnan hyväksyntää. Tässä mielessä vihreän
eduskuntaryhmän esittämät huolet eivät kyllä mielestäni ole laisinkaan perusteltuja vaan
päinvastoin hivenen tuulesta temmattuja. Suosittelisinkin kyllä, että käytte läpi nämä omat
vastalauseenne, joita olette tähän mietintöön esittäneet, koska niissä esitetyt väitteet eivät
välttämättä ole aivan täysin oikeudellisia.

On erittäin tärkeää, että Metsähallitukselle on osoitettu edelleen nämä sen yhteiskunnal-
liset velvoitteet, jotka käydään läpi lain 6 §:ssä. Ja mikä tärkeintä, ne koskettavat täysimää-
räisesti myös nyt perustettavaa osakeyhtiötä.

Keskustelussa on paljon myös ollut saamelaisten oikeudet, ja olen hämmästellyt tätä,
koska puhutaan kadonneista saamelaispykälistä. Ei tästä lakiesityksestä ole kadonnut mi-
tään yhtään minnekään. Lakiesityksessä säilytetään saamelaisalueilla sinne kuuluva neu-
votteluvelvoite, joka on tietysti äärettömän tärkeä, ja saamelaisten ja muun paikallisväes-
tön asemaa vahvistetaan kuntakohtaisten neuvottelukuntien perustamisen kautta. Lisäksi
on syytä kyllä nyt huomata se, että siellä yhteiskunnallisissa velvoitteissa todetaan yksise-
litteisesti, että niin Metsähallitus kuin perustettava Metsätalous Oy joutuvat ottamaan toi-
minnassaan huomioon saamelaiskulttuurin harjoittamisen edellytykset, aivan kuten kuu-
luukin, kuten myös poronhoidon harjoittamisen edellytykset muiden yleisten yhteiskun-
nallisten velvoitteiden lisäksi.

Ymmärrän hyvin myös niitä huolenaiheita, joita kunnista on esitetty asian suhteen. On
tietysti selvää, että esimerkiksi Savukoskella, missä kunnan verotuloista noin 20 prosenttia
tulee Metsähallituksen kautta, ollaan huolissaan, onko muutoksia tulossa. Tämän asian
suhteen olen saanut tietoa, että valtiovarainministeriössä on vireillä asetusmuutos, jolla
tätä tasausjärjestelmää muutetaan siten, että kaikki metsävaltaiset kunnat Itä- ja Pohjois-
Suomessa tulevat itse asiassa saamaan enemmän verotuottoja Metsähallituksen toiminnas-
ta kuin tähän saakka. Odotan mielenkiinnolla, että saamme tästä konkreettisia laskelmia.
43



Pöytäkirjan asiakohta PTK 25/2016 vp
Lapin kannalta on myös ollut totta kai äärettömän positiivista se, että tämän yhtiön ko-
tipaikaksi on osoitettu nyt Rovaniemi. En ymmärrä aivan kaikkien lappilaisedustajien tääl-
läkin salissa käyttämiä puheenvuoroja. Hämmästelen, että vastustetaanko tällaista merkit-
tävää linjausta. Toki se on tässä vaiheessa hyvinkin symbolinen, mutta ainakin itse uskon
ja pyrin kaikella toiminnallani vaikuttamaan siihen, että tämän kotipaikkasijoituksen myö-
tä myös Metsähallituksen työpaikkoja tullaan enenevissä määrin sijoittamaan sitten Lap-
piin ja Rovaniemelle. Ja toivon todella, että kaikki lappilaisedustajat voivat sitten yhdessä
ponnistella tämän päämäärän eteen.

Arvoisa puhemies! Kokonaisuutena täytyy kiittää vielä omastakin puolestani kaikkia
asian käsittelyyn osallistuneita valiokuntia, ensisijaisesti maa- ja metsätalousvaliokuntaa.
Tämä oli mielenkiintoinen ja värikäs prosessi. Uskon kyllä, että nyt saatiin aikaan sellai-
nen paketti, jonka kanssa kykenemme menemään eteenpäin. Ja varmastikin, kun tämän
kanssa on muutama vuosi eletty, niin huomataan, että suurin osa niistä negatiivisista väit-
teistä, joita julkisuudessa esitettiin, on ollut kyllä aika tavalla tuulesta temmattuja.

16.56 Touko Aalto vihr: Arvoisa herra puhemies! Metsähallituksen liiketoiminnan tasee-
seen ollaan siirtämässä kaikkiaan noin 40 000 hehtaaria virkistysmetsää Ylä-Lapista. Vaa-
tiiko EU tätä? Ei vaadi. Lisäksi 2,2 miljoonaa hehtaaria yleisiä vesialueita sekä noin
360 000 hehtaaria Ylä-Lapin luontaistalousalueita on ehdotettu siirrettäväksi tähän niin sa-
nottuun kolmanteen taseeseen. Vaatiiko EU tätä? Ei vaadi.

Vihreä eduskuntaryhmä ei hyväksy esitettyjä muutoksia muun muassa lisätalousarvion
yhteydessä eikä tällaisia esityksiä mahdollistavaa lainsäädäntöä täällä suuressa salissa. Jul-
kilausuttuna huolena on, että uuden lainsäädännön myötä entistä enemmän virkistysaluei-
ta siirretään Metsähallituksen liiketalouden taseeseen. Perusteltuna uhkakuvana on se, että
alueiden talouskäyttö vaarantaa alueiden luonnon ja virkistyskäytön. Valtion retkeilyaluei-
den ja luonnonarvoiltaan tärkeiden alueiden paikka ei ole mielestämme liiketalouden ta-
seessa. Tämä ehdotettu kolmas tase on merkitykseltään hyvin epäselkeä välimuoto liiketa-
lous- ja luonnonsuojelutehtävien välissä. Ja vaikka tämä kolmas tase ei pidä sisällään tuot-
tovaatimusta, sen piirissä olevat alueet ovat kuitenkin muutettavissa myös talouskäyttöön.
Vihreä eduskuntaryhmä näkee, että kolmatta tase-erää ei tule perustaa ja arvokkaat luon-
nonsuojelu- ja virkistysalueet tulee pitää poissa liiketalouden tai siihen vertautuvan toimin-
nan piiristä.

Arvoisa herra puhemies! Metsähallitus-lain uudistamiseen liittyy epäilyksiä, ja niitä on
pyritty rauhoittelemaan muun muassa tässä salissa tänään sanomalla, että Metsähallitus-
lain myötä mikään ei muutu — ja kuten valiokunnan puheenjohtaja Leppä sanoi, pääosin
mikään ei muutu. Jos mikään ei muutu, herää totta kai ihan maalaisjärjellä mietittynä ky-
symys, miksi lakimuutos sitten tehdään, jos komissiokaan sitä ei suorasanaisesti vaadi.
Ymmärtäisin paljon paremmin nämä puheet siitä, että mikään ei muutu, jos siinä lakiesi-
tyksessä keskityttäisiin vain yhtiöittämiseen, jota perustellaan sillä EU:n kilpailuneutrali-
teetilla, mutta paljon muutakin tähän asiaan ja lakiesitykseen liittyy.

Minä ja muun muassa nämä 129 702 Metsähallituksen uudistamista vastustavaa adres-
sin allekirjoittanutta haluamme kuulla ministerin suusta selkeäsanaisesti sen vakuutuksen,
että tämä "mikään ei muutu" -lakiesitys ei myöhemmin tarkoita "kaikki muuttuu" -lakia,
jonka seurauksena luontoarvojen suojeleminen muuttuu niin sanotun realistisen luontosuh-
teen mukaiseksi luonnonvarojen kestämättömäksi liikakäytöksi.
44



Pöytäkirjan asiakohta PTK 25/2016 vp
Mitä tähän eduskunnan toimivaltaan tulee, mitä edustaja Kärnäkin toi esiin, niin meillä
on ihan perusteltu huoli siitä, että jatkossa luontotaseen ja hyötykäyttötaseen väliset siirrot
eivät enää tule eduskuntaan vaan ne olisivat valtioneuvoston päätöksen varassa, ja valtio-
neuvosto kulloinkin tekee, mitä valtioneuvosto tahtoo tehdä. Tämä on nimenomaan se kal-
teva pinta, mistä ihan perustellusti olemme huolissamme.

Ja liittyen siihen, mitä vihreät ovat esittäneet liittyen saamelaisten oikeuksiin, Metsähal-
litus-lakiin tulisivat vastaavat saamelaisten oikeuksia puolustavat pykälät, jotka on säädet-
ty muun muassa vesilakiin, kaivoslakiin ja ympäristönsuojelulakiin ja jotka olivat siinä
edellisen hallituksen valmistelemassa ehdotuksessa Metsähallitus-laiksi. Sitä me vaadim-
me, sitä me toivoimme osaksi tätä lainsäädäntöä. Valitettavasti itse valiokunnassa vain vih-
reät ja RKP puolustivat näitä saamelaisten oikeuksia.

17.01 Katri Kulmuni kesk (vastauspuheenvuoro): Arvoisa herra puhemies! Täytyy vielä
kertaalleen todeta tämä asia, mikä täällä mietinnössäkin siis on hyvin selkeästi auki kirjoi-
tettu. Kun puhutaan tästä luonnonsuojelutaseesta, kakkostaseesta ja kolmannesta tase-eräs-
tä, niin kyllähän voi olla niin, että valtioneuvoston päätöksellä voidaan myös siirtää sieltä
kolmannesta tase-erästä, jolla ei ole minkäänlaista tuottovaatimusta, alueita tähän luonnon-
suojelutaseeseen. (Touko Aalto: Tai toiste päin!) — Niin, mutta vastustaako Vihreät tätä,
että valtioneuvoston päätöksellä voidaan siirtää sitten sinne luonnonsuojelutaseeseenkin
alueita?

Täytyy muistaa, että kyllähän tässä koko ajan rinnan kulkee kaikki se muu lainsäädäntö,
mitä on olemassa: Natura-lainsäädäntö, luonnonsuojelulait, ulkoilulait, poronhoitolait, jo-
kamiehenoikeudet, lait saamelaisten asemasta, luonnonvarasuunnitelmat. Että ei kannata
levittää kuitenkaan aivan perusteettomia uhkakuvia.

17.01 Mikko Kärnä kesk (vastauspuheenvuoro): Arvoisa puhemies! En kyllä ymmärrä,
kun edustaja Aalto toteaa, että olette perustellusti huolissanne, miten te voitte olla perus-
tellusti huolissanne, jos lakitekstissä selkeästi todetaan, että tällaisia tasesiirtoja ei voida
tehdä ilman eduskunnan päätöstä. Niin kuin edustaja Kulmuni juuri toi esille, siellä suoje-
lutaseessa olevat alueet ovat jonkin lainsäädännön nojalla nytkin jo suojeltuja. Mikäli niitä
yritettäisiin millään tavalla ottaa tuottokäyttöön, niin se myös vaatisi sitten suojelullisten
päätösten kumoamista ja eduskunnan päätöstä. Näin se vain, kuulkaa, on.

Ja tästä adressista. Ymmärsinkö oikein, että edustaja Aalto oli allekirjoittanut tämän ad-
ressin? On todella hämmentävää, että kun on tällaisilla väärillä argumenteilla tehty adres-
si, jossa lähdetään liikkeelle siitä, että kansallisomaisuutemme ei ole kaupan ja vastuste-
taan Metsähallitus-lakia, niin edustajat lähtevät tällaisia allekirjoittamaan, vaikka varmasti
tietävät, että ne peruspremissit, joilla tämä koko adressi oli laadittu, (Puhemies koputtaa)
olivat valitettavasti väärin. Todella hämmentävää.

17.03 Touko Aalto vihr (vastauspuheenvuoro): Arvoisa herra puhemies! Jos minä olisin
sen allekirjoittanut, olisin sanonut, että "minä ja nuo 129 701", mutta minä sanoin "minä ja
nuo 129 702". Eli minä en sitä allekirjoittanut, mutta myös minä haluan kuulla vastauksen
siihen huoleen, mitä myös aivan oikein tässä adressissa on lukuisista virheistä huolimatta
esitetty. Tämä on tarkka huomio. Minä en sitä allekirjoittanut, mutta siellä on paljon oikei-
ta huolia, kuten sanottu, ja mitä tulee nimenomaan näihin tasesiirtoihin, niin luontotasei-
den ja hyötytaseiden väliset siirrot voidaan tehdä valtioneuvoston päätöksellä ilman edus-
45



Pöytäkirjan asiakohta PTK 25/2016 vp
kunnan kuulemista, ja se on meidän mielestämme se kalteva pinta ja aihe, mistä on ihan
syytäkin olla huolestunut.

17.03 Riitta Myller sd (vastauspuheenvuoro): Arvoisa puhemies! Maa- ja metsätalousva-
liokunta toteaa mietinnössään, että nykymuotoinen Metsähallitus valtion maa- ja metsä-
alueiden hoitajana on saavuttanut erittäin hyvin sille asetetut tavoitteet metsäteollisuuden
puuhuollon turvaajana, biotalouden raaka-aineiden tuottajana, valtion tulonlähteenä, luon-
nonsuojelijana ja luonnonsuojelualueiden hoitajana, kansalaisten virkistysmahdollisuuk-
sien kehittäjänä, työmahdollisuuksien tarjoajana ja muun maankäytön yhteensovittajana.
Herää jälleen kerran kysymys siitä, miksi tätä uutta lakia on nyt sitten tehty, kun todetaan,
että nykyjärjestelmä toimii erinomaisen hyvin. Nyt olisikin todella tarpeen se, mitä sosi-
alidemokraatit ovat esittäneet tuossa vastalauseessaan, että tämä laki valmistellaan uudes-
taan ja vain niiltä osin ja niiden lakien yhteydessä, missä niitä muutoksia tarvitaan, ja jäte-
tään hyvin toimivat osat sellaisiksi kuin ne nyt ovat.

Ensimmäinen varapuhemies Mauri Pekkarinen: Arvoisat edustajat! Me olemme käy-
neet pari pitkää debattia, ja toivon että nyt vielä jäljellä olevassa debatissa keskitytään sii-
hen väitteeseen, mikä täällä nousi esille koskien näiden tasesiirtojen rajattomuutta tai ra-
jallista tai rajatonta siirtoa.

17.05 Hanna Halmeenpää vihr (vastauspuheenvuoro): Arvoisa herra puhemies! Juuri
tästä asiasta on tarkoitus vastauspuheenvuoro käyttääkin. Minun mielestäni kukaan edus-
taja tai eduskuntaryhmä ei tässä salissa ole väittänyt, että valtioneuvoston pitäisi päättää
vain tiettyyn suuntaan tapahtuvista kolmannen tase-erän ja luonnonsuojelutaseen välisistä
siirroista. Me olemme olleet vihreässä eduskuntaryhmässä sitä mieltä, että mistään tasesiir-
roista ei tulisi päättää yksin valtioneuvostossa, vaan kaikista tasesiirroista pitäisi päättää
eduskunnassa. Me haluaisimme, että eduskunta on se elin, joka päättää tällaisista merkit-
tävää yhteiskunnallista omaisuutta koskevista tasesiirroista. Siitä on ollut kyse.

Mutta minä haluaisin hallitusryhmiltä vastauksen kahteen kysymykseen, joihin en ole
yhtään vastausta kuullut. Miksi tämä kolmas tase-erä on perustettu? Ja miksi osa tasesiir-
roista on haluttu siirtää valtioneuvoston päätösvaltaan?

Ensimmäinen varapuhemies Mauri Pekkarinen: Vielä huomaan yhden vastauspuheen-
vuoron. Edustaja Maijala, ja sen jälkeen mennään puhujalistaan.

17.06 Eeva-Maria Maijala kesk (vastauspuheenvuoro): Arvoisa puhemies! Juuri tästä
kolmannesta taseesta. Me Lapissa emme välttämättä halua yhtään uutta suojelualuetta li-
sää. (Riitta Myller: Aha!) Tilanne on se, että nyt meillä tässä uudessa laissa on selkeästi,
että meillä ensimmäisessä taseessa ovat talousasiat, toisessa taseessa ovat vain lakisäätei-
set suojelualueet. Sen takia on järkevää, että meille tulee tämä kolmas tase, niin että mei-
dän ei tarvitse alkaa täällä tappelemaan siitä, pannaanko jotkut suojelualueiksi vai eikö lai-
teta suojelualueiksi, vaan että meillä on oikeasti muitakin alueita, mitä näissä asioissa voi
tehdä. Ja kun puhutaan tasesiirroista, niin selvä asia on, että siinä vaiheessa kun tehdään la-
kisääteinen suojelualue, niin silloin se on tässä eduskunnassa päätettävä asia ja silloin se
täällä päätetään, että tuleeko uusia suojelualueita vai ei.
46



Pöytäkirjan asiakohta PTK 25/2016 vp
Ensimmäinen varapuhemies Mauri Pekkarinen: Puhujalistaan.

17.07 Satu Hassi vihr: Arvoisa puhemies! Kannatan edustaja Halmeenpään tekemää eh-
dotusta siitä, että käsittelyn pohjaksi otetaan kolmas vastalause.

Metsä on suomalaisten vanhin sielunhoitaja. Tässä kiistassa Metsähallitus-laista on kyse
siitä, miten paljon arvostamme suomalaista luontoa ja missä määrin näemme sen vain raa-
ka-aineiden ja tonttimaan, ylipäätänsä välittömän suoran hyödyntämisen lähteenä. Julki-
sessa keskustelussa päähuomio on ollut yhtiöittämisessä, ja siinä on esiintynyt myös perus-
teettomia käsityksiä, mutta olennaista on yli 100 000 ihmisen osoittama huoli siitä, miten
suomalaisen luonnon käy, ja tämä laki menee luontoarvojen kannalta huonoon suuntaan.
Olen iloinen kansalaisten aktiivisuudesta ja ihmettelen niitä edustajia, jotka paheksuvat ak-
tiivisia kansalaisia. Itse en ensisijaisesti ole huolissani tästä yhtiöittämisestä, valtion met-
sissä tapahtuvien hakkuitten yhtiöittämisestä, vaan kaikesta muusta, mikä tapahtuu sen sii-
vellä. Yhtiöittämisen siivellä heikennetään Metsähallituksen luontopalvelujen asemaa ja
ympäristöministeriön ohjausvaltaa. Lehtitietojen mukaan valiokunnassa yritettiin viedä
tätä asiaa vielä hallituksen esitystäkin pidemmälle. Onneksi ei sentään se onnistunut. Tämä
laki perustuu vanhanaikaiseen käsitykseen metsistä ja luonnosta vain välittömän taloudel-
lisen hyödyntämisen lähteenä. Merkitykseltään ja taloudelliseltakin arvoltaan paljon suu-
rempi on se terveyshyöty, jonka saamme ulkoilusta ja luonnossa virkistäytymisestä. Myös
luontomatkailun merkitys on suuri ja kasvava, erityisesti Lapissa. Valtion metsien suora
hyödyntäminen ei saa näitä arvoja vaarantaa.

Nyt otan esille kaksi asiaa, joita pidän suurina huononnuksina ja joilla ei ole mitään te-
kemistä EU:n kanssa: ympäristöministeriön ohjausvallan kaventaminen ja tämä kolmas ta-
se, josta olemme jo paljon puhuneet.

Nykyisen Metsähallitus-lain mukaanhan ympäristöministeriö ohjaa maa- ja metsätalo-
usministeriön ohella koko Metsähallitusta, myös toimintaa talousmetsissä siltä osin kuin
on kysymys luonnon monimuotoisuudesta huolehtimisesta. Sitähän pitää tehdä myös ta-
lousmetsissä. Nyt ympäristöministeriön ohjausvaltaa ollaan kaventamassa koskemaan
vain varsinaista luonnonsuojelua ja julkisia hallintotehtäviä. Tätä pidän isona huononnuk-
sena, kun muistamme, että Metsähallituksen hallinnassa on kolmasosa Suomen pinta-alas-
ta. Tätä asiaa ei vaadi EU, sitä vaativat nykyiset hallituspuolueet.

En edelleenkään ole kuullut mitään järkevää selitystä tämän kolmannen taseen perusta-
miselle. Tosiaan ei ole muuta perustetta kuin hallituspuolueiden halu. Perusteluksi ei todel-
lakaan riitä se, että kansalaiskeskustelussa esiintyy vääriäkin väitteitä. Jos kolmannen ta-
seen ajatus olisi sisältää kaikki se, mikä ei ole varsinaisesti tuottovaatimuksen alaista mut-
ta ei varsinaista luonnonsuojelualuettakaan, niin miksi siihen kolmanteen taseeseen eivät
tule retkeilyalueet, kuten ainakin edustaja Halmeenpää on monta kertaa todennut? Ja miksi
kolmannen taseen isännän pitää olla nimenomaan liiketalousjohto, miksi ei Metsähallituk-
sen luontopalvelut? Eli kolmannesta taseesta käteen jää ainoastaan se, että yli 2,5 miljoo-
naa hehtaaria maa- ja vesialueita siirtyy Metsähallituksen luontopalvelujen alaisuudesta
liiketalousjohdon alaisuuteen, ja näistä aluesiirroista päättää valtioneuvosto eikä eduskun-
ta.

Arvoisa puhemies! Vielä saamelaisten asemasta. Saamelaisten kotiseutualueesta 90 pro-
senttia on Metsähallituksen hallinnassa, ja tähän kolmanteen taseeseen ollaan siirtämässä
yli 300 000 hehtaaria Lapin luontaistalousalueita, käytännössä saamelaista poronhoito-
aluetta, jonka isäntä ei jatkossa enää ole Metsähallituksen luontopalvelut vaan Metsähalli-
47



Pöytäkirjan asiakohta PTK 25/2016 vp
tuksen liiketalousjohto. Tästä ne saamelaiset, joiden kanssa olen keskustellut, ovat erittäin
huolestuneita, ja ymmärrän sen huolen oikein hyvin, kun tiedämme ne kiistat, joita Metsä-
hallituksen liiketalouspuoli on vuosien varrella poronhoitajien kanssa käynyt, ja kun tie-
dämme, että hallituspuolueet eivät halua tähän lakiin saamelaisten oikeuksien heikentä-
miskieltoa vastaavaa, joka jo nyt on vesilaissa, kaivoslaissa ja ympäristönsuojelulaissa.
Tätä taustaa vasten on vaikeaa uskoa niihin väitteisiin, joiden mukaan lakiesitys vahvistai-
si saamelaisten asemaa. Kyllä saamelaisten oma käsitys on, että se heikentää saamelaisten
asemaa.

Arvoisa puhemies! Lopuksi totean, että saamelaiset ovat Euroopan ainoa alkuperäiskan-
sa siinä mielessä kuin YK-sopimukset alkuperäiskansat määrittelevät. Toivon hartaasti,
että me suomalaiset voisimme viimein nousta sellaiselle sivistystasolle, että antaisimme
saamelaisille kansainvälisten valtiosopimusten mukaiset oikeudet.

17.13 Katri Kulmuni kesk: Arvoisa puhemies! Metsähallitus-lain uudistaminen on saa-
nut valtavan suuren huomion, ja on tietenkin hienoa, että asia kiinnostaa niin edustajia kuin
kansalaisia yleisemminkin, sillä ollaanhan nyt tekemisissä kiistatta arvokkaimman luon-
nonvaramme kanssa ja niiden metsäomaisuuksien kanssa, jotka ovat suurin osa meidän
pinta-alastamme tässä maassa. Kaikki metsät ja vedet ovat meidän yhteistä kansallisomai-
suuttamme, ja ne säilyvät sellaisena myös tulevaisuudessa. Kun Metsähallitus on alueelli-
sesti, etenkin Pohjois-Suomessa, Kainuussa, Lapissa, erittäin suuri työllistäjä ja palkoista-
kin 70 prosenttia menee näihin maakuntiin, niin se on tärkeä toimija pohjoisen ihmisille, ja
Metsähallituksen verovaikutukset ovat myös monissa kunnissa erittäin huomattavat Poh-
jois-Suomessa.

Lakiuudistuksen mittaan on käyty kiivasta keskustelua ja huoliakin tuotu esille, mutta
kyllä minusta tuntuu, että osa niistä huolista on hieman ylimitoitettuja. Tällä lailla peruste-
taan valtion metsätaloutta harjoittava tytäryhtiö, jonka Metsähallitus-liikelaitos omistaa.
Valtion maat ja vedet ovat edelleenkin Metsähallitus-liikelaitoksen hallinnassa, omistuk-
sessa, ja tytäryhtiöllä olisi oikeus ainoastaan käyttää metsätalouskäytössä olevia talous-
metsiä liiketoiminnan harjoittamiseen, elikkä omaisuus ei kyllä vaihdu. Ja tätä oikeutta ei
voi myöskään siirtää kolmannelle osapuolelle.

Eduskunnan ja valtioneuvoston ohjaus Metsähallituksen toimiin pysyy entisen kaltaise-
na. Eduskunta hyväksyy jatkossakin keskeiset palvelu- ja muut toimintatavoitteet, perus-
pääoman muutokset, investointien enimmäismäärän ja suostumuksen lainanottoon. Ei ole
siis syytä pelätä sitä, että päätösvalta katoaisi poliittisten päättäjien ulottumattomiin.

Miksi sitten metsätalouden yhtiöittäminen tehdään nyt? Kyllähän se liittyy siihen huo-
leen, että jos me emme toimisi ollenkaan, niin EU:n hankintadirektiivin voimaan saattami-
sen jälkeen valtio ei voisi enää myöntää yksinoikeutta omalle yhtiölleen, ja tällä nimen-
omaan halutaan taata se, että jatkossakin valtion valvonnassa oleva toimija harjoittaa met-
sätaloutta valtionmailla yksinoikeudella. Ja minä luulen kyllä, että ei kai oppositiokaan tätä
vastaan sentään ole — emmehän me halua avata sitä ulkomaisille yhtiöille, vaan me ha-
luamme pitää sen kotimaisissa käsissä. (Riitta Myller: No emme kai me ole tätä koskaan
sanoneetkaan!)

Mitä sitten tulee Metsähallituksen yhteiskunnallisiin velvoitteisiin, niin ne ovat samat
kuin tähänkin asti: biologisen monimuotoisuuden suojelu ja lisääminen, luonnon virkistys-
käyttö, työllisyyden edistäminen, saamelaiskulttuuri ja poronhoito ovat kaikki mukana ja
säilyvät ennallaan.
48



Pöytäkirjan asiakohta PTK 25/2016 vp
Saamelaiskulttuurin osalta lakiesityksessä arvioidaan, että neuvottelukunnat voivat osin
jopa vahvistaa saamelaisten oikeutta ylläpitää ja kehittää kieltä ja kulttuuria. Tiedän kyllä,
että saamelaiset ovat toki itse todenneet, että neuvottelukunnat eivät takaa heidän oikeuk-
siaan riittävästi, mutta joka tapauksessa nykytilanteeseen nähden neuvotteluvelvollisuus
laajenee, ja se on varmastikin hyvä asia. Metsähallituksen on otettava kaikessa toiminnas-
saan huomioon koko ajan poronhoidon, saamelaiskulttuurin edellytysten turvaaminen.

Maankäyttömuotojen yhteensovittamisesta on onnistuttu päättämään hyvässä yhteis-
hengessä eri maankäyttäjien kanssa, ja ehkä vielä siihen maankäyttömuotojen yhteensovit-
tamiseen pitäisi olla vahvempaa henkeä laissa, kuten maa- ja metsätalousvaliokuntakin
lausuu. Tästähän on kysymys, miten me voimme turvata tuottavan puukaupan, huolehtia
eri maankäyttömuotojen yhteensovittamisesta, huolehtia saamelaiskulttuurista, poroelin-
keinosta, matkailusta, virkistyksestä, retkeilystä ja jokamiehenoikeuksista.

Minusta maa- ja metsätalousvaliokunnan mietintö on laaja ja se on huolellisesti tehty ja
siinä on hyviä kehitysehdotuksia. Yksi niistä on muun muassa se, että metsätalousosakeyh-
tiön kotipaikka tulisi Rovaniemelle.

Johtamisjärjestelmä ja sen monimutkaisuus on kieltämättä lakiesityksen heikkous, mi-
hin myös valiokunnat ovat kiinnittäneet huomiota ja sen selkeyttämisen tarpeeseen.

Metsä- ja vesialueilla on valtava merkitys ei vain valtion tai kuntien taloudelle vaan jo-
kaiselle kansalaiselle, ja siksi on tärkeätä, ettei ihmisten maankäyttöoikeuksiin tule muu-
toksia tässä suhteessa. Jokamiehenoikeudet, maastoliikenneoikeudet säilyvät muuttumat-
tomina, ja metsästys ja kalastus on sallittua samoilla säännöillä kuin aikaisemminkin. Met-
sässä liikkujat tuskin huomaavat tätä lakimuutosta. Sen sijaan hallitus varmistaa, että Met-
sähallitus pystyy toimimaan yksinoikeudella valtion metsissä oman yhtiönsä kautta, ja se
on Suomen etu.

17.19 Lasse Hautala kesk: Arvoisa herra puhemies! Metsähallitus-lakia on valmisteltu
yli 8 vuotta, joten kaikki ne puolueet, jotka ovat edustettuina tässä salissa, ovat vuosien
varrella päässeet osallistumaan hallituspuolueena sen valmisteluun.

Nyt kun Metsähallitus-laki on meillä täällä käsittelyssä, voi todeta, että tästä on noussut
kohtuullisuuden mittasuhteet ylittävä yhteiskunnallinen keskustelu ja huoli. Valitettavasti
lakiesityksestä on ollut liikkeellä paljon väärää tietoa ja ennakkokäsitysten varaan raken-
nettuja uhkakuvia. Niiden oikaiseminen on vaatinut kärsivällisyyttä ja kunnioitusta kan-
sanvaltaa kohtaan, kun samaan aikaan itse lain käsittelyä on täytynyt viedä eteenpäin.

Lakimuutoksen tuomat muutokset liittyvät Metsähallituksen konsernin johtamisjärjes-
telmän ja organisaatiorakenteen uudistamiseen. Sen avulla helpotetaan kahden ministeri-
ön ohjauksessa olevan laitoksen johtamista sekä vastataan ensi kuussa voimaan astuvan
hankintadirektiivin vaatimuksiin. Hankintadirektiivi estäisi Metsähallituksen toiminnan
nykyisessä muodossaan, jos sen organisaatioita ei järjestetä uudelleen. Käytännössä muu-
tos tarkoittaa uuden Metsähallituksen alaisuudessa toimivan osakeyhtiön perustamista ja
kolmannen taseen järjestelmän käyttöönottoa.

Suomen luontoa ei yhtiöitetä eikä mitään omaisuutta siirretä. Valtio säilyy kaikkien ny-
kyisten maa- ja vesialueiden omistajana samoin kuin nykyisinkin. Alueiden hallinta ja hoi-
to ovat edelleen Metsähallitus-konsernin velvoitteita, joita se ei voi siirtää kolmannelle
osapuolelle. Yhtäkään uuden osakeyhtiön osaketta ei saa lakiesityksen mukaan myydä.

Metsähallituksen tehtävä on jatkossakin hoitaa ja suojella valtion maa- ja vesiomaisuut-
ta kestävästi. Talousmetsissä se tarkoittaa kestävää ja tuottavaa metsänhoitoa, luonnonsuo-
49



Pöytäkirjan asiakohta PTK 25/2016 vp
jelualueilla luonnon monimuotoisuuden säilyttämistä ja virkistysalueilla luontopalvelujen
tarjoamista. Mikään näistä tehtävistä ei muutu, eikä alueiden käyttötarkoituksiakaan olla
vaihtamassa. Tällaiset merkittävät muutokset tehdään jatkossakin eduskunnan hyväksy-
missä laeissa ja valtion talousarviossa sekä hallituksen päätöksillä ja tarvittaessa asian-
omaisen ministerin ohjauksella.

Tarpeellisuuteen ja järkeen perustuvaa lakiesitystä on moitittu mitä erilaisimmin perus-
tein. Kaikkein näkyvimpiä ovat olleet monien luonnonsuojelujärjestöjen, etupäässä Suo-
men luonnonsuojeluliiton mielikuvakampanjat, joissa uhkaillaan luonnon riistämisellä,
kansalaisomaisuuden myymisellä ja muilla perusteettomilla uhkakuvilla. Ei voi kuin ihme-
tellä, mistä näitä väitteitä on keksitty. Uusi laki Metsähallituksesta turvaa jatkossakin val-
tion maa-, metsä- ja vesialueiden omistajuuden.

Täällä ensimmäisellä debattikierroksella oppositiopuolueiden taholta nostettiin kahdes-
ti esille se ihmetys, että hallituspuolueiden kansanedustajat maa- ja metsätalousvaliokun-
nan käsittelyn, lakiesityksen valiokuntakäsittelyn, aikana toivat esiin omia muutosehdo-
tuksia. Ei voi kuin ihmetellä sitä, etteikö hallituspuolueiden kansanedustajilla olisi tällaista
oikeutta. Osan me niistä saimme, mutta hyvässä yhteishengessä ja yhteisymmärryksessä
valiokunnan sisällä sitten tietyt muutokset tehtiin ja osasta sitten luovuttiin. Muutosesitys-
ten tekeminen on niin hallituspuolueiden kuin oppositiopuolueidenkin kansanedustajien
oikeus ja velvollisuus.

17.23 Ville Niinistö vihr: Arvoisa puhemies! Metsähallituksen uudistus on asia, joka on
suomalaiselle yhteiskunnalle, meidän luonnolle, meidän metsien ja vesien tilalle ja laajem-
min suomalaiselle elinkeinoelämälle, retkeilylle, luonnon virkistyskäytölle ja kansallis-
omaisuuden vaalimiselle todella iso asia. Tätä on nyt yhdeksän vuotta valmisteltu, ja asiaan
liittyy monia eri näkökulmia. Minä olisin toivonut, että Sipilän hallituksen toimesta olisi
tuotu eduskuntaan sellainen esitys, joka mahdollisimman paljon yhdistää suomalaisia ja jo-
hon olisivat valmistelun aikana vuosien varrella eri järjestöt pystyneet ottamaan kantaa ja
jossa pystyttäisiin sovittamaan yhteen tarpeet jatkaa metsätaloustoimintaa sellaisessa muo-
dossa, joka täyttää EU:n kilpailulainsäädännön ehdot ja hankintalainsäädännön ehdot, ja
samaan aikaan vaalimaan meidän luonnon tilaa meidän lapsille hyvässä kunnossa, pitä-
mään huoli siitä, että kansallisomaisuus säilyy eduskunnan käsissä, ja varmistamaan myös,
että meidän luonnonsuojeluviranomainen eli Metsähallituksen luontopalvelut jatkaa mei-
dän luontomatkailun ja luonnonsuojelun keskeisenä vaalijana.

Jostain syystä hallitus on loppumetreillä lähtenyt sotkemaan tätä lakiesitystä tavoitteil-
la, jotka eivät mitenkään kuulu alkuperäiseen kysymyksenasetteluun. Olen vähän erikoi-
sen tilanteen edessä tässä opposition kansanedustajana ja tässä lainvalmistelussakin aiem-
pana ympäristöministerinä mukana olleena, kun joudun osin kiittämään hallituksen minis-
teriä, ministeri Tiilikaista, siitä, että hän torjui vielä huonommat muutosehdotukset, joita
hallituspuolueiden kansanedustajat eduskuntakäsittelyssä toivat esille, mutta samaan ai-
kaan joudun toteamaan, että tämä esitys itsessään vaarantaa luonnonsuojelun tilaa Suomes-
sa.

Eli tuntuu siltä, että hallituspuolueissa on paljon kansanedustajia — heillä on siihen täy-
si oikeus, heillä on oikeus esittää mielipiteitä valiokunnassa, oikeus esittää muutosehdo-
tuksia, mutta on hyvä sanoa tämä ääneen — jotka haluavat ajaa alas itsenäisen ympäristö-
hallinnon Suomessa, itsenäisen luonnonsuojeluviranomaisen Suomessa ja myös ympäris-
töministeriön. Ainoa asia, joka tuntuu näitä ihmisiä estävän, on se, että kansalaiset pääse-
50



Pöytäkirjan asiakohta PTK 25/2016 vp
vät laajassa julkisessa keskustelussa ottamaan kantaa, ja koska ihmiset Suomessa laajasti
arvostavat luonnonsuojelua ja meidän ympäristön tilan vaalimista, perustuslaillista tehtä-
vää julkiselle vallalle vaalia ympäristöä hyvässä tilassa, puhtaana jokaisen suomalaisen
iloksi ja lastemme tulevaisuuden turvaksi, niin näistä syistä nämä muutosehdotukset eivät
sitten mene läpi, koska ihmiset eivät niitä halua. Tämä loppumetrien käsittely maa- ja met-
sätalousvaliokunnassa sen perusteella, mitä julkisuudesta olen siitä nähnyt, on ollut kyllä
aikamoinen farssi: yhdeksän vuoden valmistelun jälkeen yritetään ajaa Suomen itsenäistä
luonnonsuojeluviranomaista alas, täysin puutteellisilla tiedoilla vielä.

Metsähallitus on organisaatio, joka on erittäin tehokkaasti toiminut luonnonsuojelun
vaalijana, luontomatkailun vaalijana, eräretkeilyn, kalastuksen ja muiden asioiden vaalija-
na, ja se organisaatio Metsähallituksen sisällä, joka tätä tekee, on Metsähallituksen luonto-
palvelut. Minun on vaikea ymmärtää, mistä tulee se tarve alistaa Luontopalveluja täysin
näitä asioita heikosti tuntevan liiketalousjohdon alle, joka ensisijaisesti, siis Metsähallituk-
sen oma konserni, miettii metsiä ja vesiä enemmänkin tämmöisenä raaka-ainevarastona.
Se näkyy Metsähallituksen liiketalousjohdon useista eri kannanotoista, että heille metsät
ovat ennen kaikkea puukuutioita, ja se on vanhanaikainen ajattelutapa. Tuntuu, että tämä
ajattelutapa on yllättävän yleinen eduskunnassa, ja silloin kannattaisi katsoa peiliin — mei-
dän metsät ja vedet tuottavat suomalaisille hyvinvointia parhaalla mahdollisella tavalla sil-
loin, kun me ymmärrämme, että nämä metsät ja vedet ovat arvokkaita suomalaisille laa-
jemminkin matkailun, virkistyskäytön, terveyden, hyvinvoinnin ja myös tulojen lähteenä
näistä laajasti ymmärretyistä aluetalouden hyödyistä elikkä matkailu- ja ravintolapalvelui-
den kautta, retkeilyn kautta, erämatkailun kautta, kalastuksen kautta.

Kun Luontopalveluista nyt ollaan siirtämässä tänne emokonsernin alle tähän kolman-
teen taseeseen täysin mystiseen käyttöön merkittävä vesi- ja metsäomaisuus ennen kaik-
kea tuolla Pohjois-Suomen Lapissa, niin eduskunta ei jatkossa voisi tietää, mitä niillä teh-
dään, koska nämä tasesiirrot... Siis periaatteessa luonnonsuojelualueetkin, kansallispuis-
totkin voitaisiin siirtää valtioneuvoston päätöksellä jatkossa tänne kolmanteen taseeseen,
kun tämä valta siirretään nyt valtioneuvostolle näiden taseiden välisistä tasesiirroista, ja
eduskunta ei enää päättäisi sitä, onko kansallisomaisuus ensisijaisesti luonnonsuojelun
käyttöön varattua vai onko se tarkoitus hyödyntää taloudellisesti muuhun käyttöön. Se,
mikä mielestäni tässä on virheellistä, on se, että juuri nämä luontomatkailun tulot ovat
aluetaloudellekin merkittäviä, ja kun Luontopalvelut on ollut hyvä kumppani myös mat-
kailuyrittäjille, niin miksi sitten siirrettäisiin näitä maita liiketalousjohdon alaisuuteen, jol-
la on myös oma Laatumaa-yritys, joka harrastaa matkailutoimintaa, sen sijaan, että Luon-
topalvelut neutraalina kumppanina tekisi yksityisten yrittäjien kanssa yhteistyötä matkai-
lupalvelujen kehittämisessä? Olen saanut paljon yrittäjiltä palautetta siitä, että hekin ihmet-
televät, mitä tässä tapahtuu niille metsille, jotka siirtyvät tänne kolmanteen taseeseen, ja
voivatko he jatkaa yhteistyötä Luontopalvelujen kanssa.

Arvoisa puhemies! Lopuksi: Kysymykset alkuperäiskansa saamelaisten oikeuksista liit-
tyvät voimakkaasti myös tähän lakiuudistukseen. Minun on vaikea ymmärtää, että kun
eduskunnalla on ollut pitkän aikavälin tahto, perustuslakivaliokunnalla on ollut se tahto ja
myös aiemmilla hallituksilla on ollut se tahto, että ILO-sopimuksen ratifiointia vietäisiin
eteenpäin, että se olisi mahdollista hyväksyä eduskunnassa, niin tässä lakiesityksessä ei
oteta sitä askelta eteenpäin, että nämä alkuperäiskansan aseman heikentämiskieltopykälät,
jotka viime hallituksen aikana valmisteltiin, tulisivat mukaan tähän lakiin. Tämä muodos-
taa käytännössä esteen ILO-sopimuksen ratifioinnille, jollei näitä pykäliä sitten myöhem-
51



Pöytäkirjan asiakohta PTK 25/2016 vp
min muuteta. Siitä herää sitten epäilys, että hallituspuolueilla ei ole haluakaan ratifioida
ILO-sopimusta, ja tähän kysymykseen haluaisin kuulla vastauksen, että kun on käytetty
kiemurtelevia ilmaisuja, että se ratkaistaan sitten myöhemmin, niin onko tämä merkki vain
siitä, että saamelaisten oikeuksissa ei aiota varmistaa sitä, että ne täyttävät YK:n alkupe-
räiskansan sopimuksen vaatimuksen.

Mutta lopuksi, puhemies, kiitän kuitenkin siitä, että loppumetreillä ministeri Tiilikainen
pysyi tiukkana siinä, että tällaisia heikennyksiä Luontopalvelujen asemaan ei tullut enem-
pää kuin alkuperäisessä esityksessä ja jotkut pykälät vahvistivat jopa ympäristöministeri-
ön ohjausvaltaa, koska on tärkeätä, että meidän metsä- ja vesiomaisuuden osalta päätöksiä
kussakin asiassa tekevät ne viranomaiset, ministeriöt ja vastuutahot, jotka juuri ne asiat
parhaiten tuntevat. Luontovastuu kuuluu luonnonsuojeluviranomaisille, koska he niitä tun-
tevat, ja liiketalousvastuu kuuluu elinkeino- ja talousasioista vastaaville ihmisille mukaan
lukien maa- ja metsätalousministeriölle. Kun tätä työnjakoa kunnioitetaan, niin me pär-
jäämme jatkossakin Metsähallituksessa hyvin.

17.32 Harry Wallin sd: Korkeasti arvostamani herra puhemies! Metsähallitus-lakia on
tehty kauan, niin kuin täällä on käynyt ilmi. Sanonta "hitaasti hyvä tulee" ei valitettavasti
pidä tämän lain kohdalla paikkaansa. Käsissämme on nyt laki, josta kenelläkään ei tunnu
olevan mitään hyvää sanottavaa. Tämä ainakin kävi ilmi valiokunnan asiantuntijakuulemi-
sen yhteydessä.

Suomalaisilla on vahva suhde luontoon ja erityisesti metsiin. Valtion maat eli Suomen
kansalaisten omistamat maat, vedet ja metsät ovat suomalaisille tärkeitä. Voi jopa sanoa,
että ne ovat elintärkeitä. Ammennamme niistä sekä taloudellista tuottoa että virkistystä,
voimaa, luonnon antimia. Metsähallitus on monenlaisia tunteita herättävä organisaatio.
Metsähallituksen toimintaan ollaan pääosin tyytyväisiä. Organisaatio siis toimii. Miksi toi-
mivaa organisaatiota nyt ollaan muuttamassa? Kun tehdään lakia, joka muuttaa valtion
maiden ja metsien hoitoa ja hallintaa, herää paljon kysymyksiä, pelkojakin. Valitettavasti
maa- ja metsätalousministeriö sekä vastuuministeri Tiilikainen eivät ole onnistuneet häl-
ventämään näitä pelkoja, joita Metsähallitus-lain uudistamista kohtaan on esitetty. Ovatko
pelot sitten turhia? Kunpa voisinkin sanoa, että ne ovat. Mutta olen eri mieltä. Nyt ollaan
tekemässä ja hyväksymässä lakia, joka parhaimmillaan jatkaa nykytilaa eli laajan yhteis-
kunnallisen vastuun omaavan ja monet eri intressit huomioivan Metsähallituksen toimin-
taa valtion mailla samalla lailla kuin aikaisemmin. Mutta: pahimmillaan se muuttaa kuvio-
ta suuntaan, jota on vaikea ennustaa. Joka tapauksessa laki muuttaa Metsähallituksen sisäi-
siä toimintatapoja ja valtasuhteita niin, että on syytä olla huolissaan siitä, kuka ja millaisil-
la intresseillä Metsähallitusta jatkossa johtaa.

Arvoisa puhemies! Ministeriöstä on sanottu moneen kertaan, että mikään ei muutu tä-
män lain myötä. Jokainen voi lain perusteluista kuitenkin lukea, että moni asia muuttuu.
Kansalaisissa on herännyt perusteltu huoli retkeily- ja virkistysalueiden puolesta ja siitä,
kuka käyttää näiden alueiden kohdalla jatkossa ylintä valtaa. Miten käy Metsähallituksen
harjoittamalle monikäyttömetsätaloudelle? Miten käy erilaisten intressien yhteensovitta-
miselle alueilla, jos valta kootaan liiketalousyksikön alle? Huolta on herättänyt myös se,
että metsätaloustoiminnot yhtiöitetään. Mitä tämä tarkoittaa tulevaisuudessa valtion met-
sien ja maiden kannalta? On hyvä muistaa, varsinkin kun täällä on kaksi entistä europarla-
mentaarikkoa, että Euroopan unionin kilpailulainsäädäntö ei vaadi yhtiöittämistä. Kilpai-
52



Pöytäkirjan asiakohta PTK 25/2016 vp
luneutraliteetin vaatimukset olisi voinut hoitaa muillakin keinoilla. Näitä keinoja ei avata
lain perusteluissa tarpeeksi, vaikka syytä olisi ollut.

Metsähallitus-lain valmistelu ei ole ollut niin avointa kuin näin tärkeän lain kohdalla
kuuluisi olla. Jopa lausuntokierrosta yritettiin välttää viime syksynä, mutta onneksi äänek-
kään kansalaispalautteen ja SDP:n voimakkaiden vaatimusten jälkeen lausuntokierros jär-
jestyi. Myös valiokuntakäsittelyn aikana on ollut monta mutkaa. Välillä tuntui, etteivät
edes keskustalaiset edustajat olleet oman ministerinsä esityksen takana. Hämmentävää.
Tehdäänkö jälleen Suomessa yksi laki, jota kukaan ei halua?

Haluan tässä vaiheessa kiittää aktiivisia kansalaisia ja järjestöjä, jotka ovat esittäneet an-
siokasta kritiikkiä lakia kohtaan. Pieniä muutoksia lakiin valiokunnassa tehtiinkin. Se ei
kuitenkaan riittänyt SDP:lle, koska ydinkysymykset, yhtiöittäminen sekä Luontopalvelu-
jen heikentäminen, pysyivät ennallaan. Palaute Metsähallitus-laista on ollut jatkuvasti ris-
tiriitaista. Myös valiokunnan lausunnot laista olivat kriittisiä. Erityisesti talousvaliokunta
esitti painavaa kritiikkiä johtamisjärjestelmän uudistamista kohtaan. (Pirkko Mattila: Yh-
tiöittämistä!)

Arvoisa puhemies! SDP:lle on tärkeää, että suomalaisten kansallisomaisuus, sen hoito ja
käyttö pysyy kansallisissa käsissä nyt ja aina. Eduskunnan päätösvaltaa tai päätösten läpi-
näkyvyyttä ei saa heikentää. Metsähallituksen organisaation täytyy olla läpinäkyvä ja sel-
keä. Julkisilla hallintotehtävillä tulee olla aidosti valtaa ja resursseja hoitaa niille uskottuja
tehtäviä, ilman että ohjailu tapahtuu muualta käsin. Koska nämä kriteerit eivät lakiesityk-
sessä täyty, SDP tulee lakiesityksen toisessa käsittelyssä esittämään lakiesitysten hylkää-
mistä ja lakien uudelleenvalmistelua vastalauseessa esitetyn mukaisesti.

17.37 Mats Nylund r: Arvoisa herra puhemies! Hallitusohjelmassa linjataan, uudiste-
taan, Metsähallituksen lainsäädäntöä vastaamaan EU:n vaatimuksia ja selkeytetään sen
johtamisjärjestelmä. Nykyinen hallituksen esitys ei tue hallitusohjelman linjaa johtamisjär-
jestelmän selkeyttämisestä.

Ärade talman! Propositionen splittrar skötseln av statens mark- och naturskyddsområden
och beslutsfattandet i fråga om dem mera än i dag. Styrningsförhållandet mellan Forststy-
relsen och dess enhet för offentliga förvaltningsuppgifter blir i många avseenden oklart och
öppet. Forststyrelsen och enheten får inte ha överlappande eller parallella befogenheter och
gränsdragningen mellan dem får inte vara otydlig. Det är därför nödvändigt att precisera
styrningsförhållandet och styrningsansvaret så att propositionen uppfyller de konstitutio-
nella kraven på tydlighet och förutsägbarhet.

Arvoisa puhemies! Julkisten hallintotehtävien yksikölle ei pidä lailla säätää maanhaltija-
tehtäviä tai kiinteistöpuhevaltaa. Nämä eivät ole luonteeltaan julkisia hallintotehtäviä edes
silloin, kun valtio on omistajana. Metsähallituksella pitäisi olla toimivalta järjestää julkis-
ten hallintotehtävien hoitaminen sisäisesti, niin kuin nykylain mukaan on toimittu. Laissa
tulisi olla maininta, että julkisten hallintotehtävien ohjaus tapahtuu Metsähallituksen halli-
tuksen ja toimitusjohtajan kautta, ellei kyse ole virkavastuuta edellyttävistä hallintopäätös-
asioista. Tällä hetkellä noin 60—70 virkamiestä käyttää varsinaista merkittävää julkista
valtaa Metsähallituksessa.
53



Pöytäkirjan asiakohta PTK 25/2016 vp
Hallituksen esitys vaikeuttaa käytännössä yhtenäisen työnantajapolitiikan läpiviemistä.
Ilman yhtenäistä organisaatiota työvoiman käyttäminen Metsähallituksen sisällä vaikeu-
tuu.

Hallituksen esityksessä on myös ristiriitoja, kun pykälät eivät täsmää perusteluiden
kanssa. Myös perusteluissa on sisäisiä ristiriitoja. Tämä vaikeuttaa lain soveltamista ja tul-
kintaa sekä tekee lainsäätäjän tahdosta epäselvän. Metsähallituksen sisäisten ristiriitojen
välttämiseksi hallituksen tulisi ryhtyä toimiin johtamismallin selkeyttämiseksi.

Ärade talman! Utskottet föreslår dessutom i sitt betänkande att det bolag som bildas för att
bedriva skogsbruk ska ha hemort i norra eller östra Finland, och i Rovaniemi mera preci-
serat. På det sättet styr man placeringsorten för ett bolag som bedriver kommersiell verk-
samhet, vilket jag inte anser vara ändamålsenligt. På grund av de ovannämnda orsakerna
har jag gjort ett uttalande om de offentliga förvaltningsuppgifterna i min reservation till ut-
skottets betänkande.

Arvoisa puhemies! Perustuslain mukaan saamelaisilla alkuperäiskansana sekä romaneilla
ja muilla ryhmillä on oikeus ylläpitää ja kehittää omaa kieltään ja kulttuuriaan. Laki turvaa
saamelaisten kulttuurimuotoon kuuluvia saamelaisten perinteisiä elinkeinoja, kuten poron-
hoitoa, kalastusta ja metsästystä. Perustuslaissa säädetään lisäksi, että saamelaisilla on saa-
melaisten kotiseutualueella kieltään ja kulttuuriaan koskeva itsehallinto sen mukaan kuin
lailla säädetään. YK:n ihmisoikeuskomitean mukaan YK:n kansalais- ja poliittisia oikeuk-
sia koskevan yleissopimuksen 27 artikla merkitsee muun muassa velvollisuutta taloudel-
listen toimenpiteiden suunnittelemiseen ja toteuttamiseen siten, että saamelaisten elinkei-
nojen, kuten poronhoidon, taloudellinen kannattavuus säilyy.

Hallituksen esityksessä todetaan, että saamelaisten kotiseutualueen maa- ja vesipinta-
ala on yhteensä yli 3 miljoonaa hehtaaria eli kymmenesosa Suomen koko pinta-alasta. Sii-
tä yli 90 prosenttia on Metsähallituksen hallinnassa. Siten Metsähallituksen toiminnalla on
huomattava merkitys saamelaisten perusoikeuksien turvaamisen kannalta. Edellinen halli-
tus otti tämän asian huomioon, ja heidän lakiesitys sisälsi saamelaiskulttuurin heikentämis-
kiellon. Nyt käsiteltävänä oleva hallituksen esitys ei sisällä yllä mainittuja säännöksiä.
Huomionarvoista on, että Sipilän hallitus ei ole millään tavalla perustellut, miksi nämä pää-
tökset, nämä säännökset on jätetty pois esityksestä.

Ärade talman! Det är också skäl att i sammanhanget komma ihåg att de internationella
människorättsorganen upprepade gånger har uppmanat Finland att förbättra genomföran-
det av samernas självbestämmanderätt. Bland annat FN:s kommitté för mänskliga rättig-
heter konstaterade i sin rekommendation till Finland 2013 att kommittén fortfarande är be-
kymrad över att samerna saknar befogenheter att delta i och påverka frågor av grundläg-
gande betydelse för deras kultur och livsstil, inklusive frågor som gäller rätten till mark-
och naturresurser. 

Kommittén noterade också att myndigheternas förståelse och medlingsvilja i fråga om
samernas livsstil kan vara otillräcklig och att det saknas juridisk klarhet i fråga om markan-
vändning i områden som traditionellt har bebotts av samer. Vidare konstaterade kommit-
tén att Finland bör främja genomförandet av samernas rättigheter genom att stärka beslu-
tanderätten för institutioner där samerna är representerade, såsom sametinget. Finland bör
öka sina insatser för att genomföra lagändringar som tillförsäkrar samerna fullskaliga rät-
54



Pöytäkirjan asiakohta PTK 25/2016 vp
tigheter inom deras traditionella områden genom att säkerställa att de samiska samfundens
rätt iakttas när det gäller att fritt delta i politiska processer och utvecklingsprojekt som be-
rör dem själva i förväg och med tillgång till adekvat information.

Lopuksi, arvoisa puhemies, perustuslakivaliokunta on lausunnossaan katsonut, että perus-
tuslain 17 §:n 3 momentin ja 121 §:n 4 momentin säännökset ja niitä koskeva valiokunnan
käytäntö sekä kansainvälisten ihmisoikeusvalvontaelinten kannanotot puoltavat säännös-
ten sisällyttämistä lakiin. Perustuslakivaliokunnan lausuntoon ja muuhun yllä mainittuun
viitaten katson, että Metsähallitus-lakiin tulee lisätä säännökset saamelaisten kotiseu-
tualueella tapahtuvasta valtion maa- ja vesialueiden hoitoa ja käyttöä koskevasta suunnit-
telusta ja saamelaiskulttuurin heikentämiskiellosta. Tämän takia olen jättänyt vastalauseen
maa- ja metsätalousvaliokunnan mietintöön. Ja haluan vielä lisätä, että vaikka olen pitänyt
kriittisen puheenvuoron ja olen kriittinen tämän lakiesityksen suhteen, pidän tärkeänä, että
se viedään läpi, koska sillä tavalla täytämme myös EU:n vaatimukset. — Kiitos.

17.45 Teuvo Hakkarainen ps: Arvoisa puhemies! Tässä asiassa on nyt tehty kärpäsestä
härkänen, mutta oppositio tekee niin aina. Nyt kun on tämmöinen isänmaallinen hallitus,
niin totta kai hyviä päätöksiä ollaan tekemässä. Silloinhan Tiltu huutaa aina ja sillä tavalla,
että se kansalaisten korvaan tarttuu.

Valiokunnan yleisperusteluissa todetaan, että Metsähallituksen liiketoiminnan ytimen
muodostaa metsätalous. Puutavaran myynnin osuus on yli 90 prosenttia Metsähallituksen
liikevaihdosta. Metsähallituksen metsätaloustulosalueen liikevaihto on noin 340 miljoo-
naa euroa, ja se toimii aktiivisesti puumarkkinoilla koko maan alueella. Metsähallitus myy
ja toimittaa puuta sahoille, sellu- ja paperiteollisuusyrityksille sekä energiateollisuudelle.
Metsähallitus toimittaa puuta asiakkaittensa tehtaille vastaavilla toimitusehdoilla kuin
muut toimijat ja toimii avoimilla markkinoilla kilpailutilanteissa muiden puutoimittajien
kanssa.

Sitten Ylä-Lapin metsistä vielä sen verran, kun täällä on puhuttu, että se menee metsä-
talouskäyttöön: Kuka niitä risukoita tarvitsee siellä? Nykyisellä kustannustasolla niitä ei
kannata edes korjata. Ne jäävät sinne kyllä aivan varmasti luonnonvarakeskusten ja luon-
nonsuojelijoitten tarpeisiin. Teollisuus niitä puita ei tarvitse.

Metsäalan suurimpien toimijoiden mukaan on selvää, että Metsähallitus-laki pitää uu-
distaa kokonaisuudessaan. Johtamisjärjestelmä ja hallinto tulee selkeyttää niin, että val-
tion omistamien talousmetsien hoito ja hakkuu toteutuvat vähintään nykyisellä tasolla. Sil-
loin mahdollistuvat toteutuneet euromääräiset tuloutukset valtiolle.

Arvoisa puhemies! Metsähallitus-konsernin on sovitettava yhteen liiketoiminnat, yh-
teiskunnalliset velvoitteet sekä julkiset hallintotehtävät, jotta syntyy toimiva kokonaisuus.
Julkiset hallintotehtävät on säädettävä Metsähallitukselle perustuslain 124 §:n mukaan.
Olemassa olevat valtionvirastot, kuten avit, elyt ja Suomen riistakeskus voivat hoitaa jul-
kiset hallintotehtävät. Nämä virastot voivat tehdä myös luonnonsuojelualueita koskevat vi-
ranomaislausunnot. Valtion maa- ja vesiomaisuuden hallinta on Metsähallituksen tärkein
tehtävä. Se on säilytettävä kokonaan Metsähallituksella. Tämä on erittäin tärkeää johtamis-
järjestelmän uudistamiselle. Omistajaohjauksen on toimittava Metsähallituksen hallituk-
sen ja pääjohtajan kautta kokonaisuudessaan. Metsätalous Oy:n toimijoilla on oltava
maanhaltijoiden oikeudet hoitaa, hakata ja tuottaa rahaa omistajalle. Metsätalous Oy:llä pi-
tää myös olla yksinoikeus käyttää omistajansa valtion maata ja vesialueita selvällä lailla,
55



Pöytäkirjan asiakohta PTK 25/2016 vp
jossa määritellään yhteiskunnalliset velvoitteet. Metsähallituksen taseen pitää olla hallituk-
sen ja pääjohtajan vastuualueella. Taseeseen pitää kuulua valtio-omistajan maa-, metsä- ja
vesialueet, jotka varmistavat pitkällä aikavälillä vahvan tuloksenteon ja merkittävän puu-
määrän metsäteollisuudelle, kasvavalle puun käytölle.

Arvoisa puhemies! Sahateollisuuden kannalta on tärkeää, että puutoimitusten tasaisuus,
volyymi ja tehokkuus varmistetaan. Toiminnan pitkäjänteisyys, ennustettavuus ja asiakas-
lähtöisyys ovat edellytys sahateollisuuden toiminnalle ja kehittymiselle ja kasvulle Poh-
jois- ja Itä-Suomessa. Sahatavara oli toissa vuonna Suomen neljänneksi tärkein vientiartik-
keli. Viennin arvo oli 1,4 miljardia euroa. Lähes kaikki tuotantopanokset ovat kotimaisia.
Sahat käyttävät vuosittain kolmanneksen Suomessa korjatusta raakapuusta ja maksavat
kaksi kolmannesta metsänomistajien kantorahatuloista. Sahatavara on kestävän kehityk-
sen mukainen rakennusmateriaali, ja sen kysyntä kasvaa. Sahojen sivutuotteena syntyvää
haketta, purua ja kuorta käytetään sellu- ja lastulevyteollisuuden raaka-aineina sekä uusiu-
tuvan energian polttoaineena. Sahat ovat siis biotalouden selkärankaa. — Kiitos.

17.50 Eeva-Maria Maijala kesk: Arvoisa puhemies! On muuten mahtava asia, että meil-
le, meidän alueen ihmiselle, erittäin tärkeä asia, Metsähallitus, on näin iso ja merkittävä
asia ja siitä näyttää olevan lähes kaikki kiinnostuneita. Kiitos — tervetuloa vain Savukos-
kelle käytännössä katsomaan, mitä nämä asiat sitten ovat.

Tässä laissa nyt kuitenkin ensimmäinen ongelma on se, että silloin kun tätä lakia alettiin
tekemään ja hoitamaan eteenpäin, niin tämän tiedottaminen on hoidettu huonosti. Ja silloin
kun ihmisellä ei ole tietoa ja on epävarmuutta, niin tilanne saattaa kasaantua jopa niin se-
kavaksi kuin mitä tämä pääsi julkisuudessa kasaantumaan.

Yksinkertaistettuna, mistä tässä laissa on kysymys: Hankintadirektiivi tulee voimaan
nyt huhtikuun puolivälissä. Meidän tulee muuttaa valtion metsätalouden liiketoiminnan
muoto. Siinä on kaikki. Muutetaan valtion metsätalouden liiketoiminnan muoto. Siitä on
seurannaisena se, että meidän pitää esimerkiksi perustaa nämä tasejärjestelyt, jolloin tulee
muun muassa kolmas tase ja muita, käytännössä teknisiä muutoksia tähän asiaan.

Sitten, Savukosken kunta on esittänyt kriittisen mielipiteen valmisteluvaiheessa, niin
kuin moni muukin taho, joitten kanssa olen erittäin paljon tekemisissä, ja ihan aiheestakin,
koska valmisteluvaiheessa ei ollut vielä tietoa. Nyt on paremmin tietoa verotuloasioista.
Oli hyvin paljon epävarmuutta, epätietoisuutta. Oli epävarmaa, minkälainen on tämä joh-
don hoitaminen tässä kokonaisuudessa jatkossa ja miten hoidetaan yhteiskunnalliset vel-
voitteet ja kaikki nämä asiat. Se oli hyvä, että siinä valmisteluvaiheessa nämä tulivat esille,
minkä ansiosta tämä laki on sitten mietintöineen saatu hyvin eteenpäin.

Riskienhallinta. Meidän on todellakin tehtävä tiettyjä poliittisia päätöksiä. Meidän po-
liittisten päättäjien on oltava valmiita tekemään myöskin vahvoja päätöksiä, vaikka tuntuu
välillä siltä, että kaikki, yleisö ja yhteiskunta, eivät ole siihen valmiita, mutta meidän on
tehtävä päätöksiä, jotta pystymme estämään ongelmien kasaantumisen ja ilmenemisen. Me
teimme riskienhallintapäätöksen sillä tavalla, että valitsimme tämän osakeyhtiömuodon tä-
män metsätalouden harjoittamiselle. Ja minkä takia me otimme tämän? Me ainakin Savu-
koskella muistamme sen, miten 70-luvulla kilpailutettiin suuria kairoja hakkuissa ja mitkä
olivat sen seuraukset ynnä muuta. Meillä ei ole varaa palata enää 70-luvulle.

Sitten, yksi olennainen asia on minun mielestäni koko tässä keskustelussa jäänyt todella
huonolle huomiolle. Se on työntekijöitten asema ja rooli. Tässä olisin kaivannut, että eri-
tyisesti nämä työntekijöitten asemasta huolestuneet henkilöt, jotka täällä edustavat enem-
56



Pöytäkirjan asiakohta PTK 25/2016 vp
män työntekijäpuolta, olisivat tuoneet esille edes yhdessä puheenvuorossa sen, miten tulee
käymään Metsähallituksen työntekijöiden. Nämä neuvottelut on aloitettu. Tähän lakiin on
yritetty saada näitä asioita, mutta ainakin minä omalta osaltani tuon esille sen, että on olta-
va tarkkana nyt näissä neuvotteluissa ja kun näitä yhtiöjärjestelyjä tehdään, että varmasti
varmistetaan näitten työntekijöiden asema, että se on nyt ja jatkossa niin, että muun muas-
sa heidän eläke-etuutensa tulevat olemaan samanlaiset kuin ne ovat tällä hetkellä. Tämä on
pakko ottaa vahvasti esille. Muistakaa, te, jotka pystytte tähän vaikuttamaan. Toinen asia
on sitten tämä yhteiskunnallinen tilanne muuten meidän alueellamme. Tämä päätös antaa
varmasti nyt sitten rauhan. Ja tämä on erityisesti Metsähallituksen työntekijöille iso asia,
että tämän jälkeen voidaan taas miettiä asioita rauhassa eteenpäin. Tämä talvi on ollut suu-
rimmalle osalle Metsähallituksen työntekijöistä henkisesti todella raskas. Meidän tehtävä
ja rooli on auttaa heitä eteenpäin.

Sitten, arvoisa puhemies, menen näihin saamelaisasioihin. Minä kannan huolta myös
saamelaisten asemasta erittäin paljon, olenhan minä itsekin osa tätä ryhmää. Olen kemin-
lappalainen, jolla ei ollut viimeksi osoittaa vielä riittävää näyttöä tullakseni merkityksi saa-
melaiskäräjien vaaliluetteloon, mutta korkeimman hallinto-oikeuden päätöksessäkin tuli
selvästi esille, että minun kulttuuriani, taustaani ja lappalaisuuttani se ei kieltänyt. Olen osa
kansaa joka tapauksessa. Me elämme osana luontoa, harjoitamme perinteisiä luonnon elin-
keinoja. Luonnon rikkominen on sama kuin rikkoisi meitä ja meidän elämää. On tärkeää,
että laki on kokonaisuutena semmoinen, että siinä huomioidaan jo lähtökohtaisesti paikal-
listen perinteinen elämä.

Uusi saamelaiskäräjät aloitti juuri toimintansa, ja uusi Metsähallitus-laki tulee myöskin
samaan kokonaisuuteen voimaan. Toivon ja odotan, että ennenkin hyvin hoidettua yhteis-
työtä Metsähallituksen ja saamelaiskäräjien välillä voidaan harjoittaa jatkossa ja erityisesti
vielä paremmin kuin tällä hetkellä. Minä haastan saamelaiskäräjät ja Metsähallituksen toi-
mijat: Ottakaa uusi askel ja laittakaa käytäntöön lain antamat mahdollisuudet. Laki antaa
mahdollisuuden ottaa käytäntöön samat asiat, joita luki aikaisemmassa esityksessä olleissa
heikentämiskieltopykälissä. Miettikääpä tämä tarkemmin. Olen juristina tutkinut pykäliä
heikentämiskielloista. Katsokaapa ja verratkaapa, mitä niissä lukee. Verratkaa siihen, mitä
tässä laissa tällä hetkellä lukee. Tämä laki todellisuudessa antaa samat mahdollisuudet.
Tämä antaa mahdollisuudet. Sen mukaan tässä mennään sitten eteenpäin. Se, minkä takia
niitä ei ihan suoraan heikentämiskieltopykälien nimikkeellä voinut laittaa tähän lakiin nyt-
ten matkaan, on se, että saamelaispolitiikassa tilanne on tällä hetkellä ristiriitainen, ja ILO-
sopimuksen päätöksen aika ei ole nyt. Eli asiat ovat kaikkein tärkeimmät. Asiat on tässä
laissa nytten hoidettu. Me lähdemme rakentaen myöskin näissä saamelaisasioissa eteen-
päin. Tärkeää on nytten uudet rakentavat keskustelut ja mahdollisuudet.

Vielä sen verran kertaan saamelaisasioista, että tässä on hoito- ja käyttösuunnitelma-
asiat; on mainittu saamelaiskäräjien lainsäädännön asiat; on mainittu perustuslailliset oi-
keudet, mitä tässä kuuluu nytten ottaa huomioon; on uudet neuvottelukunnat; on tällä het-
kellä voimassa olevat sopimukset ja käytänteet, jotka pidetään voimassa.

Lopuksi, arvoisa puhemies, on hyvä, että päästään käytännön arkeen ja että tämän jäl-
keen päästään keskustelemaan muun muassa tuottovaatimuksesta. Ja siitä olen kyllä sitä
mieltä, että se on aivan ehdottomasti ylimitoitettu tällä hetkellä. Metsähallitus hakkaa mei-
dän alueella metsiä ehdottomasti liian nuorena ja niin pois päin, mutta se on sitten jo toisen
keskustelun aihe. Hoidamme tämän organisaation kuntoon ja alamme sen jälkeen vasta
keskustelemaan hakkuista.
57



Pöytäkirjan asiakohta PTK 25/2016 vp
17.59 Timo V. Korhonen kesk: Arvoisa puhemies! Voisin heti aloittaa tuohon edustaja
Maijalan puheenvuoron loppuun liittyen toteamalla aivan samoin kuin edustaja Maijala-
kin, että niin minustakin, Metsähallituksen tuottovaatimus tällä hetkellä on liian korkea.
Valitettavasti hakataan aivan liian nuoria metsiä tällä hetkellä.

Metsähallitus on merkittävä toimija koko Suomen ja suomalaisten kannalta monestakin
eri näkökulmasta. Merkitys kuitenkin vaihtelee alueellisesti. Kuten kaikki tiedämme, niin
pohjoisessa Metsähallituksen rooli on tietysti huomattavasti merkittävämpi suuren metsän-
omistuksen myötä kuin täällä etelässä. Ja sitä taustaa vasten on tietysti hyvä, että tässä uu-
dessa Metsähallitus-laissa myös 39 §:ssä esitetään perustettavaksi neuvottelukuntia, jotka
olisivat päätöksenteon apuna ja antaisivat sitä alueellista näkökulmaa Metsähallituksen
päätöksentekoon.

Kun lakiesitys oli joulukuussa lähetekeskustelussa, oli itselläni useita kysymysmerkke-
jä silloisen lakiesityksen sisällöstä. Ensinnäkin onko ja oliko esitetyn tyyppiseen yhtiöittä-
miseen ja muutokseen tarvetta? Metsähallitus on valtion liikelaitos, joka hakkaa metsiään
ja myy puuta samoilla markkinoilla kuin yksityiset yritykset. Valtion liikelaitos ei voi men-
nä konkurssiin. Niillä on veroetu yritysten maksamiin yhteisöveroihin verrattuina. Riskinä
siis on ja oli, että ilman muutoksia Metsähallituksen toiminta vaikeutuisi merkittävästi kil-
pailun vääristymisriskin myötä.

Myös EU:n hankintadirektiivi tulee voimaan huhtikuussa, minkä jälkeen valtio ei enää
voisi myöntää yksinoikeutta metsätalouden harjoittamiseen omalle yhtiölleen. Tämä ai-
heutti tietysti lain käsittelyyn oman aikatauluvaatimuksensa.

Itse olen ymmärtänyt, että yhtiöittämiseen johtava lainmuutos on tehtävä jo senkin
vuoksi, etteivät EU-säädökset hankintadirektiivi mukaan lukien jatkossakaan tulisi aiheut-
tamaan uhkaa. Lakiesityksellä varmistetaan, että uuden EU-hankintalainsäädännön puit-
teissa ulkomaalaisilla ja ulkomaisilla toimijoilla ei ole mahdollisuutta tunkeutua valtion
metsiin, vaan korjuu tapahtuu nyt ja tulevaisuudessa kotimaisesti.

Osakeyhtiöittäminen oli sitten poliittinen ratkaisu, jolle toki mietinnön vastalauseessa
on esitetty vaihtoehtoja. Uuden lain lähtökohta kuitenkin on, että Metsähallituksen hallin-
nassa olevat valtion maa- ja vesialueet muodostavat kokonaisuuden, jota on tarkoituksen-
mukaista hoitaa yhdessä organisaatiossa, ja siksi nyt on valittu sitten tämä osakeyhtiöittä-
misratkaisu. Eli Metsähallituksen puukauppaa ja korjuuta tekevä osio yhtiöitetään koko-
naan valtion omistamaksi yhtiöksi. Tätä yhtiötä ei voida myydä, niin kuin täällä on useissa
puheenvuoroissa todettu. Lakiesitykseen on rakennettu palomuuri, joka estää Metsähalli-
tus Oy:n siirtämisen mihinkään valtion omistuksesta. Yhtiölle ei siirretä hehtaariakaan val-
tion maa- ja vesiomaisuutta, vaan se käyttää sitä yksinoikeudella käyttöoikeussopimuksen
nojalla ja, huom., eduskunnan asettamien tulostavoitteiden mukaisesti. Metsähallitus hal-
linnoi yhtiön toimintoja kuten tähänkin saakka.

Julkisessa keskustelussa esillä ollut kolmas tase on täälläkin aiheuttanut tänään monia
puheenvuoroja ja kysymyksiä. Itse ymmärrän niin, että kolmannen taseen muodostaminen
selkiyttää nykytilannetta. Siinä merkittävillä alueilla ei ole tuottotavoitteita, alueet kuulu-
vat Metsähallituksen hallituksen toimivaltaan ja mikäli näille alueille tulee vastaisuudessa
merkittävää liiketoimintakäyttöä, voidaan ne siirtää eduskunnan päätöksellä tuottovaateen
alaisuuteen. Kansallispuistoja, luonnonpuistoja tai erämaa-alueita ei kolmannessa taseessa
ole.

Siirtyvät alueet ovat siis sekakäyttöalueita, jotka ovat pääosin tuottamatonta virkistys-
luontoa. Ne vertautuvat luonteeltaan valtion retkeilyalueisiin, jotka ovat jo nyt Metsähalli-
58



Pöytäkirjan asiakohta PTK 25/2016 vp
tuksen tuottotaseessa. Retkeilyalueita taasen koskee ulkoilulaki, joka rajaa niiden käyttöä.
Retkeilyalueilla voi tehdä hakkuita, mutta kevyemmin kuin muilla valtion mailla eli retkei-
lykäyttö huomioon ottaen. Kolmannen taseen alueita on määrä käyttää samassa hengessä.
Alueilta ei siis odoteta sinällään tuottoja. (Hanna Halmeenpää: Entäs ne virkistysalueet?)

Esityksessä ollut johtamisjärjestelmä ei joulun alla myöskään vaikuttanut selkeältä. Pel-
käsin, että esityksen mukainen johtamisjärjestelmä johtaa sekavaan ja jopa tehottomaan
johtamisjärjestelmään kaksipäisyytensä takia. Katsoin, että kansallisella elinkeinolla pitää
olla oikeus siihen, että valtio puhuu maistaan yhdellä äänellä. Tätä ohjaus- ja johtamisjär-
jestelmää on selkeytetty valiokuntakäsittelyssä. Metsähallitusta ohjataan edelleenkin kah-
den ministeriön toimesta, mutta ristiriitaisuuksia suhteessa nykytilanteeseen on poistettu ja
johdon vastuita selkeytetty. Eduskunnan päätösvalta suhteessa Metsähallitukseen säilyy
ennallaan, ja eduskunta asettaa koko konsernin tulostavoitteen aivan kuin tähänkin saakka.
Mutta tässä on pakko todeta, että johtamisjärjestelmän selkeyttäminen jäi tässä lakiesityk-
sessä vielä vajaaksi.

Valtion maa- ja vesiomaisuus siis säilyy valtion omistuksessa, kuten tähänkin saakka.
Sitä ei olla yhtiöittämässä. Muutoksia alueitten käyttöön ei sinällään ole tulossa.

Lakiesityksessä on huomioitu Metsähallituksen yhteiskunnalliset velvoitteet, ja ne kos-
kettavat myös puukauppaa ja korjuuta harjoittavaa yhtiötä. Lailla valtion maiden käyttö ei
muutu. Muutoksia jokamiehenoikeuteen, metsästykseen, kalastukseen tai maastoliiken-
neoikeuksiin ei lain osalta tule. Matkailun toimintaedellytysten turvaaminen on myös huo-
mioitu lakiesityksessä ensimmäistä kertaa. Erittäin tärkeää on se, että uusi Metsähallitus-
laki turvaa valtion maiden virkistyskäytön nykykäytännön mukaan. Myös yhtiön talous-
metsäalueilla virkistyskäyttö on huomioitava. Metsähallituksen tehtävänä on jatkossakin
hoitaa, käyttää ja suojella valtion maa- ja vesiomaisuutta kestävästi. Kestävyyteen taasen
kuuluu ekologinen, taloudellinen ja sosiaalinen kestävyys.

Maa- ja metsätalousministeri on ja onkin hyvin todennut, että Metsähallituksen toimin-
nassa yhteiskunta myös tinkii voitostaan ja voitoistaan, jotta monimuotoisuutta, työllisyyt-
tä, metsien virkistys- ja retkeilykäyttöä sekä poronhoitoa ja saamelaiskulttuuria voidaan
edistää. Valtion maiden yhteiskunnallinen ohjaus säilyy ennallaan.

Olin myös joulun alla huolissani kuntien verotuloista. Maa- ja metsätalousvaliokunnan
käsittelyn mukaan kuntien Metsähallituksen toiminnasta saamat yhteisöverotuotot säily-
vät kohtuullisina. Valiokunta on kuitenkin mietinnössään pitänyt välttämättömänä, että
mahdolliset haitalliset vaikutukset kuntien talouteen estetään. Siksikin valiokunnan lausu-
maehdotus numero 2 on tärkeä.

Oleellista ja tärkeää on myös se, että työpaikat säilyvät siellä, missä ne ovat tähänkin
saakka olleet.

Eli, arvoisa puhemies, kuten sanoin, epäilin joulun alla lähetekeskustelussa tätä Metsä-
hallitus-lakia, mutta tällä hetkellä tämän valiokunta- ja eduskuntakäsittelyn myötä voin to-
deta, että kannatan lämpimästi tätä lakiesitystä esitetyssä muodossa.

18.08 Krista Mikkonen vihr: Arvoisa puhemies! Metsähallitus-laki on herättänyt run-
saasti keskustelua, eikä se ole ihme. On kyse kuitenkin siitä, miten valtion omistamia met-
sä-, vesi- ja maa-alueita hallitaan, meidän yhteistä kansallisomaisuuttamme.

Kun Metsähallitus-lakia lähdettiin tekemään, niin yhtenä syynä oli nimenomaan se, että
EU:n hankintadirektiivi tuo sen muutoksen, että meidän täytyy varmistaa, että me voimme
Metsähallituksen liiketaloustoiminnan pitää omissa käsissämme. Se on hyvä asia, että me
59



Pöytäkirjan asiakohta PTK 25/2016 vp
varmistamme sen, että meillä työpaikat säilyvät täällä, mutta nyt tämän lain valmistelun
myötä tähän on otettu paljon muitakin asioita mukaan, ja ne ovat ne, jotka kansalaisia huo-
lettavat. Kyllä tämä Oy:kin kansalaisia huolestuttaa, mutta itse olen iloinen siitä, että lähe-
tekeskustelussa vaadittu kirjaus siitä, että se on 100-prosenttisesti valtion omistama ja se
vaatii sitten muutoksia täällä eduskunnassa, jos sieltä mitään aiotaan myydä, on nyt huo-
mioitu lakiesityksessä, ja se hälventää pahimpia pelkoja. On totta, että olisi varmaan ollut
muitakin keinoja varmistaa tämä hankintadirektiivin noudatettavuus kuin yhtiöittäminen,
mutta olen ymmärtänyt, että tässä aikataulussa se olisi ollut niin hankalaa, että mentiin tä-
hän osakeyhtiömuotoon.

Mutta täytyy sanoa, että vaikka liikkeellä on väärääkin tietoa ja ehkä aiheettomia pelko-
ja, niin kyllä hallituspuolueet itsekin ovat tässä käsittelyprosessissa lietsoneet sitä pelkoa.
Se, että silloin kun lakia aloitettiin valmistelemaan tämän hallituksen alla, niin julkista kuu-
lemiskierrosta ei haluttu järjestää, se, että lähetekeskustelu haluttiin käydä täällä ilman, että
ministeri oli läsnä, ja se lopulta oli kello 4 aamuyöllä, ja se, että hallituspuolueet olisivat
edelleen halunneet jatkaa keskustelua ilman, että ministeri oli läsnä — kyllähän ne ilman
muuta herättivät kysymyksiä, että mikä koira tässä on haudattuna, ja se, että sitten vielä
ihan viime metreissä valiokuntaan hallituspuolueet tuovat muutosesityksiä, jotka ovat pe-
rustuslain vastaisia.

Tässä kohtaa täytyy kyllä antaa tunnustusta ministeri Tiilikaiselle siitä, että hän halusi
varmistaa, että se lähetekeskustelu sitten käytiin niin, että hän oli täällä läsnä, ja toisaalta
siitä, että hän oli tänään täällä kuulemassa ja myös torppasi nämä viime metreillä tuodut,
kaikkein hurjimmat muutosesitykset, mitä hallituspuolueitten suunnalta tähän lakiin olisi
haluttu.

Niitä huolia, mitä tähän lakiin jää, on toki se, että kyllähän tässä nyt merkittävästi hei-
kennetään Luontopalveluiden asemaa ja ympäristöministerin ohjausvaltaa ja päätösvaltaa
liukuu Metsähallituksen hallitukselle ja pääjohtajalle, joita ohjaavat ennen kaikkea ta-
lousintressit. Nämä uhkaavat luonnonsuojelun tasoa ja retkeily-, matkailu- ja virkistys-
käyttöä, ja samalla on vaarana se, mitkä ovat kansalaisten mahdollisuudet nauttia Suomen
hienosta luonnosta tulevaisuudessa.

Tämä kolmas tase, josta tänään on paljon puhuttu, on se iso asia, mikä tuo tähän lakiesi-
tykseen sekavuutta. Tuntuu, että tänä iltanakaan tähän ei ole saatu vastausta, vaikka tästä
on paljon puhuttu, ja tuntuu siltä, että monet tulkitsevat tätä omalla tavallaan. Se ei oikeas-
taan ole ihmekään, sillä tässä itse lakiesityksessä on aika tulkinnanvaraisesti esitetty, mitä
tämä tarkoittaa, ja siitä kolmannesta taseesta puhutaan siellä lain perusteluissa mutta ei var-
sinaisesti pykälätekstissä. Sen takia varmaan jokainen tulkitsee sitä vähän niin kuin itse nä-
kee, ja sen takia sanotaan, että mikään ei oikeastaan muutu, mutta kuitenkin siellä tapahtuu
semmoisia siirtoja, jotka ihmetyttävät. Miksi ne Ylä-Lapin virkistysalueet eivät ole nyt
siellä kolmannessa taseessa, vaikka nyt on kerrottu, että tämä tase on tämmöinen talous-
käytön ja luonnonsuojelukäytön välitase? Eikö niiden pitäisi olla siellä? Miksi siellä eivät
ole valtion retkeilyalueet, eivätkö ne juuri ole tämäntyyppisiä alueita?

Toinen asia, mikä on paljon herättänyt huolta, on se, miten saamelaisten asemat ja oi-
keudet turvataan. Täällä on sanottu, että saamelaisten asema ei muutu, että se jopa voisi vä-
hän parantuakin neuvottelukuntien luomisen myötä, mutta sitten samanaikaisesti kuiten-
kin valtava määrä Ylä-Lapin luontaistalousalueista elikkä porolaitumista siirretään Luon-
topalveluiden hallinnasta liiketalouspuolelle. Ilman muuta se aiheuttaa saamelaisissa huol-
ta, ja juuri tämän takia lakiin olisi pitänyt saada saamelaisten oikeuksien heikentämiskiel-
60



Pöytäkirjan asiakohta PTK 25/2016 vp
topykälä, jolla olisi varmistettu se, että tämä huoli on aiheeton. Hallituspuolueet ovat pe-
rustelleet sillä sitä, että saamelaisten oikeuksien heikentämiskielto puuttuu tästä
lakiesityksestä, että sitä ei pidä nyt tehdä, koska ILO-sopimusta ei ole ratifioitu. Mutta kui-
tenkin meillä on nämä vastaavat kiellot nyt kirjattu niin metsälakiin, kaivoslakiin kuin ve-
silakiin, ja kyllä niiden tässäkin laissa olisi pitänyt olla.

Arvoisa puhemies! Jos tällä lailla nyt ainoastaan perustettaisiin tämä yhtiö, niin en itse
kantaisi tästä niin suurta huolta. Mutta ongelmana on, että tämän yhtiöittämisen mukana on
ujutettu niin paljon sellaisia kohtia, jotka heikentävät Luontopalveluiden asemaa sekä ym-
päristöministeriön valtaa ja luovat uhkakuvan siitä, miten meidän tulevaisuudessa valtion
omistamia metsiä ja maita hallitaan, miten suuressa roolissa ovat talousintressit ja minkä-
lainen painoarvo annetaan muulle metsien hyöty- ja virkistyskäytölle. Tämän takia lakiesi-
tystä on tällaisenaan vaikea kannattaa, ja kannatan edustaja Halmeenpään tekemiä pykälä-
lakimuutoksia. Jos ne saadaan tähän lakiin, niin silloin tämä on hyväksyttävissä.

18.15 Sirkka-Liisa Anttila kesk: Arvoisa rouva puhemies! Metsähallitus-lain valmiste-
lua on todella tehty pitkään. Omana ministeriaikanani muistaakseni vuonna 2009 tämä val-
mistelu käynnistyi siitä yksinkertaisesta syystä, että oltiin hyväksymässä lakiesitys, joka
kumosi liikelaitoslain vuoden 2010 alusta. Se on se tausta, minkä takia tämä lainvalmistelu
aikanaan käynnistyi.

Tämän Metsähallitus-lain ympärillä käyty keskustelu on ollut osittain yliampuvaa. Ih-
misiä on peloteltu aivan turhaan. Omaan sähköpostiinikin on tullut viestiä, missä ihmiset
kyselevät, voinko minä enää käydä ja liikkua esimerkiksi tietyn kansallispuiston alueella,
esimerkiksi Lammilla. Olen kysyjälle vastannut, että aivan samalla tavalla, mitään muu-
toksia siihen ei ole tulossa. Tätä taustaa vasten olenkin todella surullinen siitä, että eräät
luontojärjestöt yhdessä vihreiden kanssa ovat tämän pelottelukampanjan takana. (Teuvo
Hakkarainen: Juuri näin!) Omia poliittisia päämääriä on syytä ja hyvä edistää, mutta sil-
loin pitää pysyttäytyä faktoissa. Se olisi se hyvä vaatimus, koska muuten meillä on liian
paljon erilaisia totuuksia ilmassa eikä kukaan tiedä, mikä on oikea totuus.

Miksi laki nyt sitten tosiaan piti tehdä? Kysymys on siitä, että Metsähallitusta koskeva
puitelaki eli vanha liikelaitoslaki kumottiin vuonna 2010, sen vuoden alusta, ja kuluvan
vuosikymmenen Metsähallitus on siis elänyt sellaisella lainsäädäntöpohjalla, joka on pe-
rustunut kumottuun lainsäädäntöön. Tällainen tilannehan ei voi kohtuuttoman pitkään jat-
kua. Lakiuudistuksen tarkoituksena on saada voimaan ajantasaistettu ja kilpailuneutraali
Metsähallitus-laki, ja sitä nyt täällä olemme käsittelemässä, mikä on erittäin hieno asia.

Euroopan unionin hankintadirektiivi tulee voimaan huhtikuussa. Sen jälkeen valtio ei
voi enää myöntää yksinoikeutta metsätalouden harjoittamiseen omalle yhtiölle. Tämä on
se todellinen syy, miksi tällä lakiesityksellä on nyt tällä hetkellä kiire. Sen jälkeen ei tätä
oikeutta ja mahdollisuutta enää ole.

Metsähallitus on joka vuosi tinkinyt omasta tuloksestaan luonnonsuojelun, luonnon mo-
nimuotoisuuden, luonnonsuojelun ekologisuuden ja luontopalvelujen ynnä muiden turvaa-
miseksi. Täällä ministeri Tiilikainen erinomaisella tavalla kuvasi sitä, miten tärkeää on,
että tässä uudistuksessa säilytetään Metsähallitus kokonaisuutena. Omana ministeriaikana-
ni selvitimme sen arvon, mikä näkyy Metsähallituksen tuoton alentumisena näiden edellä
mainittujen tehtävien hoitamiseksi. Se on iso raha. Se on 54 miljoonaa euroa, siitä on ole-
massa selvitys 2010-luvun alusta. Tämä tarkoittaa sitä, että jos ympäristöhallinto erottaisi
Metsähallituksesta nämä luonnon monimuotoisuuden, luonnonsuojelun ynnä muut tehtä-
61



Pöytäkirjan asiakohta PTK 25/2016 vp
vät, niin sitten pitäisi valtion budjettiin löytää se 54 miljoonaa euroa jostain rahaa, jos sitä
ei voida hoitaa niin kuin sitä tällä hetkellä hoidetaan sieltä Metsähallituksen sisältä, kun
tämä on hyvin yhteen integroitunut. Eli tämä Metsähallituksen kokonaisuuden, sen yhte-
näisyyden säilyttäminen on erittäin arvokas asia myöskin taloudellisesti, kuten juuri ker-
roin.

Metsähallitus toimii aivan erinomaisesti omien sidosryhmiensä suuntaan. Sidosryhmil-
le järjestetään osallistamistilaisuuksia, joissa jokainen todella voi vaikuttaa ja kertoa mie-
lipiteensä. Tämä on minusta sellaista esimerkillistä toimintaa, mitä pitäisi olla muuallakin
silloin, kun puhutaan luonnonsuojelusta, luontoarvoista ja muista. Yhteistyö on se, jolla
näitä asioita parhaiten ratkaistaan, niin eri sidosryhmien kuin muidenkin eri tahojen kans-
sa.

Eli kaiken kaikkiaan nyt ollaan saamassa Metsähallitus-laki, jonka kanssa voidaan ai-
van erinomaisesti elää, (Puhemies koputtaa) ja mikä tärkeintä, vielä kerran muistutan siitä:
nyt säilyy kokonaisuutena se koko Metsähallitus, eikä se hajoa useampaan osaan, jolloin
tarvittaisiin sinne budjettiinkin se 54 miljoonan arvoinen raha, joka nyt syntyy sieltä Met-
sähallituksen sisältä. Tätä vain ei aina huomata. Tämä on erittäin merkittävä kysymys
myös luonnonsuojelulle, luontoarvojen säilymiselle, ekologisuudelle. Pidetään tämä yh-
dessä mielessä.

Toinen varapuhemies Paula Risikko: Otetaan pari vastauspuheenvuoroa, tai ainakin yk-
si.

18.20 Satu Hassi vihr (vastauspuheenvuoro): Arvoisa puhemies! Edustaja Anttila moitti
väärien tietojen levittäjiä. Nyt kysyisin: milloin edustaja Anttila on huomannut vihreiden
levittävän tästä yhtiöittämisestä niitä tietoja, jotka ovat perusteettomia? Nimenomaan tä-
män lain eduskuntakäsittelyssä vihreät ovat todenneet, että tämä yhtiöittäminen ei ole se
suurin huoli vaan kaikki se muu, ympäristöministeriön aseman ja Metsähallituksen luon-
topalvelujen aseman heikentäminen, mitä tämän lain yhteydessä tapahtuu. Edustaja Antti-
la, joka sinänsä oikeutetusti kritisoitte väärien tietojen levittämistä: voisitteko nyt kertoa,
missä olette huomannut vihreiden levittävän tätä väärää väitettä yhtiöittämisestä?

18.21 Ville Niinistö vihr (vastauspuheenvuoro): Arvoisa puhemies! Keskusta nyt on pro-
filoitunut tässä puolueena, joka sanoo, että ei ole merkittäviä muutoksia, ja samaan aikaan
se on itse ajanut selkeitä heikennyksiä luonnonsuojelun asemaan, Luontopalvelujen ase-
maan, ympäristöministeriön asemaan, joista osa kyllä on torpattu, ja perustaa muiden hal-
lituspuolueiden tuella kolmannen taseen, jolle ei ole mitään käyttötarkoitusta kerrottu,
muuta kuin että liiketalousjohto käyttää niitä maita haluamallaan tavalla, ja valtioneuvosto
jatkossa voi siirtää tosiasiassa mitä tahansa maita, metsiä ja vesiä luontotaseesta eduskun-
nan siihen puuttumatta tähän kolmanteen taseeseen — ja te ette ole kertoneet, miksi näin
tehdään. Se on aika heikkoa valmistelua, että tällainen loppumetreillä on tuotu tähän esille.
Tähän toivoisin vastauksia, eikä ministeri Tiilikaisella ole tähän mitään muuta vastausta,
ehkä sitten keskustan kenttä haluaa heikentää luonnonsuojelua.

18.22 Sirkka-Liisa  Anttila  kesk  (vastauspuheenvuoro): Arvoisa puhemies! Edustaja
Hassille ihan lyhyesti, että minun sähköpostistani löytyy monta sellaista virheellistä vies-
tiä, joiden takana on varmasti henkilöitä, jotka ovat vihreän puolueen jäseniä. En lähde
62



Pöytäkirjan asiakohta PTK 25/2016 vp
erikseen ketään syyttämään, mutta aikamoinen kampanja on saatu aikaiseksi, ja siellä on
merkittävä osa väärää tietoa. On hyvä, että tehdään erilaisia kampanjoita, mutta faktaa sai-
si olla vähän enemmän. (Satu Hassi: Kampanja on, mutta onko se vihreiden kampanja?)

18.23 Ville Niinistö vihr (vastauspuheenvuoro): Arvoisa puhemies! Jos kansalaiskeskus-
telussa on mielipiteitä, mitkä eivät miellytä keskustan kansanedustajia, niin ei siitä tarvitse
närkästyä ja sanoa, että tämän täytyy olla vihreiden ja vihreän puolueen vika. Meidän si-
vuiltamme voi käydä katsomassa kaikki kannanotot, jotka minä puolueen puheenjohtajana
tai puolue muuten on tehnyt. Niissä ei ole asiavirheitä. Sille, että kansalaiskeskustelussa ih-
misillä voi olla myös muita näkemyksiä, joita me emme ohjaa, me emme voi mitään.

Tämä yhtiöittämiseen liittyvä keskustelu: Minä myönnän sen, että siinä on ollut kyllä
ylilyöntejä mukana. Mutta ennen kaikkea olennainen kysymys siinäkin on se, että kansal-
lisomaisuus, se, mitä valtion metsille ja vesille tehdään, että se säilyy eduskunnan käsissä,
on meidän mielestämme ensiarvoisen tärkeätä, ja te ette voi väittää, etteikö tämä tässä
heikkenisi, koska kolmannen taseen ja luontotaseen väliset tasesiirrot jatkossa ovat ainoas-
taan hallituksen selän ja päätöksen takana, eivät eduskunnan. (Puhemies koputtaa) Silloin
liiketalousjohto voi ryhtyä tekemään näillä mailla asioita, toki muun lainsäädännön sitä ra-
joittaessa, mutta vastuu siirtyy luontoviranomaisilta liiketalousjohdolle. Lapin metsärau-
hakin voi olla siinä vaarassa, jos saamelaiset kokevat, että heidän elinkeinojensa harjoitta-
minen (Puhemies koputtaa) vaikeutuu, kun neuvottelukumppani muuttuu.

Toinen varapuhemies Paula Risikko: Ja edustaja Hassilla oli lyhyt.

18.24 Satu Hassi vihr (vastauspuheenvuoro): Arvoisa puhemies! Vihreät eivät lähettele
edustaja Anttilan sähköpostiin viestejä. Haluaisin huomauttaa tästä yhtiöittämisestä, josta
on ollut tämä suurin älämölö ja eniten vääriä tietoja, että vihreitten vastalauseessa ei ky-
seenalaisteta sitä vaan ne yhtiöittämisen siivellä tehtävät asiat.

Toinen varapuhemies Paula Risikko: Edustaja Anttila haluaa vielä vastata.

18.24 Sirkka-Liisa Anttila kesk (vastauspuheenvuoro): Arvoisa puhemies! Ihan lyhyes-
ti vain. Ministeri Tiilikainen täällä erinomaisella tavalla vakuutti omassa puheenvuoros-
saan, että tällä ratkaisulla ei siirry aariakaan valtion omistamaa omaisuutta, josta tässä on
puhe, mihinkään muualle. Sitten kun sitä myydään, se tulee eduskunnan päätettäväksi.
Kannattaisi miettiä, ettei aina loisi jokaisesta asiasta uhkakuvaa oletusten varassa.

Toinen varapuhemies Paula Risikko:  Sitten mennään puhujalistaan, edustaja Meri.

18.25 Leena Meri ps: Arvoisa rouva puhemies! Tästä oli ihan kiinnostava keskustella, ja
olisin toki voinut odottaa vielä puheenvuoroani.

Olen itse sitä mieltä, että täällä on hyvin paljon tuotu esille sitä, kuinka metsä on tärkeä
sielunhoitaja ja luonto on erittäin tärkeä arvo, ja minä henkilökohtaisesti pidän meidän
metsiämme ja luontoamme erittäin rakkaina ja ulkoilen todella, todella paljon. Silloin kun
tämä Metsähallitus-laki tuli keskusteluun ja eduskuntaan, niin itsekin huolestuin, kun tuli
ilmoille tällaisia, että myydäänkö pohjavetemme ja myydäänkö metsämme. Itse asiassa
juuri äsken sain eräältä tuttavaltani viestin, että onko todella nyt näin, että pohjavedet ovat
63



Pöytäkirjan asiakohta PTK 25/2016 vp
pian myynnissä, ja jouduin taas äsken tuossa vastaamaan, että ei näin ole. Tästä syystä it-
sekin lähdin kuuntelemaan tätä asiaa erittäin herkällä korvalla, ja perustuslakivaliokunnas-
sa myös perustuslain kannalta tätä asiaa tarkasteltiin — olen siellä jäsenenä — ja siellä oli
sitten EU-kilpailuoikeuden asiantuntija, ja minä tulin vakuuttuneeksi, että tämä hankinta-
direktiivi edellyttää meiltä toimenpiteitä. Itsekin olen sitä mieltä, että asiat pitää hyvin tut-
kia ja puntaroida ja selvittää, ja minä olen henkilökohtaisesti tullut nyt vakuuttuneeksi sii-
tä, että tämä järjestely on tehty niin, että meidän pohjavetemme ja maaomaisuutemme ei-
vät ole myynnissä, ja minä en ainakaan tämän kilpailuoikeuden asiantuntijankaan käsitys-
ten perusteella uskaltaisi riskeerata sitä, että jos me emme nyt toteuttaisi tätä, niin meille
voisi todella oikeasti käydä näin. Itse pidän tärkeänä sitä, että kun kansalaiset, saamelaiset
ovat tuoneet tätä huolta esille, että siitä asiasta täytyy voida keskustella, se on erittäin hyvä.
Hyvä, että kansalaiset ovat tuoneet tämän huolenaiheen.

Mutta tämän päivän keskusteluissa — niin kuin siinä ensimmäisessä lähetekeskustelus-
sa silloin, kun ministeri Tiilikainen oli täällä paikalla — jotenkin tuntui, että vaikka kuinka
kerrottaisiin ja sitä asiaa tuotaisiin esille, niin ei haluta ehkä täällä eduskunnassa uskoa.
Olettaisin, että kansalaiset varmaan pikkuhiljaa alkavatkin uskoa, mutta se on myös meistä
kiinni ja myös oppositiosta kiinni, miten siihen halutaan suhtautua, että annetaanko vah-
vistavaa vai heikentävää signaalia täältä päin. Täällä muistaakseni keskustan edustaja Kär-
nä sanoi, että hän ei voisi koskaan olla myymässä Suomen maa- ja vesiomaisuutta, ja minä
voin sanoa, että en minäkään. Monesti esimerkiksi Hyvinkään kaupunginvaltuustossa, kun
olen jäsenenä, olen huomannut, että minä olen jopa vihreämpi kuin vihreät. Esimerkkinä
kertoisin ihan semmoisen, että meillä on luonnonsuojelualue siellä ja vihreät haluavat siel-
lä sitten pitkospuita, että kaikki pääsevät sitten sinne rauhoitettujen eläinten luokse katso-
maan, kun linnut pesivät, ja minä vastustin sitä pitkospuuasiaa sen takia, kun minä olin sitä
mieltä, että antaa niitten lintujen rauhassa pesiä, että ei ihmisten tarvitse joka paikkaan
päästä mekkaloimaan. Tämä nyt vain esimerkkinä siitä, että minä henkilökohtaisesti ihan
aidosti olen katsonut, että tämä asia ei mene niin kuin julkisuudessa on nyt näitä esitetty.
Minä en tiedä, kuka niitä levittelee tai on levittelemättä, minä en nyt sitä lähde pohtimaan.
Minusta on kaikista tärkeintä se, että meillä omistus säilyy valtiolla ja meidän omaisuut-
tamme ei voi myydä minnekään kolmansille osapuolille.

Sitten minun täytyy vielä sen verran sanoa — tuossa debattipuheenvuorossa en saanut
puheenvuoroa enää sitten, kun en heti onnistunut taas pyytämään — kun SDP ja vasem-
misto erityisesti syyttivät meitä siitä, että perussuomalaiset vain istuvat täällä hiljaa, että ne
ovat varmaan kääntäneet takkinsakin. No, en minä tiedä, ainakin minä henkilökohtaisesti
jotenkin koen, että minä en jaksa siihen minuutin juupas—eipäs-leikkiin lähteä, että siinä
joku sanoi, että joku myydään ja tase on siellä ja tase on täällä, ja toinen sanoi, että ei ole.
En minä ainakaan kokenut tarpeelliseksi lähteä sitä väittelyä siinä sen enemmälti kommen-
toimaan ja samoja hokemaan kuin kaikki muutkin. Ei se tarkoita sitä, että on takki käänty-
nyt, jos ei viitsi osallistua semmoiseen vähän — no, jätänpä sanomatta, minkä tyyppiseen
keskusteluun, mutta jokainen voi nyt sitten mielessään lisätä sen sanan siihen.

Sitten vielä, vasemmiston Mustajärvi oli jotenkin niin mainio, kun hän perussuomalai-
sia koko ajan kauheasti moitti ja että kun on viime kaudella tehty sitä ja tätä, ja tätä lakia on
yhdeksän vuotta valmisteltu, niin onkos se jotenkin ihan kauheata, että tämä laki saadaan
vihdoinkin päätökseen, ja varsinkin nyt, kun se hankintadirektiivi painaa päälle, että nytkö
se pitäisi taas palauttaa yhdeksäksi vuodeksi valmisteluun? Okei, ymmärrän, että edellisel-
lä vaalikaudella hallituksella oli vähän semmoinen tyyli, ettei niitä asioita oikein saatu
64



Pöytäkirjan asiakohta PTK 25/2016 vp
eteenpäin, mutta meillä on nytten minusta toimiva hallitusyhteistyö. Toki me olemme
asioista eri mieltä ja varmasti väännämme omissa ryhmissämme asioista ja yritämme saa-
da ne asiat mallilleen, mutta kyllä tässä Suomen etu ratkaisee, ja voitte olla aivan vakuut-
tuneita siitä, että joka ikinen meistä on kiinnostunut Suomen luonnosta, ja siitä, että me
omistamme maamme ja vetemme. Se on aivan varma asia.

18.30 Markus Lohi kesk: Arvoisa puhemies! Täällä keskustelussa on nostettu esiin eri-
laisia uhkia ja pelkoja, jotka liittyvät tähän Metsähallitus-lakiesitykseen ja esimerkiksi sii-
hen kolmanteen taseeseen ja niin edelleen. Uskon, ja varmasti on niin, että nämä pelot ovat
ihan aitoja tunteita, mutta toinen asia on sitten, perustuvatko ne tähän hallituksen esityk-
seen tai onko tapahtumassa jotain konkreettista muutosta tämän jälkeen, mikä todellisuu-
dessa aiheuttaisi sen, että nämä pelot realisoituisivat. Minun vahva käsitykseni on kyllä se,
että tässä se perusajatus on ollut koko hallituksen esityksen antamisen yhteydessä ja sen
jälkeenkin, että vaikka Metsätalous Oy perustetaan eli se puumyyntiliiketoiminta yhtiöite-
tään, niin tosiasiassa halutaan, että kutakuinkin nykyisen kaltainen toiminta Metsähallituk-
sessa jatkuu ja ei tapahdu käytännössä mitään isompaa muutosta. Uskon, että tämä on var-
masti kaikkien tahtotila tämän osalta.

Mutta yksi, mikä varmasti pitää varmistaa jatkossa, kun tarkempia säännöksiä ministe-
riössä laaditaan, on se, että Pohjois-Suomen kunnille, joille tämä on erittäin merkittävää
verotulojen näkökulmasta, turvataan heidän verotulonsa myös jatkossa. Tähän on saatu lu-
pauksia, että näin tulee myös käymään jatkossa, ja näin pitääkin käydä.

Haluan myös korostaa tässä vielä sitä, että Lapissa kaikki haluavat säilyttää metsärau-
han. Ja mehän uskomme siihen, että me pystymme kestävällä tavalla yhteensovittamaan
maankäytön eri intressit. Sen takia olisin pitänyt parempana, että myös tähän osakeyhtiötä
koskevaan lakiin olisi otettu selkeä pykälä, joka olisi valtuuttanut ja velvoittanut osakeyh-
tiön henkilöstön yhteensovittamaan maankäytön eri muodot siellä käytännön tasolla. On
harmi, että sitä ei otettu, tämä pitää nyt hoitaa toisella tavalla, mutta olisi ollut paljon sel-
keämpi, että — niin kuin talousvaliokunta lausunnossaan toteaakin — tällainen valtuutus
olisi otettu itse lakiin.

Toinen varapuhemies Paula Risikko: Otetaan vastauspuheenvuoroja sitten myöhem-
min, jos tarve vaatii, mutta mennään hetkeksi listaan.

18.32 Kari Kulmala ps: Arvoisa rouva puhemies! Hallituksen esityksessä ehdotetaan
säädettäväksi uusi laki Metsähallituksesta. Metsähallituksen yleistehtävänä olisi edelleen
valtion maa- ja vesialueiden haltijana hoitaa, käyttää ja suojella hallinnassaan olevaa val-
tion maa- ja vesiomaisuutta kestävästi. Metsähallituksen hallinnassa oleva valtion maa- ja
vesiomaisuus pysytettäisiin edelleen valtion suorassa omistuksessa. Tähän mielestäni tär-
keimpään seikkaan ei uusi lakiesitys tuo muutoksia, vaikka tätä on monessa puheenvuo-
rossa tänäänkin pelätty. Tätä tietoa ovat muutamat luonnonsuojelujärjestötkin valheellises-
ti levittäneet, eikä voi olla niin, että valtion rahoittamana levitetään valheellista tietoa.
Tämä tulee huomioida näiden järjestöjen ensi vuoden rahoituksessa. Mieluummin tulee
laittaa nekin rahat vaikka riistanhoitoyhdistyksien tärkeään työhön.

Metsähallituksen toimintaa koskevat yhteiskunnalliset velvoitteet pysyisivät ennallaan.
Yhteiskunnalliset velvoitteet otettaisiin edelleen huomioon Metsähallituksen palvelu- ja
muiden toimintatavoitteiden asettamisen yhteydessä. Metsähallituksen olisi lisäksi otetta-
65



Pöytäkirjan asiakohta PTK 25/2016 vp
va jatkossakin huomioon luonnon virkistyskäytön sekä työllisyyden edistämisen vaati-
mukset. Metsähallitus tarjoaa kannattavan liiketoiminnan ja laajenevien yhteiskunnallis-
ten tehtävien puitteissa työmahdollisuuksia erityisesti Itä- ja Pohjois-Suomen sellaisilla
alueilla, joilla muuten on vähän työpaikkoja.

Metsähallituksen liiketoiminnan kovimman ytimen muodostaa metsätalous. Metsähalli-
tuksen liikevaihdosta puutavaramyynnin osuus on yli 90 prosenttia. Metsähallituksen ta-
lous- ja virkistysmetsien puuston arvioitu kokonaismäärä on 300 miljoonaa kuutiometriä ja
arvioitu vuotuinen kokonaiskasvu 11,4 miljoonaa kuutiometriä. Vuotuinen poistuma tästä
on noin 6 miljoonaa kuutiometriä, joten hyvällä metsänhoidolla metsää riittää kaadettavak-
si tulevinakin vuosina.

Metsähallituksen muut liiketoiminnot liittyvät maan ja maa-ainesten hyödyntämiseen
sekä virkistyspalveluiden tuottamiseen. Metsähallituksen hallinnassa olevat luonnonsuoje-
lualueet, erityisesti kansallispuistot, ovat tärkeitä kansalaisten virkistykselle ja matkailu-
elinkeinolle. Kansallispuistot ovat tärkeitä ulkoilualueita myös niille ihmisille, jotka eivät
muuten asu Metsähallituksen maiden läheisyydessä. Retkeily, marjastus, sienestys, met-
sästys ja kalastus ovat kansalaisten yleisimpiä virkistäytymismuotoja. Metsähallitus tar-
joaakin alueillaan edellä mainittujen harrastusmahdollisuuksien lisäksi luontopolkuja ja
taukopaikkoja sekä luontomatkailuyrityksille toimintamahdollisuuksia.

Maa- ja metsätalousvaliokunnassa korostimme erityisesti sitä, että Metsähallituksen
alueella jokamiehenoikeuksiin ei tule puuttua. Myös retkeilyverkoston käytön maksutto-
muudesta tulee ehdottomasti huolehtia. Samoin muut virkistys-, kalastus- ja metsästysoi-
keudet sekä metsästykseen liittyvät toimivat käytännöt tulee säilyttää. Nämä ovat niitä
asioita, joita muutkin kuin Metsähallituksen maiden läheisyydessä asuvat arvostavat ja
harrastavat. Itsekin käytän säännöllisesti Metsähallituksen palveluita useita kertoja vuo-
dessa.

Yksi tärkeimmistä Metsähallituksen yleisistä yhteiskunnallisista velvoitteista on saame-
laisten kulttuurin harjoittamisen edellytysten turvaaminen. Tähän ehdotettavaan lakiin si-
sältyy kaksi saamelaisten oikeuksiin sisältyvää säännöstä. Saamelaiskulttuurin harjoitta-
misen edellytykset pysyvät siten tältä osin ennallaan. Pohjois-Suomen väestöllä on lisäksi
erityislainsäädäntöön perustuvia oikeuksia käyttää valtion maa- ja vesialueita kalastuk-
seen, metsästykseen ja poronhoitoon. Minusta on tärkeää, että nämä oikeudet säilyvät en-
nallaan. Tätä samaa oikeutta tulisi laajentaa myös Itä-Suomen alueella oleviin Metsähalli-
tuksen maihin ja vesiin.

18.37 Pirkko Mattila ps: Arvoisa rouva puhemies! Metsien hoito on ylisukupolvista,
mikä on ymmärretty Suomessa historiallisesti jo varhain turvaamaan maan ja kansan hy-
vinvointia, fyysistä mutta myös virkistyskäyttöä. Olisimmeko täällä Suomen kansa ilman
metsiämme? Metsiä on aikoinaan kaskettu nälän torjumiseksi, silloin puuta on kaadettu
kotien rakentamiseksi, ja teollisuus on jalostanut puuta vientiin monessa muodossa. Var-
hainen tärkeä vientituote oli aikanaan terva.

No, kaskeaminen ja tervanpoltto aikanaan saattoivat metsiä huonompaan kuntoon, ja
sitä varten perustettiin aikoinaan Metsänhoitolaitos Maamittaushallituksen yhteyteen ja
sittemmin Metsähallitus. Säädettiin yleinen metsälaki 1886, ja sen henki pätee nykyaika-
nakin, eli sanottiin "metsää älköön hävitettäkö". Tällä tämänpäiväisellä esityksellä jatke-
taan hyvää metsälainsäädäntöämme.
66



Pöytäkirjan asiakohta PTK 25/2016 vp
Tämä esitys ei ole myöskään sama kuin viime kaudella, jota laajasti kyllä silloinkin vas-
tustettiin. Lisäksi esitys on muuttunut valiokunnassa parempaan suuntaan. Perustettava ty-
täryhtiö on valtion sataprosenttisesti omistama, ja peruspääoman muutoksesta päätetään
eduskunnassa.

Lisäksi valiokunnan lausumassa esitetään mielestäni viisaasti, että "hallitus ryhtyy tar-
peellisiin toimiin perustettavan yhtiön kotipaikan sijoittamiseksi Rovaniemelle". Valtion
metsäthän sijaitsevat pohjoisissa maakunnissamme, ja on aivan oikein, että paikallisuus
hyödynnetään, myös asiantuntemuksessa, mutta jo olemassa olevaan kokemukseen nojau-
tuen.

Metsähallituksen yhteiskunnalliset velvoitteet säilyvät. Ja minä ainakin haluan uskoa,
että kun se on kirjattu lakiin, nimenomaan yhteiskunnalliset velvoitteet ja niiden huo-
mioon ottaminen, niin nämä sanat myös suomalaisen lausumana ja kirjoittamana tarkoitta-
vat sitä. Lisäksi valtio hoitaa yksinoikeudella omia maa- ja vesialueitaan eikä tätä voi luo-
vuttaa kolmannelle osapuolelle.

Kolmas tase puhuttaa, ja puhutaan suuresta muutoksesta. Moni laki tuottaa muutoksia
vallitseviin olotiloihin. Mutta esimerkiksi virkistysalueiden siirto ei pura yhtään luonnon-
suojelua koskevaa lakia eikä myöskään yhtään esimerkiksi luontodirektiivin nojalla suo-
jeltua aluetta eli Natura 2000 -aluetta. Ja meillähän tätä Naturaa riittää suhteellisesti kai-
kista eniten Euroopan unionin maista.

Lisäksi meillä ei aikanaan tehty selvitystä lajikohtaisesta suotuisan suojelun tasosta, siis
suhteellisuusvertailusta, jolla olisi selvitetty tämän suojelun vaadittava taso maanomistajia
kuunnellen. Minun oikeustajuani ainakin loukkaa pakkolunastus suojelutarkoitukseen, jos
suhteellisuusvertailu tehtiin puutteellisesti tai ei ollenkaan. Nyt on tilanne se, että meillä on
suojeltu luontotyyppejä ja lajeja, joiden suojelun taso on hyvä ilman Natura 2000 -ohjel-
maa. Näitten tiukasti suojeltujen metsien määrä vastaa esimerkiksi yli puolta Belgian pin-
ta-alasta, siis enemmän kuin missään muussa EU-maassa. Myös valtion metsiä on suojeltu
koko maassa. Nämä metsät on rajattu talouskäytön ulkopuolelle — siis luonnonpuistot,
kansallispuistot, suojeluohjelmiin kuuluvat alueet. Euroopan unionin komissio on hyväk-
synyt Suomen Natura 2000 -ohjelman, joten suojelumme on EU-kriteereillä mitaten myös-
kin kunnossa.

Mutta mielestäni metsää pitää kuitenkin voida käyttää. Se on meidän luontainen aurin-
kopaneelimme. Ja vanhat metsät ymmärtääkseni ovat hiilivarasto, eivät hiilinielu, ja metsä
lahotessaan tuottaa hiilidioksidia ilmaan.

Mutta kaiken kaikkiaan metsätalous on siis muuntunut moneksi. Metsä on löydetty mo-
nella tavalla uudelleen. Myös monimuotoinen käyttö on kehittynyt hyvään suuntaan.

Tämä laki, hyvät kollegat, ei todellakaan poista jokamiehenoikeuksia. Virkistyskäyttöä
ei olla rajoittamassa. Ja vastikään perustettiin myös uusi kansallispuisto, Hossa, joka sitten
siirtyy aikanaan sinne asianmukaiseen taseeseen.

Metsähallitus on todellakin käynyt kiistoja saamelaisalueilla hakkuista. Siinä mielessä
tätä ja tämän lain säätämistä ei kyllä pidä syyttää kiistoista vaan täytyy jatkaa työtä yhteis-
työssä saamelaiskäräjien kanssa. Kiistalla on aina kaksi osapuolta. Ja saamelaisista puheen
ollen, minäkin haluan, että alkuperäiskansan työtä, koteja, kieltä vaalitaan ja saamelaiskan-
san tulevaisuus turvataan. Ja olen kiitollinen siitä, että on olemassa erityislainsäädäntöä
sitä varten. Ja myöskin, saamelaiset on huomioitu useassa erityislaissa, totta kai myös pe-
rustuslaissa.
67



Pöytäkirjan asiakohta PTK 25/2016 vp
18.43 Ville Niinistö vihr: Arvoisa puhemies! Jatkan siitä, mitkä tässä sitten ovat riskeinä
tosiasiallisesti sen osalta, kun tulee tämä kolmas tase sinne Metsähallituksen emokonser-
nin alaisuuteen, ja mitä se voi käytännössä tarkoittaa. Kun tässä on puhuttu siitä, että tase-
siirrot luontopääomasta talouspääomaan, liiketalouskäyttöön menevät eduskunnan kautta,
niin sehän koskee tässä vain sinne suoraan tuottotavoitteen alle siirrettävää maaomaisuut-
ta, mutta ne maat ja vedet, jotka jatkossa tämän lain jälkeen olisivat siellä muun pääoman
puolella, olisi mahdollista hallituksen päätöksellä siirtää tämän kolmannen taseen ja luon-
totaseen välillä eestaas periaatteessa lainsäädännön mitenkään sitä rajoittamatta. Teoriassa
on siis mahdollista, että jos hallitus niin haluaa — ja valiokunnan puheenjohtaja voi korja-
ta, jos olen väärässä — niin vaikka kansallispuistotkin voidaan siirtää periaatteessa sinne
kolmanteen taseeseen, jos näin halutaan. Se ei olisi vain järkevää, mutta siis lakihan sitä ei
rajoita, mitä osia luontotaseesta siirretään kolmanteen taseeseen.

Eli nyt ensi vaiheessa sinne siirretään 2,5 miljoonaa hehtaaria yleisvesiä ja sitten pohjoi-
sen Lapin metsiä. Todennäköinen riski on se, että myös muita luontotaseessa olevia luon-
noltaan arvokkaita metsiä, jotka eivät ole virallisia luonnonsuojelualueita — niitä on siellä
luontotaseessa edelleen tämänkin jälkeen jäljellä — saatetaan siirtää myöhemmin myös
tänne kolmanteen taseeseen. Tässä syntyy tämmöinen täysin epämääräinen, epäselvä kent-
tä, jossa hallituksen omilla päätöksillä voidaan ottaa alueita erilaiseen taloudelliseen käyt-
töön kuin mikä luontotaseessa, luonnonsuojeluviranomaisen vaalimana on normaali käy-
täntö.

Eli nykytilanne muuttuu merkittävästi. Tämä on merkittävä muutos siihen, miten mei-
dän maita ja vesiä koskevaa päätöksentekoa johdetaan. Se, että keskusta perustelee tätä,
että tällainen tase tulee, sillä, että oikeastaan mikään ei muutu, niin miksi te sitten perustat-
te sellaisen, kun ei sille ole mitään järkevää perustetta saatu irti? Todennäköinen ajatus on
se, että jotkut tätä kolmatta tasetta ajaneista henkilöistä ajattelevat, että Luontopalvelut on
näille maille huono hallitsija ja että halutaan liiketalousperiaatteella sellainen hallitsija
emokonsernista, joka voi sitten puuhailla niillä jotain muuta kuin Luontopalvelut tekee. Ja
silloin nämä maat siirtyvät siitä, että ne olisivat ensisijaisesti retkeilyalueita, virkistysalu-
eita, luonnonsuojelualueita, eräalueita, sellaiseen hämärään alueeseen, jossa todennäköi-
sesti on riski, että siellä suunnitellaan Metsähallituksen konsernin oman yrityksen eli Laa-
tumaan kautta matkailutoimintaa.

Se ei ole kauhean avointa. Kokoomuslaisena kansanedustajana olisin huolissani siitä,
että kun Luontopalvelut tekee hyvää yhteistyötä yksityisten yritysten kanssa ja yrittäjien
kanssa matkailussa, niin kuinka läpinäkyvää on se, että Metsähallituksen emokonserni yht-
äkkiä saa haltuunsa maita ja rupeaa Laatumaan kautta tekemään siellä bisnestä veronmak-
sajien rahoilla. Laatumaa, kannattaa muistaa, on eräänlainen kaatoluokkayritys, jonka hal-
tuun päätyi niitä matkailukohteita ja soranotto- ja muita maankäyttökohteita, joita ei saatu
aikaisemmin myytyä, kun myytiin aiempien hallituksien päätöksillä yksityisille yrityksille
vastaavia kaupallisia toimintoja, jotka eivät valtion omistuksella olleet kannattaneet. Siis
kaatoluokkayritys, ja nyt on riski se, että emokonserni haluaa sillä alkaa puuhailla jotain
matkailubisnestä veronmaksajien rahoilla todennäköisesti tappiolla sen sijaan, että Luon-
topalvelut hallitsisi näitä maita jatkossakin ja tekisi niissä hyvää yhteistyötä yrittäjien kans-
sa.

No, ensi vaiheessahan tänne siirretään nyt 360 000 hehtaaria Lapissa olevia metsiä. Ne
ovat arvokkaita vanhoja metsiä, jotka on siirretty syrjään, ei virallisina luonnonsuoje-
lualueina, mutta alueina, jotka ovat saamelaiselinkeinolle tärkeitä. Siellä on myös mukana
68



Pöytäkirjan asiakohta PTK 25/2016 vp
metsädialogissa ja metsärauhassa sovittuja maita, jotka on siirretty luontotaseeseen sen ta-
kia, että saamelaisten, luonnonsuojelijoiden, metsäteollisuuden ja muitten intressien välil-
le saatiin silloin vajaa kymmenen vuotta sitten aikaan Lapissa metsärauha.

Minä olen itse puhunut metsäteollisuuden edustajien kanssa. He eivät ymmärrä, mistä
tässä puuhastelussa on kysymys, miksi pitää luoda kolmas tase, miksi metsärauhan maita
pitäisi siirtää tällaiseen uuteen luokkaan, jossa niitä saatetaan hyödyntää jollain tavoin.
Riski on se, että vaikka ne eivät ole tuottotavoitteen alla, niin emokonserni voi aloittaa siel-
lä ehkä enemmän hakkuita, koska he eivät ole ensisijaisesti luontoa vaaliva toimija. He
voivat miettiä siellä myös muuta, kaivostoiminnan edistämistä, soranoton edistämistä,
matkailun edistämistä, mitä tahansa metsässä voi tehdä tämmöisen perinteisen raaka-aine-
talouden näkökulmasta, koska tämä on se osaaminen, jota Metsähallituksen emokonsernil-
la valitettavasti hyvin suppeasti tänä päivänä on. Jos halutaan laajempaa virkistyskäyttö-,
retkeilyosaamista, se osaaminen on Luontopalveluilla, joka näitä alueita tällä hetkellä hal-
linnoi. Eli silloin kysymys on siitä, että keskustan johdolla on haluttu siirtää maita yleises-
tä retkeily-, virkistys- ja luonnonsuojelukäytöstä, matkailuyrittäjien kanssa tehtävästä yh-
teistyöstä epämääräiseen taseeseen, jossa niillä puuhastellaan jotain, mutta kukaan ei sano
avoimesti, mitä.

Minä uskon, että edustaja Leppä ymmärtää, että minä olen aidosti hämmentynyt siitä,
mitä tämä tarkoittaa. Kukaan ei ole pystynyt selittämään minulle, mikä tämän syy on, muu-
ta kuin se, että jostain syystä ei haluta, että Luontopalvelut vaalii alueita, jotka eivät ole vi-
rallisia luonnonsuojelualueita. Mutta kun Luontopalvelut on tehokas organisaatio tässä
luontomatkailun edistämisessä, laajemmin retkeilyssä, he tuntevat tämän metsien moni-
puolisen arvon näissä muissa käyttömuodoissa kuin raaka-ainetalouden kannalta, niin eikö
silloin aluetaloudellekin olisi järkevää, että se viranomainen ja toimija, joka tuntee nämä
eri käyttötarkoitukset, jotka niissä ovat ensisijaisia, on se, joka niistä vastaa? Minä en ole
saanut yhtään järkevää vastausta siihen, mihin kolmatta tasetta tarvitaan.

Valtion yleisvesien osalta myös käyttöpaineet niihin lisääntyvät, ja minä varoittaisin
voimakkaasti, että Metsähallituksen emokonsernin kautta ruvettaisiin tekemään laajamit-
taista kaupallista toimintaa, koska se ei ollut aikaisemmin kovin kannattavaa. Villi Pohjola
ei ollut kannattava operaatio. Metsätaloushakkuut ovat kannattavaa toimintaa, se on met-
sätalouden ydinbisnes. (Jari Leppä: Juuri näin!) Emokonsernin tehtävä on vaalia Metsähal-
lituksen koko konsernin tiettyä yleistason strategiaa ja sitten ennen kaikkea talousmetsä-
käytössä olevia metsiä. Sitten Luontopalvelut vastaa näistä ensisijaisesti talouskäytön ul-
kopuolelle varatuista metsistä. Minä olen aidosti sitä mieltä, että tämä fiksu ajattelutapa
hämmentyy tässä kolmannessa taseessa, kun meille tulee tämmöinen puuhamaa, josta me
emme tiedä, mitä sille tapahtuu, ja se kuulostaa siltä, että siellä tehdään asioita luonnon-
suojelun kustannuksella, saamelaisten kustannuksella, poronhoidon kustannuksella. Ja sil-
loin on vaarana se, että Lapin metsärauha voi tästä kärsiä.

Jos minä olisin kansanedustaja Lapista, niin minä en haluaisi, että ihmiset tulevat anta-
maan tämän jälkeen palautetta siitä, että he pelkäävät, mitä heidän arvokkaille metsilleen
käy siellä, jos hakkuut lisääntyvät näillä alueilla tai muut käyttömuotopaineet lisääntyvät.
Nämä ovat ihmisille arvokkaita alueita. Sitten, jos puhutaan saamelaiselinkeinosta, jos he
kokevat, että heidän asemansa heikkenee ja heidän... Siis kaikki saamelaiset, joiden kanssa
minä olen keskustellut, sanovat, että Luontopalveluiden kanssa yhteistyö toimii parhaiten.
Se toimii välillä hyvin myös emokonsernin kanssa, mutta ei ollenkaan niin kitkattomasti,
siellä on ollut enemmän riitaa. Miksi siirtää hallintavastuu monien saamelaisten kannalta
69



Pöytäkirjan asiakohta PTK 25/2016 vp
tärkeiden maiden osalta emokonsernille, jonka kanssa saamelaisilla on helpommin kitkaa,
jonka kanssa he eivät koe, että he saavat omat elinkeinonsa ja toimintansa sovittua luonte-
vasti, sovitettua luonnonsuojelun ja muut kaupalliset käyttötarkoitukset, esimerkiksi po-
ronhoidon, yhteen? Tässä on paljon kysymysmerkkejä, ja minä pelkään aidosti — toivon,
että kaikki kansanedustajat, myös hallituspuolueiden edustajat miettivät, että metsärauhan
vaarantaminen ei voi olla kenenkään etu. (Jari Leppä: Ei tietenkään!)

Vihreät on tehnyt tähän lakiesitykseen muutosehdotuksia. Me edellytämme, että ne hy-
väksytään. Jos niitä ei hyväksytä, me emme voi olla tämän lakiesityksen takana, koska me
näemme, että eduskunnan valta kansallisomaisuuden hallinnassa tässä heikkenee ja tulee
tämmöinen hämärä tila meidän maiden ja vesien käytölle, mikä ei ole suomalaisten yleis-
ten etujen mukaista. Mutta vaikka olisitte kanssani eri mieltä, niin toivon, että kuuntelette
näitä huolia ja mietitte sydämessänne, mitä niille pitäisi tehdä, että teillä on niihin joku vas-
taus.

Toinen varapuhemies Paula Risikko: Otetaan pari vastauspuheenvuoroa.

18.52 Markus Lohi kesk (vastauspuheenvuoro): Arvoisa puhemies! Edustaja Niinistö
tuossa totesi, että jos olisi lappilainen kansanedustaja, niin ei haluaisi, että lappilaiset väes-
töt tulisivat kertomaan, äänestäjät, että heitä pelottaa tämä ja tämä. Ja siksi toivoisinkin,
että täällä ei tavallaan aiheutettaisi tämmöistä pelkoa semmoisella puheenvuorolla, että nyt
tulee tapahtumaan jotakin, että Metsähallitus, emoliikelaitos, lähtisi näillä kolmannen ta-
seen mailla esimerkiksi harjoittamaan jotain matkailuliiketoimintaa. Siksi haluaisinkin ky-
syä edustaja Niinistöltä: Onko tässä hallituksen esityksessä jossakin perusteluissa tai pykä-
lässä joku semmoinen viite, joka viittaa epäsuorasti tai suorasti siihen, että Metsähallitus
tulisi, emokonserni tai joku muu osa Metsähallituksesta, käynnistämään näillä mailla omaa
liiketoimintaa, vaikkapa matkailubisnestä, johon äsken viittasitte? Vai oliko tuo vain sel-
laista puhetta, joka ei perustu tähän hallituksen esitykseen? Nimittäin olen täysin samaa
mieltä siitä, että metsärauha on järkevä säilyttää. Mutta luotan kyllä yhtä lailla kuin Luon-
topalveluidenkin toimintaan koko emokonsernin henkilöstön toimintaan. He osaavat kat-
soa kyllä kokonaisuutta.

Toinen varapuhemies Paula Risikko: Edustaja Kulmuni, ja sen jälkeen vastaus vielä
edustaja Niinistöltä.

18.53 Katri Kulmuni kesk (vastauspuheenvuoro): Arvoisa rouva puhemies! Haluan kiit-
tää kyllä vihreitä siitä, että kritiikki on nyt siirtynyt tästä itse yhtiöittämisestä sitten dialo-
giin tästä taseesta, mikä on toki uusi asia ja mistä onkin syytä keskustelua käydä.

Mutta aivan kuten entinen ympäristöministeri hyvin tietää ja kuten aikaisemmissa pu-
heenvuoroissa toittekin esille, niin kyllähän on myös paljon muuta lainsäädäntöä, joka sit-
ten koskettaa näitä alueita: poronhoitolaki, luonnonsuojelulaki, Natura-laki, laki kansallis-
puistoista. Ei niitä voida siirtää valtioneuvoston päätöksellä yhtään mihinkään ilman että se
sotisi sitten jotain muuta lainsäädäntöä vastaan. Ja Lapissa tietenkin eri elinkeinojen yh-
teensovittaminen on hirvittävän tärkeää. Metsähallituksella on ollut sellainen sovitteleva
rooli siellä, ja toivon kyllä, ettei mikään puolue sitten halua lietsoa myöskään tällaista epä-
varmuutta joistakin uusista metsäkiistoista.
70



Pöytäkirjan asiakohta PTK 25/2016 vp
Ja oletteko pohtineet sitä, että onhan se mahdollista, jos ja kun vihreätkin ovat jälleen
joskus hallituksessa, että sieltähän voi sitten valtioneuvoston päätöksellä siirtää kolman-
nesta taseesta sinne luonnonsuojelutaseeseen alueita ihan vain hallituksen päätöksellä?

Toinen varapuhemies Paula Risikko: Sitten otetaan kaksi vastauspuheenvuoroa, edusta-
jat Niinistö ja Halmeenpää.

18.54 Ville Niinistö vihr (vastauspuheenvuoro): Arvoisa puhemies! Jos tällainen hirvittä-
vä hökötys menee läpi tässä lakiesityksessä, niin me varmasti kyllä hallituksessa sitten siir-
täisimme ne maat takaisin sinne, minne ne kuuluvat, eli luontotaseeseen.

Mutta ei tätä kannata tehdä. Tämähän vain sotkee sitä, että eduskunnan pitäisi päättää
asioista selkeästi niin, että tiedetään, mikä on jonkin alueen ensisijainen käyttötarkoitus. Ja
nyt muodostuu semmoinen kaatoluokka, jonka käyttötarkoituksesta ei tiedetä. Ja voin vii-
tata laajemmin julkisessa keskustelussa olleisiin puheenvuoroihin, että kyllä ne käyttöpai-
neet ovat kovat. Yleisesti lehtiartikkeleissa tähän asiaan liittyen tunnustetaan, että tässä on
erilaisia käyttötarkoituksia, joita tällä kolmannella taseella haetaan, mutta jostain syystä
sitä ei sanota avoimesti. Koska eihän sille ole muuten mitään perustetta, miksi sellainen
tarvittaisiin.

Ja tosiaan, koska tämä luonnonvarasuunnittelu on ollut pohjoisessa erittäin hyvää ja he-
delmällistä, niin minä en lähtisi heikentämään sen toimintaa, (Jari Leppä: Eihän siinä hei-
kennetä!) koska Luontopalvelut on ollut siinä aivan avaintoimija, myös ennen kaikkea sii-
nä dialogissa saamelaisten ja metsäteollisuuden ja hakkuidenkin välissä. Se, että Metsähal-
lituksen sisällä on vahva Luontopalvelut, lieventää myös huolia niihin hakkuisiin liittyen,
ja se, että osa maista on heidän omistuksessaan, jopa maita, joissa vähän hakataankin, (Pu-
hemies koputtaa) on Luontopalveluiden alla, se lisää turvallisuudentunnetta siitä tilantees-
ta, että ei hakata liikaa.

18.55  Hanna  Halmeenpää  vihr  (vastauspuheenvuoro): Arvoisa rouva puhemies! Jos
tämä uusi, esitetty kolmas tase olisikin sen logiikan mukainen, mitä sen perustamisen pe-
rusteluksi on esitetty, niin eihän sitä tarvitsisi edes vastustaa. (Jari Leppä: No mikä muu se
on?) Mutta kun se perustelu ontuu. Sinne kolmanteen taseeseen ei olekaan haluttu sisällyt-
tää niitä kaikkia maa-alueita, joiden ensisijainen käyttötarkoitus ei ole tuottotavoitteen
alainen metsätalous tai muu liiketoiminta, vaan osa tällaisista alueista kuuluu suoraan sin-
ne bisnespuolen taseeseen. Ja edustaja Kulmuni, siellä bisnespuolen taseessa ovat muun
muassa nämä valtion retkeilyalueet, joista suurin osa kuuluu kokonaan tai suureksi osaksi
Natura 2000 -suojeluohjelmaan. Ne ovat siellä bisnespuolen taseessa. Ei siinäkään mitään
logiikkaa ole. Jos tämä kolmas tase olisi looginen ja niiden perustelujen mukainen, mitä
hallitusryhmät ovat esittäneet, niin kyllä minä sen sitten voisin hyväksyäkin.

18.57 Eeva-Maria  Maijala  kesk  (vastauspuheenvuoro): Arvoisa puhemies! Edustaja
Halmeenpää, tunnetteko te metsälain? Siellä nimittäin on erittäin paljon kohtia, jotka edel-
lyttävät, että metsässä ei kaikkia alueita hakata eikä käsitellä. Metsähallituksen käyttö- ja
hoitosuunnitelmia olen lukenut ja tutustunut niihin erittäin paljon. Siellä on monia moni-
tuisia kohtia, joihin ei tulla ikinä kohdentamaan minkäänlaisia hakkuutoimenpiteitä, ja sen
takia onkin järkevää se, että meillä on selvästi metsätalous, johon kuuluu myöskin tietty
määrä semmoisia alueita, mihin ei kohdenneta hakkuita, ja sitten meillä on lakisääteiset
71



Pöytäkirjan asiakohta PTK 25/2016 vp
suojelualueet. Ja minä nyt lopetan puheeni tästä kolmannesta taseesta. Olen niin monta ker-
taa sanonut, että on selkeää, että meillä on sen jälkeen tämä kolmas tase, jossa ovat nämä
muut kuin suojelualueet ja muut kuin talousvaatimuksen kokonaisuuteen kuuluvat alueet.
Elikkä tällä kolmannella taseella ei ole tuottovaatimusta, ja minun mielestäni tämä on sel-
keä kokonaisuus.

Toinen varapuhemies Paula Risikko: Nyt on aika monta: siellä on edustaja Lohi ja sitten
Halmeenpää ja Niinistö. Sitten taas puhujalistaan.

18.58 Markus Lohi kesk (vastauspuheenvuoro): Arvoisa puhemies! Haluaisin edustaja
Niinistöltä oikeastaan kysyä, kun vastustatte kolmatta tasetta ja olette sitä mieltä, että pi-
täisi se kolmannen taseen erä siirtää sinne Luontopalveluiden hallittavaksi, ja peruste on se,
että te pelkäätte sitä, että siellä jotakin elinkeinotoimintaa harjoitetaan kolmannen taseen
erillä: tämä siis tarkoittaa sitä, että te myös vastustatte, että sen kolmannen taseen erillä
niillä maa- ja vesialueilla ei saisi harjoittaa mitään elinkeinotoimintaa. Ja juuri tämä on se,
minkä takia pidän tätä järkevänä, koska jos me lähtisimme siitä, että ainoastaan tuottota-
seessa olevalla maa-alueella, joka on tehokkaan metsätalouden käytössä, saisi harjoittaa
elinkeinotoimintaa ja kaikki muu olisi suljettu pois siitä, niin tämä erittäin vakavasti han-
kaloittaisi muun muassa Lapissa, missä nämä maa-alueet pääosin sijaitsevat, kaiken elin-
keinotoiminnan kehittämistä, niin matkailun kuin kaiken muunkin elinkeinotoiminnan ke-
hittämistä. Sen takia minusta on tärkeää, että on tämä kolmas tase, eikä niin, että ne kaikki
siirretään, yritetään liu’uttaa pikkuhiljaa sinne suojelun piiriin ja pois kaikesta muusta jär-
kevästä käytöstä.

Toinen varapuhemies Paula Risikko: Ensiksi lupasin edustaja Halmeenpäälle, ja sen jäl-
keen Niinistö.

18.59 Hanna Halmeenpää vihr (vastauspuheenvuoro): Arvoisa rouva puhemies! Arvoi-
sa edustajakollega Maijala, minä tunnen metsälain kyllä oikein hyvin. Se on kuulunut kor-
keakoulututkintoni perusopintoihin, ja olen sen uuden versionkin opiskellut. Tässä salissa
ei kyllä kukaan ole tämän keskustelun aikana esittänyt sellaista, että Metsähallitus siellä lii-
ketoiminta-alueen taseessa olevilla alueilla hakkaisi lainvastaisesti ja metsälain pykälistä
välittämättä.

19.00 Ville Niinistö vihr (vastauspuheenvuoro): Arvoisa puhemies! Edustaja Lohi taisi
vahingossa paljastaa paljon motiiveistaan ja myös hallituksen motiiveista. Hän sanoi, että
luonnonsuojelutaseesta pitää saada järkevään käyttöön maita, ja sitten hän kuvaili sitä, että
kun nykytilanne säilytetään, että asiat olisivat luontotaseessa, niin nykytila olisi jotenkin
totaalisuojelu. Eihän se niin ole. Luontopalvelut on vain toimija, joka ymmärtää ja arvos-
taa enemmän näiden maiden retkeilyn, matkailun ja muiden elinkeinojen kautta tulevaa lii-
ketoimintaa ja sovittaa sen yhteen luonnonsuojelun kanssa, kun taas emokonserni on
enemmän raaka-ainetalouden näkökulmasta asioita miettivä toimija, joka ei tunne luonto-
matkailua yhtään.

Minun ajatukseni on koko ajan ollut se, mitä minä saan viestiä Lapin matkailuyrittäjiltä
ja retkeilyalalla toimivilta ihmisiltä, että Luontopalvelut on oikea isäntä näiden alueiden
kaupallisellekin kehittämiselle, koska he osaavat kehittää sitä suomalaisen luonnon, luon-
72



Pöytäkirjan asiakohta PTK 25/2016 vp
tobrändin ja matkailun ehdoilla, ja se tuo paljon enemmän rahaa pohjoiseen kuin se, että te-
kisitte kaivoksia ja soranottomonttuja joka paikkaan ja pilaisitte pohjoisen luonnon. Että
yrittäkää nyt miettiä vähän tarkemmin, mikä on isänmaan etu. Nämä maat ovat arvokkaita
meille, ja ne ovat arvokkaita myös matkailutulonlähteinä silloin, kun ne pidetään hyvässä
kunnossa.

19.01 Satu Hassi vihr (vastauspuheenvuoro): Arvoisa puhemies! Edustaja Lohi ei ole
kyllä kuunnellut vihreiden puheenvuoroja, kun hän väittää, että vihreiden mielestä ei mi-
tään taloudellista toimintaa saisi harjoittaa niillä Metsähallituksen mailla, jotka nyt ovat
Luontopalvelujen alaisuudessa olematta varsinaisia luonnonsuojelualueita. Olisi hyvä
kuunnella niitä puheenvuoroja, joita arvostelee. Esimerkiksi minä omassa puheenvuoros-
sani toin esille sen, että näillä alueilla harjoitetaan nyt taloudellista toimintaa eikä se, että
niiden isäntä, valtio-omistajan edustaja niillä mailla, on Metsähallituksen luontopalvelut,
ole tätä tähänkään mennessä mitenkään estänyt.

19.02 Markus Lohi kesk (vastauspuheenvuoro): Arvoisa puhemies! Kyllä minun motii-
vini ovat ne, että Lapissa kaikkia niitä alueita, jotka eivät ole luonnonsuojelualueita, pys-
tytään käyttämään sillä tavalla järkevästi elinkeinotoimintaan niin kuin tänäkin päivänä
siellä yhteensovitetaan eri elinkeinotoimintoja, esimerkiksi matkailua, mikä tarkoittaa si-
tä, että kaikkia alueita ei kannata esimerkiksi hakata, vaikka ne olisivat metsätaloudenkin
piirissä. Yhteensovitetaan näitä maankäytön intressejä. Mutta sinne mahtuu kyllä meille
Lappiin myös metsätalous. Meille mahtuu kaivannaisteollisuus, kun sitä harjoitetaan kes-
tävästi. Ei joka paikkaan kaivoksia, vaan kestävällä tavalla harjoitetaan yhteensovittaen
niitä muitten elinkeinojen kanssa. Sinne mahtuu porotalous, sinne mahtuvat monenlaiset
elinkeinot, myös energiahankkeita. Ja sen takia on järkevää, että meillä on tämä kolmas ta-
se, että ne, jotka ovat selkeitä suojelualueita, ovat selvästi siellä Luontopalveluilla.

19.02 Ville Niinistö vihr (vastauspuheenvuoro): Arvoisa puhemies! Edustaja Lohi kyllä
tässä tunnustaa, että tässä on ajatus hallituspuolueilla varmaan se, että yritetään vauhdittaa
kaikenlaisia kaivoksia ja ehkä energiahankkeita ja muita siellä pohjoisessa. (Välihuutoja
keskustan ryhmästä) Minä tiedän, että saamelaisalueilla näitä kaivosetsintöjä on olemassa.
Saamelaiset ovat niistä hyvin huolissaan, koska ne ovat asioita, jotka vaarantavat heidän...
(Jari Leppä: Missä se lukee siinä mietinnössä?) — Edustaja Lohi äsken sanoi ääneen, että
hän haluaa, että tällaisia elinkeinoja voisi siellä edistää paremmin, kun Luontopalvelut on
hänen mielestään huono isäntä.

Minä haluan korostaa sitä, että siinä palautteessa, mitä minä saan Lapissa olevilta suo-
malaisilta ja koko Suomen kansalta, jolle tämä kansallisomaisuus, nämä metsät ja vedet,
kuuluu, ne ovat meidän kaikkien suomalaisten omaisuutta ja meidän tehtävämme on vaa-
lia niitä lapsillemme. Että me voimme hyödyntää niitä taloudellisesti niin, ettemme me
vaaranna niitä, että ne säilyvät arvokkaina tuleville sukupolville. Ja silloin tällaisten mai-
den, jotka ovat ensisijaisesti retkeilymaita, luonnoltaan arvokkaita, eivät kuitenkaan viral-
lisia luonnonsuojelualueita, taloudelliseenkin kehittämiseen parempi isäntä on Luontopal-
velut, joka vaalii niitä hyvässä kunnossa isältä pojalle, äidiltä tyttärelle — eikä niin, että ru-
vetaan tekemään pohjoinen monttuja täyteen.
73



Pöytäkirjan asiakohta PTK 25/2016 vp
Toinen varapuhemies Paula Risikko: Sitten vielä kaksi vastauspuheenvuoroa, ja sitten
aivan varmasti siirrymme puhujalistaan. (Naurua) Nämä kaksi henkilöä ovat edustaja Lohi
ja edustaja Kulmuni. — Olkaa hyvät.

19.04 Markus Lohi kesk (vastauspuheenvuoro): Arvoisa puhemies! Minusta tässä edus-
taja Niinistö kyllä aika paljon liioitteli allekirjoittaneen puheita, että minä kannattaisin, että
me joka paikkaan panemme kaivoksia ja sorakuoppia. Nimenomaan korostin sitä, että me
uskomme Lapissa — siis siellä me paikalliset ihmiset ja päättäjät — että me pystymme
kestävällä tavalla yhteensovittamaan maankäytön eri muodot ja niin, että ei kaivoksia joka
paikkaan, mutta sinne mahtuu myös niitä, kun ne luonnon kanssa kestävällä tavalla hoide-
taan.

Ja tästä koko Metsähallitus-lain perusideasta, kun lukee sitä — oliko se 2 § vai mikä py-
kälä, jossa todetaan, että Metsähallituksen tehtävä on kestävällä tavalla hallinnoida val-
tionmaita ja siihen kestävyyteen perustelujen mukaan kuuluu ekologinen kestävyys, sosi-
aalinen kestävyys ja taloudellinen kestävyys — minä ymmärrän, että me olemme aika pit-
källe samaa mieltä siitä, että kyllä nämä muutkin elinkeinot mahtuvat tänne Lappiin kuin
pelkkä luonnonsuojelu ja sitä kautta matkailuintressit, koska matkailukin tarvitsee maita ja
sekin tarvitsee kehittämiseen maa-alueita, joita voidaan jalostaa.

Ei tässä ole kysymys siitä, että me haluaisimme pilata meidän kaikista tärkeintä tulevai-
suuden valttiamme. Päinvastoin me haluamme vaalia puhdasta luontoa ja meidän ilmaa
siellä, koska siihen perustuu meidän matkailumme tämän päivän menestys.

19.05 Katri Kulmuni kesk (vastauspuheenvuoro): Arvoisa puhemies! Tässä on nyt ehkä
hieman liian mustavalkoinen tämä näkökulma Pohjois-Suomen ja Lapin elinkeinoista, että
siellä olisi ainoastaan luonnonsuojelullisia alueita, joilla sitten toimitaan, tai ainoastaan
tämmöisiä metsätaloudellisia asioita, joissa toimitaan. Kyllähän siinä välissä on aivan val-
tava skaala erilaisia elinkeinoja, ja Lapin ihmisten etu on tietenkin se, että meillä on mah-
dollisimman laaja ja monipuolinen elinkeinorakenne, ja se ei ehkä ole aina tullut edustaja
Niinistön puheesta esille, että halutaan kehittää sitä, että Lapissa voi yrittää monenlaisia
asioita. Toki kaiken kattava teema on se, että sen täytyy olla kestävää niin metsätaloustoi-
minnan kuin kaiken muunkin teollisuuden ja matkailun ja virkistyskäytön ja ihan minkä ta-
hansa elinkeinon osalta, ja tämmöinen elinkeinojen vastakkainasettelu on tietenkin hirvit-
tävän harmillista, että se olisi joko—tai, vaan täytyy ottaa huomioon se laaja kirjo, mitä
kaikkea siellä on, ja ottaen huomioon sen, että Lapissa on kuitenkin viimeiset vuodet väki
vähentynyt, ja kuitenkin kun ajatellaan, miten valtavan tunnettu maakunta se on, miten hie-
noja mahdollisuuksia meillä on, niin sitä pitäisi edustaja Niinistönkin edesauttaa.

Toinen varapuhemies Paula Risikko:  Sitten mennään puhujalistaan.

19.06 Teuvo Hakkarainen ps: Arvoisa rouva puhemies! Edustaja Anttila puhui tuossa, ja
minä jatkaisin vähän siitä, kun hän sanoi, että eikös täältä lobattu näitä juttuja. Otetaanpa
esimerkki. Silloin kun oli tämä sukupuolineutraali laki, sama sähköposti tuli monelta sa-
dalta. Sama oli turkistarhaus, meni sähköpostit jumiin. Nyt tuli tämä Metsähallitus-laki,
sama juttu, sama sähköposti monelta eri lähettäjältä. Miten voi olla, että yhtäkkiä, kun täm-
möinen joku laki on täällä käsiteltävänä, alkaa samasta suunnasta tulemaan tuommoinen
lobbaus? Silloin kun oli tämä maahanmuutto kiihkeimmillään ja tuli sähköpostia myös pal-
74



Pöytäkirjan asiakohta PTK 25/2016 vp
jon, minä luin niitä, ja yhtään samanlaista ei ollut niitten joukossa. Kaikki olivat erilaisia.
Siitä näki, että siellä oli todellinen huoli näillä ihmisillä, että miten meille käy. Ne olivat
yksittäisiä viestejä. Mutta nyt kun tulee tämmöinen tilanne, missä vihreillä on sormi pelis-
sä, alkaa tämmöinen joukkopostinta ja muu lobbaus, aletaan häiritsemään kansanedustaji-
en työtä. Tämä on aivan varma asia, että joka kerta tulevaisuudessakin tulee käymään näin.

19.08 Eeva-Maria Maijala kesk: Arvoisa puhemies! On mukava huomata se, että Metsä-
hallituksen rooli ja merkitys on tullut näin hyvin esille, sillä totta vie, se on tärkeä asia, ja
toivottavasti nämä muistettaisiin tämän jälkeenkin, kun tämä laki nyt hyväksytään.

Valtionmaiden myynnistä on puhuttu kokonaisuutena isommin, mutta Metsähallituksel-
la on Laatumaa-niminen yhtiö, joka hoitaa tätä valtionmaiden pienimuotoista myynti- ja
järjestelytoimintaa. Se on tärkeää muistaa, että se on pienimuotoista, ja sen on hyvä olla
siellä olemassa, mutta todellakaan mitään isompia myyntiasioita ei ole ollut eikä ole tar-
koitus tullakaan, ja siinä on tehty säännös, että yli sadan hehtaarin alueita ei myöskään
myytäisi eteenpäin.

Tämä Metsähallitus-laki: Vaikka me nyt sen kokonaisuuden olemmekin tässä hyväksy-
mässä, niin eihän se sitä tarkoita, että me olemme kaikkia Metsähallituksen toimia hyväk-
symässä käytännössä, vaan nyt sitten, kun tehdään tämä laki ja hyväksytään tämä, niin
olemme pyrkineet rakentamaan semmoiset hyvät puitteet, joidenka avulla päästään tätä
käytännön toimintaa viemään eteenpäin. On tärkeää, että nyt annetaan työrauha kentälle,
että päästään tekemään näitä käytännön asioita eteenpäin näissä kuvioissa.

Vielä sanon sen, että aina kun on puhuttu meidän alueellamme, että ne hallituksen her-
rat, niin se on todellakin tarkoittanut Metsähallituksen herroja, jotka ovat olleet välillä,
mitä ovat olleetkin, mutta käsittelemme niitä asioita sitten sen jälkeen, kun alamme tätä
käytäntöön viemään. Kokonaisuus on nytten kasassa, nyt alamme laittamaan tätä toteutuk-
seen.

19.10 Anna-Maja Henriksson r: Värderade fru talman, arvoisa puhemies! Lagen om
Forststyrelsen, som riksdagen nu behandlar, handlar faktiskt inte enbart om Forststyrel-
sens omorganisering. Den handlar också om på vilket sätt samerna på sitt hembygdsområ-
de ska höras och kunna vara delaktiga i beslutsfattandet kring de marker som har väsentlig
betydelse för samernas kultur och näringar. 

Låt mig nu också vara mycket tydlig. Frågan om förbättrande av samernas ställning som
Europas enda ursprungsfolk var mycket aktuell under den förra regeringsperioden. Vi kom
ju faktiskt så långt att vi hade en av regeringen Stubb enhälligt godkänd proposition till en
ny sametingslag samt till ratificeringen av ILO 169-konventionen om ursprungsfolkens
rättigheter. Tyvärr höll inte regeringsleden i fjol den här tiden utan de större partierna lät
andra intressen gå förbi det gemensamt överenskomna, med den påföljd att sametingsla-
gen drogs tillbaka. Men ILO 169-konventionen och den därtill anslutna ändringen av två
paragrafer i Forststyrelselagen hann godkännas av riksdagen i första behandling. Sedan
blev den vilande över valet och är så att säga fortfarande anhängig.

Nu har vi alltså en situation där riksdagen tidigare har sagt ja till de två paragrafer i
Forststyrelselagen som den nuvarande regeringen har plockat bort från det förslag som nu
behandlas. Synnerligen anmärkningsvärt är att grundlagsutskottet i sitt färska betänkande
klart har låtit påskina att paragraferna borde plockas in tillbaka.
75



Pöytäkirjan asiakohta PTK 25/2016 vp
Arvoisa puhemies! Sanon tämän nyt hyvin selvästi. Kysymys saamelaisten aseman paran-
tamisesta Euroopan ainoana alkuperäiskansana oli hyvin ajankohtainen viime hallituskau-
della. Pääsimme niin pitkälle, että meillä oli Stubbin hallituksen yksimielisesti hyväksymä
hallituksen esitys saamelaiskäräjälaiksi sekä alkuperäiskansoja koskevan ILO 169 -sopi-
muksen ratifioimisesta. Valitettavasti hallituksen rivit eivät pitäneet tähän aikaan viime
vuonna, vaan hallituksen isot puolueet antoivat muiden intressien sivuuttaa yhdessä sovi-
tun sillä seurauksella, että saamelaiskäräjälaki vedettiin takaisin. Mutta ILO 169 -sopimus
ja siihen liittyneiden Metsähallitus-lain kahden pykälän muutos ehdittiin hyväksyä edus-
kunnassa ensimmäisessä käsittelyssä. Sitten se jäi lepäämään yli vaalien ja on niin sano-
tusti edelleen vireillä. Nyt meillä on tilanne, jossa eduskunta on siis aiemmin sanonut kyllä
Metsähallitus-lain kahdelle pykälälle, jotka nykyinen hallitus on poistanut nyt käsiteltävä-
nä olevasta esityksestä.

Arvoisa puhemies! Erityisen huomionarvoista on, että perustuslakivaliokunta tuoreessa
lausunnossaan toteaa seuraavaa: "Esityksen perusteluissa ei esitetä syytä kyseisten sään-
nösten pois jättämiselle. Perustuslakivaliokunta katsoo, että perustuslain 17 §:n 3 momen-
tin ja 121 §:n 4 momentin säännökset ja niitä koskeva valiokunnan käytäntö sekä kansain-
välisten ihmisoikeusvalvontaelinten kannanotot puoltavat tällaisten säännösten sisällyttä-
mistä Metsähallituksesta annettavaan lakiin." Näin siis perustuslakivaliokunta aivan tuo-
reessa lausunnossaan.

Keväällä 2011 säädettyihin kaivoslakiin ja vesilakiin otettiin säännökset saamelaisten
alkuperäiskansaoikeuksia koskevasta heikentämiskiellosta. Heikentämiskielto on sisälly-
tetty myös ympäristönsuojelulakiin ja on ollut tarkoitus jatkossa sisällyttää myös muuhun
soveltuvaan saamelaisten alkuperäiskansaoikeuksien kannalta merkitykselliseen lainsää-
däntöön eli myös nyt Metsähallitus-lakiin. Näin kuitenkaan hallitus ei nyt jostain kumman
syystä halua tehdä.

Arvoisa puhemies! Kansainvälisellä tasolla on tapahtunut paljon kehitystä viimeisten 20
vuoden aikana. YK:n yleissopimus lapsen oikeuksista tuli Suomessa voimaan 1991, ja sen
30 artikla koskee alkuperäiskansaan kuuluvan lapsen oikeuksia. Suomi liittyi Euroopan ih-
misoikeussopimukseen vuonna 1990 ja 1997 Euroopan neuvoston kansallisia vähemmis-
töjä koskevaan puiteyleissopimukseen, joka suojaa myös saamelaisia. YK:ssa hyväksyt-
tiin vuonna 2007 alkuperäiskansojen oikeuksia koskeva julistus, ja se on poliittisluontei-
nen tavoiteasiakirja, joka ei ole valtioita oikeudellisesti sitova mutta joka ohjaa käytännös-
sä valtioiden päätöksentekoa. YK:ssa pidettiin 2014 syksyllä yleiskokouksen yhteydessä
alkuperäiskansahuippukokous, jonka loppuasiakirja vahvistaa valtioiden sitoutumisen
vuonna 2007 hyväksyttyyn YK:n alkuperäiskansajulistukseen. Elikkä viimeiset 20 vuotta
ovat olleet aika edistyksellisiä Suomen osalta. Kuitenkin nyt meillä on sellainen tilanne,
että nyt mennään askelia taaksepäin, ja haluan tässä vielä tuoda esille, mitä ulkoministeri-
östä on meille kerrottu ministeriön omassa lausunnossa. Ulkoministeriö toteaa seuraavaa:

"YK:n ihmisoikeuskomitea on vuonna 2013 Suomelle antamissaan loppupäätelmissä ja
niihin sisältyvissä suosituksissa ilmaissut huolensa siitä, että saamelaisilta puuttuu osallis-
tumis- ja päätöksentekovalta asioissa, joilla on perustavanlaatuista merkitystä heidän kult-
tuurilleen ja elämäntavalleen, mukaan lukien kysymyksissä, jotka koskevat oikeutta maa-
han ja luonnonvaroihin. Komitea on pannut myös merkille, että viranomaisten ymmärrys
ja sovittelunhalu koskien saamelaisten elämäntapaa saattaa olla riittämätön." Jatkan edel-
leen: "Ihmisoikeuskomitea on pyytänyt hallitusta raportoimaan tämän suosituksen täytän-
töönpanosta vuosittain. Tähän mennessä täytäntöönpanosta on raportoitu vuonna 2014 ja
76



Pöytäkirjan asiakohta PTK 25/2016 vp
vuonna 2015. Komitean näkemyksen mukaan täytäntöönpanotoimet eivät ole kuitenkaan
olleet riittäviä. Seuraavan kerran suosituksesta tullaan raportoimaan huhtikuussa" — elik-
kä kuukauden kuluttua. Ja vielä Euroopan neuvoston ihmisoikeusvaltuutettu Nils Muizh-
nieks on Suomea koskevassa raportissaan todennut, että Metsähallituksen uudistaminen
tarjoaa myös mahdollisuuden löytää innovatiivisia ratkaisuja esillä oleviin kysymyksiin.
Mutta hallitushan ei halua näin tehdä, vaan tekee päinvastoin.

Hallitus on siis kylmästi ohittanut saamelaisten oikeudet tässä uudessa esityksessä, ja ti-
lanne on se, että olisi ollut oiva mahdollisuus tehdä nyt tälle asialle jotain, mutta nyt se halu
ja tahto puuttuu. Haluaisinkin kysyä hallituksen edustajilta, keskustalta, kokoomukselta ja
perussuomalaisilta: Miksi ette halua parantaa saamelaisten asemaa? Ja syyksi ei kelpaa
pelkkä toteamus siitä, että saamelaisten asemaahan ei heikennetä, kuten olemme nyt tässä
keskustelussa saaneet kuulla, koska askelia ei myöskään oteta eteenpäin, vaan mennään
taaksepäin siitä, mihin viime eduskunta jäi. Heikentämiskiellon lisääminen Metsähallitus-
lakiin olisi erittäin johdonmukaista ottaen huomioon vastaavat säännökset vesilaissa ja kai-
voslaissa ja ottaen huomioon myös sen, että on Suomelle oikeusvaltiona kunnia-asia näyt-
tää kansainvälisellä areenalla, että halutaan myös mennä eteenpäin, mitä tulee alkuperäis-
kansan oikeuksiin.

Värderade fru talman! Det är fullkomligt obegripligt att regeringspartierna inte kan tänka
sig att ta in de två paragrafer i Forststyrelselagen som skulle ha samma ordalydelse som den
tidigare riksdagen redan har godkänt i första behandling, utan tvärtom vill man ta steg till-
baka. Det här är obegripligt och jag kommer att stöda Mats Nylunds förslag om att lagen till
den här delen behöver ändras. — Tack.

19.20 Arto Satonen kok: Arvoisa puhemies! Tässä vaiheessa keskustelua ihan lyhyesti
haluan vain todeta sen, että hallituksen ja tämä eduskunnan käsittely, myöskin maa- ja met-
sätalousvaliokunnan käsittely, on tehty sellaisessa tilanteessa, että se, sanotaanko, liikku-
mavara on ollut kohtuullisen pieni. Siinä on varsin taitavasti navigoitu sellainen ratkaisu,
joka mahdollisimman vähän muuttaa Metsähallituksen nykyistä tapaa toimia. Tämä on
mielestäni sellainen asia, josta toivon, että sitä arvostettaisiin, ja uskon, että jossain vai-
heessa sitä tullaan myös arvostamaan.

Tämä asia on erittäin monimutkainen, ja minä ymmärrän hyvin, että kaikki ne kansalai-
set, jotka ovat asiassa ottaneet yhteyttä, eivät mitenkään voi olla näistä kaikista asioista sel-
villä.

Haluankin tässä julkisesti kiittää Yleä siitä, että Ylellä on nettisivuilla artikkeli "Tästä
kiistellyssä metsähallituslaissa on kyse — seitsemän vastausta siihen, mikä muuttuisi".
Tämä on erinomainen artikkeli, ja suosittelen, että sen kaikki lukevat. Siinä on puolueeton-
ta arviointia siitä, mistä tässä asiassa on kyse.

On sinänsä harmillista, että kaikki eivät ole ymmärtäneet, mistä tässä on kyse. Toki tun-
tuu, että osa niistäkin, jotka ovat asiaan hyvin paneutuneet, ei ehkä ole halunnutkaan ym-
märtää, mutta se on sitten ehkä oma asiansa.

Mutta ihan vielä lopuksi haluaisin myös kiittää siitä, että valiokunta teki suoraselkäisen
ratkaisun myös siitä, että päätettiin suoraan tämä yhtiön kotipaikka. Valittiin Rovaniemi,
koska valtaosa Metsähallituksen maista sijaitsee Lapin alueella.
77



Pöytäkirjan asiakohta PTK 25/2016 vp
19.21 Hanna Halmeenpää vihr: Arvoisa rouva puhemies! En aikaisemmassa tämän kes-
kustelun vaiheessa katsonut aivan välttämättömäksi käydä läpi maa- ja metsätalousvalio-
kunnassa jättämiäni muutosesityksiä koskien lain pykäliä, mutta kävi niin, että kollega,
edustaja Kärnä tuli esittäneeksi omassa puheenvuorossaan, että nämä muutosesitykseni ei-
vät olisi oikeudellisia, ja kehotti minua käymään ne vielä kerran läpi. Niin tein, ja selvyy-
den vuoksi käytäköön ne tässäkin vielä läpi. Toivon, että edustaja Kärnän puoluetoverit
voivat sitten mahdollisiin oikeudellisiin ongelmiin täällä esittää perusteluja.

Ensimmäinen pykälämuutosesitykseni koskee Metsähallituksen julkisia hallintotehtä-
viä 5 §:ssä. Voimassa olevassa laissa Metsähallituksesta — joka tosin nyt on jo kumottu,
mutta siis siinä edellisessä laissa — julkisiin hallintotehtäviin on luettu laissa oikeudesta
yleisiin vesialueisiin säädetyt tehtävät. Uudesta lakiesityksestä ne on jätetty pois. On kui-
tenkin niin — ja tätä mieltä on ollut muun muassa ympäristövaliokunta tuoreessa lausun-
nossaan — että yleisillä vesialueilla on erilaisia yhteiskunnallisia intressejä aika paljon,
esimerkiksi ammattikalastus, vesiviljely, tuulivoima, soranotto ja myös luonnonsuojelu.
Edellä mainittujen perustelujen nojalla oikeudesta yleisiin vesialueisiin annetussa laissa
säädetyt tehtävät olisi tullut sisällyttää myös uudessa Metsähallitus-laissa julkisiin hallin-
totehtäviin, ja tätä esitin.

9 §:ään, koskien ministeriön ohjaustoimivaltaa, totean, että aiemmassa Metsähallitus-
laissa Metsähallitus oli kokonaisuudessaan luonnonsuojelua koskevissa asioissa ympäris-
töministeriön ohjauksessa. EU ei ole vaatinut tähän mitään muutosta. Hallituspuolueiden
edustajat ovat vaatineet tähän muutosta. Esitin, että tähän 9 §:ään olisi tehty lisäys, joka
osoittaisi, että ympäristöministeriö tulosohjaa Metsähallitusta luonnonsuojelua koskevissa
asioissa ja julkisten hallintotehtävien osalta toimialallaan.

10 §:ään, koskien Metsähallituksen organisaatiota, perusteluja: Metsähallitus on valtion
liikelaitos, joka käyttää, hoitaa ja suojelee hallinnassa olevia valtion maa- ja vesiomaisuut-
ta. Metsähallituksen muista yksiköistä ja toiminnoista päättämistä tuleekin siis säätää val-
tioneuvoston asetuksella, eikä niitä voi ainoastaan määrätä Metsähallituksen työjärjestyk-
sellä, josta päättää Metsähallituksen oma hallitus. Esitin, että lain 10 § säilytetään hallituk-
sen oman esityksen mukaisena.

11 §:ään, koskien Metsähallituksen hallitusta, tein myös esityksen siitä syystä, että Met-
sähallituksen hallituksen koostumuksen monipuolinen rooli korostuu, koska jatkossa Met-
sähallituksen hallitus muun muassa vahvistaa alueelliset luonnonvarasuunnitelmat, joissa
siis yhteensovitetaan eri intressejä. Tämän vuoksi esitin, että tähän lain 11 §:ään lisätään
luonnonsuojelun ja virkistyskäytön asiantuntijuuden varmistaminen Metsähallituksen hal-
litusta nimitettäessä.

25 § koskien tasesiirtojen tekemistä eri taseiden välillä. Esitin, että 25 §:ään tehtäisiin li-
säys, joka osoittaa päätösvallan vesi- ja maaomaisuuden tasesiirroista kokonaan eduskun-
nalle.

26 §, joka myös koskee näitä tasesiirtoja ja erityisesti uutta, perustettavaa kolmatta ta-
setta. Kyselin valiokunnan asiantuntijakuulemisissa useilta eri tahoilta, eikö olisi loogista
niiden perustelujen nojalla, mitä hallituksen lakiesityksessä on esitetty, että kaikki nämä
alueet, joille ei ole perusteltua esittää erityistä tuottovaadetta mutta jotka eivät myöskään
ole lakisääteisiä luonnonsuojelualueita tai kansallispuistoja, sitten kuuluisivat sinne kol-
manteen taseeseen, ja sain ministeriön lakia valmistelleilta virkamiehiltä vastauksen, että
kyllä, näin voitaisiin tehdä. Mutta poliittisista syistä näin ei ole haluttu hallitusryhmien ta-
holta esittää. Sen vuoksi katsoin tämän kolmannen taseen jäävän vähän hämärän peittoon,
78



Pöytäkirjan asiakohta PTK 25/2016 vp
eikä mielestäni tällainen täytä hyvän lainsäädännön tunnusmerkkejä, jos lakiesityksen pe-
rustelut eivät ole loogisia sen suhteen, mitä pykäliin esitetään. Sen vuoksi, että kolmas tase
ei näyttänyt loogiselta eikä kukaan osannut vastata kysymykseen siitä, miksi, esitin, että
koko kolmatta tase-erää ei perustettaisi vaan tasejako säilytettäisiin entisellään.

Viimeisenä esitin 39 §:ään niitä muutoksia, jotka edustaja Henriksson tässä ansiokkaas-
ti ja yksityiskohtaisesti esitteli koskien saamelaiskulttuurin heikentämiskieltoa. Edustaja
Maijala täällä puheenvuorossaan aiemmin esitti, että tämä heikentämiskieltopykälä olisi
käytännössä aivan sama asia kuin se, mitä lakiesityksessä nyt lukee. Herää kyllä kysymys
siitä, miksi tätä pykälää eivät sitten hallitusryhmät voineet hyväksyä ja kannattaa. Jonkin
vähemmistön kulttuurin turvaaminen nimittäin, oli kyseessä mikä tahansa kulttuuri, on
aina enemmistön tahtotilasta kiinni. Ajatellaanpa vaikka kotimaista maatalouskulttuuria ja
koko sitä elinkeinoa, jonka kaikki suomalaiset käsittääkseni yksimielisesti haluavat säilyt-
tää, vaikka sitä harjoittaa vain pieni vähemmistö, noin 4 prosenttia suomalaisista. Saame-
laiskulttuuria ja saamelaisia luontaiselinkeinoja harjoittaa vielä pienempi vähemmistö. On
kummallista, että sille ei haluta vahvaa suojaa, vaikka vastaavat saamelaiskulttuurin hei-
kentämiskieltopykälät on kirjattu jo moneen muuhun erityislakiin, kuten edustaja Henriks-
son esitteli.

Arvoisa puhemies! Haluan vielä kertaalleen todeta sen tosiseikan, että me valtaväestön
edustajat, jollaiseksi itsenikin katson, vaikkakin koillislappilaisessa suvussani on saame-
laisia esi-isiä ja -äitejä, kuten lähes joka toisessa lappilaisessa suvussa, me saamme kyllä
äänemme kuuluviin useita eri kanavia pitkin. Vähemmistönä koko Suomessa elävä alku-
peräiskansamme saamelaiset, he eivät tällaista oikeutta nauti.

19.30 Markus Lohi kesk: Arvoisa puhemies! Kolme asiaa vielä tähän lopuksi.
Tässä on tästä saamelaiskysymyksestä keskusteltu, ja kuten edellä on todettu, niin tässä

Metsähallitus-laissa ei heikennetä saamelaisten asiaa ollenkaan. Saamelaiskulttuuri on
myös turvattu saamelaiskäräjälaissa hyvin vahvasti, ja uskon, että tässä salissa ei varmasti
ole ketään, joka haluaisi heikentää saamelaisten asiaa tai saamelaiskulttuuria Suomessa. Ja
haluan senkin tuoda esille, että viime hallituskaudella me Lapin edustajat yhteisessä rinta-
massa joka vuosi taistelimme kielipesille rahoitusta, että saimme — kun sitä oltiin laske-
massa — 400 000 kielipesille rahoitusta. Nyt tämä hallitus tässä taloustilanteessa on anta-
nut 700 000 kielipesille rahoitusta. Minusta tämä kannattaa noteerata, jos käytetään pu-
heenvuoroja, että tämä hallitus jotenkin ei saamelaisten kysymystä haluaisi pitää arvokkaa-
na. Tämä ei pidä paikkaansa.

Sitten pari muuta kysymystä. Täällä on viitattu niihin julkisiin hallintotehtäviin, ja mi-
nulla on kyllä erittäin vahva käsitys siitä, myös perustuslakivaliokunnan käsittelyn jäl-
keen, että kaikki ne tehtävät, jotka tässä Metsähallitus-laissa ovat pykälätasolla otsikon al-
la, jossa julkiset hallintotehtävät mainitaan, eivät ole varsinaisesti perustuslain 124 §:ssä
tarkoitettuja julkisia hallintotehtäviä. Sinne sisältyy muunkin tyyppisiä tehtäviä kuin sel-
laisia, joihin liittyy julkisen vallan käyttäminen. Ja tämä on hyvä huomata, vaikka sana-
muoto pykälässä onkin näin. En lähde sitä nyt kyseenalaistamaan, mutta haluan vain tode-
ta tämän, että eivät nekään kaikki tehtävät, jotka liittyvät vaikkapa halkojen viemiseen kan-
sallispuistoihin ja niin edelleen, ole julkisen vallan käyttöä varsinaisesti, ja tämä on hyvä
muistaa, kun tätä lakia lukee.

Sitten yksi kysymys, joka on täällä vähän niin kuin sivuutettu, on se, miten Metsähalli-
tus toimii kokonaisuutena, ja on tullut semmoinen kuva, että on valtavan tärkeä asia nämä
79



Pöytäkirjan asiakohta PTK 25/2016 vp
tase-erät, se, missä mikin sijaitsee. Sillähän on toki tämän tuoton näkökulmasta merkitys-
tä, mutta minä haluaisin korostaa sitä, että Metsähallitus on kuitenkin valtion erityisliike-
laitos, jonka pitää toimia lähtökohtaisesti muissa kuin näissä julkisissa hallintotehtävissä
yhtenäisenä organisaationa johtamisenkin näkökulmasta. Minusta tämä tarkoittaa myös si-
tä, että meidän kansanedustajien olisi lähtökohtaisesti hyvä luottaa siihen, että kaikista
niistä tavoitteista, mitä me asetamme, myös tulostavoitteista ja kestävästä toiminnasta,
huolehtii ja niihin sitoutuu koko Metsähallituksen johto. Minä en ainakaan tätä aseta epäi-
lyksen alaiseksi. Näin sen tulee toimia ja näin pitää toimia. Ja sen takia on minusta toisar-
voinen kysymys sitten, että onko sen organisaation sisällä jossakin joku omaisuus missä
tase-erässä. Tärkeintä on, että pystymme täältä ohjaamaan ja me olemme asettaneet oman
tulostavoitteen ja tuloutuksen sille. Se määrittelee myös niitten hakkuitten määriä.

Haluan nostaa lopuksi vielä yhden kysymyksen, joka liittyy tähän tuottotavoitteeseen, ja
se liittyy siihen, että Lapissa on tällä hetkellä menossa erittäin voimakas matkailun sem-
moinen kasvuvaihe. Meillä ulkolaisten matkailijoiden määrä on voimakkaassa kasvussa.
Meillä on erittäin paljon aihioita ja investointisuunnitelmia matkailun puolelle. Voi sanoa,
että kun venäläisten matkailijoiden määrä romahti, niin aasialaisten matkailijoiden määrä
on korvannut sen, ja kiinalaisten määrä on viimeisten saamieni tietojen mukaan ylittänyt jo
japanilaisten määrän, eli tämä Aasia-buumi on erittäin voimakas. Nyt tulee kysymys siitä,
että meillä on monta matkailukeskusta, joissa Metsähallitus on käytännössä ainoa maan-
omistaja. Ja silloin kysytään, että mikä on kenties se tuottovaatimus ja käypä hinta, joka sil-
le maalle asetetaan: onko parempi, että voitaisiin jatkossa miettiä myös täältä eduskunnan
päästä tätä kysymystä niin — en puhu nyt metsätaloudesta, vaan puhun tästä maanvuok-
rasta — että me tyytyisimme maanomistajien edustajina täällä eduskunnassa hieman ma-
talampaan käypään arvoon arvotettaessa sitä maata ja hieman matalampaan tuottotasoon ja
mieluummin hakisimme tavallaan tuottoa sitä kautta, että buustaisimme sinne matkailu-
elinkeinoa ja niitä investointeja, jotka syntyisivät. Nyt on nimittäin syntynyt ongelmaksi
se, että kun on arvostettu korkealle se maahinta ja lainsäädännöstä johtuen haettu sille 6
prosentin tuottovaatimusta, niin vuokrataso nousee niin korkeaksi, että investointeihin ei
uskalleta lähteä. Ja tässä tilanteessa, kun kysyntää on, niin tämä on harmi. Tämä on erilli-
nen kysymys, mutta tätä meidän pitää yhdessä varmasti pohtia: meidän kannattaa mie-
luummin tukea matkailun kehitystä kohtuullisilla vuokrilla kuin yrittää saada tuottoa val-
tiolle vuokrien kautta. Matkailuala ei ole valtavan kannattava toimiala, noin tunnuslukujen
perusteella, mutta se on valtavan työllistävä ala, ja sitä kautta me hyödymme tästä.

19.36 Satu Hassi vihr: Arvoisa puhemies! On ihan mukavaa, että edustaja Lohi sanoo,
että kukaan tässä salissa ei halua saamelaisten oikeuksia loukata ja heikentää. Mutta jos nyt
oikeasti näin on, niin en ollenkaan ymmärrä, miksi sitten Metsähallitus-lakiin ei voitu lait-
taa niitä samoja pykäliä, jotka jo ovat vesilaissa, kaivoslaissa ja ympäristönsuojelulaissa,
jotka toteavat, että saamelaisten asemaa ja saamelaisten perinteisten elinkeinojen asemaa
ei Metsähallituksenkaan toiminnassa saa heikentää.

19.36 Jari Leppä kesk: Rouva puhemies! Tässä keskustelussa, monipolvisessa keskuste-
lussa, täytyy yksi asia tuoda kyllä esille. Täällä on tuotu erittäin teoreettisilla tasoilla sel-
laisia uhkia ja sellaista rivien väliin mukamas kirjoitettua asiaa, joka ei vain pidä paikkaan-
sa. Toivonkin, että kun tästä kansalaiskeskustelua käydään ja julkista keskustelua käy-
dään, niin nämä asiat jätetään vähemmälle, ettei suotta lietsota sellaista epävarmuutta, jota
80



Pöytäkirjan asiakohta PTK 25/2016 vp
nyt on tapahtunut tässä keskustelussa ennen tämän lain eduskuntakäsittelyä ja mietinnön
valmistumisen jälkeen. Se ei ole kenenkään etu. Pitäydytään nyt siinä, mitä me olemme
kirjoittaneet, mitä mietinnössä lukee, mitä lakipykälät osoittavat, eikä mennä sen pidem-
mälle näissä asioissa.

Kukaan ei halua, niin kuin edustaja Hassi täällä aivan oikein totesi, että saamelaisten oi-
keudet heikkenevät. Päinvastoin, niitä on aavistuksen verran pystytty kohentamaan tässä.
Kukaan ei halua, että metsärauha järkkyy. Kukaan ei halua, että eri elinkeinojen yhteenso-
vittaminen ei olisi mahdollista tai ettei se toimisi niin hyvin kuin se nyt Metsähallituksen
toimesta tapahtuu, vaan kaikki ne sisältyvät tähän mietintöön, mietintötekstiin, siihen tah-
totilaan, jota tällä selkeä valiokunnan enemmistö on halunnut osoittaa. Se on se, miten ele-
tään, miten toimitaan. Tämä kaikki ohjaa koko Metsähallitusta, niin emoa, sen kaikkia ty-
täryhtiöitä, sen kaikkia tase-eriä kuin aivan kaikkea toimintaa. Tämä on se keskeinen vies-
ti, jonka haluan tähän loppuun meille kaikille, itse kenellekin, alleviivata ja toivoa, että
näin toimittaisiin.

Sitten lopuksi haluan kiittää: Tämä on ollut erittäin hyvä keskustelu. Käsittely ei ollut to-
dellakaan huono mietintö- eikä lausuntovaliokunnassa, vaan päinvastoin. Vaikka aika oli
rajallinen, vaikka aikataulu oli tiukka, siitä huolimatta pystyimme perusteellisesti käy-
mään lävitse sekä asiantuntijoiden kanssa että myöskin keskenämme ja eri valiokuntien
kanssa vuoropuhellen tätä lakiesitystä. Siitä johtuvat myöskin ne sorvaustoimenpiteet sii-
hen hallituksen esitykseen nähden — se lopullinen esitys, minkä valiokunta tuotti. Tämä
on hyvän yhteistyön tulos, kiitos kaikille tahoille siitä.

Yleiskeskustelu päättyi ja asian käsittely keskeytettiin.
81


