















































DEMB31C.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

9. Hallituksen  esitys  eduskunnalle  vammaispalvelulaiksi sekä laeiksi  sosiaalihuoltolain ja 
varhaiskasvatuksen asiakasmaksuista annetun lain 13 §:n muuttamisesta

Hallituksen esitys HE 159/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan, jolle perustuslakivaliokunnan on annettava lausunto.

Lähetekeskusteluun varataan 1 tunti. Mikäli puhujalistaa ei ehditä annetussa ajassa käy-
dä loppuun, asiakohdan käsittely keskeytetään ja sitä jatketaan tämän päivän istunnossa
muiden asiakohtien tultua käsitellyiksi. Jos keskustelu asiasta puolestaan päättyy ennen sil-
le varatun määräajan päättymistä, siirrytään päiväjärjestyksen seuraavaan, 10. asiakohtaan.

Avataan keskustelu. — Ministeri Saarikko, esittelypuheenvuoro, olkaa hyvä.

Keskustelu

18.34 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Esityksessä ehdotetaan vihdoin säädettäväksi uusi vammaispalvelulaki vuo-
sien valmistelun, yhteistyön ja ponnistelujen jälkeen. Uudessa laissa sovitetaan yhteen ny-
kyiset vammaispalveluja ja kehitysvammaisten erityishuoltoa koskevat lait, niin kutsutut
nykyiset vammaispalvelu- ja kehitysvammalaki. Laki täydentäisi yleisiä kaikille tarkoitet-
tuja sosiaalipalveluja, joista puolestaan säädetään sosiaalihuoltolaissa. Kuten tähänkin as-
ti, vammaisten henkilöiden terveydenhuoltoon sovellettaisiin terveydenhuoltolakia.

Esityksen tavoite on turvata vammaisille henkilöille yhdenvertaiset palvelut ja vahvis-
taa heidän itsemääräämisoikeuttaan ja osallisuuttaan. Esityksellä toteutettaisiin myös
YK:n vammaisten henkilöiden oikeuksia koskevan vammaissopimuksen ja lapsen oikeuk-
sien sopimuksen periaatetta. Lain lähtökohta on ei niinkään ihmisen diagnoosi, sairaus,
vamma tai muu lääketieteellinen määritelmä, vaan ennen kaikkea aito palvelujen tarve.
Kuten nykyäänkin, esityksen mukaiset palvelut ovat siis erityispalveluja, jotka turvattai-
siin vammaisille henkilöille yksilöllisen tarpeen mukaan, jos muuhun lakiin perustuvat
palvelut eli esimerkiksi yleiset sosiaalihuoltolain palvelut eivät ole riittäviä tai sopivia.

Arvoisa puhemies! Laissa ei ole määritelty vammaiselle ihmiselle ylä- tai alaikärajaa.
Yhdenvertaisuuden ja osallisuuden tulisi toteutua suhteessa muihin samassa elämänvai-
heessa oleviin. Iäkäs henkilö voisi saada vammaispalvelulain mukaisia palveluita, jos so-
siaalihuoltolain palvelut eivät ole riittäviä. Iäkkäiden henkilöiden palveluissa olisi otettava
huomioon myös vanhuspalvelulaki ja sen säännökset iäkkään henkilön palvelutarpeisiin
vastaamisesta sekä iäkkäiden palveluiden toteuttamisesta ja laadusta.
 Tarkistettu
4.1



Pöytäkirjan asiakohta PTK 93/2018 vp
Arvoisa puhemies! Itsemääräämisoikeudesta ja osallisuudesta tässä laissa: Vammaisen
henkilön osallistuminen, kuuleminen ja osallisuus ovat keskeisiä palvelujen tarvetta arvi-
oitaessa, suunniteltaessa ja palveluja käytännössä toteutettaessa. Tätä jo olemassa olevaa
sääntelyä täydennetään tässä esityksessä samalla myös sosiaalihuoltolain muutoksilla, jot-
ka koskisivat palvelutarpeen arvioinnin aloittamisen määräaikaa, toimintakyvyn ja palve-
lutarpeen arvioinnissa huomioon otettavia seikkoja sekä asiakassuunnitelman sisältöä.

Subjektiiviset oikeudet säilyvät tämän esityksen myötä suurimmassa osassa palveluita.
Vammaisen henkilön osallisuutta, yhdenvertaisuutta ja välttämätöntä huolenpitoa turvaa-
vat palvelut säilyisivät vahvoina subjektiivisina oikeuksina. Näitä olisivat asumisen tuki,
joka vastaisi nykyisten lakien asumisen palveluja, sekä tuki esteettömään asumiseen eli
niin kutsutut asunnon muutostyöt, henkilökohtainen apu ja liikkumisen tuki eli nykyiset
kuljetuspalvelut. Subjektiivisia oikeuksia olisivat myös uudistuksessa vahvistuvat valmen-
nus ja tuki sekä lyhytaikainen huolenpito ja päiväaikainen toiminta sekä niihin kuuluvat
tarpeenmukaiset kuljetukset. Näitä palveluja saisi jatkossa useampi eri tavoin vammainen
henkilö kuin tänä päivänä.

Asumiseen liittyen, arvoisa puhemies, erityisesti itsenäistä asumista tuettaisiin erilaisin
kotiin tuotavin palveluin. Vammaisen henkilön tulisi ensisijaisesti voida asua itse valitse-
massaan asunnossa. Tuen kokonaisuus määriteltäisiin vammaisen henkilön yksilöllisen
tarpeen mukaan. Säännöksen perusteella apua ja tukea annettaisiin päivittäisiin toimiin,
hyvinvoinnin ja terveyden edistämiseen sekä osallisuuden, kommunikoinnin ja myös per-
he-elämän mahdollistamiseen. Vammaisten lasten perheet saisivat kotiin apua, joka mah-
dollistaisi lapsen kotona asumisen vaativassakin tilanteessa. Tätä voitaisiin tukea esimer-
kiksi järjestämällä lapselle hoitaja kotiin.

Henkilökohtaisesta avusta totean, että palveluilla tuettaisiin vammaisen henkilön itse-
määräämisoikeutta ja omia valintoja nykyistä lainsäädäntöä vastaavalla tavalla. Nykyiset
henkilökohtaisen avun eri toteuttamistavat säilyisivät, mutta työnantajamallista säädettäi-
siin kuitenkin nykyistä tarkemmin. Se edellyttäisi vammaisen henkilön suostumusta ja riit-
tävää selvitystä maakunnan liikelaitokselta työnantajan velvollisuuksista ja vastuista. Jat-
kossa kukaan ei voi joutua henkilökohtaisessa avussa työnantajaksi vastoin tahtoaan.

Liikkumisesta. Laissa liikkumiseen linjataan lisää vaihtoehtoja ja joustavuutta. Kulje-
tuspalvelujen sijaan vammainen henkilö voisi tietyin edellytyksin saada käyttöönsä myös
auton. Kuljetuspalveluja voitaisiin myöntää muihin kuin työ- ja opiskelumatkoihin kilo-
metrimääräisesti kunta- ja maakuntarajoista riippumatta. Lisäämme siis sujuvuutta ja arki-
lähtöisyyttä, oman elämän hallinnan kokemusta. Mainittuja kuljetuspalveluja voitaisiin
myöntää kuukauden sijaan enintään yhden vuoden aikana käytettäväksi.

Uutena asiana korostuu laissa valmennus ja tuki, jonka palvelua annettaisiin vammaisel-
le, hänen perheelleen tai muulle läheiselle elämänmuutostilanteissa ja eri taitojen oppimi-
sessa. Esimerkiksi itsenäistyvää nuorta tai vammautunutta henkilöä tuettaisiin palvelun
kautta itsenäiseen asumiseen ja liikkumiseen.

Lasten näkökulmasta ja heidän perheidensä osalta oleellista on maksuttoman varhais-
kasvatuksen rooli valmennuksena ja tukena nykyistä laajemmin. Nykyisin maksuton var-
haiskasvatus on kuulunut vain kehitysvammalain soveltamisaloihin kuuluviin lapsiin, ja
muut perheet ovat maksaneet normaalin asiakasmaksun. Jatkossa palvelua järjestettäisiin
niille eri tavoin vammaisille lapsille, joilla palvelutarpeen arvioinnin perusteella olisi vält-
tämätön tarve varhaiskasvatukseen nimenomaan osallisuutta edistävänä toimintana. Tämä
2



Pöytäkirjan asiakohta PTK 93/2018 vp
vaikuttaa siis siihen, miksi tässä samassa yhteydessä muutamme nyt myös varhiskasvatus-
lakia.

Uutena painotuksena myös päiväaikaisen toiminnan osuudesta palvelu mahdollistaisi
osallisuuden toteutumisen niille vammaisille henkilöille, jotka tarvitsevat vaativaa sosiaa-
lisen vuorovaikutuksen ja osallisuuden turvaa, toimintakykyä ylläpitävää palvelua. Palve-
lu vastaisi pääosin nykyistä vammaispalvelulain mukaista päivätoimintaa ja vastaavaa toi-
mintaa, jota nyt järjestetään kehitysvammalain nojalla, mutta se sisältäisi lain nojalla jat-
kossa myös kuljetukset.

Palvelujen maksuttomuus. Vammaispalvelut säilyisivät pääosin maksuttomina vastaa-
vasti kuin nykyisessä lainsäädännössä. Maksuttomista palveluista säädetään asiakasmak-
sulainsäädännössä, joka on niin ikään tulossa uutena lakina tänä syksynä eduskuntaan.

Tässä uudistuksessa, arvoisa puhemies, ei ainoastaan yhteensoviteta kahta lakia, vaan
tavoitteena on uudistaa ja ajantasaistaa lainsäädäntöä, laittaa se sopivaksi nykyiseen palve-
lujärjestelmään ja erilaisten vammaisten ihmisten tarpeisiin. Tähän liittyy tietysti samalla
myös joidenkin palveluiden kustannusten kasvua sekä vastaavasti hallitusohjelman mukai-
sia säästötavoitteita liittyen kuntien tehtävien ja velvoitteiden karsintaan, joita jo useampi
hallitus on tavoitellut. Säästötavoitteesta huolimatta esityksessä on säilytetty uudistuksen
keskeiset tavoitteet yhdenvertaisuudesta, osallisuudesta ja palveluiden saamisesta tarpeen
mukaan.

Alkuperäisestä säästötavoitteesta, joka oli hallitusohjelmaneuvotteluiden pohjalta yli 60
miljoonaa euroa, on tingitty paljon. Esityksestä on poistettu sellaiset säästötoimenpiteet,
jotka olisivat asiakkaiden näkökulmasta heikennyksiä. Uudistuksen arvioidaan vähentä-
vän julkisen talouden menoja kuntien toiminnasta käytännössä 15,3 miljoonaa euroa. Näi-
den muutosten on valmistelussa arvioitu tapahtuvan siten, että ne eivät heikennä palveluja,
ne ainoastaan ikään kuin muuttavat tapaa, jolla palvelut järjestetään. Kotona asumisen tu-
kemiseen, henkilökohtaiseen apuun, valmennukseen, lyhytaikaiseen huolenpitoon ja päi-
väaikaiseen toimintaan sitä vastaavasti kohdennetaan lisää voimavaroja. Valtio lisää maa-
kuntien rahoitusta 6,5 miljoonalla eurolla suhteessa nykytilaan. Kelan menot vastaavasti li-
sääntyisivät 4 miljoonaa euroa avohoidon lisääntymisen vuoksi.

Aiemmin on esitelty laki liittyen invalidivähennyksistä luopumiseen ja niiden varojen
kohdistamisesta vammaispalvelujen kehittämiseen. Nuo rahat on nyt kohdennettu tämän
lain muutoksissa. Invalidivähennyksen poistosta saatava valtion ja kuntien verotulojen li-
säys, arviolta noin 26 miljoonaa, kohdennetaan vammaispalvelujen uudistamiseen ja tä-
män muun säästötavoitteen saavuttamiseen. Näin on voitu vähentää vammaispalveluihin
kohdistuneen säästön tarvetta.

Totean vielä, arvoisa puhemies, että tällä vammaispalvelulailla on yhteys valmisteltava-
na olevaan asiakas- ja potilaslakiin, niin kutsuttuun IMO-lakiin, jota sitäkin on tehty vuo-
sia. Siihen tulisivat sisältymään nykyiset kehitysvammalain säännökset tahdosta riippu-
mattomasta erityishuollosta ja rajoitustoimenpiteistä. Myös valmisteltavana olevassa uu-
dessa asiakasmaksulaissa on vammaispalvelujen kannalta merkittäviä säännöksiä. Tavoit-
teena on, että tämä uusi vammaispalvelulaki tulisi voimaan ja vammaispalvelujen järjestä-
misvastuu siirtyisi kunnilta maakunnille 1.1.2021 samaan aikaan sote-uudistuksen tullessa
voimaan. Tämä laki on siis kytköksissä sote-uudistukseen, kuten tietysti monet muutkin si-
sältölait, jotka tulevat muuttumaan sote-uudistuksen maailman mukaisesti vahvemmille
järjestäjävastuuharteille.
3



Pöytäkirjan asiakohta PTK 93/2018 vp
Arvoisa puhemies! Tätä esitystä on odotettu pitkään, ja haluan lausua lämpimät kiitok-
set yhteistyökumppaneille, erityisesti vammaisjärjestöille, jotka ovat antaneet tinkimättö-
män panoksensa, samoin kuin kokemusasiantuntijat lain valmistelussa. Uuden lainsäädän-
nön avulla vammaiset henkilöt pääsevät entistä enemmän mukaan yhteiskuntaan ja voivat
toimia itsenäisesti siihen tarvittavan tuen avulla. Tämä noudattelee YK:n vammaisoikeuk-
sien sopimuksen periaatteita vahvasti.

Haluan myös todeta, että tämä oli myös selvitysmies Kalle Könkkölän tavoite, kun hän
vuonna 2016 teki ehdotuksensa valmistelun tueksi. Tällä esityksellä Sipilän hallitus kun-
nioittaa samalla myös Kalle Könkkölän arvokasta elämäntyötä.

Toinen varapuhemies Tuula Haatainen:  Avataan keskustelu, halutaanko debattia? —
Avataan debatti. Ne edustajat, jotka haluavat käyttää debatissa puheenvuoron, painavat V-
painiketta ja nousevat seisomaan. 

18.44 Anneli Kiljunen sd (vastauspuheenvuoro): Arvoisa puheenjohtaja! Arvoisa minis-
teri, olen todella iloinen, tässä esityksessä on paljon hyviä parannusehdotuksia. Erityisen
iloinen olen muun muassa siitä, että tämän henkilökohtaisen avun järjestämistapoja vah-
vistetaan ja ketään ei voi enää pakottaa työnantajaksi, että tämäkin tältä osin selkeytyy. Ja
toinen asia, joka on erittäin positiivinen, on tämä, että maksutonta varhaiskasvatusta osana
valmennusta ja tukea saisivat jatkossa yhdenvertaisesti kaikki ne vammaiset lapset, jotka
tätä tarvitsevat.

Toisaalta kannan sitten myös huolta siitä, että samanaikaisesti tässä lakiesityksessä hei-
kennetään subjektiivisia oikeuksia ja oikeusturvaa. Tämä liittyy sitten tähän subjektiivi-
seen oikeuteen valittaa korkeimpaan hallinto-oikeuteen, joka edellyttäisi valituslupaa. Ja
kuten me tiedämme, usein korkein hallinto-oikeus on turvannut vaikeasti vammaisten ih-
misten oikeusturvan viime kädessä, ja nyt tältä osin tämä tulee heikkenemään. [Puhemies
koputtaa] Kysyisin teiltä: miksi tämä heikennys tähän lakiin tuli?

18.46 Outi Alanko-Kahiluoto vihr (vastauspuheenvuoro):  Arvoisa puhemies! Arvoisa
ministeri, kiittelen minäkin tätä lakiesitystä ja kiitän myös vihreiden puolesta kauniista sa-
noistanne rakkaan kollegamme Kalle Könkkölän muistoksi.

Minulla olisi muutama kysymys liittyen tähän lakiesitykseen. Tässä lausunnonantajat
ehdottavat muutamia parannuksia. He katsovat esimerkiksi, että myös henkilöillä, jotka ei-
vät pysty määrittelemään tarvitsemansa avun sisältöä ja toteuttamistapaa, tulisi olla oikeus
henkilökohtaiseen apuun ja myös he tarvitsevat siinä neuvontaa, koska täällä laissa sano-
taan, että henkilökohtaisen avun järjestäminen edellyttää, että vammaisella henkilöllä on
voimavaroja määritellä avun sisältö ja toteutustapa. Kiinnostaisi kuulla, miten ministeri
ajattelee tästä palautteesta. Samoin useat lausunnonantajat katsovat, että vammaisen hen-
kilön asumisen omassa yksityiskodissa tulisi olla aina ensisijainen vaihtoehto. [Puhemies:
Aika!] Tämän turvaamista ehdotettiin vahvistettavaksi säännöksissä. Olisin kysynyt minis-
teriltä: miten suhtaudutte tähän?

18.47 Satu Taavitsainen sd (vastauspuheenvuoro): Arvoisa puhemies! On aivan erin-
omaista, että vammaispalvelulain uudistamisen yhteydessä varhaiskasvatuksen asiakas-
maksuista annetun lain 13 §:ään lisätään nyt uusi momentti, joka takaa sen, että päivähoito
on maksutonta lapselle, joka osallistuu varhaiskasvatukseen osana vammaispalvelulain
4



Pöytäkirjan asiakohta PTK 93/2018 vp
7 §:ssä tarkoitettua valmennusta ja tukea. Tämän on arvioitu tuovan erityislasten perheille
noin 1,6 miljoonan euron säästön varhaiskasvatuksen asiakasmaksuissa. Tämä on todella
hieno muutos, ja kiitos siitä ministerille. On muutoinkin erinomainen asia, että tämän vam-
maispalvelulain lähtökohtana on vammaisten henkilöiden erityispalvelujen säilyttäminen
maksuttomina. Kiitos siitä.

18.48 Johanna Karimäki vihr (vastauspuheenvuoro): Arvoisa puhemies! Uutta vam-
maispalvelulakia on kauan odotettu. Kiitos ministerille, että saimme tämän käsittelyyn, ja
kiitos myös arvostuksestanne Kalle Könkkölän elämäntyölle.

Tämä on hyvin laaja laki, ja tässä on paljon asioita. Minusta nämä kuljetuspalvelumuu-
tokset vaikuttivat järkeviltä, koska nykyinen käytäntö, että on vain 18 matkaa kuukaudes-
sa, on aivan liian vähäinen. Vammaisille henkilöille on turvattava hyvät palvelut ja osalli-
suus kaikissa tilanteissa, olivat he sitten henkilökohtaisen avustajansa työllistäjinä itse tai
toisaalta sitten saivat nämä palvelut kunnalta tai ilmeisesti maakunnalta tämän esityksen
mukaan. Kysyisin oikeastaan tähän liittyen: toimiiko tämä laki myös siinä maailmassa, että
meille ei tulekaan heti maakuntia? Tällä lailla on kova kiire, ja tätä on kauan odotettu, että
saataisiin parannusta vammaisten palveluihin.

18.49 Pilvi Torsti sd (vastauspuheenvuoro): Arvoisa puhemies! Yhdyn myös näihin kii-
toksiin lain lähtökohdista liittyen osallisuuteen, itsemääräämisoikeuteen, YK-sopimuk-
seen ja niin edelleen. Tätä lakia on tosiaan vuosia sekä toivottu että valmisteltu, ja hyvä,
että olemme tässä. Varmasti kaikki täällä läsnä olevat yhtyvät ja yhteiskunta laajasti yhtyy
tähän Kalle Könkkölän elämäntyön kunnioituksen henkeen ja tavoitteeseen.

Kun keskustelin järjestöjen kanssa vähän näitten lausuntojenkin pohjalta, niin tuntui,
että kaksi asiaa sieltä nousee oikein erityisesti. Toinen on sellainen, mihin me emme voi
lainsäädännöllä vaikuttaa mutta keskustelulla kyllä, ja se on kyllä edelleen nämä asenteet.
Ehkä hämmentävää kuitenkin on, että meidän yhteiskunnan suurin ongelma tuntuvat ole-
van yhteiskunnan sisältämät asenteet. Puhun niistä vähän tarkemmin sitten puheenvuoros-
sani esimerkkien kautta. Mutta sitten toinen on tämä jo edustaja Kiljusen nostama KHO:n
rooli jatkossa. Mielelläni olisin, jos ministerillä on siihen vielä mahdollisuus ja hetki aikaa,
vähän kuullut tätä avausta, miksi nyt päädyttiin tähän esitykseen, johon päädyttiin. Siitä on
tosiaan kumpaankin suuntaan näkökulmia, mutta aika monet tuntuvat olevan tästä valitus-
asiasta kuitenkin nyt huolissaan. — Kiitos.

18.50 Olli-Poika Parviainen vihr (vastauspuheenvuoro): Arvoisa rouva puhemies! Mi-
näkin yhdyn kiitoksiin siitä, että vammaisten henkilöiden osallisuus ja itsemääräämisoi-
keus on nostettu tässä laissa tämän päivän vaatimusten tasolle ja ylipäätään laki ei lähde
enää lääketieteellisestä diagnoosipohjaisesta käsityksestä vaan ihmisen yksilöllisyydestä. 

Tässä on useitakin muutoksia, joista varmaan matkan varrella tekee mieli kysyä, mutta
tässä kohtaa kiinnittäisin huomiota asiakasprosessiin, jossa olette esittämässä uutta asia-
kassuunnitelmaa, joka kattaisi vammaisen henkilön tarpeet ja laadittaisiin sitten maakun-
tatasolla. Se on varmasti erittäin tarpeellinen ja hyvä. Kysyisin siitä, miten ollaan aikeissa
turvata se, että sosiaalihuollon viranomaisten tuleva osaaminen on riittävällä tasolla kaikis-
sa maakunnissa, jotta tätä voidaan edistää. 
5



Pöytäkirjan asiakohta PTK 93/2018 vp
Ihan viimeisenä haluaisin todeta, että hienoa, että olette turvanneet vammaisen henkilön
työnantajamallin mutta tuoneet siihen rinnalle vapaaehtoisuuden, joka mahdollistaa yksi-
löllisyyden ja joustot. — Kiitos.

18.51 Anneli Kiljunen sd (vastauspuheenvuoro): Arvoisa puheenjohtaja! Kysyisin vielä
toisesta ongelmasta, joka on noussut täällä esille. Se on tämä asiakkaan oikeusturva kilpai-
lutilanteessa. Sitä ei ole vieläkään pystytty ratkaisemaan tässä tilanteessa. Meillä on myös
tähän liittyen kansalaisaloite, joka liittyy hankintalakiin. Nyt kysyisin ministeriltä tästä
kansalaisaloitteesta Ei myytävänä ja sitten toisaalta tästä laista, jossa meillä olisi jo ollut
mahdollisuus puuttua niihin ongelmiin, joita kansalaisaloite on nostanut. Monet järjestöt ja
vammaisjärjestöt ja eri tahot ovat nostaneet esille, että hankintalaki ei riittävän hyvin huo-
mioi vammaisten ihmisten oikeusturvaan liittyviä kysymyksiä.

Toinen varapuhemies Tuula Haatainen:  Ministeri Saarikko, vastauspuheenvuoro, 2 mi-
nuuttia, olkaa hyvä.

18.52 Perhe- ja peruspalveluministeri Annika Saarikko: Arvoisa puhemies! Minusta
tämä keskustelu kuvastaa hienolla tavalla sitä yhteistä näkemystä siitä lain valitusta pääpe-
riaatteesta. Se on ensinnäkin yhdenvertaisuus, joka tarkoittaa sitä, että suhteessa nykyiseen
kahteen erilliseen lakiin voi löytyä tilanteita, joissa yksittäinen vammainen kansalainen ko-
kee, että tämä muutos heikensi minun asemaani, ja yksittäinen vammainen, toinen kansa-
lainen, joka sanoo, että tämä laki paransi minun nykytilaani. Mutta sitähän yhdenvertaisuu-
den tekeminen aina on, sitä, että jos me lähdemme aidosti palveluiden tarpeista emmekä
lääketieteellisestä diagnoosista, joka on nyt ollut omiaan luomaan väliinputoajia kehitys-
vammalain ja vammaislain välille, niin päädytään tilanteeseen, jossa yhdenvertaisuus tar-
koittaa aitoa palveluiden tarvelähtöisyyttä. Sinänsä olen ilahtunut siitä, että tämä pääperi-
aate saa kannatusta, samoin kuin aito palvelujen tarve ja myös laissa tehty euromääräinen
punninta siitä, että toisaalle satsaamisen on ikään kuin toiminnallisena muutoksena voitu
arvioida tuottavan laskennallisia säästöjä pitkällä aikavälillä, ja lisäksi se eduskuntaan jo
tuotu pääperiaate invalidivähennyksen poiston vaikutuksesta, joka tuo palveluiden äärelle
enemmän käyttövoimaa niille ihmisille, jotka eniten yhteiskunnan tukea tarvitsevat.

Tämä esitys lähtee siitä, että se astuu voimaan samaan aikaan sote-uudistuksen kanssa,
ja on kirjoitettu niitä rakenteita ajatellen. Sosiaalihuollon voimavarat liittyvät oleellisesti
myös maakuntauudistukseen. Uskon, että vahvemmilla järjestäjävastuualueilla, joita maa-
kunnat eittämättä ovat vaikkapa pikkukunnan rinnalla, on merkittävä parannus vaikkapa
harvinaista sairautta ja vammautumista elävän ihmisen kohdalla, kun sosiaalihuollon voi-
mavarat ovat yhdistettynä laajemmille vastuualueille. 

Viimeimmäksi, arvoisa puhemies, totean tästä kansalaisaloitteesta: Eduskunta tekee it-
senäiset päätökset, mutta itsekseni olen vastuuministerinä pohtinut, että olisi ehkä luonte-
vaa käsitellä se kansalaisaloite samassa yhteydessä nyt tämän lain kanssa. Se on täysin va-
liokunnan käsissä ja teidän harkittavissanne, mutta näkisin, että yhteisiä toimijoita, sidos-
ryhmiä ja lain vaikutusarvioita on huomionarvoista pohtia yhtäaikaisesti. Se, että muutos
tehtäisiin vain vammaispalvelulakiin, tuottaisi sinänsä sen ristiriidan, että entäpä sitten pit-
käaikaisia asumispalveluja hyödyntävät mielenterveys- tai muut pitkäaikaissairaat. Kyse
on hankintalain ongelmista muidenkin kuin vammaisten ihmisten kohdalla, ja tässä tarvi-
taan ennen kaikkea lisää tietoisuutta kilpailuttajille ja osaamista aiheessa.
6



Pöytäkirjan asiakohta PTK 93/2018 vp
18.54 Anneli Kiljunen sd (vastauspuheenvuoro): Arvoisa puheenjohtaja! Kysyisin vielä
yhden kysymyksen, arvoisa ministeri: Viittasitte itsekin tähän itsemääräämislakiin ja sosi-
aali- ja terveydenhuollon uudistukseen. Tämä itsemääräämislakihan on ministeriössä val-
misteilla vielä edelleen, ja olisin kysynyt teiltä sitä, että kun tämä laki on nivottu nyt niin
vahvasti näihin kahteen muuhun elikkä itsemääräämisoikeuteen ja siihen lainsäädäntöön
sekä sosiaali- ja terveydenhuollon uudistukseen, niin mitenkä tämän vammaispalvelulain
sitten tässä yhteydessä käy, jos nämä asiat eivät etene toivotulla tavalla?

Toinen varapuhemies Tuula Haatainen: Ministeri Saarikko, 1 minuutti, vastauspuheen-
vuoro. 

18.55 Perhe- ja peruspalveluministeri Annika Saarikko: Arvoisa puhemies! Kysymys
on siinä määrin tärkeä ja valiokunnan työlle oleellinen, että vastaan siihen mielelläni. Tätä
olemme juuri pohtineet. Alkuperäinen ajatus oli tuoda niin kutsuttu IMO eli asiakas- ja po-
tilaslaki samanaikaisesti vammaispalvelulain kanssa. Koska se on perusoikeuksien näkö-
kulmasta niin haastavaa lainsäädäntöä, että se on jo kertaalleen viime vaalikaudella tör-
männyt perustuslakivaliokuntaan, me tarvitsimme vieläkin aikalisän sen valmistelun äärel-
lä, mutta päätimme, että vammaispalvelulaki ei saa jäädä jumiin sen vuoksi. Koska vam-
maispalvelulain voimaantulo vuoteen 21 antaa sen riittävän aikaikkunan, että ellei tässä vä-
lissä tämä hallitus tuo, niin oletettavaa on, että hallituspohjasta riippumatta itsemäärämis-
oikeuslainsäädäntö tänne halutaan tuoda niin ripeästi kuin suinkin mahdollista, koska en
ole kenenkään Suomessa nähnyt vastustavan sen lain lähtökohtia, joka selkeyttäisi vaikka-
pa kaikkein haavoittuvimmissa asemissa olevien ihmisten rajoittamistoimenpiteitä ja sa-
malla toisaalta myös henkilöstön oikeuksia ja velvoitteita näissä hyvin herkissä tilanteissa.
Eli lait ovat sidottuina toisiinsa, mutta se ei estä vammaispalvelulain käsittelyä, koska sii-
hen voidaan laatia erillinen voimaanpanolaki, kun niin kutsuttu IMO-laki tänne tuodaan. 

Toinen varapuhemies Tuula Haatainen: Ja nyt menemme puhujalistaan, edustaja Kari-
mäki. 

18.57 Johanna Karimäki vihr: Arvoisa puhemies! Käsittelyssä on esitys uudeksi vam-
maispalvelulaiksi. Sen on turvattava hyvä arki ja osallisuus vammaisille ihmisille. Lain on
oltava YK:n vammaisten oikeuksien yleissopimuksen mukainen ja kohdeltava tasaveroi-
sesti eri vammaisryhmiä. On kuitenkin tärkeää, ettei pelkästään vamma määritä palveluja
vaan yksilölliset tarpeet. 

Välttämättömien palvelujen on oltava maksuttomia. Palvelujen on myös turvattava es-
teettömyys ja mahdollistettava osallistuminen työhön ja harrastuksiin. Toivoisin lakiin
myös vahvemman aseman selkokielisen kirjallisuuden edistämiseen. Arviolta jopa
650 000 ihmistä tarvitsee selkokieltä. 

Vammaisten lasten asema on turvattava laissa. Vammaisten lasten laitosasuminen on li-
sääntynyt, sillä nyt perheet eivät saa riittävästi tukea ja kotiin vietäviä palveluja. Lapsen
paikka ei ole laitoksessa. Vammaisten lasten palveluista on säädettävä laissa. Niille, jotka
eivät voi syystä tai toisesta asua kotonaan, tarvitaan kodinomaisia hoivakoteja laitosten si-
jaan. 

Vammaisjärjestöjen Operaatio itsenäinen elämä -hanke korostaa vammaisen omaa toi-
mintakykyä ja siihen liittyvää henkilökohtaista apua. On tärkeää, että henkilökohtaisen
7



Pöytäkirjan asiakohta PTK 93/2018 vp
avun työnantajamalli on jokaisen sitä toivovan käytössä, ja kunnalta tai maakunnasta on
saatava tukea ja apua työnantajavelvoitteisiin. Vammaista avustavien palvelujen on oltava
myös yhteiskunnan vastuulla, jos vammaisen toive on, ettei itse halua toimia työnantajana.
Jokaisen vaikeasti vammaisen on saatava avustaja päivittäisiin rutiineihin: pukeutumi-
seen, syömiseen, liikkumiseen, peseytymiseen, harrastuksiin, työhön ja opintoihin. Vam-
maisen ja hänen läheistensä näkemyksiä ja toiveita palveluista on kuunneltava. Lakiin tar-
vitaan myös tuettu päätöksenteko vammaiselle, joka tarvitsee apua päätöksentekoon elä-
män isoissa asioissa.

Ei myytävänä -kansalaisaloite on vielä eduskunnan käsittelyssä. Aloite tarvitsee meidän
kaikkien tuen ja suojelun. Kaikkein heikoimmassa asemassa olevat, elämän mittaisten asu-
misen palvelujen tarpeessa olevat, tarvitsevat tutut hoitajat ja turvallisen ympäristön. Ei ole
kestävää muutaman vuoden välein kilpailuttaa palveluntuottajaa, jolloin hoitajat vaihtuvat
yhdessä yössä. Meidän on saatettava kansalaisaloite voimaan. 

Hankintalakiin tarvitaan kirjaus, ettei herkkien vammaisten välttämättömiä palveluja
tarvitse kilpailuttaa. Edes EU ei edellytä kilpailuttamista. Henkilökohtainen budjetti vam-
maisen itsensä käyttöön voi olla ratkaisu, mutta silloinkin on varmistettava, että budjetti
kattaa kaikki yksilökohtaiset tarpeet: budjetin on joustettava ja oltava riittävän suuri.

Välttämätön hoiva ja huolenpito ovat tärkeitä, kuin myös ihmisten seura, yhteisöllisyys
ja lämpö. Luin juuri kirjan, jossa vaikeasti vammaisen nuoren äiti kertoo kokemuksistaan.
Liikuntakyvyttömille nuorille oli tärkeää asua kodinomaisesti, mutta yhdessä. He halusi-
vat yhteisiä ruoka-, kahvi- ja pelihetkiä yhteistilassa ja oman huoneen. Kun yöllä pitää
kääntää kylkeä, on hoitajan oltava auttamassa. Tietokoneiden maailma tarjoaa mahdolli-
suuksia tehdä luovia töitä, tarinoita ja maalauksia, vaikka kädet eivät toimisi. 

Meillä on velvollisuus lähimmäisinä varmistaa, että kaikkein heikoimmista huolehdi-
taan. Lain on turvattava vammaisten ihmisten oikeusturva ja subjektiivinen oikeus palve-
luihin. Meillä on nykyisinkin paljon puutteita palveluissa. Parannuksia tarvitaan muun
muassa moniammatilliseen sosiaalityöhön ja vammaissosiaalityöhön. 

Yksi vapautta ja hyvinvointia tukeva elementti on yhteiskunnan tarjoamat kuljetuspal-
velut vammaisille soveltuvalla esteettömällä ajoneuvolla. Pitkään voimassa ollut 18 taksi-
matkaa kuukaudessa on aivan liian vähän. On tärkeää, että kuljetuspalveluiden käyttöalue
laajenisi työhön, opiskeluun ja osallisuutta edistävään toimintaan. 

Tämä lakikokonaisuus on valtavan suuri. Sen yksityiskohtiin on vielä huolella tutustut-
tava, mutta jo nyt on selvää, että korjattavaa on. Vammaisjärjestöjen mukaan subjektiivis-
ten oikeuksien oikeusturvaa heikennetään, sillä valittaminen korkeimpaan hallinto-oikeu-
teen edellyttäisi valituslupaa. Tätä ei voi hyväksyä. 

Uudistuksen alkuperäinen säästötavoite, 61 miljoonaa euroa, on pienentynyt noin
15 miljoonaan euroon. Voidaan silti perustellusti kysyä, miksi kaikkein heikoimmilla ole-
vilta halutaan säästää? Hallitus on kurittanut köyhiä, kuten takuueläkeläisiä, pienituloisia
ja paljon lääkkeitä käyttäviä muutenkin. Vammaispalvelulain oikeudenmukainen voi-
maansaattaminen vaatii pikemminkin lisäresursseja. Uusi vammaispalvelulaki tarvitaan,
vaikka hallituksen sote-esitys kaatuisi. Hallitus ennakoi esityksessä maakunnan roolia,
mutta vammaisten oikeuksia parantavat palvelut on turvattava nyt. 

19.02 Niilo Keränen kesk: Arvoisa rouva puhemies! Tässä on jo eri puheenvuoroissa ja
debatinkin aikana tuotu esille yksityiskohtia hallituksen esittämästä vammaispalvelulaista.
Oman työurani olen ollut käytännön lääkärinä yli kolme vuosikymmentä, ja valtaosan täs-
8



Pöytäkirjan asiakohta PTK 93/2018 vp
tä ajasta olen vastannut alueen kehitysvammaisten ihmisten terveyden- ja sairaanhoidosta.
Nimenomaan tätä taustaa vasten ajattelin ottaa esille tästä lakiesityksestä muutamia tärkei-
tä asioita.

Kuten jo kuultiin, lakiesitys yhdistää aiemman vammaispalvelulain sekä kehitysvam-
malain. Lain tarkoituksena on saattaa samalle viivalle kaikki erilaisten vammojen rajoitta-
mat ihmiset diagnoosista riippumatta. Edelleen laki tähtää siihen, että nämä erilaiset vam-
maiset olisivat mahdollisimman yhdenvertaisia kaikkien muiden kansalaisten kanssa niin
arkena kuin juhlapäivinä, asumisessa, liikkumisessa, vapaa-ajalla ja tavallisessa elämässä.
Erityisen merkittävä lakiehdotuksessa on juuri tuo: jos jokin vamma tai sairaus rajoittaa ih-
misen osallistumista elämään ja yhteiskuntaan, yhteiskunta tulee vastaan niin, että vam-
maiselle tarjotaan maksutta hänen tarvitsemansa erityispalvelut, joiden turvin hän pystyy
tavalliseen toimintaan mahdollisimman samalla tavalla kuin muutkin kansalaiset. Tämä
koskee esimerkiksi juuri henkilökohtaista avustajaa, josta tässä edellä kuulimme.

Arvoisa puhemies! Merkittävää on myös lakiehdotuksen 3 §. Sen 1 momentti alkaa:
”Palvelutarpeen arviointi sekä palvelujen suunnittelu, toteuttaminen ja toteuttamisen seu-
ranta on tehtävä yhteistyössä vammaisen henkilön kanssa.” Kyseisessä pykälässä ja sen pe-
rusteluissa tuodaan esiin se, että vammaisen henkilön mielipide pitää aina ottaa huomioon,
kun hänen palvelujaan suunnitellaan. Vammaista henkilöä tulee tukea niin, että mahdolli-
sista kommunikaatiorajoitteista riippumatta hänen mielipiteensä palvelujen järjestämises-
tä tulee otetuksi huomioon. Uusi laki parantaa siten tältäkin osin vammaisen osallistumista
oman elämänsä järjestelyyn.

Lakiesitys poistaa myös käsitteen vaikeavammainen. Nykyisin kyseinen termi ikään
kuin jakaa vammaiset ihmiset eri lokeroihin. Uuden lain tarkoitus on, että tässäkään suh-
teessa diagnoosi taikka vamman laatu ei ole merkitsevä, vaan avun ja tuen tarpeen määrit-
tää juuri tämä yksilöllinen avun tarve.

Arvoisa puhemies! Muutama yksityiskohta. 
Vammaisella säilyy edelleen mahdollisuus vapaa-aikana tapahtuviin kuljetuksiin, siis

18 yhdensuuntaiseen matkaan kuukaudessa. Lisäksi laki mahdollistaa esimerkiksi työ- tai
opiskelumatkat. Laki tuo vaihtoehdoksi sen, että palvelujen järjestäjä eli maakunta voi an-
taa vammaiselle käyttöön auton. Uusi laki ei aseta ylä- tai alaikärajaa sille, että vammainen
voi saada lainmukaiset palvelut. Siten myös ikääntynyt vammainen saa palvelunsa, kun
edellytykset täyttyvät. Kuljetuspalveluihin tulee myös muita vaihtoehtoja.

Lakiin otetaan myös säännökset lyhytaikaisesta huolenpidosta, jolla tuetaan vammaisen
perhettä esimerkiksi väsymisen tai jonkun kriisitilanteen jaksamisessa. Lyhytaikainen huo-
lenpito voi olla esimerkiksi kotipalvelua, perhehoitoa, tukihenkilön apua tai asumispalve-
lua.

Vammaisen valmennuksen tarkoitus on, kuten ministeri tuossa kertoi, vahvistaa vam-
maisella itsellään olevia vahvuuksia niin, että hän pystyy elämään esimerkiksi entistä itse-
näisemmin ja omatoimisemmin. Tähän perustuu myös se, että arvioidaan, että vammaiset
ihmiset selviytyvät tulevaisuudessa paremmin ja kenties tulevaisuudessa säästöäkin tulee
pitkällä aikavälillä.

Arvoisa puhemies! Lopuksi korostan vielä sitä, että kyseessä ei ole säästölaki vaan jo pi-
temmän aikaa vireillä ollut uudistus lainsäädännön saattamisesta ajan tasalle.

19.07 Outi Alanko-Kahiluoto vihr: Arvoisa puhemies! Tämä vammaispalvelulaki ja
monet sen esitykset ovat erittäin tervetulleita, ja olen iloinen siitä, että tämä lakiesitys on
9



Pöytäkirjan asiakohta PTK 93/2018 vp
nyt täällä käsittelyssä, vaikkakin se on sidottu tähän sinänsä nähdäkseni aika epävarmaan
sosiaali- ja terveyslain uudistuksen ja maakuntalain toimeenpanon etenemiseen. Mutta pi-
dän tässä lakiesityksessä esitettyjä monia tavoitteita erittäin kannatettavina, ja olen sitä
mieltä, että jos sote- ja maakuntalaki kuitenkaan ei jostain syystä tällä kaudella tulisi kos-
kaan valmiiksi, niin tämän lakiesityksen sisältämiä monia asioita on syytä kuitenkin edis-
tää. On kuitenkin lisättävä, että lausunnonantajat ovat löytäneet tästä lakiesityksestä monia
korjattavia seikkoja, joihin sosiaali- ja terveysvaliokunta joutuu sitten omissa asiantuntija-
kuulemisissaan kiinnittämään huomiota ja perehtymään tarkemmin.

Mutta sinänsä pidän erittäin kiitettävänä sitä, että hallitus on vetänyt pois ne megalomaa-
niset säästönsä, joita vammaispalveluihin alun perin tällä kaudella esitettiin, ja nyt mitta-
luokka on hyvin paljon pienempi. Pidän hyvänä esimerkiksi sitä asiaa, että invalidivähen-
nys poistamalla on siitä saatavat tulot sitten käytetty vammaisten palveluiden parantami-
seksi. Minusta se on ihan perusteltu asia.

Pidän myöskin hyvänä sitä lähtökohtaa, että tässä laissa lähdetään vammaispalveluiden
tarvelähtöisyydestä ja siitä, että pyrittäisiin nimenomaan vahvistamaan vammaisten henki-
löiden osallisuutta ja mahdollisuuksia osallistua ympäröivään yhteiskuntaan, eikä lähtö-
kohtana olisi niinkään lääketieteellinen, diagnoosipohjainen määrittely. Se, että pyritään
tukemaan vammaisen henkilön itsenäistä suoriutumista ja itsemääräämisoikeutta, olisi var-
masti täällä moneen kertaan mainitun Kalle Könkkölänkin mielen mukainen tavoite ollut.
Se, että pyritään noudattamaan YK:n vammaissopimusta ja lapsen oikeuksien sopimuksen
periaatetta, ovat niin ikään asioita, joita on ehdottomasti pidettävä tukemisen arvoisina. 

Mutta itsellänikin heräsi kysymys siitä, miten on sitten tämän kansalaisaloitteen laita.
Meillähän on eduskunnan käsittelyyn tullut tämä Ei myytävänä -kansalaisaloite, joka kos-
kee nimenomaan heikommassa asemassa olevien asumispalveluita ja niiden kilpailutta-
mista. Pidän itsekin tavoiteltavana sitä, että voisimme käsitellä tämän Ei myytävänä -kan-
salaisaloitteen jollei nyt tämän lain yhteydessä, niin ainakin hyvin peräjälkeen tämän kans-
sa. Pidän ehdottoman tärkeänä sitä, että tämä kansalaisaloite saadaan tällä kaudella käsitel-
tyä, koska se, että vammaiset henkilöt joutuvat vaihtamaan kotiaan kilpailutuksen seurauk-
sena, ei ole missään tapauksessa esimerkiksi edellä mainitun YK:n vammaisoikeuksien so-
pimuksen mukainen tilanne ja siitä on päästävä Suomessa ehdottomasti eroon. 

Myös tässä lakiesityksessä ja sen yhteydessä useat lausunnonantajat katsoivat, että vam-
maisen henkilön asumisen omassa yksityiskodissaan tulisi aina olla ensisijainen vaihtoeh-
to, ja sen turvaamista ehdotettiin vahvistettavaksi säännöksessä. Samoin ehdotettiin muun
muassa, että yhdenvertaisuuden turvaamiseksi on keskeistä huolehtia joukkoliikenteen es-
teettömyydestä ja että olisi varmistettava, ettei tässä lakiesityksessä mainittu joukkoliiken-
teen ensisijaisuuden periaate tosiasiallisesti heikennä niiden henkilöiden liikkumismahdol-
lisuuksia, jotka eivät pysty käyttämään joukkoliikennettä. 

Pidän tärkeänä myös sitä, että tämän esityksen mukaiset palvelut säilyvät vahvoina, sub-
jektiivisina oikeuksina. Määrärahasidonnaiset palvelut eivät kuitenkaan takaa vammaisten
ihmisten tarpeiden mukaisia yksilöllisiä palveluita, ja me tiedämme, että vammaiset hen-
kilöt kuuluvat tämän yhteiskunnan kaikkein köyhimpiin siitä syystä, että useimmat heistä
eivät koskaan ole olleet työelämässä eivätkä voi siihen osallistua, joten on hyvin tärkeää pi-
tää kiinni siitä, että palvelut ovat vahvasti subjektiivisia oikeuksia.

Edustaja Karimäki mainitsi omassa puheenvuorossaan selkokielisen kirjallisuuden tar-
peen, ja itsekin nostaisin sen tässä esille. Meillä on Suomessa jo noin puoli miljoonaa suo-
malaista, jotka tarvitsevat selkokieltä selvitäkseen arkielämän kielellisistä vaatimuksista,
10



Pöytäkirjan asiakohta PTK 93/2018 vp
ja pitäisin erittäin hyvänä sitä, että tämän lain yhteydessä edistettäisiin vammaisten henki-
löiden mahdollisuutta saada selkokielistä kirjallisuutta ja selvitä selkokielen avulla arjes-
taan. Vammaisten henkilöiden lisäksi muistisairaat ja ikääntyneet ovat ihmisiä, jotka hyö-
tyvät selkokielestä, ja selkokieli on keino ehkäistä kielellistä syrjäytymistä.

Arvoisa puhemies! Vielä jos on aikaa: Tässä lakiesityksessä ehdotetaan täydennettäväk-
si sosiaalihuoltolakiin tehtävillä muutoksilla asiakasprosessia, ja tässä yhteydessä on huo-
mattava, että nykyisin lainmukaisia asiakassuunnitelmia ei aina laadita tai ne laaditaan
puutteellisesti, mihin esimerkiksi eduskunnan apulaisoikeusasiamies on kiinnittänyt huo-
miota ja todennut, että tässä suhteessa nykykäytännöissä pitäisi pystyä parempaan. Huole-
na on muun muassa se, millä tavoin asiakkaan osallisuus hänen omassa prosessissaan var-
mistetaan, jos asiakassuunnitelmia ei huolella laadita. [Puhemies koputtaa]

Mutta, summa summarum, valiokunnalla riittää tämän lakiesityksen kanssa työtä. Pal-
jon tässä on hyvää, mutta paljon vielä korjattavaa. Kiitän hallitusta tästä esityksestä.

19.15 Pilvi Torsti sd: Arvoisa puhemies! On tosiaan helppo yhtyä siihen yleisarvioon ja
kiitokseen siitä, että hallitus on tämän, jo edellisellä kaudella valmisteluun saatetun lain,
nyt tuonut eduskuntaan, ja myös toiveeseen, että se ehditään käsitellä. Tämä lähtökohta,
jossa lähdetään palvelutarpeesta diagnostiikan sijaan ja erilaisista osallisuuteen, itsemää-
räämisoikeuteen liittyvistä perusarvoista, on modernin yhteiskunnan ja ehkä sen ihmisku-
vankin mukainen, jota haluamme tällaisella lainsäädännöllä myös julki tuoda. Tässä lähe-
tekeskustelussa halusin oikeastaan puuttua kahteen seikkaan, kun en itse kuulu tähän kä-
sittelevään valiokuntaan.

Tässä viimeisen viikon parin aikana itselläni on ollut mahdollisuus tavata sekä Ei myy-
tävänä -kansalaisaloitteen aktiiveja että 80-vuotisjuhlakiertuettaan pitävän Invalidiliiton
edustajia, ja näissä keskusteluissa, kun tästä lakiesityksestä on käyty vähän tarkempaa kes-
kustelua, niin edelleen yleiseksi johtopäätökseksi valitettavasti muodostuu se, että ehkä
kuitenkin meidän suurin ongelmamme piilee asenteissa, ei ehkä niinkään yksittäisten hen-
kilöiden asenteissa, vaan tällaisessa jonkinlaisessa yleisessä kollektiivisessa asennevam-
massa, kyvyttömyydessä empatiaan ja asettumiseen toisen, tässä tapauksessa vammaisen
henkilön, asemaan, ja tämä näkyy ehkä erityisesti tämmöisenä kollektiivisena viranomais-
asenteena. En siis halua syyllistää yksittäistä henkilöä viranomaistehtävää hoitamassa vaan
toimijoita, jotka sitten noudattavat tämän salin säätämää lainsäädäntöä erilaisilla tavoilla.

Muutamia esimerkkejä nostaakseni: Tietysti meillä on ollut täällä jo aiemmin käsittelys-
sä aiemmasta lakimuutoksesta eli taksiuudistuksesta seuranneita tilanteita, jotka ovat ol-
leet täysin kestämättömiä monille vammaisille. Meille on tullut sinällään hieno uudistus,
vammaiskortti, mutta sen hakeminen edellyttää henkilökohtaista sähköpostiosoitetta, joka
taas saattaa joillekin kyseiseen korttiin oikeutetuille henkilöille olla aika mahdotonta hank-
kia. Meillä on apuvälinelainausta, joka ei tunnista esimerkiksi kokoontaittuvia apuvälinei-
tä, jotka mahtuisivat henkilöiden omiin kulkuneuvoihin tai autoihin. Sen sijaan halutaan
tarjota esimerkiksi sellaisia pyörätuoleja, jotka edellyttävät aina invakuljetuksia, jotka ovat
siis sekä yhteiskunnalle kalliimpia että näitten henkilöiden kannalta monimutkaisia, ja niin
edelleen ja niin edelleen. No, asenteita me emme tietenkään tässä salissa muuta, mutta me
kyllä luomme henkeä, jolla tämä viranomaistoiminta yhteiskunnassa tapahtuu, ja tätä hen-
keä ehkä toivon myös käsiteltävän tämän lain käsittelyn yhteydessä.

Sitten tietysti toinen taso on lainsäädäntö ja sen toteutuminen. Palaute, mitä täältä järjes-
tökentästä ja aktivisteilta ehkä eniten tulee, on, että meillä on päätöksiä, jotka eivät toteu-
11



Pöytäkirjan asiakohta PTK 93/2018 vp
du. Näistä tietysti kuuluisimpina ja surullisimpina monet kilpailutuksiin liittyvät ongel-
mat, joita on juuri mainittu ja joita Ei myytävänä -kansalaisaloite omalta osaltaan ja esi-
merkillään on pyrkimässä korjaamaan.

Näin ollen, arvoisa puhemies, toivon, kun laki nyt lähtee valiokuntaan, että voisi olla
mahdollista, että saisimme tämän lakiesityksen yhteyteen tämän Ei myytävänä -kansa-
laisaloitteen. On esimerkiksi iso joukko vammaisia ihmisiä, jotka ovat keränneet näitä ni-
mikirjoituksia, joille tämä on todella iso osoitus demokratian toimivuudesta tai toimimat-
tomuudesta. Eli jos me puhumme osallisuudesta ja käsittelemme vammaispalvelulakia ja
samaan aikaan jätämme sitten tämän kansalaisaloitteen käsittelemättä, niin se on kyllä
viestinä hyvin ongelmallinen.

Sitten kun tässä tullaan lain viimeistelyvaiheeseen, niin tämän yhteiskunnallisen asen-
neproblematiikankin käsittelyä pidän kyllä jossain määrin mahdollisena ja tunnistettavana
kuulemisten jälkeen. Eli nyt kun esimerkiksi tehdään täsmennyksiä kuljetuspalveluiden
osaan ja näiden tiettyjen kohtien epäselvyyksiä valiokunnassa puretaan, niin ehkä se on
juuri se oikea kohta ottaa esiin myös se, että me tunnistamme myös, että tapa, jolla näitä sit-
ten viedään toimeen, on mahdollisimman johdonmukainen ja käyttäjän tarpeista lähtevä,
kun se kerran on tämän koko lain perushenki. — Kiitos.

19.20 Satu Taavitsainen sd: Arvoisa rouva puhemies! Arvoisat edustajakollegat! On ai-
van erinomaista, että vammaispalvelulain uudistamisen yhteydessä varhaiskasvatuksen
asiakasmaksuista annetun lain 13 §:ään lisätään nyt uusi momentti, joka takaa sen, että päi-
vähoito on maksutonta lapselle, joka osallistuu varhaiskasvatukseen osana vammaispalve-
lulain mukaista valmennusta ja tukea. Tämän arvioidaan tuovan erityislasten perheille noin
1,6 miljoonan euron säästön varhaiskasvatuksen asiakasmaksuissa. Tämä on todella hieno
muutos. Varhaiskasvatus on kaikille lapsille hyvä tiedollisten ja toiminnallisten taitojen ja
sosiaalisen vuorovaikutuksen harjoittelupaikka. Täysin maksuton varhaiskasvatus aloite-
taan nyt erityislapsista, ja se on aivan oikein. Siitä on hyvä edetä kunnianhimoisesti eteen-
päin. On erinomainen asia, että tämän lain lähtökohtana muutoinkin on, että vammaisten
henkilöiden erityispalvelut säilyisivät maksuttomina.

Arvoisa puhemies! Varhaiskasvatuksen asiakasmaksulaki on aika tuore laki. Se tuli voi-
maan puolitoista vuotta sitten eli maaliskuussa 2017. Lain 13 §:ssä todetaan, että päivähoi-
tomaksu on jätettävä perimättä tai sitä on alennettava, jos periminen vaarantaa perheen toi-
meentulon edellytyksiä. Kaikkiaan 35 709 varhaiskasvatuksen asiakasmaksua, eli siis päi-
vähoitomaksua, päätyi viime vuonna ulosottoon. Epäilen, että suurin osa on lainvastaisesti
ulosottoon joutuneita laskuja. Ne ovat kunnan kamreerin, talousosaston, voudille laittamia
ilman, että varhaiskasvatuksen virkamies on keskustellut perheen kanssa heidän tilantees-
taan ja tehnyt päätöstä maksun alentamisesta tai poistamisesta. On niin rankka juttu, jos
lapsiperhe laitetaan ulosottoon päivähoitomaksujen takia, että siihen pitää olla todella hy-
vät perusteet, jos kunta sen tekee. Ulosottoon laittaminen jos mikä vaarantaa perheen toi-
meentulon edellytyksiä ja elatusvelvollisuuden toteuttamista.

Vaikka laki muuttui jo silloin puolitoista vuotta sitten ja nyt me muutamme sitä vielä
hiukan paremmaksi, niin ei ulosottoon lähetettyjen varhaiskasvatusmaksujen määrä ole
siis juurikaan muuttunut. Ennen lain voimaantuloa vuonna 2016 voudille päätyi 37 792
laskua, ja lain voimaantulovuonna eli viime vuonna määrä aleni vain noin 2 000:lla, eli uu-
della lailla ei ole ollut merkittävää vaikutusta kuntien toimintaan. Joukossa on varmasti
myöskin erityislasten perheitä, jotka ovat muutoinkin kovilla myös toimeentulon osalta,
12



Pöytäkirjan asiakohta PTK 93/2018 vp
sillä usein erityislasten perheissä toisen vanhemman on tehtävä töissä lyhyempää työaikaa
ja näin hän saa myös pienempää palkkaa, jotta perheen arki erityislapsen kanssa saadaan
sujumaan. Erityisesti itseäni harmittaa se, jos ihmisille ei kerrota uuden lain tarjoamasta
mahdollisuudesta hakea päivähoitomaksun kohtuullistamista tai kokonaan sen perimättä
jättämistä. Tähän toivon parannusta ja ministeriöltä sen vahtimista, että kuntien toiminta-
tavat muuttuvat uuden varhaiskasvatuksen asiakasmaksulain mukaisiksi.

Arvoisa puhemies! Pidän myös erittäin hyvänä tämän vammaispalvelulain 16 §:ää, jos-
sa turvataan vammaiselle liikkumisen tuki niin, että myös oman auton käyttämistä tuetaan.
Tapasin tässä vastikään vammaisen nuoren miehen, joka liikkuu pyörätuolilla, ja hän oli
aiemmin ollut pelkkien invataksien kyytien varassa. Nyt hän oli saanut tukea oman auton
hankintaan, kun hän pääsi tähän henkilökohtaisen budjetin kokeiluohjelmaan, ja hänen hy-
vinvointinsa oli parantunut aivan merkittävästi. Hän kuvasi elämäänsä sanoen, että hänen
vapautensa on lisääntynyt, hän saa itse aikatauluttaa sen, milloin hän lähtee harrastuksiin,
kaupungille, käymään asioilla ja niin edelleen. Hänen omatoimisuutensa ja vuorovaikutus
toisten ihmisten kanssa oli lisääntynyt. Hän saa nyt tehdä samoja asioita kuin muutkin ih-
miset, kuten käydä ostamassa Motonetista moottoriöljyä.

On huomioitava, että vammaisille henkilöille vapaus valita palvelunsa liittyy perusta-
vasti ja laajasti senkaltaisten ihmisoikeuksien toteutumiseen arkielämässä, jotka näyttäyty-
vät meille muille itsestään selvinä mutta joita heiltä usein puuttuu. Mikäli henkilöllä ei ole
vapautta määritellä itse tarpeitaan tai toteuttaa itseään eikä liioin vapautta tehdä päätöksiä
omista palveluistaan, ei voida puhua yhteiskunnallisesta osallisuudesta. Tähän on tulossa
nyt tämän lain myötä parannusta. Kiitos siitä.

19.26 Matti Torvinen sin: Arvoisa puhemies! Tämän hallituksen pitkään valmistelema
vammaispalvelulaki on tullut vihdoin eduskuntakäsittelyyn. Itselläni on ollut oman laki-
asiaintoimistoni kautta vanhoihin kehitysvammalakiin ja vammaispalvelulakiin liittyviä
toimeksiantoja useita. Tämä lakikokonaisuus on erinomainen, joka nyt on saatettu käsitte-
lyyn. Vanha kehitysvammalaki ja vammaispalvelulaki ovat tulleet tiensä päähän. Nyt ym-
märrämme erilaisista toiminnan rajoitteista, vammaisuudesta, ja asenteemme ovat muuttu-
neet lisääntyneen tiedon ja tutkimuksen myötä. Lait ovat olleet vanhentuneita. Niissä on ai-
kansa eläneitä säännöksiä, jotka eivät vastaa eri tavoin vammaisten henkilöiden erilaisiin
tarpeisiin. 

Oleellista on se, että kun aikaisemmin palveluiden piiriin pääsi ainoastaan diagnoosin
perusteella, niin sellaiset henkilöt, joilla oli kognitiivisia, neurologisia tai kommunikaa-
tioon liittyviä toimintarajoitteita, jäivät palveluiden ulkopuolelle, ja usein juuri näistä oi-
keuksista sitten käytiin erilaisia riitoja ja arvokeskusteluja. Tämä oli erittäin epäoikeuden-
mukaista ja, etten sanoisi, hyvin epäreilua. Se asetti vammaiset eriarvoiseen asemaan. Nyt
tämä epäkohta saadaan tilkittyä niin, että palvelujen saamisen perusteeksi tulee vammai-
sen toimintakyky. Toimintakykypohjainen on tasa-arvoisempi tapa arvioida palvelujen tar-
vetta kuin diagnoosipohjainen. 

Myös lapsia ja nuoria koskevat erityiset tarpeet huomioidaan nyt entistä paremmin. Esi-
merkiksi vammaisten lasten perheet saavat lapsen asumiseen kotiin yksilöllistä apua, jotta
lapsi voi asua kotonaan hyvinkin vaativissa tilanteissa. Aikuistuvaa nuorta tuetaan valmen-
nuksen ja tuen avulla siirtymään omaan kotiin, omaan elämään itsenäisesti, ja tällaisia pal-
veluita on yhä laajemmin käytössä. Vammaisten itsemääräämisoikeus otetaan paremmin
huomioon ja osallistumista sekä osallisuutta lisätään. 
13



Pöytäkirjan asiakohta PTK 93/2018 vp
Tärkeää on, että tuleva maakuntauudistus toteutuu. Täällä jotkut sitä epäilevät, sotea ja
maakuntauudistusta. Itse uskon, että se toteutuu. Se on hyvä uudistus, se siirtää Suomen ai-
van uuteen aikakauteen, ja silloin maakunnat ottavat nämä vastuulleen. Tärkeää on, että ra-
hat ja varat riittävät, niin että vammaiset eri puolilla maata saavat tasapuolisen kohtelun.

19.29 Krista Mikkonen vihr: Arvoisa puhemies! On helppo yhtyä niihin kiitoksiin, joita
on esitetty tämän lakiesityksen yhteydessä.

Laissa vammaisuuden kuvaamisen lähtökohtana olisi henkilön suhde ja mahdollisuudet
osallistua ympäröivään yhteiskuntaan, ei lääketieteellinen diagnoosipohjainen määrittely.
Tämä on tärkeä ja oikea lähestymistapa. Lain tarkoituksena on toteuttaa vammaisen hen-
kilön yhdenvertaisuutta ja osallisuutta sekä ehkäistä ja poistaa sellaisia esteitä, jotka näitä
rajoittavat. Lisäksi lain tavoitteena on tukea itsenäistä suoriutumista ja itsemääräämisoi-
keuden toteutumista sekä turvata yksilöllisen tarpeen mukaiset riittävät ja laadultaan hyvät
palvelut. On tärkeää, että jokainen, aivan jokainen voi vammastaan huolimatta elää mah-
dollisimman hyvän ja täyden elämän.

Laissa säädetään keskeisistä vammaisen henkilön osallisuutta ja yhdenvertaisuutta sekä
välttämätöntä huolenpitoa turvaavista palveluista. Näitä palveluja olisivat valmennus ja tu-
ki, henkilökohtainen apu, asumisen tuki, mukaan lukien tuki esteettömään asumiseen, ly-
hytaikainen huolenpito ja päiväaikainen toiminta sekä liikkumisen tuki. On tärkeää, että
vammaisella henkilöllä itsellään on oikeus päättää siitä, mitä, missä, milloin ja miten hän
saa henkilökohtaista apua ja kuka häntä avustaa. On myös huolehdittava siitä, että myös
niillä henkilöillä, jotka eivät pysty määrittelemään avun sisältöä ja toteutustapaa, on oi-
keus henkilökohtaiseen apuun ja he saavat tarvitsemaansa neuvontaa. Kynnyksen henkilö-
kohtaisen avun saamisen on oltava matala.

Esitys sisältää säännökset vammaisen henkilön osallistumisen ja osallisuuden tukemi-
sesta palvelutarpeen arvioinnissa, palvelujen suunnittelussa sekä toteuttamisen ja toteutu-
misen seurannassa ja osallistumisessa järjestettävästä tuesta. Osallisuutta ja osallistumista
koskevat momentit ovat tärkeitä uudistuksia vammaislainsäädännössä ja YK:n vammais-
sopimuksen mukaisia.

Jatkovalmistelussa vammaisten lasten puhevallan käyttöön ja edunvalvonnan järjestä-
miseen liittyviä kysymyksiä olisi syytä käsitellä tarkemmin. On tärkeää, että vammaisten
lasten ja heidän perheidensä erityistarpeet huomioidaan. Muutenkin on syytä kiinnittää eri-
tyistä huomiota vammaisen lapsen ja nuoren palvelujen toteuttamiseen. Ne on toteutettava
siten, että ne turvaavat lapsen ja nuoren hyvinvointia ja kehitystä sekä mahdollistavat toi-
mimisen yhdenvertaisesti muiden lasten ja nuorten kanssa.

Ministeri kertoi, että lakiesitys on sidottu sosiaali- ja terveydenhuoltouudistukseen ja
maakuntiin. On huolehdittava siitä, että jos käy niin, että sote ja maakunnat eivät etene-
kään, tämä lainsäädäntö etenee siitä huolimatta.

Keskustelussa on noussut esiin myös Ei myytävänä -kansalaisaloite, [Puhemies koput-
taa] jolla halutaan taata elämänmittaisten palveluiden pysyvyys [Puhemies: Aika!] niin,
että esimerkiksi vammaisten asumispalvelut rajataan hankintalain soveltamisen ulkopuo-
lelle. [Puhemies koputtaa] On tärkeää, että se käsitellään tämän lainsäädännön yhteydessä.

19.32 Pilvi Torsti sd: Arvoisa puhemies! Pyysin vielä toisen puheenvuoron, kun unohdin
todeta kaksi asiaa tuossa aikaisemmassa.
14



Pöytäkirjan asiakohta PTK 93/2018 vp
Ensimmäinen: Voin yhtyä edustaja Mikkolan tuossa juuri toteamaan eli siihen, että tä-
män yhteys sote- ja maakuntauudistukseen, jota ministeri nyt korosti tämän vammaispal-
velulain eteenpäin menemisen yhteydessä voimakkaasti, on sitten syytä purkaa, jos näyt-
tää, että ensimmäinen ei etene, ja tämä sitten viedä eteenpäin joka tapauksessa, koska on
kuitenkin kyse ehdottomasti sillä tavalla itsenäisestä kokonaisuudesta.

Toinen asia, minkä oikeastaan halusin jakaa, kun käytin puheenvuoron yhteiskunnan
kollektiivisista asennevammoista, jotka näkyvät vaikka viranomaistoiminnassa, on se, että
itseäni kosketti kovasti, kun Paralympiakomitean pääsihteeri Tero Kuorikoski hiljattain to-
tesi, kun sivistysvaliokunta kävi pelaamassa kelkkalätkää: ”Vammaisurheilu muuttaa ih-
mistä, se muuttaa kaupunkeja ja se muuttaa yhteiskuntia.” Ja hän käytti esimerkkinä Lon-
toota, joka on muuttunut sekä työllisyysnäkökulmasta että erilaisista esteettömyysnäkökul-
mista kuulemma kutakuinkin eri kaupungiksi olympiakisojen jälkeen. Ilmeisesti sama on
tapahtunut esimerkiksi Tokiossa. 

Ehkä tämän lain käsittelyn yhteydessä, siinä rajapinnassa, on hyvä pohtia, mitkä ovat
niitä asioita, mitä me voimme yhteiskuntana vähän laajemminkin tehdä, mikä sitten edes-
auttaa sitä, että tämän lain ikään kuin hyvä tarkoitus ja ehkä oikeat pykälätkin todella tule-
vat voimaan, koska se edellyttää asioita juuri tällä asennepuolella. Me kaikki tiedämme,
että etenkään täällä työllisyyden puolella me emme ole Pohjoismaissa kovinkaan hyvin
vertailussa menestyneet. Olisi hienoa, jos päästäisiin siellä eteenpäin. Se edellyttää ihan
muita toimijoita kuin pelkästään julkista sektoria. Näihin asioihin me voimme vaikuttaa.
Eli kannattaa Kuorikosken hengessä vähän miettiä ”out of the box” myöskin tämän lain kä-
sittelyn yhteydessä. — Kiitos.

19.35 Ritva Elomaa ps: Arvoisa puhemies! Lain tarkoituksena on toteuttaa vammaisen
henkilön yhdenvertaisuutta yhteiskunnassa kaikin tavoin. Itsenäisen suoriutumisen tuki ja
itsemääräämisoikeuden toteutuminen ovat myös lain tarkoituksena. Tässä on erittäin pal-
jon hyviä asioita, mutta kuten edustaja Karimäki toi esille, myös ongelmakohtia. On syytä
muistuttaa, että YK:n vammaisten henkilöiden oikeuksia koskeva yleissopimus on ratifioi-
tu myös Suomessa. Tämän yhteydessä haluan nostaa esille ja puhua muutaman sanan han-
kintalaista, kilpailutuksesta ja kuntoutuksesta.

Palvelujen kilpailutuksessa pitäisi ottaa huomioon laadun merkitys pitkällä tähtäimellä,
koska se tuo usein viime kädessä kuitenkin säästöjä. Olen Kelan valtuutettuna perussuo-
malaisista aivan kuten edustaja Merikin. Puhelimemme ovat soineet tiuhaan tahtiin liit-
tyen Kelan toimintaan viime aikoina. Valituksia tulee etenkin kuljetusten suhteen, jotka ai-
heuttavat monille tuensaajille hankalia arjen ongelmia. Valituksia tulee myös siitä, että asi-
akas on kokenut mielestään epäoikeudenmukaisuutta. Monet asiat ovat ratkenneet kuiten-
kin myös hyvin, ja Kelan suhtautuminen ongelmakohtiin on pääsääntöisesti ratkaisuha-
kuista.

On myös paljon ongelmia, jotka näyttäytyvät ihmisille Kelan aiheuttamina. Tästä esi-
merkkinä Kela-kuljetusten toimimattomuus. Pääasiallinen syy ongelmiin löytyy tässä ta-
pauksessa ministeriön linjauksista eikä Kelan toiminnasta. Kela pallottelee usein tavallis-
ten ihmisten asioiden hoidon ja poliittisten päätösten kanssa. Tässä taksiasiassa Kelalla oli
vahva tahto pidentää uudistuksen siirtymäaikaa ja testata vähitellen sen toimivuutta käy-
tännössä. Tämähän ei ministeriölle käynyt. Yleinen joustamattomuus ja byrokratia on mo-
nesti tuskallista hädässä oleville ihmisille. Kela yrittää hoitaa ihmisten asioita parhaansa
15



Pöytäkirjan asiakohta PTK 93/2018 vp
mukaan annettujen sääntöjen rajoissa. Joskus maalaisjärkeen ja inhimillisyyden käsityk-
seen eivät mahdu kaikki ratkaisut, ja tässä on vielä paljon parantamisen varaa.

Nyt vielä, kun puhutaan kilpailutuksesta, nostan esille esimerkkitapauksen, missä kil-
pailutus on ongelma ja tuo ongelmia. Se on Maskun neurokeskus, joka joutui lähtemään
mukaan tähän kilpailutukseen. Se on Suomen suurin neurologisten sairauksien kuntoutuk-
seen erikoistunut keskus, Suomen ykkönen, voidaan sanoa, kun puhutaan vaativasta laitos-
kuntoutuksesta. Kelan kilpailutuksessa Masku hävisi niukasti kaikille muille palveluntuot-
tajille — oli hyvin pienestä rahasta kysymys — koska kriteereissä laatu ei ole ykköstilalla
vaan hinta. Maskun neurokeskus pystyy tuottamaan palveluitaan ilman mitään alihankin-
toja. Se on huippulaitos. Nyt täytyy odottaa vähintään vuosi tai jopa kolme ja pysyä pys-
tyssä. Lyhytnäköistä toimintaa, koska halvin ei tarkoita sitä, että se olisi edullisin vaihto-
ehto pitkällä tähtäimellä.

Täällä salissa on nostettu esille myös Ei myytävänä -kansalaisaloite. Se on erittäin hyvä
aloite, ja kaikkien on syytä tutustua siihen aloitteeseen ja miettiä, miksi se on tehty. — Kii-
tos.

19.39 Simon Elo sin: Arvoisa rouva puhemies! Kahden rinnakkaisen lain, kehitysvamma-
lain ja vanhan vammaispalvelulain, soveltaminen on ollut hankalaa, ja tätä kokonaisuudis-
tusta on tehty hyvin pitkään. Taustalla on laajapohjainen työryhmä, joka työskenteli kah-
den vuoden ajan 2013—2015 selvitysmies Kalle Könkkölän johdolla, jota täytyy kiittää
koko hänen elämäntyöstään, mitä hän on tämän asian hyväksi tehnyt. 

Kun ajatellaan kehitysvammaispalveluita ja kehitysvammalakia, niin omalla kohdalla-
nikin se on sillä tavalla läheinen asia, että siskollani on Downin syndrooma ja sitä kautta
olen tietysti seurannut koko hänen elämänsä ajan sitä, miten näitä asioita Suomessa hoide-
taan. Kyllä olen tyytyväinen siihen, että tällainen kokonaisuudistus tulee ja tehdään sel-
keämmäksi ne lainsäädännölliset puitteet, missä näitä kaikkia asioita käsitellään. 

Kaikkein oleellisintahan on se, että vammaisilla henkilöillä säilyy subjektiiviset oikeu-
det välttämättömiin erityispalveluihin. Toimintakyky on nimenomaan silloin se palvelun
saamisen peruste eikä diagnoosi. Tämänkin olen keskusteluissa kehitysvammajärjestöjen
kanssa ja myös vammaisjärjestöjen kanssa huomannut, että se katsotaan paremmaksi kuin
se, että diagnoosi olisi perusteena. Aikaisempi tilanne on kyllä asettanut ihmisiä eriarvoi-
seen asemaan, painottanut lääkäreiden osaamista ja valitettavasti luonut tilanteita tai vah-
voja epäilyksiä siitä, että lääkäriosaaminen ei ole aina riittänyt. 

Näistä palveluista haluan erityisesti nostaa esille henkilökohtaisen avun ja asumisen
tuen. Nämä ovat sellaisia kysymyksiä, joista eniten tulee palautetta eri kunnista, että on
suuria eroja kuntien välillä siinä, miten näitä asioita hoidetaan, esimerkiksi esteettömyy-
dessä liittyen asumisen tukeen. Silloin on kyllä joutunut vastaamaan myös mediassa näille
järjestöille, että kun me menemme maakuntien Suomeen, jos nyt näin keskustalaista ter-
miä saa käyttää maakuntauudistuksen myötä [Timo V. Korhosen välihuuto] — saan heti
täältä tukea edustaja Korhoselta — niin silloin kyllä ei voi olla niin, että on se tilanne kuin
tällä hetkellä, että on yli 300 toimijaa, hyvin erilaisia ratkaisuja ja asenteitakin, vaan pääs-
tään järkevämpään tilaan, että on 18 maakuntaa, jotka näitä asioita hoitavat. Eli maakunta-
uudistus, totta kai, on myös tässä asiassa erittäin olennainen. Ja kun ajatellaan tätä kansa-
laisaloitetta, niin sitä on heidänkin pitänyt tähdentää, vaikka aivan aiheellisia huolia heillä
on ja vaatimuksia, että nyt tarvitaan uutta lainsäädäntöä ottamaan uusi tilanne huomioon.
Ja myös uskon, että tämä sitä tilannetta parantaa, koska pitkälti se kritiikki, mitä nykytilan-
16



Pöytäkirjan asiakohta PTK 93/2018 vp
teeseen liittyen on ollut vammaisjärjestöillä ja kehitysvammajärjestöillä, on nimenomaan
siitä, että eri kunnissa on niin erilaiset ratkaisut. Tämän myötä pitäisi tulla yhteneväisempi
tilanne koko maahan, ja pidän sitä erittäin tärkeänä. Ihan henkilökohtaisestikin siskoni elä-
mää seuranneena katson, että tämä voi parantaa monia niitä karikoita, mitä hänenkin elä-
mässään näihin palveluihin liittyen on ollut. 

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
17


	9
	18.34
	18.44
	18.46
	18.47
	18.48
	18.49
	18.50
	18.51
	18.52
	18.54
	18.55
	18.57
	19.02
	19.07
	19.15
	19.20
	19.26
	19.29
	19.32
	19.35
	19.39


