















































DEMC33D.tmp.xml


Pöytäkirjan asiakohta PTK 30/2019 vp
Pöytäkirjan asiakohta 

PTK 30/2019 vp

Täysistunto

Torstai 12.9.2019 klo 15.59—19.42

2.2. Suullinen kysymys työvoiman riittävyydestä vanhustenhoidossa (Hanna Sarkkinen 
vas)

Suullinen kysymys SKT 9/2019 vp

Suullinen kyselytunti

Ensimmäinen varapuhemies Tuula Haatainen: Annan kysymyksen edustaja Sarkkisel-
le, olkaa hyvä.

Keskustelu

16.05 Hanna Sarkkinen vas: Arvoisa puhemies! Hallitusohjelmassa todetaan selvästi,
että vanhushoivan sitova 0,7:n hoitajamitoitus säädetään [Ben Zyskowicz: Eihän se tule, se
tulee lakiin muttei käytäntöön! — Timo Heinonen: Pelkkä lause!] ja se tullaan säätämään.
Sitova hoitajamitoitus tarvitaan, sillä aivan liian monessa paikassa hoitajia on liian vähän,
ikäihmiset eivät saa riittävää hoivaa ja hoitajat uupuvat. [Kokoomuksen ryhmästä: Te ette
tee mitään! — Eduskunnasta: Aivan!] Samalla on selvää, että hoitajien saatavuus on mer-
kittävä haaste ja sen takia mitoituksen voimaantulolle tarvitaan siirtymäaikaa. [Välihuuto-
ja oikealta — Paavo Arhinmäki: Kuunnelkaa kysymys ensin!] 

Arvoisa puhemies! Työvoiman saatavuuden turvaamiseksi pitää parantaa hoitajien työs-
sä pysymistä ja työssäjaksamista. Moni koulutettu hoitaja on poistunut alalta. Hoitajami-
toituksen parantaminen lisää itsessään alan vetovoimaa ja työssäjaksamista. Tarvitaan li-
säksi koulutusratkaisuja, johtamisen kehittämistä ja parempia työoloja ja työehtoja.

Arvoisa puhemies! Kysyn: mitä hallitus tekee alan houkuttelevuuden parantamiseksi,
alalta poistuneiden hoitajien [Puhemies koputtaa] houkuttelemiseksi takaisin sekä työvoi-
man saannin turvaamiseksi? [Ben Zyskowicz: Rinne hoitaa palkat! — Paavo Arhinmäki:
Eiks ollu aika hyvä kysymys?]

16.06 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tämä kysymys hyvin osoittaa sen, minkälaisessa noidankehässä me tällä het-
kellä olemme vanhusten hoivatyön suhteen. Jos tätä syöksykierrettä ei oikaista, [Kokoo-
muksen ryhmästä: Itse aiheutettu! — Paavo Arhinmäki: Kokoomuksen aiheuttama, pitää
paikkansa, itse aiheutettu!] on vaarana, että koko järjestelmä rapautuu lopullisesti, pahan
kerran. Työntekijöiden riittämättömyyden tunne on vakava. Täytyy muistaa, että pohjois-
maisessa tutkimuksessa, joka taannoin tehtiin, viesti on niin karua kuultavaa koko parla-
mentille, että me saamme vielä ja kerrankin miettiä, miten tämä kunnianpalautus alalle
[Ben Zyskowicz: Kuvailette ongelmaa, antakaa ratkaisuja!] saadaan aikaiseksi. Jopa 40
prosenttia Suomen laitoksissa työskentelevistä työntekijöistä on tosiasiassa tilanteessa,
jossa hän itse ei haluaisi ottaa vastaan tuota paikkaa kyseisestä paikasta, jossa hän itse on
 Tarkistettu
4.1



Pöytäkirjan asiakohta PTK 30/2019 vp
töissä. 38 prosenttia näistä alan työntekijöistä on harkinnut alanvaihtoa. Kyllä meidän täy-
tyy pystyä osoittamaan, [Kokoomuksen ryhmästä: Älkää meitä syyttäkö! — Välihuutoja
oikealta] että sitova henkilöstömitoitus todella säädetään lakiin. Harmillinen asia on se,
että eduskunnassa ei vieläkään näytä olevan tahtotilaa siitä, että tämä hanke tehtäisiin yh-
dessä. [Puhemies koputtaa] Nyt hallitusohjelmassa suoraan linjataan, että sitova henkilös-
tömitoitus [Puhemies: Aika!] kirjataan lakiin ja se esitys tuodaan vielä ennen joulua. [Paa-
vo Arhinmäki: Siinä tuli: ennen joulua!]

16.07 Leena Meri ps (vastauspuheenvuoro): Arvoisa puhemies! Hieman ihmetyttävät nyt
vasemmiston kommentit siitä, että tähän tarvitaan siirtymäaika. Muistan, miten keväällä
ryhmän puheenjohtajana olin mukana vasemmiston kanssa, jolloin ministeri Pekonen oli
ryhmänjohtajana ja ministeri Kiuru oli SDP:n puolesta paikalla. Me vaadimme hoitajami-
toitusta silloin, [Paavo Arhinmäki: Kyllä!] ja silloin te molemmat totesitte, että tämä on yh-
den lauseen asia ja ihan muutamassa viikossa voidaan tehdä. Ja nyt on kelkka kääntynyt
kaikilla, nyt te puhutte siirtymäajasta. Miksi te ette silloin puhuneet? Oliko tämäkin vaali-
temppu? [Kokoomuksen ryhmästä: Oli!] Tämä on samanlainen vaalitemppu, joka liittyy
tähän sosiaaliturvauudistukseen muutenkin. Ministeri Rinne, viime hallituskauden te pu-
huitte koko ajan sote-uudistuksesta ja siitä, että se pitää palauttaa parlamentaariseen val-
misteluun. Nyt sitä ei aiota tehdä. Mitä te vastaatte tähän? Miksi takki on kääntynyt? [Oi-
kealta: Kuinka te kehtaatte? — Voiko puheisiin luottaa?]

16.08 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Jo joulukuussa 2012 silloiseen vanhuspalvelulakiin liittyvässä vastauksessa
eduskunta edellytti, että ”hallitus arvioi henkilöstömitoituksen toteutumisen vanhuspalve-
lulaissa tarkoitetulla tavalla vuoden 2014 aikana ja mikäli ympärivuorokautisen hoidon
toimintayksiköissä ei ole saavutettu suosituksen mukaista henkilöstömitoitusta, se antaa
eduskunnalle esityksen lain täsmentämisestä”. Vieläkin Suomessa näistä nykyisistä pai-
koista [Anne-Mari Virolainen: Nyt on nyt, nyt on vuosi 2019!] ympärivuorokautisen hoi-
van piirissä 5 prosenttia menee tosiasiassa alle nykyisten suositusten. Eduskunnassa ei ole
näkynyt eikä kuulunut, sattuneista syistä, tätä kauan kaivattua esitystä. Ja olen samaa miel-
tä kuin edustaja Meri: nyt on aika tuoda tämä esitys eduskuntaan, kirjata ei vain 0,7 lakiin,
niin kuin keväällä vielä ajateltiin, vaan niin kuin hallitus nyt esittää, että otetaan myöskin
hoitoisuus huomioon ja pidetään huolta, että tukipalvelut eriytetään tästä varsinaisesta hoi-
totyöstä. Ja nämä kaksi jälkimmäistä ovat [Puhemies koputtaa] asioita, joita ei ole vielä tar-
peeksi selvitetty. Ne selvitetään nyt [Puhemies: Aika!] syyskuun loppuun mennessä.

16.10 Anna-Kaisa Ikonen kok (vastauspuheenvuoro): Arvoisa puhemies! Hyvä vanhus-
tenpalvelu ja huolenpito on paljon laajempi kysymys kuin pelkästään henkilöstö. Me tar-
vitsemme lisää henkilöstöä, mutta on myöskin kiinnitettävä huomiota siihen, minkälaista
on hyvä arki: miten itsemäärääminen toteutuu, miten on mahdollista jatkaa omaa elämän-
tapaansa vaikka heräämisten, nukkumaanmenojen, hyvän ruoan, muun osalta, tai viedään
esimerkiksi kulttuuria sinne, missä ovat ne, jotka eivät itse pääse kulttuurin luo? Tämä on
paljon laajempi kysymys. 

Katsotaanko tässä mitoitusasiassa toisaalta vain ympärivuorokautista hoitoa vai muiste-
taanko myöskin ne ihmiset, jotka ovat kotona? Haluan kysyä hallitukselta: nyt kun mitoi-
tus on erotettu tästä muusta vanhuspalveluiden laadun kehittämisestä, niin miten käy tä-
2



Pöytäkirjan asiakohta PTK 30/2019 vp
män vanhuspalveluiden kokonaisvaltaisen laadun kehittämisen? Ja millä tavoin käy nyt
sitten tämän mitoituksen, voimmeko luottaa, että hallitus pitää siinä lupauksistaan kiinni?

16.11 Perhe- ja peruspalveluministeri Krista Kiuru (vastauspuheenvuoro): Kyllä yk-
sinkertainen vastaus on: voi luottaa siihen, että nyt tulee esityksiä ja uudistusta vanhuspal-
velulain [Kokoomuksen ryhmästä: Koska voimaan?] nimissä näiden palveluiden tosiasial-
liseen tilaan tässä maassa. [Kokoomuksen ryhmästä: Koska se näkyy käytännössä?] 

Nyt on päätettävä eduskunnassa, halutaanko, että nämä esitykset tuodaan kiireellisesti
niistä asioissa, joista täällä eniten puhutaan. Nyt olen olettanut keväisen keskustelun joh-
dosta, että eduskuntaan halutaan henkilöstömitoitus, sitova henkilöstömitoitus 0,7, heti,
[Ben Zyskowicz: Koska se näkyy käytännössä?] ja nyt se tulee niin nopeasti kuin me sen
tänne saamme. 

Tässä taas edustaja peräänkuulutti sitä, että olisi hyvä tehdä näitä erityisesti kokonaisuu-
tena. Varmasti moni asiantuntija ajattelee näin. Nyt on kuitenkin vastattu eduskunnan huu-
toon, joka keväällä täällä oli melkoinen. Tulen henkilökohtaisesti varmistamaan, että näin
tulee: Mitoitus tulee ensin, se on vanhuspalvelulain ensimmäinen osa. Toinen osa tehdään,
ja kaikki nämä tärkeät huomiot, jotka lain päivityksessä täytyy ottaa huomioon, myöskin
säädetään lakiin. Ja ne, jotka eivät mene lakiin, tulevat parantuneena suosituksena sitten
myöskin yhteiskunnan kautta hoidetuksi. Tältä osin [Puhemies koputtaa] molemmat on
tehtävä.

16.12 Petteri Orpo kok (vastauspuheenvuoro): Arvoisa rouva puhemies! Ministeri Kiu-
ru, eikö teitä hävetä? [Sosiaalidemokraattien ryhmästä: Herranjumala! — Ohhoh!] Te olit-
te se, joka täällä eduskunnassa huusi. [Jukka Gustafsson: Hallitus tekee, oppositio viki-
see!] Ministeri Andersson ja ministeri Marin eivät ole paikalla, pääministeri Rinne, eikö
teitä hävetä? Te lupasitte — te lupasitte, että tämä hoitajamitoitus saadaan aikaan: [Hanna
Sarkkinen: Ja te vastustitte sitä!] muutaman tunnin työ, keskeinen lupaus. Ja tämäkin lu-
paus on petetty, samalla tavalla kuin eläkelupaus on petetty. Voiko teidän hallituksenne oh-
jelmaan ja lupauksiin luottaa? [Eduskunnasta: Ei voi!] Me olemme saaneet lukuisia suut-
tuneita yhteydenottoja ikäihmisiltä, omaisilta, hoitajilta siitä, että he ovat uskoneet siihen
teidän lupaukseenne, että te hoidatte tämän muutamassa tunnissa. 

Kokoomuksen eduskuntaryhmä jättää kirjallisen kysymyksen. Me kaikki olemme sen
allekirjoittaneet. Me toivomme teiltä selkeän suunnitelman siitä, miten nämä vanhusten-
palvelut laitetaan kuntoon — selkeä suunnitelma, mistä saadaan lisää hoitajia, selkeä suun-
nitelma, miten tämä rahoitetaan. [Puhemies koputtaa] Ja me edellytämme: Vastatkaa rehel-
lisesti. Ei tyhjää puhetta, [Puhemies: Aika!] vaan miten tämä asia hoidetaan? [Ben Zysko-
wicz: Ja milloin tulee voimaan?] 

16.13 Pääministeri Antti Rinne (vastauspuheenvuoro): Arvoisa puhemies! [Sari Sarko-
maa: Kuukausikaupalla ministerinä, vieläkään ei mitään selvää, mitä tapahtuu!] Edustaja
Orpo, muistan hyvin viime vaalikauden keskustelut tässä salissa niistä hoitajamitoituksien
kokonaisuuksista. Muistan hoitajamitoituksen kokonaisuuksista vaalikeskustelut, joissa te
ette suostuneet kertomaan sitä, miten hoitajamitoitusta nostetaan. [Naurua kokoomuksen
ryhmästä] Nyt tämä hallitus on tuomassa tähän saliin tämän syksyn aikana lainsäädäntö-
esityksen, jonka mukaan 0,7:n hoitajamitoitus tulee lakiin kirjattua. [Välihuutoja oikealta]
Sen lisäksi tähän lainsäädäntöön tulee hoitoisuudesta määritelmä, joka johtaa siihen, että
3



Pöytäkirjan asiakohta PTK 30/2019 vp
silloin kun tarvitaan enemmän kuin 0,7 hoitajaa, se tulee toteutumaan. Edustaja Orpo, ol-
kaa nyt tyytyväinen. [Ben Zyskowicz: Milloin se tulee käytäntöön? Eilenhän ei rahaa ol-
lut!] 

16.14 Riikka Purra ps (vastauspuheenvuoro): Arvoisa rouva puhemies! Politiikassa on
kysymys allokaatiosta ja priorisoinnista. Nuo vastaukset hallituksen ministereiltä kuulos-
tavat vähän siltä, että te kuvittelette, että te olette tekemässä siellä joitakin teknisiä päätök-
siä siitä, miten mitoitus nyt saadaan sinne ja tänne. Minun puolueelleni on päivänselvää,
että talouden realiteetit ovat vähän sellaiset, että rahaa ei ole, ja voin hyvin uskoa, kun pää-
ministeri Rinne sanoo niin. Mutta teidän pitäisi kyetä myös priorisoimaan. Te olette laitta-
massa rahaa moniin, moniin asioihin, muiden huono-osaisten ihmisten auttamiseen, mutta
nyt on kysymys Suomessa elävistä vanhuksista. Tiedättekö te, mitä priorisoiminen tarkoit-
taa? Oletteko te valmiita priorisoimaan, ja miten te priorisoitte, jotta suomalaiset vanhuk-
set saavat hoitoa? [Eva Biaudet: Jokainen ihminen on yhtä tärkeä!]

16.15 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Olen ilolla herännyt hallitusohjelmaneuvottelujen jälkeen jokaiseen aamuun,
koska yksi suuri asia saadaan nyt kuntoon: sitova hoitajamitoitus tulee. [Kokoomuksen
ryhmästä: Milloin voimaan?] Se on suuri haave. Aikoinaan olimme Petteri Orpon kanssa
samassa hallituksessa ja keskustelimme vakavalla sävyllä, olisiko tämä asia voitu hoitaa
niin kuin eduskunta jo vuonna 2012 edellytti. [Kokoomuksen ryhmästä: Milloin se tulee
voimaan?] Valitettavasti koskaan sitä ei tullut, [Oikealta: Vastatkaa Purran kysymyk-
seen!] vaikka jo silloin ajoin vahvasti, että tämä hoitajamitoitus saadaan. Tämä eduskun-
nan keskustelu osoittaa nyt sen, että ensin pitäisi tietää, kuka on täällä kannattamassa sito-
vaa henkilöstömitoitusta, onko kaikki veneessä mukana. Tuodaan nämä esitykset, joita on
toivottu ja joita halutaan, mutta tärkeätä on myöskin rakentaa yhteistä poliittista tahtotilaa,
että vanhusten asiat laitetaan tässä maassa kuntoon. [Ben Zyskowicz: Ja milloin näkyy ar-
jessa?] Syöksykierre on niin vakava, että meillä on yli 70 000 ihmistä jättänyt tämän alan.
Ja tämä keskustelu ei varmasti mairittele, [Kokoomuksen ryhmästä: Eikä teidän teot!] kos-
ka moni työssään uupunut ihmettelee, eikö eduskunnassa vieläkään löydy sitoutumista tä-
hän yhteiseen hankkeeseen. [Puhemies koputtaa] Heti kun hoitajat saadaan, niin minusta
tämä tilanne saadaan osittain vakaantumaan. [Ben Zyskowicz: Milloin se näkyy arjessa?]

16.16 Sanni Grahn-Laasonen kok (vastauspuheenvuoro): Arvoisa puhemies! Tämä ky-
symys täytyy tässä salissa nyt selvittää ihan juurta jaksaen. Ennen vaaleja te, ministeri Kiu-
ru, sanoitte tässä salissa suomalaisille, että se on ihan nopea työ: viekö se tunnin tai kuu-
kauden, ja yksi virke lakiin, ja sillä vanhusten asiat saadaan kuntoon. Ja nyt meille on täy-
sin epäselvää täällä tässä salissa, milloin se teidän lupaamanne mitoitus tulee voimaan, tu-
leeko se voimaan ollenkaan ja millä tavalla tämä hallitus konkreettisesti ja aidosti, niin että
se ihmisten arjessa näkyy, tulee parantamaan vanhusten palveluja tässä maassa. [Paavo Ar-
hinmäki: Niin opiskelija pohti viime kaudella!] Ja nyt haluan kysyä: Johditteko te harhaan
suomalaisia ennen vaaleja lupaamalla, että hoitajia tulee lisää sen 0,7:n mitoituksen ver-
ran. Johditteko te ihmisiä harhaan? [Paavo Arhinmäki: Edustaja Grahn-Laasonen puhuu
koulutuslupauksesta!]
4



Pöytäkirjan asiakohta PTK 30/2019 vp
16.17 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Minä pidän siitä kiinni, mitä on yhdessä ajettu, ja yhdessä tässä salissa on vah-
vasti ajettu sitä henkilöstömitoitusta, ja käsittääkseni [Ben Zyskowicz: Milloin näkyy ar-
jessa?] vieläkään tässä salissa eivät kaikki halua tunnustaa, että ajaisivat sitä. [Timo Hei-
nonen: Kuka ei halua?] Nyt ajattelenkin, että on hyvä, [Jukka Gustafsson: Ei mene neljää
vuotta!] että eduskunnassa löytyy vahva tahtotila siihen, että tämä yhteinen henkilöstöasia
saadaan lopulta kuntoon. Ja tältä osin tärkeää on, että me saamme riittävät voimavarat tä-
hän hankkeeseen ja me saamme alan innostumaan siitä, että takaisin voi palata, että me pi-
dämme henkilökunnan jaksamisesta huolta ja me pidämme myöskin huolta siitä, että mah-
dollisimman nopeasti me saamme kaikki tarpeelliset hoitajat tekemään tätä tärkeätä työtä,
että jokainen Suomessa uskaltaa myöskin vanheta turvallisesti. [Ben Zyskowicz: Milloin
näkyy arjessa?]

16.18 Anu Vehviläinen kesk (vastauspuheenvuoro): Arvoisa puhemies! Eli kyse on sii-
tä, onko meillä riittävästi henkilöstöä nyt tänä päivänä ja tulevaisuudessa, ja täytyy muis-
taa se, että kysymys on myös kotihoidosta ja perhehoidosta [Sari Sarkomaa: Nimen-
omaan!] ja myös omaishoidosta, ei pelkästään laitoshoidosta — pitää nähdä tämä kokonai-
suus.

Ja ajattelen sillä tavalla — kävin katsomassa Kuntatyönantajien sivuja ja siellä tilastoja
— että todellakin se, että meillä sairauspoissaoloissa esimerkiksi hoitajat, lähihoitajat ja
myös laitosavustajat ovat sairauspoissaolojen kärjessä, kertoo siitä, että se työ on todella
raskasta, ja meillä on tämä ongelma, kuten ministeri Kiurukin sanoi, että ihmisiä myös läh-
tee sieltä pois. Kun hallitusohjelmaan on kirjattu myös se, että henkilöstön saatavuutta ja
houkuttelevuutta lisätään, niin minä olen kiinnostunut siitä, mitenkä tätä houkuttelevuutta
pystytään lisäämään, koska me tiedämme, että 2030-luvun puolivälissä puolet nykyisestä
sote-henkilöstöstä jää eläkkeelle. [Puhemies koputtaa] Minkälainen ohjelma meillä on tä-
hän tarjota? [Ben Zyskowicz: Niin, ja kun rahaa ei ole kuulemma!]

16.19 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tässä esitettiin hyviä näkökulmia nimenomaan siihen, että saataisiin nuoriso
hakeutumaan alalle. Nyt näyttää jo siltä, että tämä pitkittynyt keskustelu siitä, miten turva-
taan tulevaisuudessa vanhuspalveluiden hoitajamäärä, on johtamassa siihen, että alan ve-
tovoima alkaa hiipua, ja tämä on minusta vakava uhka. Samaan aikaan me näemme, että
aika moni hoitaja uupuu niin, [Sari Sarkomaa: Mitä te teette, ministeri Kiuru? Ongelma on
tiedossa!] että joko vaihtaa alalta pois tai sitten toisaalta joutuu hakeutumaan liian aikai-
sessa vaiheessa työkyvyttömyyseläkkeelle. Minusta nämä näkökulmat puoltavat sitä, että
yhtenä toimena vaaditaan sitä, että tulee sitova henkilöstömitoitus lakiin. [Timo Heinonen:
Koska se tulee voimaan?] Olen todennut, että syyskuun lopussa saadaan Suomen asiantun-
tija-ammattilaisilta arvio siitä, millä tavalla tämä pitäisi toteuttaa — on muistettava, että
eduskunnassa käytiin vasta keväällä keskustelua yksistään tämän 0,7:n, henkilöstömitoi-
tuksen luvun, sisällyttämisestä nykyiseen vanhuspalvelulakiin. [Sari Sarkomaa: Nyt minis-
teri ei vastaa taaskaan kysymykseen. Tästä on tullut tapa!] Sen jälkeen tulevat hoitoisuu-
den määrittely sekä tukipalveluiden erottaminen tästä. [Puhemies koputtaa] Ne ovat niitä
uusia elementtejä, jotka me myös tuomme tähän esitykseen ennen joulua.
5



Pöytäkirjan asiakohta PTK 30/2019 vp
16.20 Opetusministeri Li Andersson (vastauspuheenvuoro): Arvoisa puhemies! Minä-
kin tervehdin ilolla sitä, että tästä asiasta keskustellaan isossa salissa, koska vanhuspalve-
luiden tilanne oli yksi viime eduskuntavaalien suurimmista kysymyksistä ja suomalaiset
aivan odotetusti myöskin odottavat vastauksia siihen, mikä nyt muuttuu ja mitä tullaan te-
kemään. [Kokoomuksen ryhmästä: Ja te petitte!] Ja siksi ministeri Anderssonia ei hävetä
kertoa, että tämä hallitus, kuten ministeri Kiuru totesi, on tuomassa 0,7:n lakisääteiseksi
hoitajamitoitukseksi tähän saliin, toisin kuin edellinen hallitus teki. [Ben Zyskowicz: Ja
milloin se näkyy arjessa?]

Samanaikaisesti pitää tietenkin myöskin huolehtia siitä, että henkilöstöä on riittävästi
saatavilla — kuten tässä todettiin — että ala on vetovoimainen, sekä siitä, että meillä kou-
lutustarjontaa on riittävästi, että meillä on riittävästi lähihoitajakoulutuspaikkoja. Siinäkin
hallitus on ryhtymässä toimeen jo tämän syksyn aikana, kohdistamassa lisää opiskelijavuo-
sia lähihoitajakoulutukseen ammatillisen koulutuksen puolella.

16.21 Sari Essayah kd (vastauspuheenvuoro): Arvoisa rouva puhemies! Pääministeri
Rinne eilen tuolla kuntapäivien paneelissa totesi, että tämä 0,7:n hoitajamitoitus tullaan
tuomaan ja myöskin seitsemän päivän hoitotakuu, ja nämähän ovat kaikki äärimmäisen tär-
keitä tavoitteita — kaikki olemme siitä yhtä mieltä tässä salissa. Mutta ongelma on nyt sii-
nä, kun te sanoitte, pääministeri, että rahaa ei kuitenkaan ole. Kuinka me voimme säätää
kuntia sitovan ja velvoittavan lainsäädännön, jos meillä ei ole antaa valtionosuuksia kun-
nille näitten lainsäädäntöjen toteuttamiseen? Eli olisin kysynyt nyt itse asiassa valtiova-
rainministeri Lintilältä: Löytyykö rahaa toteuttaa tämä lainsäädäntöpaketti, mitä hallitus
kaavailee? Kaikki me haluamme sen lain tänne eduskuntaan. Me haluamme sen nopeasti,
keväällä se oli parin tunnin työ, ja aivan varmasti tämä eduskunta tulee sen hyväksymään,
mutta löytyykö rahaa? Onko kunnille antaa rahaa, että he pystyvät toteuttamaan tämän?
[Puhemies koputtaa] 

Ja ehkä pääministerille vielä kysymys, kun olette ottanut kantaa moniin palkkakysy-
myksiin: oletteko sitä mieltä, että sairaanhoitajien ja perushoitajien palkat ovat tällä hetkel-
lä riittävällä tasolla, että sinne alalle hakeudutaan? [Oikealta: Se on arvovalinta!] 

16.22 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Meillä on tiettyjä varauksia budjetissa seuraaville kolmelle vuodelle — taidetaan
mennä yhteensä, jyvitettynä, kokoluokkaan 75 miljoonaa, mikä on varauksena siellä ole-
massa. [Oikealta: Oho, ei riitä!] En osaa arvioida sitä, millaisen määrän hoitajia sillä saa.
Käsittääkseni enemmänkin ongelma on se, onko hoitajia. Meillä on olemassa tietyt vara-
ukset, mutta viitaten niihin kokoluokkiin, mitä joissakin keskusteluissa on julkisuudessa
ollut, totean, että meillä varaus tulee olemaan tuota kokoluokkaa.

16.23 Veronica Rehn-Kivi r (vastauspuheenvuoro): Arvoisa rouva puhemies, värderade
fru talman! Äldreomsorgen behöver mera resurser, det är klart, men också bättre ledar-
skap, mer empati och rätta attityder. Det har visat sig att på sådana serviceboenden där per-
sonalen getts möjligheter att delta i planeringen av arbetet och arbetsuppgifterna trivs både
vårdarna och invånarna bättre.

On selvää, että vanhustenhoitoon tarvitaan lisää resursseja, mutta siihen tarvitaan myös pa-
rempaa johtajuutta ja oikeaa asennetta. Vähäinen hoitajien määrä tekee työstä rankkaa,
6



Pöytäkirjan asiakohta PTK 30/2019 vp
minkä takia ala ei ole houkutteleva. On hyvä, että meillä on nyt hallitus, joka on tarttunut
toden teolla tähän ongelmaan ja pyrkii nyt saamaan tähän ratkaisua. Tarvitsemme yli 4 000
uutta hoitajavakanssia vanhustenhoitoon, mutta samalla meillä on yli 40 000 hoitajakoulu-
tuksen saanutta ihmistä, jotka tekevät ihan muuta työtä. Palaan tähän kysymykseen: miten
nämä ihmiset saadaan takaisin omalle alalleen? Tämä on meidän yhteinen huoli. Mitä
voimme heille [Puhemies koputtaa] luvata? [Eduskunnasta: Kunnon liksa!]

16.24 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kyllä näihin prosesseihin liittyvät ongelmat ovat todellisia, niin kuin esititte-
kin: Johtamiseen liittyvät asiat, se, miten työntekijät pääsevät puhkeamaan kukkaan työ-
paikalla, [Ben Zyskowicz: Kuten ministeriaitiossa!] ja se, miten asiantuntemus otetaan
huomioon. Se, millä tavalla työyhteisössä arvostetaan vanhuksia ja miten pidetään ikäih-
misistä huolta. Kyllä tämä kaikki on se tapa, millä me puhumme meille tärkeästä väestös-
tä. Jokaisen pitää pystyä turvallisesti vanhenemaan, ja sitä meidän pitää kaikkien kunnioit-
taa.

No, tähän liittyy nimenomaan arvostuksen palauttaminen hoitotyötä tekeville, ja tämä
tarkoittaa sitä, että työoloja on parannettava. Nimenomaan on tärkeätä, että me annamme
sen vakuutuksen, että työssä on muitakin tekemässä tätä tärkeää työtä, ja että sitä työtä ar-
vostetaan myöskin yhteiskunnan taholta niin, että siihen halutaan sitoutua. Niin kuin tote-
simme, [Puhemies koputtaa] saamme asiantuntijoiden tiekartan syyskuun loppuun men-
nessä, ja olisi tärkeää, että eduskunta voisi sitoutua yhdessä tähän tärkeään hankkeeseen,
[Puhemies koputtaa] kun esitys eduskuntaan tulee sitten ennen joulua. [Timo Heinonen:
Teidän tyhjät lupaukset pahentavat tilannetta!]

16.26 Pia Kauma kok (vastauspuheenvuoro): Puhemies! Tuntuu kyllä todella hämmentä-
vältä kuunnella tätä keskustelua, [Paavo Arhinmäki: Kyllä!] kun ministeri Kiuru oli niin
varma, että kysymys on vain yhden lauseen lisäämisestä lakitekstiin ja se on sillä hoidettu,
ja nyt kuitenkin esimerkiksi eilen pääministeri Rinne totesi, että tarve on 4 000 hoitajaa
mutta tulossa olisi mahdollisesti vain 1 000 hoitajaa. Mikä teidän tiekarttanne on siihen,
millä tavalla tämä asia hoidetaan? Tuntuu aivan uskomattomalta, että näin suuri vaje on ja
te olette tarjoamassa vain 1 000 hoitajaa. Samalla, ministeri Lintilä, te puhuitte 75 miljoo-
nasta, ja kuitenkin Kuntaliitto on arvioinut, että tarve on 250 miljoonaa — vähintään. [Ko-
koomuksen ryhmästä: Per vuosi!] Missä on se loppuraha, ja koska me näemme sen? [Timo
Heinonen: Keväällä oli vielä se raha!]

16.26 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Aloitetaan tästä edustajan esittämästä arviosta, että tähän hankkeeseen tarvittai-
siin 250 miljoonaa. Itse pitäisin nyt tärkeänä, että tuo THL:n tekemä selvitys, joka on kaik-
kien käytettävissä, olisi edustajien luettavana. Siinä lähdetään siitä, että 200 miljoonaa oli-
si hinta-arvio siitä, kuinka paljon maksaisi riittävien hoitajamäärien tuominen vanhusten-
huoltoon, ja tätä ajattelua puolustaa myös se julkinen keskustelu, joka on käyty.

Mitä tulee siihen, riittääkö se, että yhdellä lauseella korjataan nykyistä vanhuspalvelu-
lakia: Olette oikeassa siinä, että tämä 0,7:n kirjaaminen lakiin olisi ollut varsin pieni työ,
niin kuin itsekin totesitte. Mutta nyt selvitetään myös hallituskumppanien toiveesta, voi-
daanko hoitoisuus [Arja Juvosen välihuuto] määrittää — jotta ei käy niin, että minimistä
tulee aina maksimi, [Timo Heinosen välihuuto] vaan minimi on 0,7 nyt jatkossa ja maksi-
7



Pöytäkirjan asiakohta PTK 30/2019 vp
mi määritellään hoitoisuuden kautta, joka tulee koko maassa [Puhemies koputtaa] käyt-
töön samalla tavalla, ja tukipalvelut tästä [Puhemies koputtaa] erotetaan. Sitä kautta kuun-
nellaan nyt asiantuntijoita. [Kokoomuksen ryhmästä: Tulkaa nyt, keskusta, pois sieltä!]

16.28 Kristiina Salonen sd (vastauspuheenvuoro): Arvoisa puhemies! Maamme hoi-
vakriisi on vakava. Se ei ole alkanut tämän hallituksen aikana, ei edes viime keväänä, [Ar-
ja Juvonen: Vaan edellisellä vaalikaudella, kun te olitte hallituksessa!] kyseessä on pidem-
män aikavälin jatkumo. Itse olen kahdeksan vuotta — kahdeksan vuotta — odottanut ja pu-
hunut ja toivonut, että saisimme lakiin kirjauksen hoitajamitoituksesta. [Ben Zyskowicz:
Ei se auta, että se on laissa, se pitää saada käytäntöön! — Paavo Arhinmäki: Auttaahan se,
lakia ei saa rikkoa!] Ymmärrän, että se tuottaa nyt hämmennystä monelle muullekin samaa
asiaa toivoneelle. Kahdeksan vuotta siitä on tässä maassa puhuttu, mutta nyt se on tulossa
lakiin — tämä on tärkeä viesti.

Hoitajamitoitus ei ole oikeastaan ainut asia, mistä olemme paljon puhuneet viime kevää-
nä. Puhuimme myöskin haamuhoitajista eli työntekijöistä, jotka ovat merkittyinä näihin
listoihin mutta jotka tosiasiallisesti eivät kuitenkaan ole työvuorossa. Ministeri Kiuru, mitä
tälle aiotte tehdä?

16.29 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Erittäin tärkeä kysymys. Meidän on hoitotyöstä pantava merkille, että siellä teh-
dään paljon myöskin muuta kuin välitöntä hoitotyötä. Tätä kautta vanhustenhuollon kriisi
on osoittanut, että on syntynyt myöskin haamuhoitajailmiö, jossa tosiasiassa on joissakin
tapauksissa jopa vääristelty työvuorolistoja. Tätä kautta on erittäin tärkeää, että eduskun-
nassa kaikki sitoutuvat siihen, että tämä ilmiö aidosti kitketään pois.

Välitön hoito ja siitä tehtävät kirjaukset lakiin ovat nyt ammatti-ihmisten arvioitavina.
En usko, että eduskunnassa on vielä käyty tarpeeksi sitä keskustelua, miten tämä välitön
hoito tulee olemaan henkilöstömitoituksen pohjana eli mikä on sitä työtä, joka on tukipal-
veluita, esimerkiksi siivousta, pyykkäystä, astioiden laittoa koneeseen, vaikka kiinteistön-
huoltotöitä, ja mikä on sitä välitöntä hoitoa. Jatkossa välitön hoito on arvioitava todella
niin, että se on vain välitöntä hoitoa, ja se tarkoittaa sitä, että vain sellainen työ voidaan ot-
taa tähän mitoitukseen mukaan. Tämä on nyt Suomessa [Puhemies koputtaa] sellainen
asia, että tähän suuntaan ei olla vielä päästy.

16.30 Sanna Antikainen ps (vastauspuheenvuoro): Arvoisa puhemies! Pääministeri Rin-
ne ja ministeri Lintilä, kummastelen teidän molempien puheita. 

Ensin Rinne: Te sanoitte eilen, ettei rahaa ole hoitajamitoitukseen. Te sanoitte sen eilen.
[Perussuomalaisten ryhmästä: Keväällä oli!] Jos te, hallitus, ette budjetoi lisää rahaa, ei
voida palkata lisää hoitajia. Hoitajamitoitus on kiinni rahasta, ja tulossa on vain 5 miljoo-
naa euroa hoitajamitoituksen nostoon, ja se on vain 2 prosenttia siitä, mitä vaaditaan. Tämä
myös tiedoksi ministeri Lintilälle.

Hallitus, te olette unohtaneet hoitajat. Teillä on kummallinen arvopohja, kun tovereille
löytyy kyllä avustajan paikat mutta vanhuksille ei edes etsitä hoitajia lisää.

Ja ministeri Kiuru, eduskunnalla on tahtotila korjata hoitajamitoitus, [Pia Viitanen: Mii-
nus kokoomus!] mutta teidän pitää se ensin valmistella meille hyväksyttäväksi, joten teh-
kää työnne, hallitus. — Kiitos.
8



Pöytäkirjan asiakohta PTK 30/2019 vp
16.31 Pääministeri Antti Rinne (vastauspuheenvuoro): Arvoisa puhemies! Hyvä, että
tämä asia nyt tulee selväksi. [Kokoomuksen ryhmästä: Ei tule! — Välihuutoja oikealta]
Hoitajamitoitus tulee kirjattua lakiin tänä syksynä — hoitajamitoitus tulee kirjattua lakiin
tänä syksynä, 0,7 — ja sen lisäksi tulee hoitosuhteen perusteella lisäelementtejä mukaan tä-
hän pykälään. Se tulee siis tänä syksynä. Voitte olla täysin rauhassa, edustaja Antikainen,
tässä suhteessa. [Oikealta: Tuleeko rahaa?]

Sitten rahaan liittyen: Niin kuin äsken totesin, meillä on varattuna 70 miljoonaa euroa
suoraan tähän hoitajamitoitukseen, meillä on varattuna 45 miljoonaa euroa kotihoidon
kautta tähän rahoitukseen ja noin 15 miljoonaa euroa kertaluontoisia rahoja tämän mitoi-
tuksen toteuttamiseen. Näitten avulla tänä aikana, hoitajamäärien ollessa se, mitä on tällä
hetkellä koulutuksessa, saadaan tulemaan kaikki se hoitajapotentiaali, mitä tarvitaan tä-
män asian eteenpäinviemiseen. [Ben Zyskowicz: Milloin näkyy arjessa?]

16.32 Outi Alanko-Kahiluoto vihr (vastauspuheenvuoro): Arvoisa puhemies! Muistan
hyvin, miten viime vaalikaudella, viime keväänä, peräsin kokoomuksen kantaa hoitajami-
toitukseen ja silloinen ministeri Orpo vastasi minulle, että hän ei kannata hoitajamitoitusta,
jos se edellyttää tätä 0,7:n hoitajamitoituksen kirjaamista lakiin. [Vasemmalta: Oliko näin?
— Kokoomuksen ryhmästä: Höpö höpö!] Tätä keskustelua vasten vähän ihmettelen nyt
tätä kokoomuksen suunnasta tulevaa huutoa. [Paavo Arhinmäki: Hävettääkö nämä vanhat
puheet?] Mutta sen sijaan olen hyvin kiitollinen siitä, että istuva hallitus nyt tarttuu tähän
vanhustenhoidon häpeälliseen tilaan, joka meillä valitettavasti on vuosia Suomessa ollut.

Muistan hyvin myös sen keskustelun, jota käytiin vanhustenhoidon valvonnan puuttees-
ta. Esimerkiksi meillä sosiaali- ja terveysvaliokunnan kokouksissa tuli asiantuntijakuule-
misissa ilmi se, että meillä on valitettavasti erityisesti yksityisissä hoitolaitoksissa ollut
paljonkin tällaisia tilanteita, joissa näitä haamuhoitajia on. Eli jos mentäisiin tähän ikään
kuin hoitoisuusmitoitukseen, [Puhemies koputtaa] josta kokoomus puhuu, [Sari Sarko-
maa: Ja hallitusohjelmassa on!] niin ei hoitoisuuskaan toteudu silloin, jos lakia ei noudate-
ta eikä valvonta toimi. [Puhemies koputtaa] Eli kysyisin vielä [Puhemies: Aika!] ministe-
riltä: miten aiotte puuttua [Puhemies koputtaa] tähän valvontakysymykseen?

16.33 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Vastaan siitä syystä, että aluehallintovirastot, joille tämä valvonta kuu-
luu, kuuluvat omalle tontilleni ja kunnat, joittenka ensisijainen valvonta tapahtuu tietysti
sen vuoksi, että kunnat ovat useimmiten näitten palveluiden ostajia. On totta, että kaikissa
kunnissa se valvonta ei ole ollut sillä tasolla kuin on toivottu. Samoin viime talven ajalta —
kun käytiin aluehallintovirastojen kanssa näitä tilanteita läpi — on kanteluita tullut huo-
mattavasti. Kanteluiden määrä on noussut, eikä se pysähtynyt siihen viime kevääseen, vaan
niitä tulee yhä edelleen, ei pelkästään vanhustenhoivasta vaan myös lastensuojelusta, var-
haiskasvatuksesta ja monista muistakin yksiköistä.

Aluehallintovirastojen kanssa on käyty läpi, miten se prosessi saataisiin mahdollisim-
man hyvin toimimaan, ja totesimme yhdessä, että on erittäin hyvä, että kansalaisilla on vä-
line, jolla voi viedä näitä asioita eteenpäin, ja niin me yritämme vain nopeuttaa sitä proses-
sia, että niissä hoivapaikoissa käydään mahdollisimman nopeasti se tilanne tarkistamassa,
[Puhemies koputtaa] jolloinka on voitu sitten puuttua.
9



Pöytäkirjan asiakohta PTK 30/2019 vp
16.35 Minna Reijonen ps (vastauspuheenvuoro): Arvoisa rouva puhemies! Sote-palve-
luiden toimipisteet ovat harventuneet, ja niitä on keskitetty. Sitä on tapahtunut viime vuo-
sina. On selvää, että tarvitaan kyydityksiä, että niihin paikkoihin päästään.

No, kuinka ollakaan — totta kai tarvitaan takseja — taksiuudistushan meni aika lailla
pieleen, tuntuu sille. [Paavo Arhinmäki: Perussuomalaiset tuki sitä!] Mitä aiotte tehdä tä-
män parantamiseksi? Onko teillä mielessä, mitä aiotte tehdä tämän asian parantamiseksi,
että on yhdenvertaiset taksipalvelut ympäri Suomea saatavilla? Mitä aiotte tehdä?

Ja mitä aiotte tehdä omaishoidon tuelle? Senhän pitäisi olla verotonta. Onko teillä tar-
koituksena muuttaa se verottomaksi vai eikö ole?

16.35 Pääministeri Antti Rinne (vastauspuheenvuoro): Arvoisa puhemies! Ministeri
Marin on virkamatkalla ulkomailla, joten totean tähän taksikysymykseen sen verran, että
se on nyt valmistelussa liikenne- ja viestintäministeriössä ja tavoitteena on, että ne ongel-
mat, jotka taksiuudistuksen jälkeen ovat näkyneet selkeästi hoitopuolella ja ylipäätään tak-
sin käytössä, saadaan poistettua tulevien vuosien aikana. Lähtökohta on se, että tavoitteena
on poistaa kaikki ne ongelmat.

Kysymyksen käsittely päättyi.
10


	2.2
	16.05
	16.06
	16.07
	16.08
	16.10
	16.11
	16.12
	16.13
	16.14
	16.15
	16.16
	16.17
	16.18
	16.19
	16.20
	16.21
	16.22
	16.23
	16.24
	16.26
	16.26
	16.28
	16.29
	16.30
	16.31
	16.32
	16.33
	16.35
	16.35


