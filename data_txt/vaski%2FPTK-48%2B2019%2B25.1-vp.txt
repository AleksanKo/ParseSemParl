















































DEM27AB.tmp.xml


Pöytäkirjan asiakohta PTK 48/2019 vp
Pöytäkirjan asiakohta 

PTK 48/2019 vp

Täysistunto

Torstai 10.10.2019 klo 9.59—22.03

25.1. Suullinen kysymys ulkomaisesta työvoimasta (Jenna Simula ps)
Suullinen kysymys SKT 29/2019 vp

Suullinen kyselytunti

Ensimmäinen varapuhemies Tuula Haatainen: Edustaja Simula.

Keskustelu

16.01 Jenna Simula ps: Arvoisa puhemies! Hallituksen työllisyyspolitiikan kärki on ul-
komaisen halpatyövoiman houkutteleminen. Hallitusohjelman mukaan aiotte laittaa jopa
laittomasti maassa olevat töihin. Totuus on, että esimerkiksi Lähi-idästä ja Somaliasta tul-
leiden työllisyysaste keikkuu 20 prosentin tuntumassa. Jopa töihin maahamme tulleiden
työllisyysaste romahtaa jo parin maassaolovuoden jälkeen. Suomi hyötyy ulkomaisista
korkean tulotason osaajista ja osasta kausityöntekijöistä, mutta te houkuttelette matala-
palkka-aloille pysyvää ulkomaista halpatyövoimaa ja sivuutatte suomalaiset. [Eduskun-
nasta: Ohhoh!]

Suomessa vallitsee massatyöttömyys. Työttömiä työnhakijoita on reilut 230 000 ja
työnhakijoita yhteensä yli puoli miljoonaa. Perussuomalaisten mielestä on ensin saatava
suomalaisille töitä.

Arvoisa hallitus: miksi te haluatte houkutella tänne halpaa työvoimaa ympäri maailman,
vaikka Suomessa on puoli miljoonaa työnhakijaa?

16.02 Työministeri Timo Harakka (vastauspuheenvuoro): Arvoisa puhemies! Ei pidä
paikkansa, [Perussuomalaisten ryhmästä: Pitää!] että hallituksella olisi kysyjän esittämiä
tavoitteita.

Suomessa vallitsee työvoimapula monilla aloilla. Se on kiistämätön tosiasia. Niillä, jot-
ka eivät halua, että Suomeen tullaan mistään muusta maasta työhön, opiskelemaan tai pe-
rustamaan perhe, on vastuu siitä, millä tavalla he vastaavat suomalaisille yrityksille siihen,
millä tavalla tähän työvoimapulaan vastataan.

Ensisijaisesti pyrimme tietenkin lisäämään koulutusta ja osaajien tarjontaa, mutta tarvit-
semme myöskin työntekijöiden ja osaajien maahanmuuttoa — siten, että saatavuusharkin-
ta säilyy. Jostakin syystä joudun toistamaan tämän jokaisessa istunnossa: saatavuusharkin-
ta Suomessa säilyy, ja me täällä teemme kaikkemme sen eteen, että täällä olevat maahan-
muuttajat kotoutuvat paremmin, löytävät työtä ja paikkansa yhteiskunnassa ja että [Puhe-
mies koputtaa] tämä on myöskin houkutteleva maa tulla töihin, opiskelemaan ja perusta-
maan perhe. 
 Tarkistettu
4.0



Pöytäkirjan asiakohta PTK 48/2019 vp
Ensimmäinen varapuhemies Tuula Haatainen:  Pyydän nyt niitä edustajia, jotka halua-
vat esittää lisäkysymyksiä, nousemaan seisomaan ja painamaan V-painiketta.

16.03 Jenna Simula ps (vastauspuheenvuoro): Arvoisa puhemies! Ulkomainen halpatyö-
voima johtaa palkkojen ja työehtojen heikennyksiin. Esimerkiksi Helsingissä kävi ilmi,
että Olympiastadionin remontissa satojen ulkomaalaisten kohdalla työehtosopimuksia
kierrettiin. [Eduskunnasta: Ohhoh!] Suomen tulee harjoittaa sellaista politiikkaa, jolla yri-
tyksille saadaan osaavaa kotimaista työvoimaa, eikä rapauttaa tilannetta entisestään tarttu-
malla helppona ratkaisuna ulkomaisen halpatyövoiman houkutteluun. Perussuomalaiset
vastustavat jyrkästi suomalaisen työvoiman korvaamista ulkomaalaisella työvoimalla työ-
ehtoja polkemalla. Me haluamme tuottavia töitä suomalaisille. Arvoisa ministeri Harakka,
miksi te haluatte laittaa ulkomaisen duunarin suomalaisen edelle? Ettekö edes te sosiaali-
demokraatit tunne pistoa sydämissänne, kun haluatte korvata suomalaiset duunarit ulko-
maalaisilla?

16.04 Työministeri Timo Harakka (vastauspuheenvuoro): Kysyjällä on jostakin syystä
sellainen käsitys, että tämä on kolme kuukautta vanha ilmiö. [Naurua] On hyvä, että Olym-
piastadionin ja Chydenian rakennustyömailla havaitut epäkohdat on havaittu. Rakennus-
liitto on ollut valppaana, ja alipalkkausta hyödyntävät yritykset pannaan saartoon. Tällä
hetkellä Suomessa on yli 100 yritystä saarrossa.

Tämä hallitus on ensimmäinen, joka on kriminalisoimassa alipalkkausta. [Välihuutoja]
Edellinen hallitus ei tätä tehnyt. Kysymyshän ei ole yksinomaan palkkojen polkemisesta
vaan laajemmasta epäkohdasta. Tietyt alat ovat keränneet tiettyjä kansalaisuuksia, esimer-
kiksi nepalilaisia ravintolatyöntekijöitä, ja pahimmillaan kyse on kiristyksen kaltaisesta
työsyrjinnästä ja ääritapauksessa myös ihmiskaupasta. Toivon, että te olette kiinnostuneita
myös siitä.

Hallituksen lähestymistapa on käytännöllinen: alipalkkaukseen ja työehtojen polkemi-
seen puuttuminen on helpoin tapa puuttua näihin ongelmiin, koska riistetyt ihmiset eivät
pysty ihmiskauppa-asioissa [Puhemies koputtaa] lähestymään poliisia. Siksi valvontaa li-
sätään ja saatavuusharkinta Suomessa säilyy. [Paavo Arhinmäki: Nyt ei varmaan ole pal-
jon enää kysyttävää!]

16.05 Ville Tavio ps (vastauspuheenvuoro): Arvoisa rouva puhemies! Perussuomalaiset
haluavat, että tästä aihealueesta keskustellaan, jotta oikeasti ymmärretään, missä men-
nään. Lähtökohtana täytyy ymmärtää, että kaikki maailman valtiot — kaikki maailman
valtiot ja niiden hallitukset — torjuvat työperäistä maahanmuuttoa hyvin pitkälti. Jos rajat
teoriassa aukaistaisiin ja vaikkapa kiinalaiset työntekijät päästettäisiin tänne, niin he voisi-
vat tulla ja korvata suuren osan kalliimmasta työvoimastamme. Työperäisen maahanmuu-
ton hillintä on ehdottoman tärkeää kansantalouden näkökulmasta. Työperäinen maahan-
muutto on suotavaa pienemmissä määrin esimerkiksi kausityöntekijöiksi tai silloin, kun
jonkun erityisalan asiantuntijoista on pulaa, ja näiden osalta Suomen lainsäädännössä ei
välttämättä ole ongelmaa, vaan on resurssikysymys, kuinka nopeasti vaikka Maahanmuut-
tovirasto käsittelee hakemuksia.

Kuitenkin meidän pitää koulutuksella pystyä ohjaamaan sitten taas työvoimapula-alo-
jen koulutusta ja saada niille suomalaista työvoimaa. Perussuomalaisille tässä on kysymys
siitä, [Puhemies koputtaa] tekeekö hallitus niin, että se priorisoi ensin suomalaisen työvoi-
2



Pöytäkirjan asiakohta PTK 48/2019 vp
man, sitten tämän koko EU-alueen työvoiman ja vasta sitten kolmansien maiden työvoi-
man. Teettekö te oikeasti näin mielestänne?

16.07 Työministeri Timo Harakka (vastauspuheenvuoro): Arvoisa puhemies! Me kun-
nioitamme suomalaista työtä ja suomalaisia työntekijöitä ja haluamme, että yhä useampi
suomalainen pääsee osallistumaan töihin. Me haluamme lisätä osallisuutta niille, jotka ei-
vät ole tällä hetkellä työmarkkinoilla, ja niiden osaamista, jotka jo ovat täällä.

On väärinkäsitys, etteivätkö valtiot kilpailisi osaajista suorastaan verisesti ympäri maa-
ilmaa. Esimerkiksi Kanada, jossa maahanmuutto on erittäin hallittua, tavoittelee
300 000:ta maahanmuuttajaa joka vuosi. Suomi on yksi kilpailija tässä joukossa, jotta me
saamme tänne erityisosaajia ja opiskelijoita suomalaisiin yliopistoihin. Ja kun he ovat tul-
leet tänne opiskelemaan, valmistuneet, mahdollisesti perustavat perhettä, niin meidän pi-
tää tehdä kaikkemme sen eteen, että he myöskin saavat rakentaa Suomen valtiota, [Sebas-
tian Tynkkysen välihuuto] ja siksi heille on lisätty oleskelulupa Suomeen. Me tarvitsemme
tänne jokaisen ammattilaisen rakentamaan Suomea, tekemään työtä ja perustamaan per-
heen. [Sebastian Tynkkynen: Priorisoitteko te suomalaisia?]

16.08 Jussi Halla-aho ps (vastauspuheenvuoro): Arvoisa puheenjohtaja! [Eduskunnasta:
Puhemies!] Suomessa jo olevien maahanmuuttajien työllisyysaste on erittäin heikko, ja
tämä ongelma ei kosketa ainoastaan humanitaarisin perustein maahan tulleita vaan myös
heikosti koulutettujen työperäistä maahanmuuttoa kehitysmaista. Kehitysmaalaisen kan-
nattaa ottaa vastaan työ millä tahansa palkalla, koska se on keino saada oleskelulupa ja se
takaa pääsyn suomalaisen sosiaaliturvan piiriin.

Mutta alipalkatut siivoojat ja keittiötyöntekijät eivät pysty elättämään edes itseään, pu-
humattakaan siitä, että he kohentaisivat julkista taloutta. Päinvastoin heidän toimeentulon-
sa muodostuu suurelta osin tai pääosin tulonsiirroista. Ulkomaalaisten osuus toimeentulo-
ja asumistukiasiakkaista kasvaa koko ajan. Arvoisa hallitus, jos suorittavan työn tekijöistä
on pulaa, eikö olisi aiheellista työllistää täällä jo olevat ulkomaalaiset ja suomalaiset sen si-
jaan, että haalitaan sosiaaliturvan asiakkaita lisää ulkomailta?

16.09 Työministeri Timo Harakka (vastauspuheenvuoro): Arvoisa puhemies! Edustaja
Halla-ahon täytyisi nyt päättää, onko ongelma se, että täällä olevat ulkomaalaiset ovat työt-
töminä, vai se, että he ovat työssä [Jussi Halla-ahon välihuuto] liian pienellä palkalla. Jom-
pikumpi näistä on totta. Haluatteko te ja haluaako tämä sali, että Suomessa olevat ulkomaa-
laiset pääsevät osaksi tätä yhteiskuntaa, [Eduskunnasta: Kyllä!] osallisiksi työhön? [Jussi
Halla-aho: Sellaiseen työhön, jolla elää!] Silloin se, että heidät kotoutetaan tähän maahan
entistä tehokkaammin, on äärimmäisen tärkeää. Siksi tämä hallitus on satsannut kotoutta-
miskoulutukseen ja kotouttamiseen seuraavassa budjetissa 11 miljoonaa euroa. Tämä on
merkittävä panostus ja kädenojennus siihen suuntaan, että me haluamme, että kaikki, jotka
Suomeen ovat tulleet, ovat osana tätä yhteiskuntaa ihonväriin, taustaan ja varallisuuteen
katsomatta. Jos olette tästä samaa mieltä, että kaikille tämä kuuluu ja silloin meillä myös-
kin sopu tässä yhteiskunnassa säilyy, niin ollaan tässä samassa rintamassa: kotoutetaan
täällä olevat ihmiset.

16.10 Arto Satonen kok (vastauspuheenvuoro): Arvoisa puhemies! Suosittelisin, että pe-
russuomalaisten eduskuntaryhmä tekisi vierailun vaikka marjatilalle tai turkistarhalle ja
3



Pöytäkirjan asiakohta PTK 48/2019 vp
kysyisi sieltä, kuinka helppoa sinne on saada kotimaista työvoimaa. [Välihuutoja perus-
suomalaisten ryhmästä] Aika monesta teollisuuslaitoksesta saa myös saman vastauksen, ja
on aika monta sellaista teollisuusyritystä, jossa suomalaisten työpaikat turvataan nimen-
omaan sillä, että siellä osa työvoimasta on ulkomaista, ja he saavat aivan saman palkan
kuin suomalaisetkin.

Mutta haluan kysyä hallitukselta myöskin: Juuri oli esimerkiksi Urjalassa tapaus, jossa
ukrainalainen työntekijä oli ollut maatalossa töissä kaksi vuotta, kun siinä oli alueellinen
poikkeus saatavuusharkinnasta, ja sitten hän halusi mennä töihin metalliyritykseen, joka
oli pitkään hakenut työntekijää, ja hänellä oli metallialan kokemusta. Hänen työlupaansa ei
myönnetty, ja hän joutui palaamaan Ukrainaan. Ei kai tämä asia näin voi olla? Mitä te aiot-
te tehdä, että ulkomaista työvoimaa saadaan paremmin työvoimapula-aloille?

16.11 Työministeri Timo Harakka (vastauspuheenvuoro): Arvoisa puhemies! Kuten
tässä ensimmäisessä puheenvuorossani totesin, ulkomaisen työvoiman hyväksikäyttö ja
alipalkkaus on aito ongelma ja siihen hallitus on halunnut puuttua. Samaan aikaan on käy-
nyt ilmi, kun tutkitaan tarkemmin näitä riiston elementtejä, että riippuvuus siitä yhdestä
työantajasta, jolla on käsissään tämän työntekijän oleskelu- ja työlupa, on liiallista. Mei-
dän täytyy pystyä katsomaan niitä vaihtoehtoja, joissa alan vaihtaminen tai muu aito, to-
dennettava työllisyys on se tapa, jolla ihminen välttyy ihmiskaupan tapaisilta taikka kiris-
tyksen tapaisen työsyrjinnän kaltaisilta olosuhteilta, jos meillä on aito halu auttaa kaikkia
ihmisiä, jotka täällä Suomessa ovat.

16.12 Tarja Filatov sd (vastauspuheenvuoro): Arvoisa puhemies! Mielestäni ministeri on
hyvin kuvannut sitä tilannetta ja niitä ongelmia, mitä meillä on, ja on oikein, että meillä esi-
merkiksi jo tässä maassa olevien pakolaisten suhteen käytetään osaamiskartoituksia ja sii-
hen on panostettu, jotta täällä olevia ihmisiä saadaan paremmin töihin. Mutta kysyisin sii-
tä, jos työvoimaa käytetään väärin: Meillä on EU:n sisällä vapaa liikkuvuus, jolloin meillä
ei ole harkintaa, ja myös nämä ihmiset tulevat väärinkäytetyiksi silloin jos he eivät tunne
suomalaista työlainsäädäntöä tai heillä on joku muu sellainen tausta, joka vaikeuttaa. Onko
hallitus aktiivinen esimerkiksi lähetettyjen työntekijöiden direktiivin suhteen? Käsittääk-
seni tässäkin salissa on ihmisiä, jotka sitä vastustivat, mutta se kuitenkin on yksi väline, jol-
la pyritään turvaamaan se, että työehdot ovat samat kaikille maassa työskenteleville. Entä
mitä voisivat olla ne sanktiot, koska liian usein on niin, että työvoimaa käytetään väärin
mutta se hyöty on suurempi kuin ne sanktiot, jotka siitä seuraavat? Ja kolmas asia: panos-
tetaanhan työsuojeluun riittävästi?

16.13 Työministeri Timo Harakka (vastauspuheenvuoro): Arvoisa puhemies! Edustaja
Filatov kiinnitti huomiota äärimmäisen tärkeään asiaan. Lähetettyjen työntekijöiden direk-
tiivi on sinänsä hyväksytty, mutta siihen liittyy vielä monenlaisia tulkinnallisia epäsel-
vyyksiä, jotka täytyy ehdottomasti ratkaista sillä tavoin, että se on työntekijän suojelun mu-
kaista. Tässä yhteydessä todellakin on tärkeää, että lähetetyille työntekijöille on olemassa
yhteiset pelisäännöt, joita muun muassa edustaja Halla-aho aikanaan vastusti. Työsuojelu
on äärimmäisen tärkeä asia, ja siihen luonnollisestikin panostamme, mutta juuri tätä val-
vontaa, jota eri liitot ovat pystyneet harjoittamaan, täytyy kannattaa ja lisäksi nostaa kes-
kustelu siitä, olisiko joukkokanneoikeudelle vihdoinkin sijaa. 
4



Pöytäkirjan asiakohta PTK 48/2019 vp
Ylipäätään kun ajatellaan maahanmuuttoa ja siihen liittyviä kysymyksiä, suhtautumi-
nen siihen jakautuu kahteen ihmisryhmään: on katsastusmiehiä ja on korjausmiehiä. Kat-
sastusmiehet kyllä löytävät kaikki ongelmat, mutta korjausmiehet pyrkivät ratkaisemaan
ne. 

16.15 Petri Honkonen kesk (vastauspuheenvuoro): Arvoisa rouva puhemies! Toivoisin
kyllä, että perussuomalaiset eläytyisivät tässä suomalaisen yrittäjän asemaan — siis sen
suomalaisen metallialan perheyrittäjän asemaan, joka ei yrityksistä huolimatta, vaikka ha-
luaisi työllistää suomalaisia osaajia, saa yhtään hakemuksia vaan joutuu hakemaan sitä työ-
voimaa sitten ulkomailta. Näin on tapahtunut tilanteessa, jossa alueella on paljon ammatil-
lista koulutusta tarjolla, jossa alueella on kortistossa paljon sen alan osaajia. Siitä huolimat-
ta ei tule yhtään työhakemuksia. [Ben Zyskowicz: Missä vika?] Totta kai voi olla näin, että
nämä osaajat, jotka ovat sillä alueella työttöminä, eivät ole välttämättä työkykyisiä, vaikka
ovatkin siellä TE-toimiston listoilla. Kysyisinkin hallitukselta: mitä voimme tehdä sen
eteen, että aidosti ne ihmiset, jotka eivät ole työkykyisiä, pääsisivät oikeiden palvelujen
piiriin ja saisivat sitä tukea, kenties pääsisivät kuntouttavaan työtoimintaan, nykyistä pa-
remmin?

16.16 Työministeri Timo Harakka (vastauspuheenvuoro): Arvoisa puhemies! Meillä on
monenlaisia toimia, joilla pyrimme lisäämään osatyökykyisten osallistumista työelämään.

Palkkatuki on yksi käytännön tapa auttaa sekä osatyökykyisiä että heitä, jotka kokevat
ikäsyrjintää, mukaan työelämään. On todella sydäntäsärkevää, että saan päivittäin viestejä
yli 55-vuotiailta työnhakijoilta, joiden kokemusta ja osaamista ei arvosteta, he eivät pääse
edes haastatteluihin. 

Lisäksi olemme valmistelemassa ja käynnistäneetkin jo työkykyohjelman yhdessä sosi-
aali- ja terveysministeriön kanssa, ja sillä myöskin varmistamme sen, että ihmisten työky-
ky tulee paremmin huomioon otetuksi. 

TE-toimistoissa on lisätty sen joukon määrää, jotka ovat työhön valmentavia ja työhön
auttavia asiantuntijoita, niin että myöskin yrityksiä autetaan vastaanottamaan ihmisiä, jot-
ka ovat osatyökykyisiä tai vammaisia, sillä TE-kirjaimet tarkoittavat sitä, että olemme sekä
työnhakijoiden että työnantajien apuna.

16.17 Petteri Orpo kok (vastauspuheenvuoro): Arvoisa rouva puhemies! Tämän päivän
Suomessa tilanne on se, että jos meillä ei olisi ollut työperäistä maahanmuuttoa, niin meil-
lä jäisi moni vanhus hoitamatta, meillä jäisi puutarhataloudessa monet työt tekemättä,
joukkoliikenteessä autot ajamatta, Turun telakalla laivat rakentamatta ja niin edelleen.
[Välihuutoja]

Minusta on väärin sotkea termejä keskenään. Maahanmuutto pitää sisällään sekä työpe-
räisen maahanmuuton että turvapaikkapolitiikan, ja näitä ei saa sotkea keskenään. [Väli-
huutoja] Mutta mitä tulee turvapaikkapolitiikkaan ja työlupiin, niin haluaisin kysyä sisä-
ministeri Ohisalolta: Kun pääministeri on aikaisemmin väläytellyt sitä mahdollisuutta, että
kielteisen turvapaikkapäätöksen saanut voi saada työluvan, ja tekin olette pohtinut sen ta-
paista, niin ei kai näin vain olla tekemässä? [Välihuutoja] Ei kai tämä ole valmistelussa?
Nimittäin se murentaisi uskottavuuden meidän turvapaikkapolitiikalta, jos pitkän oikeus-
prosessin päätteeksi kielteisen turvapaikkapäätöksen saanut voisi saada työluvan. Se ei ole
oikein, eikä niin pidä tehdä. [Välihuutoja]
5



Pöytäkirjan asiakohta PTK 48/2019 vp
Ensimmäinen varapuhemies Tuula Haatainen: Ministeri Harakka. [Hälinää] — Kuun-
nellaan vastaus. [Puhemies koputtaa]

16.18 Työministeri Timo Harakka (vastauspuheenvuoro): Epäilemättä ministeri Ohisa-
lo vastaa omalta osaltaan, mutta haluan todeta, arvoisa puhemies, juuri tämän saman, että
on tärkeää erottaa työntekijöiden maahanmuutto ja humanitaarinen maahanmuutto. Juuri
sen tähden hallitusohjelmassa on sovittu, että työntekijöiden maahanmuutto siirtyy sisämi-
nisteriöltä työ- ja elinkeinoministeriölle niin, että tämä koko ketju — jossa ulkomailla esi-
tetään ja haetaan työvoimaa tarpeen mukaan, sen harkinnan mukaan, mitä Suomessa teh-
dään — myöskin työlupaprosessiin ja työpaikoille asti olisi mahdollisimman sujuva. Se lu-
paus, että neljä kuukautta, joka on tällä hetkellä voimassa työlupien käsittelyssä, kutistuisi
yhteen kuukauteen, on erittäin kunnianhimoinen lupaus, ja siitä haluamme pitää kiinni, jot-
ta Suomessa riittää osaajia ja asiantuntijoita jatkossakin. Nyt valitettavasti meillä on Mig-
rissä sellainen pullonkaula, että työlupaa saattaa joutua odottamaan pitkälti toista vuotta, ja
tämä on tilanne, jonka haluamme korjata mahdollisimman nopeasti. [Leena Meri: Ei tullut
vastausta!]

16.19 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Orvolle kysymyksestä. Entisenä sisäministerinä epäilemättä tiedät sen, että eu-
rooppalaiset sisäministerit yhdessä käyvät niitä keskusteluja, joissa pohditaan myös lailli-
sia reittejä Eurooppaan. Eli se, että ihmiset riskeeraavat henkensä päästäkseen tänne: pai-
koin kyseessä ovat turvapaikkaprosessit, mutta meidän on yhdessä mietittävä, miten työn
saaminen, työluvan saaminen tässäkin yhteiskunnassa on helpompaa. Tämä hallitus on
budjetissaan panostanut ulkoministeriön, työ- ja elinkeinoministeriön ja sisäministeriön re-
sursseihin, jotta ne ihmiset, jotka täällä ovat, ovat saaneet työtä, mahdollisesti oppineet kie-
len, löytäneet perheen, ystäviä, voivat täällä jatkaa sitä työntekoa.

Eilisessä salikeskustelussa sisäministeriön budjetista nousi erittäin hyviä kommentteja
siitä, emmekö todella halua, että Suomen työllisyysaste nousee. Ihan jokainen, joka täällä
töitä tekee, on tärkeä työntekijä meille. [Perussuomalaisten ryhmästä: Vastatkaa kysymyk-
seen!] Hallitusohjelmassa on kirjaus, jonka mukaan kielteisen turvapaikkapäätöksen saa-
neille etsimme keinoja saada oleskelulupa työn perusteella. [Hälinää — Puhemies koput-
taa] Se on hallitusohjelmakirjaus, ja siihen olemme yhdessä sitoutuneet.

Ensimmäinen varapuhemies Tuula Haatainen: Kuunnellaan vastaus aina loppuun ja
sitten kysytään yksi kerrallaan.

16.21 Riikka Purra ps (vastauspuheenvuoro): Arvoisa puhemies! Edelliseen huomau-
tus, että viime hallituskauden loppupuolella nimenomaan kokoomus sisäministeriensä joh-
dolla ajoi tätä samaa politiikkaa, jonka hallitus nyt vie loppuun. [Kokoomuksen ryhmästä:
Ei pidä paikkaansa!] Voitte googlata asiasta uutisia, löytyy hyvin helposti.

Viime päivinä on kerrottu mediassa ulkomaalaisten alipalkkauksen laajuudesta Suomes-
sa. Ravintola- ja rakennusalan tarkastuksissa avi on löytänyt huomautettavaa palkoissa 60
prosentissa tarkastuksia. Asia koskee myös niin sanottuja erityisasiantuntijoita eli esimer-
kiksi intialaisia koodareita. 

SAK:n, avin ja Rikosuhripäivystyksen edustajat sanoivat aamulla radiossa pelkäävänsä
varjoyhteiskunnan syntymistä. Perussuomalaiset ovat puhuneet tästä kauan. Me olemme
6



Pöytäkirjan asiakohta PTK 48/2019 vp
erittäin yrittäjämyönteinen puolue, kuten äsken gallupissakin todettiin. [Antti Kurvisen vä-
lihuuto] Huomauttaisin, että kustannukset, joita halpatyömaahanmuuton käyttäminen ai-
heuttaa, kasautuvat myös yrittäjille, kaikille veronmaksajille. On julkisen talouden ja kaik-
kien suomalaisten etu, että työmarkkinoilla maksetaan kelvollisia palkkoja, joilla tulee toi-
meen ilman [Puhemies koputtaa] sosiaaliturvaa sekä noudatetaan työehtoja. 

Mitä hallitus aikoo tehdä palauttaakseen työmarkkinoillemme turvalliset ja vakaat olot? 

16.22 Työministeri Timo Harakka (vastauspuheenvuoro): Arvoisa puhemies! Olen kyl-
lä jo vastannut tähän kysymykseen ja olen edelleen vähän ihmeissäni, onko todella näin,
että silloin, kun perussuomalaiset olivat hallituksessa, tällaista ilmiötä, ulkomaalaisten ali-
palkkausta, ei ilmennyt Suomessa.

Nyt on tosiasia näin, että alipalkkauksen kielto, kuten juuri tässä äsken kuvasin, on sel-
lainen matalan kynnyksen tapa lähestyä sellaisia ongelmia, joita on ilmennyt esimerkiksi
nepalilaisten kokkien riistossa. He olivat olleet yhteydessä Rikosuhripäivystyksen ihmis-
kaupan uhrien auttamistyöhön, mutta on ilmiselvää, että poliisien resurssit näissä räikeim-
missä tapauksissa eivät ole riittäviä. Työministeriön edustajat ovat tavanneet heitä sekä
heidän suomalaista avustajaansa, ja epäkohdat ovat vielä vahvistuneet. 

Näin ollen on tärkeää se, että tartumme näihin ongelmiin työpaikoilla, kuten on juuri
tehty, ja juuri se täällä vahvistuu. Sadat työpaikat ovat joutuneet saartoon, ja näitä ilmian-
toja on löydetty. Tällä tavoin pääsemme perkaamaan itse tätä ilmiötä.

Kuten sanoin, voi löytää ongelmia mutta voi löytää myös ratkaisuja. 

16.23 Antti Lindtman sd (vastauspuheenvuoro): Arvoisa puhemies! Alkuperäinen kysy-
mys koski halpatyövoiman käyttöä, ja tämä huoli on aivan oikea. Ei voi olla niin, että tänne
Suomeen tullaan tekemään muita halvemmilla työehdoilla töitä ja asetetaan samalla täällä
olevat yritykset heikompaan kilpailutilanteeseen. Suurin osa tästähän tapahtuu EU-alueen
sisällä. Esimerkiksi Puolasta on lähtenyt lähes puoli miljoonaa työntekijää muille maille.
Mutta juuri tämän vuoksi itse asiassa EU:ssa on hyväksytty direktiivi, joka estää halpatyö-
voimalla keinottelun, joka velvoittaa, että pitää maksaa samasta työstä sama palkka. 

Arvoisa puhemies! Tätä vastustivat juuri ne maat, joista työvoimaa on lähtenyt liikkeel-
le — Puola, Latvia, Liettua ja Unkari — arvoisa puhemies, ja myös perussuomalaisten pu-
heenjohtaja Jussi Halla-aho. [Välihuutoja] Huoli on oikea, mutta perussuomalaisten pu-
heenjohtaja Jussi Halla-aho vastusti tätä halpatyövoiman keinottelun kuriin laittamista.
Ruohonen-Lerner [Puhemies koputtaa] sentään älysi äänestää tyhjää.

Arvoisa puhemies! [Puhemies: Aika!] Koska alipalkkaus laitetaan kuriin? Sitäkään ei-
vät perussuomalaiset saaneet aikaiseksi. [Eduskunnasta: Mitäs te kysyitte ministeriltä?]

16.25 Työministeri Timo Harakka (vastauspuheenvuoro): Alipalkkauksen kriminali-
sointi on valmistelussa, ja se tuodaan hallituksen esityksenä eduskuntaan mahdollisimman
nopeasti. Uskon, että se saa koko tämän salin lämpimän kannatuksen. 

Siirtääkseni tätä asiaa ehkä hiukan rakentavammalle uralle voin todeta sen, että tärkeä
tapa vastata tähän osaajapulaan on lisätä täsmäkoulutusta, muuntokoulutusta, ja sitä yhdes-
sä ministeri Anderssonin kanssa olemme merkittävästi tässä lisäämässä. Sillä tavoin py-
rimme vastaamaan ongelmiin niillä kaikilla alueilla ja aloilla, joiden kasvun ja investoin-
tien esteenä jo on se, että osaajia ei ole saatavilla. Huolehdimme siitä, että kaikkialla Suo-
messa on entistä paremmin tarjolla sellaista koulutusta, joka entistä nopeammin reagoi yri-
7



Pöytäkirjan asiakohta PTK 48/2019 vp
tysten kasvaviin tarpeisiin. Se on meidän tärkeä tehtävämme, ja tähän olemme valmiit pa-
nostamaan aivan kunnolliset resurssit välittömästi.

16.26 Jussi Halla-aho ps (vastauspuheenvuoro): Arvoisa puhemies! Tämä nyt on sekä
sosiaalidemokraateilla että keskustalla ollut lempipuheenaihe, tämä lähetettyjä työntekijöi-
tä koskeva direktiivi [Sosiaalidemokraattien ryhmästä: Aivan!] ja sen muutos vuonna
2018. Tämä direktiivin muutos ei aiheuttanut lainsäädännöllisiä muutoksia Suomessa, jos-
sa tätä asiaa säädellään kansallisella lainsäädännöllä. [Välihuutoja]

Sekä hallituspuolueet että kokoomus kauhistelevat työvoimapulaa ja osaajien tarvetta.
Tämä on täysin absurdia keskustelua tilanteessa, jossa Suomessa ensinnäkin on satojatu-
hansia työttömiä ja toiseksi me olemme osa puolen miljardin asukkaan EU- ja Eta-aluetta.
Onko oikeasti niin, että kaikki Suomen tarvitsemat erityisosaajat ovat Nigeriassa tai Bang-
ladeshissa? Puolen miljardin asukkaan EU- ja Eta-alueelta ei löydy tänne työvoimaa. Tämä
on aivan kummallinen ongelma.

Ministeri Harakka, joitakin ulkomaisen työvoiman väärinkäyttöön liittyviä asioita voi-
daan kontrolloida valvonnalla, mutta kaikkia ei voida, [Puhemies koputtaa] esimerkiksi ei
niitä tapauksia, joissa täällä oleva ulkomaalaistaustainen yrittäjä tuo sukulaisensa [Puhe-
mies koputtaa] omaan firmaansa töihin ja maksaa hänelle nimellisesti kyllä palkkaa mutta
työntekijä maksaa osan siitä käteisellä työnantajalle takaisin.

16.27 Työministeri Timo Harakka (vastauspuheenvuoro): Tässä ei ollut edes näön
vuoksi mitään kysymystä. Tässä oli pelkkä väittämä. [Perussuomalaisten ryhmästä: Voitte
kommentoida!]

Ensimmäinen varapuhemies Tuula Haatainen:  Mennään seuraavaan kysymykseen, jos
ei ole vastausta.

Vastaan mielelläni kyllä kysymykseen. [Naurua] — Olen jo kertonut teille, että tämä
hallitus on ensimmäisenä puuttumassa tähän alipalkkaukseen. Ja luulisi, että se on juuri se
keino, jolla kuvaamanne kaltaiset epäkohdat saadaan hoidettua. Jos teille tällainen ratkaisu
ei kelpaa vaan haluatte mieluummin ylläpitää sellaisia olosuhteita, jotka tuovat teille mah-
dollisesti lisää kannatusta, niin se on teidän häpeänne.

16.28 Mauri Peltokangas ps (vastauspuheenvuoro): Arvoisa rouva puhemies! Ministeri
Harakka, kysyn teiltä: mainitsitte tässä hetki sitten alipalkkauksen kriminalisoinnin, niin
varmaan jossain vaiheessa kerrotte, mikä on se raja, minkä alle kriminalisoidaan. En pidä-
tä hengitystä sitä odottaessa.

Arvoisa ministeri Ohisalo! Te siis kerrotte kirkkailla silmillä Suomen kansalle, että Suo-
mi näyttää esimerkkiä maailmalle kannustamalla rikollisten palkkaamista työmarkkinoil-
lemme. Onko näin?

16.29 Sisäministeri Maria Ohisalo (vastauspuheenvuoro): Arvoisa puhemies! Ei ole
näin. [Naurua]
8



Pöytäkirjan asiakohta PTK 48/2019 vp
16.29 Työministeri Timo Harakka (vastauspuheenvuoro): Yhtä lyhyt vastaus siihen,
mikä on alipalkkauksen raja: se on voimassa oleva työehtosopimus, jota Suomessa tulee
noudattaa. [Välihuutoja]

16.29 Jenna Simula ps (vastauspuheenvuoro): Arvoisa puhemies! Työvoimapulalla on
peloteltu ainakin viimeiset 30 vuotta. Sen varjolla Suomeen halutaan halvempaa työvoi-
maa. Vaikka koko EU:n työvoimareservi on käytössä, sekään ei teille riitä. Työmarkkinat
eivät toimi, jos yli puolen miljoonan suomalaisen työnhakijan keskuudesta ei löydetä teki-
jää. Jos ulkomaalaiset syrjäyttävät samat taidot omaavat suomalaiset, on työllisyyspolitiik-
ka epäonnistunutta. Mikäli suomalaisilla ei ole tarvittavia taitoja, on koulutuspolitiikka
epäonnistunutta. On puututtava ongelmiin, joiden vuoksi suomalaiset eivät työllisty aloil-
le, joille tarvitaan työvoimaa. Työnteon on oltava suomalaisille kannattavaa ja houkuttele-
vaa. Arvoisa puhemies, miten hallitus aikoo aidosti puuttua suomalaisten työllistymisen
esteisiin ja parantaa kotimaisen työvoiman saatavuutta?

16.30 Työministeri Timo Harakka (vastauspuheenvuoro): Arvoisa puhemies! Suomes-
sa on pulaa osaavasta työvoimasta. Tämä on tosiasia. Suomen työnvälityksen yli satavuo-
tisen tilastoinnin historiassa ei ole koskaan ollut niin paljon avoimia työpaikkoja kuin on
tällä hetkellä. Ja meillä on samaan aikaan tavoitteena nostaa työllisyyttä ja meillä on kui-
tenkin työttömyyttä Suomessa. Tämä on sellainen niin sanottu kohtaanto-ongelma, tämä
on sellainen epäsuhta ja ristiriitainen tilanne, joka pitää pystyä ratkaisemaan, ja meillä ei
tästä ole paljonkaan kokemusta. 

Kuvailin tässä juuri niitä tärkeimpiä tapoja, joilla pyrimme ministeri Anderssonin kans-
sa nopeasti saamaan liikkeelle sellaista koulutusta, joka vastaisi niillä aloilla ja alueilla sii-
hen yritysten kokemaan kipeään tarpeeseen niin että koulutustarve tulee nimenomaan yri-
tyksiltä, siitä kysynnästä, jota he välittömästi tässä ja nyt tarvitsevat. 

Ja meidän täytyy pystyä lisäämään ja parantamaan sitä ennakointia, [Puhemies koput-
taa] jolla pystymme etukäteen tietämään, [Puhemies: Aika!] millä aloilla ja alueilla tarvi-
taan lisää työvoimaa.

16.31 Opetusministeri Li Andersson (vastauspuheenvuoro): Arvoisa puhemies! Kuten
kollega Harakka tässä on tuonut esille, suomalaisen työmarkkinoiden ristiriitaisuuksia täl-
lä hetkellä on tosiaan se, että meillä on samanaikaisesti ennätyksellinen määrä avoimena
olevia työpaikkoja, osaajapulaa, ja samanaikaisesti liian korkea työttömyys. 

Meillä on yhtäaikaisesti Suomessa tilanne, jossa osaamisvaatimukset työelämässä kas-
vavat — se näkyy alalla kuin alalla, ammatissa kuin ammatissa — ja samanaikaisesti suo-
malaisten koulutustason nousu on pysähtynyt. Ja tällä hetkellä näyttää siltä, että 70-luvun
loppupuolella syntyneet ovat jäämässä tämän maan koulutetuimmaksi sukupolveksi. Siksi
tämä hallitus tekee mittavia panostuksia koulutukseen, niin ammatilliseen koulutukseen
kuin perusopetuksen puolelle, mutta myöskin niitä panostuksia, joilla voidaan huolehtia
siitä, että me pystymme nykyistä paremmin vastaamaan siihen osaajapulaan, mitä suoma-
laisissa yrityksissä on, nopeilla toimilla täydennys- ja muuntokoulutukseen sekä isolla jat-
kuvan oppimisen uudistuksella, [Puhemies koputtaa] jolla on tarkoitus huolehtia kaikkien
työntekijöiden nykyistä paremmista mahdollisuuksista [Puhemies: Aika!] päivittää omaa
osaamistaan.
9



Pöytäkirjan asiakohta PTK 48/2019 vp
16.32 Elinkeinoministeri Katri Kulmuni (vastauspuheenvuoro): Arvoisa rouva puhe-
mies! Jos oppositiolla on epäilyksiä luottamisesta hallitukseen, niin toivoisin, että voisitte
luottaa yrittäjiin, jotka tämän asian parissa ovat ja jatkuvasti miettivät sitä, kuinka he voi-
sivat saada työvoimaa. 

Juuri julkaistun yritysbarometrin mukaan yksi suurimmista ongelmista on nimenomaan
työvoiman saatavuus, ja siksi tästä asiasta on syytä käydä keskustelua sen suhteen, kuinka
voimme helpottaa paitsi kotimaisen työvoiman kohtaanto-ongelmaa myös sitä, että asian-
tuntijoita saadaan tähän maahan nopeasti rekryttyä. Tämä sama kysymys on ollut esillä
myös aikaisempina vaalikausina, ja totta kai meidän kannattaa saada ne huippuspesialistit
Suomeen eikä jonnekin muualle. Mutta samalla lailla on tärkeää, että yritykset ympäri tä-
män maan saavat työvoimaa, tällä hetkellä he eivät saa. Vai toivovatko perussuomalaiset,
että nämä firmat lähtevät jonnekin muualle? Toivottavasti eivät. Me kaikki [Puhemies ko-
puttaa] olemme huolissamme kotimaisesta työllisyydestä, ja siksi on tärkeää, että ihmiset
voivat työllistyä nimenomaan tähän maahan.

Ensimmäinen varapuhemies Tuula Haatainen: Aistin, että täällä on tarvetta vielä lisä-
kysymyksiin.

16.34 Kai Mykkänen kok (vastauspuheenvuoro): Arvoisa puhemies! Tässä ministeri Ha-
rakka äsken kertoi aivan oikein sen faktan, että työvoimapula on tosiasia — samalla hän
itse asiassa todisti myös sen faktan, että Rinteen hallituksen kysyntäelvytys ei työttömyyt-
tä ja työllisyysastetta hoida, vaan tarvitaan rakenteellisia työttömyyden tasoa laskevia toi-
mia ennen kaikkea ja sen lisäksi toki mahdollisuutta myös työvoimapula-aloille palkata
asiallisesti töihin tulevia ulkomailta. Kun olette saatavuusharkinnan osalta todenneet, että
siitä tehdään sujuva valtakunnallinen prosessi — ja sujuvaksi nämä täytyykin saada —
mitä se tarkoittaa verrattuna nykykäytäntöön? 

Toinen puoli: Ministeri Ohisalo, lyhyesti totesitte, että olette jotenkin nyt etsimässä uut-
ta keinoa kielteisen päätöksen saaneiden — siis laittomasti Suomessa vielä oleskelevien —
työlupien sujuvoittamiseksi. Kun tiedämme nykyisen ulkomaalaislain rakenteen, niin tar-
koittaako tämä sitä, että työlupia voisi saada ilman voimassa olevaa passia, vai millä taval-
la aiotte nyt raottaa? Se olisi mielestäni kyllä aika vaarallinen esitys, että ilman asiallista
henkilön taustojen selvittämistä — tietenkin pitää lisäksi selvittää aina työehtosopimuksen
taso ja työnantajan taustat, kuten kaikissa työluvissa... Mitä oikeastaan tarkoitatte tällä, että
nykylainsäädäntöä muutettaisiin näiden kielteisen päätöksen saaneiden osalta? Oletteko
oikeasti tekemässä tällaisen esityksen?

16.35 Sisäministeri Maria Ohisalo (vastauspuheenvuoro): Arvon puhemies! Kiitos
edustaja Mykkäselle kysymyksestä. Kuten sanoin, hallitusohjelmasta tällainen kirjaus löy-
tyy. Hallitus yhdessä selvittää, mitkä ne mahdollisuudet ovat. Usein kyse on nimenomaan
siitä, että matkustusasiakirja näiltä ihmisiltä puuttuu, ja nyt mietimme, millaisia keinoja
siihen löydämme. Muukalaispassista käydään keskusteluja toki. Ylipäätään kyse on siitä,
että — kuten tässä on moneen kertaan sanottu — Suomi tarvitsee lisää työntekijöitä. Syn-
tyvyys laskee, väestö ikääntyy. Me tarvitsemme veronmaksajia. Jos nämä ihmiset ovat saa-
neet työpaikan tässä yhteiskunnassa — mikä ei ole kovin helppoa aina — ja jos he ovat op-
pineet kieltä, miksi he eivät voisi täällä sitten työskennellä?
10



Pöytäkirjan asiakohta PTK 48/2019 vp
16.36 Päivi Räsänen kd (vastauspuheenvuoro): Arvoisa rouva puhemies! Itsekin kiinni-
tin huomiota siihen, että te, ministeri Ohisalo, kerroitte, että hallitus tällaista valmistelisi,
että kielteisen turvapaikan saaneet voisivat ikään kuin saada toisen kaistan oleskeluluvan
saamiseksi. Itse asiassa tämähän on tälläkin hetkellä mahdollista, että henkilö voi hakea sit-
ten työperäistä oleskelulupaa, mutta jäin miettimään, mikä on nyt sitten tämä uusi kaista ja
millä tavalla te huolehditte siitä, että kuitenkin nämä kaksi maahanmuuton osa-aluetta py-
syvät toisistaan erillisinä, niin kuin täällä toisaalta hallitus on vakuuttanut. Eli millä tavalla
te varmistatte sen, että tämä turvapaikkaprosessi, jossa päätetään, saako tämä henkilö oles-
kelulupaa vai ei, ei turhennu tämän kakkoskaistan takia? [Kokoomuksen ryhmästä: Se on
vähän kuin ohituskaista!]

16.37 Sisäministeri Maria Ohisalo (vastauspuheenvuoro): Arvon puhemies! Kiitokset
edustaja Räsäselle kysymyksestä. Tässä salissa on useaan otteeseen todettu se hallitusoh-
jelman yhteinen linjaus, että ylipäätään tämä koko turvapaikkapolitiikka täytyy laittaa niin
kuntoon, että ei tule sitä tarvetta sille, että ihmiset uudestaan ja uudestaan hakevat turva-
paikkaa, [Välihuutoja oikealta] koska jossain käsittelyvaiheessa ihmiset eivät ole saaneet
kunnon käsittelyä sille asialleen. Tässä oikeusministeri Henrikssonin hallinnonalan alla oi-
keusapu-uudistus on asia, joka etenee. On monia uudistuksia, joita täytyy tehdä: täytyy
varmistaa tulkkien laatu ja valitusaikojen normaali pituus. On selvää, että on erikseen työ-
lupaprosessi ja on turvapaikkaprosessi. Ei näitä ole tarkoitus sekoittaa, mutta täytyy katsoa
ne tilanteet, joissa ihmiset ovat täällä jo työllistyneet, ja miettiä uudestaan se tilanne. [Päivi
Räsänen: Sehän on mahdollista jo tällä hetkellä!] Ei siitä ole hyötyä kenellekään, että ih-
miset ehkä odottavat uudestaan ja uudestaan.

Kysymyksen käsittely päättyi.
11


	25.1
	16.01
	16.02
	16.03
	16.04
	16.05
	16.07
	16.08
	16.09
	16.10
	16.11
	16.12
	16.13
	16.15
	16.16
	16.17
	16.18
	16.19
	16.21
	16.22
	16.23
	16.25
	16.26
	16.27
	16.28
	16.29
	16.29
	16.29
	16.30
	16.31
	16.32
	16.34
	16.35
	16.36
	16.37


