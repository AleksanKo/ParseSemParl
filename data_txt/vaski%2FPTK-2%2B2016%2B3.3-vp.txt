















































DEM8E6A.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

3.3. Suullinen kysymys sähkön siirtohintojen korotuksista (Hanna Sarkkinen vas)
Suullinen kysymys SKT 3/2016 vp

Suullinen kyselytunti

Puhemies Maria Lohela: Seuraava kysymys, edustaja Sarkkinen.

Keskustelu

16.47 Hanna Sarkkinen vas: Arvoisa puhemies! Tammikuussa monet ihmiset saivat jär-
kyttävän kirjeen, jossa kerrottiin sähkönsiirtohintojen jopa yli 30 prosentin korotuksista.
Taustalla on vuonna 2013 toteutettu valtionyhtiö Fortumin sähköverkkojen myyminen
pääosin ulkomaisessa omistuksessa olevalle Carunalle. Vasemmisto vastusti Fortumin
sähköverkkojen myymistä ainoana hallituspuolueena. Sähkön hinta koskettaa kaikkia. Tal-
vipakkasilla sähköä kuluu paljon, ja mihin valuvat suomalaisten rahat? Ulkomaisen yhtiön
taskuihin.

Vasemmistoliitto on tehnyt toimenpidealoitteen, jossa ehdotamme useita toimenpiteitä,
joilla siirtohintojen kohtuuttomaan nousuun voitaisiin puuttua. Esitämme esimerkiksi ka-
ton asettamista sähkönsiirtomaksujen sallituille kertakorotuksille, yhtiöille sallitun tuoton
alentamista ja Energiaviraston valvontaoikeuden muuttamista reaaliaikaiseksi ja jousta-
vammaksi. Mitä hallitus aikoo tehdä, jotta sähkönsiirtohinnat eivät nouse kohtuuttomasti?

16.48 Elinkeinoministeri Olli Rehn (vastauspuheenvuoro): Arvoisa rouva puhemies!
Kuten edustaja Sarkkinen totesi, nämä Carunan isot hinnankorotukset — keskimäärin 27
prosenttia, eräällä laskutavalla — iskevät hyvin kipeästi isoon joukkoon suomalaisia. Pi-
dän näin suurta kertakorotusta kuluttajien kannalta aivan kohtuuttomana.

Tulen esittämään lakimuutosta, jotta tällaiset kohtuuttomat korotukset kyetään jatkossa
välttämään. Olen ollut yhteydessä myös kuluttajaviranomaisiin tämän akuutin ongelman
takia. Kuluttaja-asiamies Päivi Hentunen tapaa huomenna Carunan johtoa ja suositellee
neuvotteluteitse näiden kohtuuttomien hinnankorotusten kohtuullistamista, ja kuluttaja-
asiamies harkitsee tarvittaessa myöskin ryhmävalituksen tekemistä. (Eero Heinäluoma:
Erittäin hyvä!) Hallitus käyttää siis kaikki keinot kohtuuttomien hinnankorotuksien estä-
miseksi, ja teemme yhteistyötä eduskunnan kanssa.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.49 Hanna Sarkkinen vas (vastauspuheenvuoro): Arvoisa puhemies! Kiitoksia minis-
terille vastauksesta, ja olen ilahtunut siitä, että toimiin aiotaan ryhtyä.
 Tarkistettu
4.0



Pöytäkirjan asiakohta PTK 2/2016 vp
Julkisuudessa olleiden tietojen perusteella Carunaa voi perustellusti epäillä aggressiivi-
sen verosuunnittelun avulla harjoitetusta veronkierrosta, eli kohtuuttomien hinnankorotus-
ten lisäksi yhtiö ei myöskään maksa asiallisesti veroja Suomeen. Valvovat viranomaiset
vaikuttavat olevan hampaattomia Carunan toiminnan edessä. Laki ei anna viranomaisille
riittäviä keinoja puuttua sähkösiirtoyhtiöiden toimintaan. Suomalainen maksaa, ja voitot
valuvat ulkomaille. Haluaisinkin lisäksi kysyä: mihin toimenpiteisiin hallitus aikoo ryh-
tyä, jotta nimenomaan viranomaisilla olisi paremmat mahdollisuudet jatkossa puuttua säh-
könsiirtoyhtiöiden harjoittamaan veronkiertoon ja tähän kansalaisten kuppaamiseen?

16.50 Valtiovarainministeri  Alexander  Stubb (vastauspuheenvuoro): Arvoisa rouva
puhemies! On sanomattakin selvää, että jos on yksi ministeri tai yksi henkilö, joka vastus-
taa veronkiertoa, se on valtiovarainministeri — mitä enemmän verotuloja, sen parempi.
OECD:ssä G20-maat itse asiassa vuonna 2013 lähtivät liikkeelle aloitteen kanssa, jossa py-
rittiin rakentamaan järjestelmä, joka estää veropohjan rapautumisen, puuttuu kansainvälis-
ten yritysten aggressiiviseen tai muuhun verotoimintaan. Sen seurauksena on tällä hetkellä
menossa kaksi kokonaisuutta, joita Suomi tukee vahvasti. Ensimmäinen on OECD:n pii-
rissä 15 niin sanottua BEPS-toimenpidettä, ja toinen on viime viikolla julkaistu komission
corporate tax package. Suomi on allekirjoittanut yhden osion tästä OECD:n BEPS-ratkai-
susta, ja viemme eteenpäin kaikkia niitä toimenpiteitä, jotka tuovat verotuksen ja verotie-
tojen vaihdon yhteiseen piiriin. 

16.51 Paavo Arhinmäki vas (vastauspuheenvuoro): Arvoisa rouva puhemies! Perusinf-
rastruktuuri pitää pitää kotimaisissa käsissä, erityisesti monopoliasemassa oleva infra-
struktuuri — mieluiten julkisessa omistuksessa. Nämä olivat perusteet, minkä vuoksi va-
semmistoliitto, minä ministerinä talouspoliittisessa ministerivaliokunnassa, vastusti Fortu-
min kauppoja Carunalle.

Mutta tämä ei ole ainoa kerta, kun perusinfrastruktuuria on kaupattu. Digitassa tehtiin
samanlainen puhallus, ranskalaiset käyttävät monopoliasemaa hyväksi. Muutenkin tulee
mieleen kauppoja, vaikkapa Kemiran Yara-kaupat tai monet kaupat, joissa työpaikkoja
alueellisesti luovia teollisuusyhtiöitä on myyty ulkomaalaisille omistajille. Tämä ei ole
suomalaisten työntekijöiden etu, tämä ei ole Suomen kansalaisten etu eikä Suomen valtion
etu. Kysynkin, arvoisa rouva puhemies, valtiovarainministeri Stubbilta: onko perusinfra-
struktuurin ja kansallisomaisuuden myyminen alehintaan isänmaallista?

16.52 Valtiovarainministeri  Alexander  Stubb (vastauspuheenvuoro): Arvoisa rouva
puhemies! Ehkä kysymyksen tulokulma on sen verran vaikea, että siihen ei voi antaa ihan
suoraa vastausta.

Tähän yksittäiseen tapaukseen. Jos en ihan väärin muista — en itse ollut silloin talous-
poliittisen valiokunnan jäsen — niin tässähän puhuttiin strategisesta omistuksesta ja pää-
dyttiin siihen, että voi myydä, ja sen lopullisen kaupan tästä teki Fortum. Se riippuu tietysti
täysin siitä, millä tavalla määritellään strateginen omistus. Itse täytyy myöntää, että en kuu-
lu julkisten tai yksityisten monopolien ystävien joukkoon. Teistä, edustaja Arhinmäki, en
tiedä.

16.53 Antti Lindtman sd (vastauspuheenvuoro): Arvoisa rouva puhemies! Kyllähän täs-
sä asiassa koko edellisellä hallituksella on peiliin katsomisen paikka. Tässä tapahtui häm-
2



Pöytäkirjan asiakohta PTK 2/2016 vp
mästyttäviä virhearviointeja. Esimerkiksi silloinen elinkeinoministeri Vapaavuori totesi
joulukuussa 2013: "Fortum-kauppa ei nosta sähkön hintaa."

Mutta, arvoisa puhemies, nyt tähän täytyy tarttua, ja annan tuen niille toimille, joita elin-
keinoministeri Rehn täällä sanoi. Toivomme, että hallitus tuo lakiesityksiä, ja toivomme,
että tähän voi puuttua.

Arvoisa puhemies! Valtiovarainministeri Stubb, haluan muistuttaa, että te olette itse aja-
neet, hallitus on ajanut, sellaista maksupolitiikkaa, joka iskee paljon kipeämmin ja paljon
useampaan suomalaiseen kuin nämä korotukset, jotka nyt on nähty. Olette sanoneet, että
nämä Carunan korotukset ovat kohtuuttomia. Voisitteko kertoa nyt selkosuomeksi Suo-
men kansalle, että jos nämä korotukset ovat kohtuuttomia, niin minkä takia ajamanne ter-
veys- ja päivähoitomaksujen (Puhemies koputtaa) 20 ja 30 prosentin korotukset (Välihuu-
toja oikealta) ovat oikeutettuja?

Puhemies Maria Lohela: Ei tämä nyt kyllä oikein enää tähän varsinaiseen aiheeseen liity.
Otetaan seuraava kysymys, edustaja Turunen.

16.54 Kaj Turunen ps (vastauspuheenvuoro): Arvoisa puhemies! Kun tässä on nyt tun-
nustettu, että virheitä on tehty edellisellä vaalikaudella ja jopa syytelty toisia, niin todetaan
se tosiasia kuitenkin, että näistä virheistä vapaat ovat ainoastaan kaksi puoluetta, (Paavo
Arhinmäki: Kolme!) jotka tiesivät, että hinnat tulevat nousemaan, ja nämä kaksi puoluetta
ovat perussuomalaiset ja keskusta. Tämä on täysin selkeä asia.

Mutta nythän ovat kysymyksessä siirtohintojen korotuksien lisäksi myös perusmaksun
korotukset, ja yritykselle erittäin merkityksellinen asia ovat nämä tehosiirtomaksujen ko-
rotukset. Kyllä jos tästä jonkun viestin voi Carunalle lähettää, niin Caruna voisi nyt mah-
dollisimman nopeasti peruuttaa oma-aloitteisesti nämä rajut hinnankorotukset.

Elinkeinoministeri Rehniltä kysyn: On aivan hienoa, että olette tarttunut tähän asiaan,
mutta minkälaisen ajan nyt ottaa tämä lakimuutos? Meneekö tässä kuukausia, vai pysty-
täänkö tämä käsittelemään eduskunnassa hyvinkin nopeasti?

16.55 Elinkeinoministeri  Olli  Rehn (vastauspuheenvuoro): Arvoisa rouva puhemies!
Kiitoksia ensinnäkin tuesta näille toimenpiteille. Mitä tulee tähän historiaan, niin nämä
ovat tapahtuneet edellisen hallituksen aikana, enkä siihen puutu. On tärkeää katsoa nyt
eteenpäin.

Se, kuinka nopeasti ne lakiesitykset kyetään käsittelemään eduskunnassa, on sitten en-
nen kaikkea eduskunnan asia ja talousvaliokunnan asia. Luotan siihen, että teemme tässä-
kin asiassa sujuvaa ja asiallista yhteistyötä. Me tulemme käynnistämään tämän lainmuu-
toksen valmistelun välittömästi. Olen antanut tästä ohjeet työ- ja elinkeinoministeriön
energiaosastolle, ja tulemme tekemään sen hyvin pian, jotta varmistamme sen, että kyke-
nemme jatkossa välttämään tällaiset täysin kohtuuttomat, perusteettomat korotukset.

16.56 Harri Jaskari kok (vastauspuheenvuoro): Arvoisa rouva puhemies! Tässä kun
tämä keskustelu käydään, niin täytyy nähdä se kokonaisuus, missä mennään. Ensinnäkin
silloin 2011 tavoite oli se, että kaikille suomalaisille turvataan se, että sähkö tulee kotiin,
halutaan tehdä verkot turvallisiksi tässä suhteessa, ja se tavoite meidän täytyy yrittää pitää
edelleenkin. Toinen näkökulma on sitten, että haluttiin todellakin Energiaviraston puolella
reguloida se, että hinnat eivät nouse liian korkeiksi. Nyt sellainen suuri kysymys on todel-
3



Pöytäkirjan asiakohta PTK 2/2016 vp
lakin, minkälaisia tarkennettuja ohjeita sinne Energiaviraston suuntaan tulee. Suuri kysy-
mys ei varmaan ole se, kuinka paljon on ulkomaista tai kotimaista omistusta, vaan miten
tämä homma käytännössä viedään eteenpäin. Kysyn, ministeri Rehn: minkälaisia käytän-
nön ohjeita nyt olette jo antanut Energiaviraston puolelle ilman, että tarvitsee tehdä min-
käänlaisia lakimuutoksia?

16.57 Elinkeinoministeri Olli Rehn (vastauspuheenvuoro): Edustaja Jaskari on aivan oi-
kealla asialla, kun hän korostaa, että on tärkeää ja välttämätöntä, että siirtoverkot saadaan
turvallisiksi. Sehän on tämän lain alkuperäinen tarkoitus. Kun kyse on monopolista, niin
sanotusta luonnollisesta monopolista, on aivan perusteltua ja suorastaan välttämätöntä, että
sitä säännellään yhteiskunnan kokonaisedun nimissä. Pyysin Energiavirastolta selvityk-
sen, ja tulemme käynnistämään tämän lakimuutoksen tämän selvityksen pohjalta. Valvon-
nan kehittämiseksi Energiavirasto esittää erityisesti kahta toimenpidettä, ensinnäkin sitä,
että määritetään katto näille sähkön siirtohinnan korotuksille, siis niiden korotusten kerta-
muutoksille, kertakorotuksille, samoin kuin toistumisvälille, ja tämän rinnalla, mikä on
edustaja Jaskarin kysymyksessä taustalla, näiden verkkopalvelumaksuina perittävien tulo-
jen riittävä kohdentaminen investointeihin ja muuhun verkkotoiminnan kehittämiseen on
varmistettava. 

16.58 Jari Myllykoski vas (vastauspuheenvuoro): Arvoisa rouva puhemies! On pakko
edelleen kiitellä ministeriä tästä nopeasta reagoinnista, jonka olette ottanut tahdikkaasti
esille. Haluaisin kuitenkin vielä kysellä tässä vähän samaan tapaan kuin edustaja Jaskari,
mitkä ne konkreettiset toimet ovat. Hieman jäi ikävä maku siitä, kun tämä lainsäädäntö vii-
me kaudella tehtiin ja talousvaliokunta mietinnössään kirjasi sinne pidemmän siirtymä-
ajan kuin mikä hallituksen esityksessä oli. Olimme ilmeisesti vähän lapsenuskossa siinä,
että 15 vuotta olisi sellainen jakso, jolla nämä korotukset ja verkon turvaamisasiat voidaan
tehdä ilman sitä, mitä mietinnössä erityisesti korostettiin, kohtuuttomuutta. Tavallaan ha-
luan nyt kysyä ministeriltä: oletteko arvioinut sitä mietinnön viestiä kohtuullisuudesta ja
15:tä vuotta, ja millä tavoin käsittelette sitä, onko Energiamarkkinavirasto tässä itse asias-
sa toiminut sen kirjauksen vastaisesti antamalla tämmöisen mahdollisuuden yhtiöille?

17.00 Elinkeinoministeri Olli Rehn (vastauspuheenvuoro): Viittasitte, edustaja Mylly-
koski, näihin pidempiin siirtymäaikoihin. Tämä on yksi kysymys, jota on arvioitu, mutta
arviointi on kesken, ja tähän palaamme tämän lainvalmistelun yhteydessä. Ennen kaikkea
tulemme keskittymään siihen, että tulemme estämään kohtuuttomat kertakorotukset ja luo-
maan siihen tietysti myöskin toistumisvälin, jotta tästä tulee asiallista lainsäädäntöä. Tä-
män lisäksi on tärkeää, että samaan aikaan tarkastellaan myös sähkön siirtoverkkojen toi-
mitusvarmuutta, joka on tärkeä kysymys kaikille kuluttajille ja kansalaisille. Tämän ym-
pyrän neliöimisestä tässä tämän lainsäädännön korjaustyössä tulee olemaan kyse, ja tässä
teemme varmasti hyvää yhteistyötä talousvaliokunnan kanssa.

Kysymyksen käsittely päättyi.

Kyselytunti päättyi.
4


