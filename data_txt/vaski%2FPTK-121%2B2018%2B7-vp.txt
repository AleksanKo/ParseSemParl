















































DEM9E23.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

7. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain muuttamisesta ja väliaikaisesta muuttamisesta sekä vapaasta sivistystyöstä annetun 
lain 11 b §:n muuttamisesta

Hallituksen esitys HE 126/2018 vp
Valiokunnan mietintö SiVM 9/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

15.49 Ritva Elomaa ps: Arvoisa puhemies! Tässä esityksessä ehdotetaan muutettavaksi
opetus- ja kulttuuritoimen rahoituksesta annettua lakia sekä vapaasta sivistystyöstä annet-
tua lakia.

Taas kerran indeksikorotusten jäädyttäminen osana valtiontalouden sopeuttamistoimia
tuntuu opetus- ja kulttuuriministeriön hallinnonalalla. Indeksikorotuksia vastaava säästö
tehtäisiin vuoden 2019 osalta opetus- ja kulttuuritoimen rahoituksesta annetun lain nojalla
sellaisiin esi- ja perusopetuslain mukaisten toimintojen rahoitukseen, jotka ovat indeksiko-
rotuksen piirissä. Museoiden, teattereiden, orkestereiden ja taiteen perusopetuksen sekä lu-
kiokoulutuksen vuoden 2019 indeksikorotus tehtäisiin laskennallisesti, mutta vastaavan-
suuruinen säästö huomioitaisiin euromäärissä, jotka vähentävät kunkin kulttuurilaitoksen
ja koulutusmuodon keskimääräisiä yksikköhintoja indeksikorotusta vastaavalla määrällä.
Vapaasta sivistystyöstä annettua lakia ehdotetaan puolestaan muutettavaksi siten, että vuo-
den 2019 indeksikorotus tehtäisiin laskennallisesti, mutta vapaan sivistystyön oppilaitos-
ten keskimääräisiin yksikköhintoihin tehtäisiin vuoden 2019 indeksikorotusta vastaavat
vähennykset. Kaikki indeksikorotuksia vastaavat säästöt ehdotetaan tehtäväksi pysyviksi.

Arvoisa puhemies! Näillä muutoksilla, joiden on määrä astua voimaan 1. tammikuuta
2019, on sen verran kielteiset kokonaisvaikutukset, että me perussuomalaiset katsomme
parhaaksi ehdottaa esityksen hylkäämistä.

Suomi on ollut perinteisesti tunnettu koulutuksen mallimaa. Viimeisen kymmenen vuo-
den kuluessa kehityskulku on ollut kuitenkin huolestuttavaa. Alamäki on ollut selvä. Pit-
kään jatkuneet koulutusleikkaukset eivät ole tuoneet ainakaan loivennusta alamäkeen. Jat-
kuva koulutuksesta leikkaaminen ei voi olla tulevaisuuden kannalta ongelmatonta. Val-
tiontalous kaipaa tietysti tasapainottamista, mutta ei koulutuksen kustannuksella. Mietti-
kää vaikka koulutuksen asemaa aikanaan, kun hyvinvointiyhteiskuntaa rakennettiin. Sil-
 Tarkistettu
4.1



Pöytäkirjan asiakohta PTK 121/2018 vp
loin tehtiin kauaskantoisia päätöksiä vahvistaa suomalaista koulutusta. Kannattiko se? —
Nii-in. Miksi nyt sitten tehdään päinvastoin?

Me perussuomalaiset vastustamme jyrkästi koulutuksesta karsimista. Meidän näkemyk-
semme mukaan Suomi on yhä monin tavoin erittäin hyvä maa nuorille, esimerkiksi opis-
kelumahdollisuuksia on pääsääntöisesti tarjolla melko hyvin. Toisaalta säästöt näkyvät jo
tietyillä alueilla huolestuttavalla tavalla esimerkiksi lukio- ja ammattikoulutuksen saata-
vuudessa sekä lähiopetuksen määrässä.

Korostamme ammatillisen ja toisen asteen koulutuksen merkitystä jatko-opintojen poh-
jana. Kattava lukioverkko on säilytettävä, jotta lukiokoulutusta pystytään jatkossakin tar-
joamaan tasapuolisesti koko maassa. Silmänkääntötemppuna rahoituksen leikkaukselle Si-
pilän hallitus on toisaalta yrittänyt lisätä oppisopimuskoulutusta ammatillisissa oppilaitok-
sissa. Vaikka tämä tavoite on sinällään kannatettava, ei hallitus ole kohdentanut oppisopi-
muskoulutuksen lisäämiseen tarpeeksi euroja.

Arvoisa puhemies! Rahoitusleikkaukset ovat heikentäneet myös kotimaisten museoi-
den mahdollisuuksia hoitaa yhteiskunnallisia perustehtäviä, kuten suomalaisen kulttuurin
tallentamista, tutkimista ja edistämistä. Leikkaukset heikentävät myös teattereiden ja or-
kestereiden työllistämismahdollisuuksia.

Säästöt ovat lyöneet voimakkaasti korville vapaan sivistystyön oppilaitoksia, joissa jo-
kainen suomalainen on pystynyt halutessaan opiskelemaan esimerkiksi kieliä ja kehittä-
mään työelämässä vaadittavia taitoja. Oppilaitosten perusrahoituksen kiristäminen syö pa-
hoin pohjaa toiminnan kehittämiseltä vastaamaan paremmin muuttuvan yhteiskunnan tar-
peisiin. Säästöliekillä toimivat oppilaitokset eivät kykene myöskään reagoimaan parhaalla
mahdollisella tavalla syrjäytymisen riskeihin. Jos työelämään johtavan ja valmistavan kou-
lutuksen rahoitus on jatkuvasti kortilla, niin miten oppilaitokset kykenevät suoriutumaan
tehtävistään? Etenkään nyt, kun talouden saralla menee piirun verran paremmin, esityksen
mukaiset leikkaukset eivät ole perusteltuja.

Arvoisa puhemies! Esitän, että mietintöön sisältyvät lakiehdotukset hylätään. — Kiitos. 

15.54 Sami Savio ps: Arvoisa puhemies! Kannatan edustaja Elomaan tekemää esitystä la-
kiehdotusten hylkäämisestä.

Kerroinkin jo hallituksen esityksen ensimmäisessä käsittelyssä viime viikolla olennai-
simmat perustelut siihen, miksi perussuomalaiset eivät voi hyväksyä näitä tehtyjä lakieh-
dotuksia. Edustaja Elomaa toikin näitä syitä esille erittäin hyvin tässä edeltävässä puheen-
vuorossaan, mutta totean kuitenkin lyhyesti vielä sen, että me perussuomalaiset haluamme
säilyttää laajan, kattavan ja tasokkaan toisen asteen oppilaitosverkoston koko maassa. Se
on tärkeää kaikille nuorille, ja erityisen tärkeää se on niille nuorille, joiden vanhemmilla ei
ole varaa avustaa alaikäisiä lapsiaan, kun he joutuvat mahdollisesti harkitsemaan muuttoa
toiselle paikkakunnalle opintojen perässä.

Lisäksi suomalaisille on jatkossakin tarjottava mahdollisuus kehittää omaa osaamis-
taan, työelämävalmiuttaan ja työelämätaitojaan vapaan sivistystyön oppilaitoksissa. Se on
erittäin kustannustehokasta monella tapaa, varsinkin kieliopintojen osalta mutta muutoin-
kin, ja me katsommekin, että nämä lakiehdotukset, joita siis olemme esittäneet hylättäväk-
si, tulisivat toteutuessaan vaikeuttamaan huomattavasti tämän sivistystehtävän toteutumis-
ta.
2



Pöytäkirjan asiakohta PTK 121/2018 vp
15.56 Päivi Räsänen kd: Arvoisa rouva puhemies! Kannatan myös näitten lakiehdotus-
ten hylkäämistä, ja keskeinen peruste on juuri se, että indeksikorotuksen jäädyttämisellä ja
sen jäädytyksen jatkamisella edelleen heikennetään mahdollisuuksia korkeatasoisen kou-
lutuksen järjestämiseen. 

Kiinnitin huomiota siihen, että myös sivistysvaliokunnan mietintö on aika ristiriitaista
luettavaa sisäisesti. Siellä hyvin selkeästi ja rehellisesti todetaan, että asiantuntijalausunto-
jen mukaan esityksellä on vahingollinen vaikutus koulutuksen laatuun ja saavutettavuu-
teen, ja sitten kiinnitettiin huomiota myös siihen, että vaikutuksia koulutuksen alueelliseen
tasa-arvoon, opetuksen laatuun, nuorten syrjäytymiseen tai tarpeeseen irtisanoa henkilö-
kuntaa tai lakkauttaa toimipisteitä ei ole arvioitu lainkaan, eli tästä esityksestä puuttuu
myös näiden merkittävien vaikutusten arviointi. Siitä huolimatta sitten sivistysvaliokunta
toteaa, että se pitää hallituksen esitystä tarpeellisena ja tarkoituksenmukaisena. Kyllä vä-
hintä olisi se, että tämä arviointi hoidettaisiin huolellisesti ja kunnolla.

15.57 Jukka Gustafsson sd: Arvoisa puhemies! Tässä hallituksen esityksessähän ehdote-
taan indeksikorotusten jäädyttämistä opetus- ja kulttuuritoimen rahoituksesta annettuun la-
kiin ja vapaasta sivistystyöstä annettuun lakiin. Näiden indeksien jäädytyshän on jo nyt
murentanut osaltaan suomalaisen koulutuksen ja sivistyksen perustaa, kun se otetaan huo-
mioon yhdessä koulutukseen, tutkimukseen ja sivistykseen kohdistettujen miljardiluokan
säästöjen kanssa. Hallituksen esityksellä on jälleen kerran kielteinen vaikutus koulutuksen
laatuun, ja sen ainoana tavoitteena on vähentää koulutuksen resursseja perusopetuksessa,
vapaassa sivistystyössä, lukioissa ja taiteen perusopetuksessa. Julkista taloutta mielestäni
voidaan vahvistaa vain osaamiseen ja kasvuun panostamalla, ei leikkaamalla. Sitä paitsi in-
deksien jäädytysten jatkaminen ei enää oikein ole perusteltuakaan tilanteessa, jossa talou-
den tila on kohentunut merkittävästi ja esimerkiksi verotuotot ovat kasvaneet oletettua
enemmän. 

Kuten hallituksen esityksessä mainitaankin, opetuksen järjestäjät sekä oppilaitoksien yl-
läpitäjät ovat joutuneet sopeuttamaan toimintaansa käytettävissä oleviin resursseihin. Käy-
tännössä tämä on johtanut vahvaan eriarvoistumiskehitykseen alueittain, kun toisissa kun-
nissa on voitu kompensoida tehtyjä leikkauksia kunnan omalla rahoituksella ja toisissa
kunnissa ei. Sitten tämä on myös johtanut siihen, että leikkaukset ovat lisänneet kuntien ja/
tai yksittäisten opiskelijoiden rahoitusvastuuta koulutuksen kustannuksista.

Vapaaseen sivistystyöhön, kuten kansalaisopistoihin, kohdistuvat leikkaukset tarvitse-
vat vielä tarkemman katsauksen. Tämä on nimittäin johtanut nyt siihen, että kansalaisopis-
toja on yhdistetty ja toimipisteitä lakkautettu ja kurssimaksut ovat nousseet. Samansuun-
tainen kehitys jatkuu siis edelleen, vaikka elinikäisen oppimisen merkitys kasvaa työelä-
män rakennemuutoksessa ja vapaan sivistystyön rooli myös maahanmuuttajien koulutuk-
sessa on vahvistunut. Tämä on johtanut myös siihen, että kansalaisopistojen kurssitarjon-
taa on jouduttu karsimaan muun muassa niitten kurssien kohdalta, joiden järjestäminen on
kalliimpaa. Minimiosallistujamääriä, joilla kurssit voidaan aloittaa, on jouduttu kasvatta-
maan kaikkialla Suomessa. Kurssimaksuja onkin asiantuntijakuulemisen mukaan ollut
pakko nostaa lähes kaikissa kansalaisopistoissa. 

Arvoisa puhemies! Hallituksen esitys ei myöskään sisällä minkäänlaista säästöpäätök-
sen vaikutusarviota, mikä on vakava puute. Pysyviä ja suuria leikkauksia museoalalle, tai-
teeseen, kulttuuriin ja vapaaseen sivistystyöhön esitetään ilman näkemystä siitä, miten
nämä leikkaukset vaikuttavat esimerkiksi sosiaaliseen hyvinvointiin, kulttuuriperinnön
3



Pöytäkirjan asiakohta PTK 121/2018 vp
säilymiseen, monikulttuurisen yhteiskunnan kehitykseen, matkailu- ja muuhun elinkei-
notoimintaan tai työllisyyteen maantieteellisesti eri puolilla Suomea. 

Kannamme erityisesti huolta myöskin tästä taiteen perusopetuksen tilanteesta, jossa uu-
sien opetussuunnitelmien mukainen toiminta on käynnistynyt. Tarkoitus on lisätä taiteen
perusopetuksen saavutettavuutta ja tasavertaisuutta eri alueilla. Tällä hetkellä eri taiteena-
lojen ja alueiden välillä on järjestämisessä suuria eroja. Tavoite edistää taiteen perusope-
tuksen saatavuutta on äärimmäisen tärkeä, ja sillä voisi parhaimmillaan olla merkittävä
vaikutus myös harrastustakuun toteutumiselle.

Arvoisa puhemies! Sosiaalidemokraatit vastustavat indeksijäädytyksiä, sillä ne nakerta-
vat tärkeiden peruspalveluiden rahoittamista ja jättävät pysyvän aukon näiden toimintojen
rahoittamiseen. Käytännössä toiminnan sopeuttaminen yhdistettynä muihin suoraan kou-
lutukseen kohdistettuihin leikkauksiin tarkoittaa lomautuksia, suurempia ryhmäkokoja,
pienempää valinnaisuutta ja opetuksen määrän vähentämistä. Pahimmin leikkaukset koh-
distuvat, myös asiantuntijakuulemisen mukaan, syrjäytymisuhan alla oleviin nuoriin. 

Edellä sanotun perusteella ehdotan, että lakiehdotukset hylätään.

16.03 Hanna Sarkkinen vas: Arvoisa puhemies! Opetus- ja kulttuuritoimen ja vapaan si-
vistystyön indeksien jäädytys yhdessä tehtyjen pohjaleikkausten kanssa ovat murentaneet
osaltaan suomalaisen koulutuksen ja sivistyksen perustaa, ja on erittäin valitettavaa, että
suunta jatkuu myös ensi vuonna. Indeksien jäädytysten jatkaminen ei ole enää perusteltua
tilanteessa, jossa talouden tila on kohentunut merkittävästi ja verotuotot ovat kasvaneet.

Arvoisa puhemies! Suomen valtti maailmassa ja myös taloudessa on osaaminen ja kou-
lutus. Kun leikataan osaamisesta ja koulutuksesta, kun leikataan henkisestä pääomasta, lei-
kataan tulevaisuudesta ja leikataan myös talouden tulevasta perustasta ja peruspilareista.
Suomi ei voi kilpailla maailmalla halpatyövoimalla. Me voimme kilpailla vain osaamisel-
la, koulutuksella, tuottavuudella, innovatiivisuudella, ja niitä nämä leikkaukset rokottavat
pitkälle tulevaisuuteen.

Arvoisa puhemies! Syrjäytyminen on yhteydessä alhaiseen koulutustasoon, ja suoma-
laisten koulutustasoa tulee nostaa, ei laskea. Sitä tulee nostaa niin laadullisesti kuin mää-
rällisestikin. Tämä leikkausten suunta on siis täydellisen väärä, ja leikkaukset voivat tulla
pitkällä tähtäimellä kalliiksi Suomen taloudelle.

Arvoisa puhemies! Kulttuuripalveluiden rahoitusta ja indeksejä on leikattu vuosien ajan.
Se heikentää edellytyksiä kansallisen kulttuurin vaalimiseen ja kehittämiseen, ja sillä on
myös negatiivisia hyvinvointivaikutuksia, sillä kuten kaikki tiedämme, kulttuuri on erit-
täin merkittävä hyvinvointitekijä. Sillä on tietysti myös itseisarvoa, mutta sillä on myös po-
sitiivisia hyvinvointivaikutuksia. Kulttuurilla ja siihen panostamisella on myös positiivisia
aluetalousvaikutuksia, ja nämä leikkaukset kulttuurin valtionrahoituksiin lisäävät alueel-
lista eriarvoisuutta, sillä toiset kunnat pystyvät kompensoimaan niitä eri tavalla kuin toiset
kunnat.

Arvoisa puhemies! On muistettava, että kansakunnan kilpailukyky ei määräydy yksin-
omaan perinteisistä tuotannontekijöistä, vaan aineettomalla pääomalla on erittäin suuri
merkitys. Toivottavasti tämä muistettaisiin.

Arvoisa puhemies! Vasemmistoliitto vastustaa indeksijäädytyksiä, ja kannatamme la-
kiehdotusten hylkäämistä.
4



Pöytäkirjan asiakohta PTK 121/2018 vp
16.06 Johanna Karimäki vihr: Arvoisa puhemies! Hallituksen koulutusleikkaukset ovat
murentaneet sivistyksen ja osaamisen pohjaa, ja mikä pahinta, nämä leikkaukset kohdistu-
vat lapsiin ja heidän tulevaisuuteensa. Käsittelyssä on hallituksen esitys, jossa jatketaan in-
deksikorotusten jäädyttämistä opetus- ja kulttuuritoimesta. Kannatan tämän esityksen hyl-
käämistä.

Tässä esityksessä vähennetään koulutuksen resursseja perusopetuksesta, vapaasta sivis-
tystyöstä, lukioista ja taiteen perusopetuksesta. Museot, teatterit ja orkesterit ovat säästö-
päätösten vuoksi jo joutuneet supistamaan toimintaansa. Leikkaukset ovat johtaneet myös
vahvaan eriarvoistumiskehitykseen, sillä joissakin kunnissa on voitu priorisoida kulttuuri-
tointa ja on voitu paikata hallituksen tekemiä leikkauksia, mutta toisissa kunnissa se ei ole
ollut mahdollista.

Esimerkiksi lukioiden osalta ryhmäkokoja on kasvatettu ja on myös jouduttu vähentä-
mään valinnaisten kurssien määrää. Ryhmäkokojen kasvattaminen on todella epätoivotta-
vaa kehitystä varsinkin tässä tilanteessa, kun tällä viikolla puhutaan siitä, että lasten ja
nuorten kokema yksinäisyys on merkittävästi lisääntynyt ja sellaisten lasten ja nuorten
määrä, joilla ei ole ainuttakaan ystävää, on lisääntynyt. Näin ollen kaikki leikkaukset sivis-
tystoimintaan, koulutuksen laatuun, sen tasoon, kansanopistojen kurssitarjontaan, kulttuu-
ripalveluihin, heikentävät lasten ja nuorten mahdollisuuksia osallistua, olla mukana harras-
tuksissa ja saada laadukasta koulutusta. Näistä hallituksen esityksistä puuttuu aivan totaa-
lisesti lapsivaikutusten arviointi ja arviointi siitä, [Timo Heinonen: Miten ne leikkaukset,
mitä te teitte? — Toimi Kankaanniemen välihuuto] minkälaiset pitkäaikaiset vaikutukset
näillä esityksillä on hyvinvoinnin heikkenemiseen.

16.08 Päivi Räsänen kd: Arvoisa herra puhemies! Tämä esitys koskee siis kipeästi vapaa-
ta sivistystyötä, jonka arvoa ei välttämättä aivan aina ymmärretä. Tämän indeksijäädytyk-
sen lisäksi kiinnitän huomiota sellaiseen epäkohtaan, että tällä hetkellä kansanopiston yl-
läpitäjille myönnetään valtio-osuutta 57 prosenttia kansanopiston järjestämän opetuksen
laskennallisista kustannuksista. Mielestäni valtionosuusprosenttia tulisi korottaa siihen sa-
maan 65 prosenttiin, joka vastaa opintokeskusten ja liikunnan koulutuskeskusten ylläpitä-
jille myönnettävää valtionosuutta, ja tämä sisältyy kristillisdemokraattien vaihtoehtobud-
jettiin. Tällainen korotus ihan tähän valtionosuuden pohjaan parantaisi vapaan sivistys-
työn tasavertaisuutta ja parantaisi kansanopistojen mahdollisuutta jatkaa toimintaa, tarjota
korkealaatuisia koulutusmahdollisuuksia aikuisopiskelijoille ja myös ehkäistä ja torjua
syrjäytymistä.

Mutta todellakin mielestäni nämä vastalauseisiin sisältyvät perustelut ovat vakuuttavat
ja hyvin laaditut, ja kannatan tämän esityksen hylkäämistä.

16.10 Jukka Gustafsson sd: Arvoisa puhemies! Edustaja Räsänen jo ensimmäisessä pu-
heenvuorossaan totesi sen, kuinka yllättävän kriittinen edustajan mielestä tämä sivistysva-
liokunnan mietintö on. Se pitää minunkin mielestäni osin paikkansa. Kuinka paljon siihen
nyt sitten vaikuttavat lähestyvät vaalit? Olen voinut nähdä sen, että kyllä sivistysvaliokun-
nan hallituspuolueiden jäsenet ovat voineet aika pahoin aika monien hallituksen säästöesi-
tysten parissa, kun niitä on käsitelty, ja tavallaan harmittaa se, että ei ole löytynyt sitten
rohkeutta ottaa voimakkaampaa otetta opetusministeriin ja hallitukseen, mistä nyt ehkä pa-
ras esimerkki on tämä pääministeri Sipilän esitys, jolla hän tuli vajaa viikko sitten julkisuu-
teen, että keskusta esittää, että pitää palkata tuhat opettajaa ammatilliseen koulutukseen.
5



Pöytäkirjan asiakohta PTK 121/2018 vp
No, me olemme täällä äänestäneet monta kertaa näistä asioista, ja en ole mitään elonmerk-
kiä tähän suuntaan huomannut pääministeri Sipilässä ja hänen napinpainalluksissaan. Nyt-
kin muutaman viikon päästä on sitten mahdollisuus pääministerin näyttää, onko hän aivan
tosissaan tällä sinällään ihan oikealla ja varmaan harkitullakin esityksellään. No, tämä nyt
käsittelyssä oleva esitys ei käsittele ammatillisen koulutuksen rahoitusta, mutta sopinee nyt
tässä yhteydessä tämmöisenä esimerkkinä nostaa esille.

En malta olla kommentoimatta edustaja Räsäsen ehdotusta siitä, että kansanopistojen
valtionosuus tulisi nostaa samalle tasolle opintokeskusten kanssa. Olen hyvin paljon sa-
maa mieltä, enkä yksin sen takia, että olen Kansanopistoyhdistyksen kunniajäsen. Minä
olen itse asiassa vapaan sivistystyön kasvatti. Minä en olisi kansanedustaja, rehtori enkä
täällä, jolleivät kansanopisto, kansankorkeakoulu ja muu olisi antaneet siipiä minun sel-
kääni. Täytyy ihan nyt ottaa se työlistalle ja katsoa sitten mahdollisuuksia edetä tähän
suuntaan, [Puhemies koputtaa] koska kansanopisto on senkaltainen instituutio edelleen
Pohjoismaissa ja Suomessa, että sitä on järkevää tukea.

16.13 Timo Heinonen kok: Arvoisa herra puhemies! En malttanut olla pyytämättä tätä
puheenvuoroa, kun vihreiden riveistä kyllä aina nähdään rikka toisen silmässä mutta ei
malkaa omassa. 

Vihreät olivat viime hallituksessa, ja silloin puheenjohtajana oli Ville Niinistö. Vihrei-
den ollessa hallituksessa leikattiin koulutuksesta yli 800 miljoonaa. Tämän kyllä edustaja
Karimäki unohti kokonaan kertoa. [Ozan Yanarin välihuuto — Hanna Sarkkisen välihuu-
to] — Kerroin sen, että vihreät ovat leikanneet koulutuksesta 800 miljoonaa euroa. — Tätä
he eivät koskaan muista eivätkä myöskään sitä, että silloin, kun vihreät olivat hallitukses-
sa, ei uudistettu lukiokoulutusta, ei panostettu peruskouluun, peruskoulu junnasi paikal-
laan, ei uudistettu peruskoulun luokanopettajan koulutusta, toisen asteen ammatillisen
koulutuksen tarpeellinen reformi ei edennyt eikä moni muukaan. Tämä on rehellistä sanoa,
että vihreät toimivat hallituksessa näin ja sitten jeesustelevat täällä salissa — anteeksi, oli-
ko tuo ruma sana. Heidän kielenkäyttönsä ja toimintansa on siis tämäntyyppistä, ja kun he
ovat selkeästi muita parempia, niin ymmärrän sen, että he näin toimivat. [Timo Harakka
pyytää vastauspuheenvuoroa]

Arvoisa puhemies! Talous oli huomattavan heikossa kunnossa pitkään Suomessa, ja nyt
sitä on laitettu kuntoon. Kädet olivat aika tiukasti nuorten, koululaisten, lasten, opiskelijoi-
den taskuissa, ja niillä rahoilla näiden nuorten ja lasten piikkiin tehtiin pitkään, pyöritettiin
arkea Suomessa. Nyt kuitenkin keskustan, sinisten ja kokoomuksen toimesta taloutta on
laitettu kuntoon. Se on tarkoittanut vaikeita, kipeitä leikkauksia yhteiskunnan kaikille osa-
alueille. Nyt meillä tilanne on parempi. [Jari Myllykosken välihuuto] Ensi vuonna panos-
tetaan lisää moniin kohdentaen määrärahoja esimerkiksi sivistyspuolelle eri kohteisiin ja
pystytään tekemään jo jotain muutoksia.

Vihreät muistavat kyllä sen, mitä muut ovat tehneet, mutta eivät koskaan sitä, mitä he
ovat itse tehneet. He ovat luvanneet, että he peruvat tämän hallituksen koulutusleikkauk-
set, niin kuin ovat ymmärtääkseni sosiaalidemokraatitkin, mutta he eivät puhu sitä, peru-
vatko he omat leikkauksensa, heidän tekemänsä koulutusleikkaukset. [Ozan Yanarin väli-
huuto] Ne ovat siellä pohjalla kaikki, ja silloin on rehellistä myöntää se, että näitä vaikeita
koulutussäästöjä ovat tehneet tässä salissa itse asiassa kaikki eri puolueet. [Peter Östman:
Mekin!] — Mekin — myös te, [Välihuutoja] kaikki eri puolueet, mutta vihreät, he ovat niin
paljon parempia [Puhemies koputtaa] kuin muut, he eivät muista sitä.
6



Pöytäkirjan asiakohta PTK 121/2018 vp
Ensimmäinen varapuhemies Mauri Pekkarinen: Nyt minä en, arvoisat edustajat, lyö-
nyt nuijaa edustaja Heinosen puheenvuoron johdosta vaan sen johdosta, että hyvin äänek-
käästi pitempiä tekstejä kerta toisensa jälkeen samaan lyhyeen puheenvuoroon sieltä salis-
ta osoitetaan, ja tämä on vähän liikaa. Jatkossa ei näin montaa pitkää repliikkiä sallita.

16.16 Timo Harakka sd (vastauspuheenvuoro): Arvoisa puhemies! On erityisen mielen-
kiintoista, että edustaja Heinonen on juuri tänään se henkilö, joka muita ripittää ja opettaa
siitä, mikä on sanojen ja tekojen ristiriita ja mitä on rehellisyys. Nimittäin juuri tänään kävi
niin, että edustaja Heinonen, joka julkisesti sanoi allekirjoittaneensa perintö- ja lahjaveron
poistamiseen tähtäävän kansalaisaloitteen — ja kehotti sosiaalisessa mediassa kaikkia
muitakin niin tekemään — ja joka täällä lähetekeskustelussa 11. lokakuuta piti tätä kansa-
laisaloitetta äärimmäisen tärkeänä ja kannatettavana, tänään valiokunnassa äänesti sen
puolesta, että tämä kansalaisaloite sivuutetaan ja haudataan ilman mietintöä. Näin pääsi
käymään tältä henkilöltä, joka täällä muita opetti sanojen ja tekojen ristiriidasta ja rehelli-
syydestä. Tämä on tietenkin hämmästyttävää. Jokainen meistä tietysti kantaa vastuun siitä,
mitä tekee, mutta tällainen on päässyt käymään, ja on ikävää, että tämä kansalaisaloiteins-
tituutio on nyt tällä tavalla kärsinyt haaksirikon. [Timo Heinonen pyytää vastauspuheen-
vuoroa]

Ensimmäinen varapuhemies Mauri Pekkarinen: Edustaja Räsänen nousi aikaisemmin
pyytämään ilmeisesti vastauspuheenvuoroa, myönnän sen hänelle. Olkaa hyvä, vastauspu-
heenvuoro.

16.17 Päivi Räsänen kd (vastauspuheenvuoro): Kiitos, arvoisa puhemies! Se on totta,
että taloutta pitää tasapainottaa, ja sitä kristillisdemokraatitkin ovat tehneet muun muassa
hallitusvastuussa ollessaan. Mutta mielestäni oleellista tässä kysymyksessä on se, että en-
nen viime eduskuntavaaleja kaikki puolueet ja puoluejohtajat antoivat lupauksia, että nyt ei
koulutuksesta enää leikata. Kyllä tunnustettiin se, että koulutuksesta on leikattu, ja sitten
luvattiin, että ei enää leikata. Tiedän sen hyvin, kun itse istuin silloin niissä puheenjohtaja-
paneeleissa, ja kyllä siellä hyvin yksimielisesti tähän sitouduttiin. Mielestäni se, että kou-
lutuksesta on viime vaalikaudella leikattu, ei ole mikään perustelu sille, että nyt vastoin
vaalilupauksia edelleen leikataan. Mehän näemme tästä hallituspuolueiden mietinnöstä,
että kyllä sillä on haitallisia vaikutuksia.

16.18 Ozan Yanar vihr (vastauspuheenvuoro): Arvoisa puhemies! Edustaja Räsäsen pu-
heenvuoro oli loistava, ja sen voi allekirjoittaa täysin. Kuten hänkin toi esille, ennen viime
vaaleja kaikki puolueet lupasivat, että nyt koulutuksesta pidetään huolta, että siitä ei aina-
kaan leikata. Mutta kokoomus meni ja lähti leikkaamaan, jälleen kerran.

Edustaja Heinonen, te olette johtava koulutusleikkauspuolue tässä maassa. Te leikkasit-
te viime kerralla, te leikkaatte nyt, ja minusta on jotenkin outoa, että nyt tavallaan käännät-
te katseenne meidän suuntaamme. Me olemme ennen vaaleja sanoneet, että emme tieten-
kään koulutuksesta leikkaisi, ja olemme puhuneet koulutuksen tärkeydestä koko tämän
kauden ja tehneet esimerkiksi vaihtoehtobudjettiimme sellaisia toimia, [Timo Heinonen:
Ja vähän leikkauksia myös!] että leikataan esim. ympäristölle haitallisista ja tehottomista
tuista, joista kokoomus ei tietenkään pystynyt leikkaamaan. Leikkaisimme sieltä ja panos-
taisimme kunnolla koulutukseen.
7



Pöytäkirjan asiakohta PTK 121/2018 vp
Se, mitä tämä hallitus on tehnyt, on, että se on tuonut muutamaa laastaria tässä viime
vaiheessa, mikä on hienoa ja näin, [Puhemies koputtaa] mutta ne eivät tietenkään korvaa
näitä massiivisia koulutusleikkauksia. Te olette johtava koulutusleikkauspuolue.

Ensimmäinen varapuhemies Mauri Pekkarinen: Arvoisat edustajat, nyt sopinee niin,
että kun tässä on kolme pyydettyä puheenvuoroa ja sieltä on nyt kaksi vastauspuheenvuo-
roa pyydetty, niin näiden, jotka ovat normaalin puheenvuoron pyytäneet, ei tarvitsisi kovin
kohtuuttomasti odottaa, jolloin nyt mennään tämän listan mukaan. Täällä on pyydetty pu-
heenvuoro edustajilla Myllykoski, Gustafsson ja Räsänen, ja nyt jos sieltä halutaan käyttää
puheenvuoro, niin painakaa nappia normaaliin tapaan.

16.20 Jari Myllykoski vas: Arvoisa herra puhemies! Tekisi mieli viettää hiljainen hetki
edustaja Heinosen puheenvuoron jälkeen siitä vanhojen muistelusta. — En oikeastaan tie-
dä, miksi tämä keskustelu on tällä tasolla, että tavallaan viime kaudella olleiden tosiasioi-
den sijaan hyökätään ja unohdetaan se oma pääministeripuolueen rooli. Siinä mielessä
minä en käytä puheenvuoroa johtavasta koulutuksenleikkauspuolueesta. Eletään tätä päi-
vää, keskustellaan tästä esityksestä, mikä täällä on. Minun mielestäni edustajat Räsänen ja
Gustafsson ovat tuoneet tässä oikeita huomioita esille liittyen tähän lakialoitteeseen, mistä
nyt keskustelemme.

On tärkeätä huomioida, että meillä kaikki se, mikä voi tuottaa kulttuuria ja hyvinvointia,
on tärkeää, ja minä pidän todella tärkeänä sitä, että me uskallamme myös kansalaisopisto-
puolelta ja joka puolelta olla tuomassa mahdollisuuksia ihmisten tulla luoville aloille. Kun
me leikkaamme jostakin, niin pääsääntöisesti meillä tapahtuu niin, että luovat alat ovat
siellä sitten ensimmäisenä, ja olemme sitten siellä teknisten alojen ja tukien puolella ja ym-
märrämme ammatillista koulutusta. Mutta pitää huomata se, jos katsotte hiemankin tar-
kemmalla sihdillä, että luovien alojen opiskelijat siirtyvät monesti teollisuuden ja tuotan-
non pariin, koska he ovat innovatiivisia ja osaavia ihmisiä.

Mutta, arvoisa herra puhemies, tämä tässä.

16.22 Jukka Gustafsson sd: Arvoisa puhemies! Tämän hyvän ja rakentavan, lähes sovin-
nollisen, hyvän puheenvuoron, minkä edustaja piti, jälkeen kannattaa nyt harkita, mitä sa-
noo. 

Edustaja Heinonen, minä voin olla vähän jäävi nyt arvioimaan edellistä hallitusta ja sen
koulutuspolitiikkaa, mutta muistutan nyt kuitenkin, että se, mitä silloin tehtiin koulutukses-
sa, perustui jetsulleen yhteisesti neuvoteltuun hallitusohjelmaan. Minusta edustaja Heino-
nen täysin unohti — tietoisesti tai muuten — ne merkittävät uudistukset, lait ja muut, joita
silloin sillä kaudella toteutettiin. En käytä nyt aikaani siihen. Muistan oman ministeriaika-
ni päättyessä tehneeni kahden liuskan muistion, jossa oli kaksikymmentä isoa ja keskisuur-
ta asiaa, joita olin ollut käynnistämässä ja laittamassa toteen. Tämän haluan nyt pöytäkir-
joihin sanoa. 

Sitten, aivan niin kuin edustaja Räsänen totesi, ne säästöt, mitkä nyt on tehty, ovat pää-
osin, lähes kaikki, olleet liikaa. Olen sanonut täällä salissa jo aiemminkin, että edellisellä
hallituskaudella tehtiin säästöt jo aivan piripintaan — ymmärtääkö edustaja Heinonen,
mitä tarkoittaa piripintaan? [Timo Heinosen välihuuto] — ja sen takia kaikki puoluejohta-
jat totesivat, että tämä nyt riitti ja ei, ei, ei enää. 
8



Pöytäkirjan asiakohta PTK 121/2018 vp
Toivon, että nyt loppuu, edustaja Heinonen, tällainen ilkeily vihreitä tai muita työtove-
reita kohtaan. Siinä on niin kuin lähellä semmoinen vihapuheen meininki. Nyt rauhoittu-
kaa, rauhoittukaa. 

16.24 Timo Heinonen kok (vastauspuheenvuoro): Arvoisa puhemies! Nyt kyllä edustaja
Gustafsson käyttää todella, voi sanoa, epämiellyttävää kieltä täällä eduskunnassa. En ole
ymmärtänyt, että sivistyspoliitikkona itseään pitävä käyttää tuollaista kieltä. [Jukka Gus-
tafssonin välihuuto] Minä kerroin sen, mitä on tapahtunut aiemmin. Sanokaa, edustaja
Gustafsson, mikä siinä oli väärin. Jos se teitä satutti, että teidän ollessanne opetusministe-
rinä koulutuksesta leikattiin niin paljon, niin ei se ole silloin vihapuhetta. Hyvä tavaton!
Miettikää. 

16.25 Päivi Räsänen kd: Arvoisa herra puhemies! Kyllä ajattelen niin, että meidän kaik-
kien, puoluekannasta riippumatta, on tärkeää kantaa vastuumme omista poliittisista pää-
töksistä ja linjauksista, ja jos puhutaan siitä, millaisia päätöksiä viime vaalikaudella teh-
tiin, niin kyllä se koskee ihan yhtä lailla minua itseäni kuin edustaja Heinosta, joka oli sa-
massa hallituksessa, samojen esitysten puolesta äänestämässä. [Timo Heinonen: Näin ker-
roin äsken!] 

Mutta, arvoisa edustaja Heinonen, haluaisin teille, arvostamalleni edustajalle ja ystäväl-
leni, antaa kuitenkin pienen moitteen puheenvuorossanne käyttämästänne sanavalinnasta,
jossa epäasiallisella tavalla mielestäni käytettiin Jeesuksen nimeä, [Timo Heinonen: Kor-
jasin tämän!] ja kun nyt sivistyspolitiikasta puhumme, niin toivoisin, että sitä ei tässä sa-
lissa käytettäisi. — Kiitos. [Timo Heinonen: Korjasin sen jo puheenvuorossani.] 

16.26 Peter Östman kd: Puheenjohtaja! Olen seurannut tätä tennisottelua nyt vähän ai-
kaa, ja yritän tässä miettiä, miltähän tämä keskustelu kuulostaa ja näyttää kansalaisten sil-
missä. Tässä muistellaan menneitä ja syytellään toisiamme, kun me tiedämme, että joka
hallituskaudella tehdään joitakin leikkauksia, jotka sattuvat. Niin tulee tapahtumaan seu-
raavallakin hallituskaudella. Emmekö me nyt voisi unohtaa nämä menneet ja keskittyä tä-
män päivän asiaan, niin kuin edustaja Myllykoskikin sanoi minusta hienosti? Keskitytään
nyt tähän asiaan ja lopetetaan tämä tennisottelu ja jatketaan sitten muilla aiheilla, että pää-
semme hyvissä ajoin kotiin myöskin tänä iltana ja että puhemieskin pääsee välillä lepää-
mään. 

Ensimmäinen varapuhemies Mauri Pekkarinen: Kiitoksia suuresti. 

16.27 Timo Heinonen kok: Arvoisa puhemies! Haluan nyt vielä edustaja Yanarin pu-
heenvuoroon todeta, että viime vaalien jälkeen vihreät myös tällä vaalikaudella tekemis-
sään vaihtoehtobudjeteissa esittivät koulutusleikkauksia. Tämä on toteen näytetty monet
kerrat tässä salissa, mutta senkin edustaja Ozan Yanar halusi unohtaa ja kertoa, että eivät he
olisi tehneet mitään. He jopa vaihtoehtobudjetissa — mitkä yleensä ovat tällaisia toiveiden
tynnyreitä, missä varastetaan Sitra monet kerrat ja Suomen Pankit ja muut — esittivät lisää
leikkauksia koulutukseen ja sivistykseen. Tämä on hyvä muistaa.

Arvoisa puhemies! Itse pidän myönteisenä sitä, että varhaiskasvatuksen tasa-arvorahaa
lisätään nyt 10 miljoonalla. Varhaiskasvatus on vaikuttavinta toimintaa meidän koulutuk-
9



Pöytäkirjan asiakohta PTK 121/2018 vp
sen putkessa. Sillä pystytään pienentämään ryhmäkokoja ja lisäämään myös henkilökun-
taa varhaiskasvatukseen ja päivähoitoon. 

Pidän myönteisenä myös sitä, että hallitus on nyt esittänyt — kun katsotaan tätä päivää,
niin kuin täällä toivottiin — että lukiolain toimeenpanoon osoitetaan 10 miljoonaa lisää
määrärahaa. Se tulee enemmän kuin tarpeeseen. 

Ammattikouluista kuuluu paljon huolestuneita ääniä, ja sen takia ammattikoulurefor-
min toimeenpanoon hallitus esittää myös 15 miljoonaa euroa lisää rahaa. Se on ehdotto-
masti tarpeen, ja ammattikoulureformin eteenpäinviemiseen tarvitaan jatkossakin lisära-
hoitusta. 

Pidän, arvoisa puhemies, myönteisenä myös sitä, että tämä nykyinen hallitus haluaa
vahvistaa koulutuksen tasa-arvoa ja sen edistämiseksi otetaan käyttöön uusi toisen asteen
oppimateriaalilisä, joka on noin 600 euroa vuodessa, niille, joille toisella asteella opiskelu
on taloudellisesti haastavaa. Eli he saavat tämän erityisen kohdennuksen. Ja kun sivistyk-
sestä puhutaan, niin pidän myönteisenä myös sitä, että jatkossa kieltenopetus tulee alka-
maan tässä maassa jo ensimmäisellä luokalla. Se on hyvä uudistus ja tulee vahvistamaan
meidän menestystä myös tulevaisuudessa. 

Sivistykseen ja osaamiseen on syytä panostaa tulevaisuudessa. Silloin kun valtiontalous
on kunnossa, se on köyhän paras ystävä mutta se on myös sivistyksen, lasten ja koululais-
ten paras ystävä, ja nyt talous alkaa olla aika lailla paremmassa kunnossa kuin neljä vuotta
sitten. 

16.30 Ben Zyskowicz kok: Arvoisa herra puhemies! Edustaja Gustafssonille on annetta-
va tunnustusta kahdesta asiasta: Ensinnäkin hänen ministerikaudellaan toteutettiin merkit-
tävä koulurauhaa vahvistava uudistus, joka tuli ajankohtaiseksi muun muassa sen takia,
että Oikeuskanslerinvirastossa oli tulkittu, että tupakoinnista kiinni jääville nuorille ei voi-
da antaa eräänlaisena pedagogisena sanktiona sitä, että he joutuvat kirjoittamaan aineita tu-
pakoinnin vaarallisuudesta. Ja toinen, mistä voi antaa edustaja Gustafssonille tässä tunnus-
tusta, on se, että hän puolusti pienempiään eli vihreitä edellisessä puheenvuorossaan. Mut-
ta, edustaja Gustafsson, tosiasiaksi jää, että monet merkittävät koulutuksen reformit jäivät
opetusministeri Kiurun salkkuun eivätkä koskaan tulleet tänne. [Vasemmalta: Aijaiai!]

Mitä sitten tulee vihreisiin: Vihreät ovat tehneet politiikkaa erinomaisen onnistuneesti
— onnittelut siitä — tuomitsemalla nykyhallituksen koulutussäästöjä. Kaiken huippuna on
ilmoitettu, että vihreät, näin olen ymmärtänyt, eivät suostu seuraavaan hallitukseen, ellei
tuo hallitus sitoudu perumaan kaikki nykyhallituksen tekemät koulutussäästöt. Kun tällä
on näin vahvasti ja väkevästi politikoitu, niin on mielestäni täysin aiheellinen edustaja Hei-
nosen kysymys vihreille siitä, ettekö te vaadi, että peruutettaisiin myös ne teidän hallituk-
sessa ollessanne tehdyt koulutussäästöt. Kun te olette näin väkevästi vaatimassa tämän hal-
lituksen koulutussäästöjen perumista, [Jukka Gustafsson: Lisää löylyä!] niin eikö olisi rei-
lua ja oikein, että peruttaisiin ensin ne teidän tekemänne koulutussäästöt? Kirjanpitolaissa-
kin on tämmöinen FIFO-periaate eli first in, first out, ja tässä olisi vähän sama ajatus.

Edustaja Yanar, kun teidät tunnetaan rehellisenä miehenä ja kun teillä on näköjään seu-
raava puheenvuoro, niin ettekö te voisi nyt ottaa kantaa tähän kysymykseen, johon en huo-
mannut teidän vastanneen edustaja Heinosen asettaessa saman kysymyksen? Tietysti voi
olla, että vastasitte juuri silloin, kun olin juoksemassa työhuoneesta tänne saliin. Mutta sil-
tä varalta, että kysymys on jäänyt vastaamatta, kuten ymmärrän, kysyn vielä: kun teille on
hallitusehto, hallituskysymys se, että perutaan nykyhallituksen tekemät koulutussäästöt,
10



Pöytäkirjan asiakohta PTK 121/2018 vp
niin eikö olisi teidän kannaltanne rehellistä ja reilua ja koulutuksen kannalta hyvä, että
asettaisitte ehdoksi myös sen, että perutaan ne teidän tekemänne koulutussäästöt, jotka
edustaja Heinonen puheenvuorossaan mainitsi noin 800 miljoonan tasoisiksi, ja olen tottu-
nut luottamaan hänen lukuihinsa? Eli edustaja Yanar, onko teille hallituskysymys se, että
ensin perutaan ne teidän tekemänne koulutussäästöt?

16.33 Ozan Yanar vihr: Arvoisa puhemies! Se on aina hieman väsynyttä käydä keskus-
telua tämän johtavan koulutusleikkauspuolueen kokoomuksen kanssa, joka on tykännyt
leikata koulutuksesta ainakin viime kausina aina, kun on ollut hallituksessa, ja sitten tulee
tänne opettamaan meitä. Te leikkasitte viime hallituksessa, nyt leikkasitte vielä isommin.

Me olemme meidän vaihtoehtobudjeteissamme luvanneet, että tämän kauden leikkauk-
sia peruttaisiin [Timo Heinonen: Tehän leikkasitte siellä lisää!] ja niitä korjattaisiin. Ol-
laan puhuttu esimerkiksi koulutusmiljardista. Me otamme nämä asiat tosi vakavasti. Te
olitte se puolue, jonka riveistä kuului naureskelua, kun me sanoimme, että suomalaiset tut-
kijat lähtevät muihin maihin. Te olitte se puolue, joka naureskeli meille, kun me sanoim-
me, että subjektiivisen päivähoito-oikeuden kaventaminen rokottaa pienituloisia ja huono-
osaisia. Te olitte se puolue, joka perusteli näitä leikkauksia hyvin ylimielisesti monen vuo-
den ajan. Nyt kun vaalit ovat tulossa, vaalit ovat lähellä, niin te olette jotenkin heränneet tä-
hän koulutuksen tärkeyteen ja varhaiskasvatuksen tärkeyteen. Hienoa, että te olette herän-
neet. Hienoa, että te olette muutamaa tällaista vaalilaastaria tähän heittäneet, mutta kyllä
teidän pitäisi olla vastaamassa suomalaisille siitä, että te olette olleet vaikeuttamassa ih-
misten koulutuspolkua, ja jos miettii vaikka varhaiskasvatusta, ryhmien kasvua ja subjek-
tiivisen päivähoito-oikeuden suhteen asioiden vaikeutumista, niin te olette selityksen vel-
kaa. Se on hyvin ylimielistä, että johtava koulutusleikkauspuolue kokoomus ja muutama
sen edustaja tässä käy jotenkin meidän kimppuumme. Teidän tulisi selittää, minkä takia te
leikkasitte koulutuksesta ettekä pystyneet leikkaamaan esimerkiksi tehottomista yritystuis-
ta ja kaikesta muusta, mistä olisi voitu leikata.

16.35 Ville Vähämäki ps: Kunnioitettu puhemies! Tässä keskustelussa huomaa sen, että
puhutaan paljon menneestä ja vanhasta, kun pitäisi suunnata katsetta tulevaisuuteen. On
yleisesti tunnettu ja tiedetty tosiasia, että tulevan vuosikymmenen aikana miljoona suoma-
laista täytyy kouluttaa uudelleen uusiin ammatteihin. Ja itse asiassa tämä valtioneuvoston
tulevaisuusselonteon toinen osa sisältää tähän liittyviä hyviä toimenpide-ehdotuksia, muun
muassa sen, että tekoäly otettaisiin apuun osaamisen tunnistamisessa. Lisäksi kiinnitettäi-
siin huomiota siihen, että keskityttäisiin metataitoihin eli siihen, kuinka ihminen pystyy
nopeasti muuntamaan osaamistaan, ja tuettaisiin täydennyskoulutuksen muotoja, joilla ih-
miset voivat suunnata nopeasti osaamistaan uusille osa-alueille ja uusiin tehtäviin. Lisäksi
yli 35-vuotiaille täytyisi saada koulutusseteli, ja valmistuneitten suhde omaan oppilaitok-
seen täytyisi saada elinikäiseksi. Lisäksi tätä osaamista täytyy kehittää siten, että siitä on
monessa elämäntilanteessa apua ja tukea. Tulevaisuudessa ammattien evoluutio on nopeaa
ja se osaaminen, mitä meiltä työelämässä vaaditaan, muuttuu nopeasti.

Minun mielestäni näissä koulutuskeskusteluissa meidän pitäisi kiinnittää enemmän huo-
miota sinne tulevaisuuteen. No, toki tässä tietenkin puhutaan tästä kyseisestä hallituksen
esityksestä, ollaan tämän toisessa käsittelyvaiheessa, mutta kuitenkin tämä oli minun poh-
dintani asiaan.
11



Pöytäkirjan asiakohta PTK 121/2018 vp
16.37 Timo Heinonen kok: Arvoisa puhemies! Arvasin, että edustaja Ozan Yanar vih-
reistä ei vastaa edustaja Zyskowiczin kysymykseen. Kysyn, kun teidän mielestänne nyt
tehdyt koulutusleikkaukset olivat näin pahoja, niin miksi te vihreät leikkasitte viime kau-
della ollessanne hallituksessa 800 miljoonaa. Mikä oli syy, että te halusitte leikata koulu-
tuksesta silloin, kun Ville Niinistö oli teidän puheenjohtajanne, 800 miljoonaa? [Ozan Ya-
narin välihuuto] Ihan haluaisin vaan tietää sen, kun te olitte niitä hyväksymässä ja esittä-
mässä ja tekemässä, että miksi. Kun te nyt syytätte kaikkia muita tässä salissa vasemmalta
ja oikealta, niin kertokaa, miksi te leikkasitte silloin.

Arvoisa puhemies! Oikeastaan olisi mielenkiintoista tietää, mitä tarkoittaisi meidän ve-
rotuloillemme se, että jos vihreiden vaihtoehtobudjetti, jonka he ovat nyt esitelleet, nyt
otettaisiin toteutukseen. Se lisäisi tähän maahan työttömiä, eli 21 000 työpaikkaa vähem-
män syntyisi kuin hallituksen politiikalla ja hallituksen talousarvioesityksen pohjalta, ja se
kääntäisi uudelleen meidän työttömyytemme kasvuun. Tämä on ennenkuulumatonta, että
tällaisessa tilanteessa, kun maassa on iso työttömyys, yksi puolue esittää toimenpiteitä, jot-
ka edelleen pahentaisivat meidän työttömyyttämme. Siellä on monta perhettä, joissa isä ja
äiti odottavat edelleen, että he pääsisivät työn syrjään kiinni — itse asiassa noin 300 000—
350 000. Sen takia nyt nykyinen hallitus panostaa myös tässä koulutukseen ja sivistykseen
niin, että meillä tulee lisää rahaa täydennyskoulutukseen, uudelleenkoulutukseen, sillä täl-
lä hetkellä tilanne on se, että meillä on Suomessa kymmeniätuhansia avoimia työpaikkoja
mutta samaan aikaan paljon myös työttömiä, ja näiden työttömien työnhakijoiden osaami-
nen ei kohtaa nyt sen työn kanssa. Sen takia halutaan auttaa heitä esimerkiksi kieliopin-
noissa mutta myös muissa opinnoissa täydentämään sitä omaa osaamistaan. Meidän tavoit-
teemme on se, että työttömyys vähenisi, mutta vihreät esittävät tähän maahan lisää työttö-
myyttä.

16.39 Jukka Gustafsson sd: Arvoisa puhemies! Ehdottomasti viimeinen puheenvuoro.
Minä toivoisin, että Suomen parlamentin puhemiehellä olisi oikeus lopettaa keskustelu.

Tämä ei nimittäin palvele ketään. — Ja hyvä kun edustaja Heinonen pysähtyi sinne. Sanon
ihan nätisti sen, että tämä teidän valitsemanne retorinen tyylilaji on minun mielestäni nyt
lapsellinen perätessänne vihreiltä, miksei edellisen hallituskauden leikkauksia peruta. Se-
hän on ihan tällaista, niin kuin minä sanoin, aivan epäasiallista retorista käsittelyä. Jos oli-
sin puhemies, niin löisin nuijan, että keskustelu päättyi tähän.

Ensimmäinen varapuhemies Mauri Pekkarinen: Pöytäkirjaan merkitään, että tätä ei
keskeytetty eikä lopetettu edustaja Gustafssonin puheenvuoron ja vetoomuksen johdosta.
(Naurua)

Keskustelu päättyi ja asian käsittely keskeytettiin.
12


