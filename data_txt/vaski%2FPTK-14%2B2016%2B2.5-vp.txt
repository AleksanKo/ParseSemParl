















































DEM7C58.tmpSave.xml


Pöytäkirjan asiakohta PTK 14/2016 vp

 Tarkistettu
4.0

Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

2.5. Suullinen kysymys viljelijätuista (Reijo Hongisto ps)
Suullinen kysymys SKT 19/2016 vp

Suullinen kyselytunti

Ensimmäinen varapuhemies Mauri Pekkarinen: Vielä ennätetään myöntää edustaja
Hongistolle kysymys.

Keskustelu

16.59 Reijo Hongisto ps:  Arvoisa herra puhemies! Me perussuomalaiset arvostamme
suomalaista ruokaa ja ruoantuottajiamme. Me kannamme huolta erityisesti pienistä ja kes-
kisuurista perheviljelmistä ja näiden viljelijöiden mahdollisuudesta jatkaa toimintaansa
yhä kovemmin kilpailluilla markkinoilla. Kilpailun lisäksi viljelijöiden tilannetta vaikeut-
tavat myös monimutkaiset EU-tukijärjestelmät ja se, että inhimillisestä erheestä ja tahatto-
mista virheistä rangaistaan erittäin ankarasti. Tästä ongelmasta on viime aikoina puhuttu
paljon, koska monilta viljelijöiltä on vähennetty tahattoman laiminlyönnin seurauksena
eläinperusteisia ja peltoalaperusteisia tukia. Yksi rasti väärässä paikassa voi aiheuttaa koko
vuoden tukien menetyksen. Kysynkin ministeri Tiilikaiselta: onko hallituksella keinoa
puuttua näihin viljelijöille määrättyihin, kohtuuttomilta ja ylimitoitetuilta tuntuviin sankti-
oihin? (Eduskunnasta: Erittäin hyvä kysymys!)

17.00 Maatalous- ja ympäristöministeri Kimmo Tiilikainen (vastauspuheenvuo-
ro): Arvoisa puhemies! Edustaja Hongiston kysymys on äärimmäisen tärkeä ja myös ajan-
kohtainen. Sitä kannattavuuskriisiä, missä monet tilat elävät tällä hetkellä, ei helpota se, jos
viljelijöille kuuluvia tukia jää jonkun virheen takia saamatta. Osan näistä viljelijöiden te-
kemistä virheistä olemme pystyneet tulkitsemaan viljelijöitten kannalta hyvin. Esimerkik-
si viivästymiset eläinrekisteritallennuksiin pystyimme tulkitsemaan niin, että viljelijät ei-
vät koe tarpeettomia menetyksiä. Sen sijaan jos jokin tuki on viljelijältä jäänyt kokonaan
hakematta, emme tätä voi muuttaa. Ja näitä tapauksia eläintukien osalta oli noin prosentti
tuen hakijoista viime vuonna. On ikävää, että tätä epäkohtaa ei voida kokonaan korjata.

Kysymyksen käsittely päättyi.

Kyselytunti päättyi.


