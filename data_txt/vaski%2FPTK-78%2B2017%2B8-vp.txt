















































DEM6D9A.tmp.xml


Pöytäkirjan asiakohta PTK 78/2017 vp
Pöytäkirjan asiakohta 

PTK 78/2017 vp

Täysistunto

Keskiviikko 28.6.2017 klo 14.00—19.38

8. Kellojen kesäaikaan muuttamisen lopettaminen
Kansalaisaloite KAA 4/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

18.43 Timo Heinonen kok: Arvoisa herra puhemies! Hyvät edustajakollegat! Arvoisa
ministeri! On jälleen yksi kansalaisaloite käsittelyssä, ja mielestäni erittäin tervetullut.
Olen tästä samasta asiasta tehnyt itse aiemmin muutamia esityksiä eduskunnassa, ja ne ei-
vät ole johtaneet vielä toivottuun lopputulokseen, ja pidän hyvänä sitä, että aktiiviset kan-
salaiset ryhtyvät silloin toimeen, kun meidän kansanedustajien voimavarat eivät siihen rii-
tä.

Suomi siirtyy kesäaikaan maaliskuun viimeisenä sunnuntaina ja poistuu kesäajasta lo-
kakuun viimeisenä sunnuntaina. Suomen ottaessa kesäajan toisen kerran käyttöön vuonna
1981 sitä perusteltiin energiansäästöllä auringonvalon riittäessä myöhempään sekä aika-
eron säilyvyydellä tärkeimpiin kauppakumppaneihimme. Nykyisin työelämä kuitenkin
toimii monessa tilanteessa lähes 24/7-periaatteella ja niin sanotulla virastotyöajalla ei ole
enää suurta merkitystä digitalisoituneessa globaalissa tietoyhteiskunnassamme ja maail-
massa. Muutama vuosi sitten aikaeromme Venäjään kasvoi kahteen tuntiin, kun normaa-
lissa tilanteessa tärkeä naapurimaamme ja kauppakumppanimme otti kesäajan käyttöön
pysyvästi. 

Terveyden ja hyvinvoinnin laitoksen selvityksen mukaan kesäaikaan siirtyminen häirit-
see myös yöunta tekemällä siitä katkonaista sekä kevyempää ja vaikuttamalla samalla vi-
reystasoon sekä työtehtävien suorittamiseen. Unitutkijat uskovatkin, että kellojen siirtelyl-
lä hankaloitetaan väestön rytmejä siinä määrin, että kesäaikaan siirtymisestä saatavat hyö-
dyt eivät ole sen arvoisia. Kellojen siirtämisestä johtuvat häiriöt havaitaan helpoiten kiirei-
sessä ja vaativassa työssä, ja lisäksi ne aiheuttavat fyysisiä sekä psyykkisiä oireita. Tutki-
muksissa onkin havaittu, että esimerkiksi jopa sydäninfarktien määrä lisääntyy aina keväi-
sin ja syksyisin juuri kellojen siirtämisen aikoihin. 

Kellojen siirtämisestä aiheutuu myös paljon vaivaa ja sekaannusta, ja lisäksi se kuormit-
taa yhteiskuntaa sekä yksilöä. 

Kesäaikaan siirtyminen on usein ongelma myös eläinten parissa toimiville, erityisesti
maatalousaloilla. Eläimet eivät yleensä omaksu kesäaikaa, vaikka ympäröivä yhteiskunta
muuttaisi elämänrytmiään. Tuotantoeläimien rytmiä pyritään tiloilla muuttamaan porraste-
 Tarkistettu
4.1



Pöytäkirjan asiakohta PTK 78/2017 vp
tusti, mutta tästäkin huolimatta ajan muutos voi olla liian suuri rasitus. Tiettyihin ruokinta-
ja lypsyaikatauluihin tottuneet eläimet kärsivät kesäaikaan siirtymisestä, ja muutos on ha-
vaittavissa esimerkiksi maitotuotoksen laskuna ja stressitason nousuna.

Kesäaikaa perustellaan sillä saavutettavilla hyödyillä, mutta todellisuudessa näitä hyö-
tyjä ei ole voitu tieteellisesti todistaa. Tutkimusnäyttöä on taas sen puolesta, että kellojen
siirtäminen kesäaikaan aiheuttaa pelkästään haittaa. 

Professori Timo Partonen teki muutama vuosi sitten kirjan Lisää unta. Siinä hän totesi,
että meidän pitäisi luopua kesäajasta, mutta sen lisäksi meidän kannattaisi vaihtaa aikavyö-
hykettä samaksi Keski-Euroopan kanssa, eli siirtää kelloja pysyvästi tunnilla taaksepäin.
Tätä nykyähän me sijaitsemme aikavyöhykkeemme länsilaidalla, mutta jos siirtyisimme
tämän Partosen esityksen mukaisesti Keski-Euroopan aikaan, olisimme aikavyöhykkeem-
me itälaidalla, joka on terveyden kannalta ihannesijainti. Varhaisempi aamuvalo helpottai-
si meidän heräämistämme ja niin poispäin. Se myös vaikuttaisi kaamosoireisiin, ja tämän
aikavyöhykkeen länsilaidan ihmisillä niitä on vähemmän. 

Kesäaikaan siirtyminen on siis terveyden kannalta jopa kahden tunnin virhesiirto. Maa-
liskuun lopulla Partosen sanoin tehdään virallistettu rikos unta vastaan, kun kelloja kesä-
ajan takia siirretään tunti eteenpäin. Uni siis hapertuu. Se hapertuu tutkimusten mukaan
jopa viikoksi tai viikoiksi, ja työteho tämän myötä heikkenee ja niin poispäin. Tutkimusten
mukaan ajan siirto myös lisää tapaturmien ja jopa sydänkohtausten riskiä ja saattaa pahen-
taa mielenterveyden häiriöitä. 

Arvoisa puhemies! Itse toivon, että eduskunta ottaa myönteisen kannan tähän kansalai-
saloitteeseen tietäen sen, että tämä tulee EU-direktiivistä, mutta antaen kuitenkin meidän
ministerille — joka on paikalla — vahvan selkänojan ja tuen sille, että hän ja maamme hal-
litus ryhtyvät toimiin sen eteen, että tätä direktiiviä muutetaan Euroopan unionissa niin,
että muutos saadaan aikaan. Itse uskon, että tälle löytyy kannatusta myös laajasti Euroo-
pasta, ja itse toivon, että valiokunta pohtii myös tätä aikavyöhykkeen vaihtoa. Se olisi mo-
nessa mielessä meidän kilpailutilanteenkin näkökulmasta järkevä vaihtoehto.

Haluan vielä, arvoisa puhemies, kiittää tämän kansalaisaloitteen tekijöitä ja kaikkia al-
lekirjoittajia. Suomen kansa näyttää jälleen voimaansa. 

18.50 Pauli Kiuru kok: Arvoisa herra puhemies! Käsittelemme kansalaisaloitetta. Niitä
on toimitettu kaikkiaan 18 kappaletta tänne eduskuntaan, ja pelkästään tämä todistaa sen,
että kansalaisaloitteella on merkitystä ja ihmiset ovat ottaneet sen omakseen yhtenä vaikut-
tamisen kanavana. Pelkästään se on tärkeä asia demokraattisessa yhteiskunnassa, jossa ha-
luamme, että ihmiset osallistuvat poliittiseen päätöksentekoon. Tämä on yksi keino saada
asioita agendalle ja eteenpäin. Kansalaisaloitteita on tehty kaikkiaan 624 kappaletta, joista
siis 18 on ylittänyt tämän 50 000:n rajan.

Nyt tähän varsinaiseen käsittelyssä olevaan aloitteeseen: 
Tämähän on yksi semmoinen vakiokysymys, joka vaalikoneessa tulee vastaan, ja olen

siihen vastannut aina, että kannatan kellojen siirtelyn lopettamista. Nyt sitten olemme täs-
sä tilanteessa, että ehdotus on kansalaisaloitteessa — siis aloite ei ole tarkkarajainen, vaan
se on ehdotus lainvalmisteluun ryhtymisestä. Niin kuin edustaja Heinonenkin totesi, tämä
ei ole pelkästään Suomesta kiinni, vaan tämä on EU-direktiiviin liittyvä asia. Mutta tietysti
me voimme täällä eduskunnassa ottaa kannan ja velvoittaa omia neuvottelijoitamme sii-
hen suuntaan toimimaan EU:ssa, että muutos saadaan aikaan.
2



Pöytäkirjan asiakohta PTK 78/2017 vp
Suomessa kesäaikaa on käytetty vuodesta 81 lähtien ja kokemuksia on myös sotavuosil-
ta. Sotavuosilta on kokemuksia myös muista maista, kuten Saksasta ja Isosta-Britanniasta,
joissa kesäaika otettiin käyttöön ensimmäisen maailmansodan aikana tiukassa sotatalou-
den tilanteessa. Tavoitteena olivat säästösyyt, lähinnä energiaan liittyvät tavoitteet. Tulok-
set ovat olleet laihahkoja. Niiden selvitysten mukaan, mitä olen itse lukenut, nämä tulokset
ovat aika ristiriitaisia ja jos jotain on säästetty, niin aika laihoin tuloksin, ja toisaalta sitten
haittoja on vaikea mitata. 

Tässä mainittiin unirytmi: Biologinen rytmi häiriintyy joksikin aikaa, joillakin pidem-
mäksi aikaa, joillakin lyhyemmäksi aikaa. Sillä saattaa olla vaikutusta liikenneturvallisuu-
teen, kun ajovireys on heikentynyt. Työturvallisuuteen voi olla omat vaikutuksensa, ja
maatalouden ja eläinten näkökulma tässä tuli myös hyvin esille.

Siirtely aiheuttaa myös piilokuluja, joita todellakin on vaikea mitata. Jokaisessa talou-
dessa on useita kelloja, ja näitä kelloja nykyään upotetaan mitä ihmeellisimpiin laitteisiin,
ja täytyyhän niitä sitten siirrellä, ettei tulisi virheitä — välillä ihmettelen, onko aivan pak-
ko laittaa jokaiseen laitteeseen kello, kun se ei sen laitteen toimintaan sinänsä mitenkään
vaikuta. Aikataulumuutoksia joudutaan tekemään joukkoliikenteessä, ja se tietysti, kun ai-
katauluja rukkaillaan ja junat seisovat yöllä tunnin ja näin pois päin, aiheuttaa myös välil-
lisiä kuluja ja välittömiä kuluja. Suomessa sinänsä on ihan sama, miten keskitalvella kel-
loja siirrellään, pimeää on joka tapauksessa. Yksi kuukausi keväällä ja yksi kuukausi syk-
syllä on se aika, jolloin saadaan iltapäivästä lisää valoa.

Sitten, kuten arvoisa puhemies totesi, tämä lähetetään liikenne- ja viestintävaliokun-
taan, joka sitten kuuntelee harkintansa mukaan asiantuntijoita. Valiokunnan on ehkä hyvä
harkita myös sitä vaihtoehtoa, että pyytäisivät joltakin toiseltakin valiokunnalta lausuntoa.
Asia koskee sosiaali- ja terveysvaliokuntaa terveysnäkökulmasta, ympäristövaliokuntaa
ympäristö- ja energia-asioitten näkökulmasta ja toki myös työelämä- ja tasa-arvovaliokun-
taa työelämänäkökulmasta, ja maa- ja metsätalousvaliokunta varmaan haluaa sanoa maa-
talouselinkeinosta jotakin. — Kiitos.

18.55 Petri Honkonen kesk: Arvoisa herra puhemies! Tämä kellojen siirtäminen on sel-
lainen asia, että siitä varmasti moni meistä kansanedustajista saa aikamoisen palauteryö-
pyn, sanoisin jopa vihaisen palauteryöpyn aina, kun se kellojen siirtämisen aika on.

Yhdyn niihin arvioihin, joita tässä aikaisemmin on esitetty, että tällä kellojen siirtämi-
sellä niin kesäaikaan kuin talviaikaankin on isoja yhteiskunnallisia vaikutuksia. Suurin
varmasti niistä on tämä kansanterveydellinen vaikutus, mistä useat eri tutkijat, unitutkijat
ynnä muut, ovat esittäneet arvioita ja sanoneet, että tämä aiheuttaa ihmisten vireystilaan,
työssäjaksamiseen, henkiseen ja myös fyysiseen hyvinvointiin isoja haittoja aina silloin,
kun se tapahtuu ja sen aika on. 

Totta on myöskin se, että yhteiskunnan työrytmi on muuttunut. Entistä vähemmän ol-
laan sidoksissa ikään kuin siihen vuorokaudenaikaan tai siihen valoisaan aikaan. Ennen,
kun valtaosa tai suuri osa suomalaisista sai maatalouselinkeinosta elantonsa, silloinhan tie-
tysti se päivärytmi oli erilainen, mutta nyttemmin tilanne on muuttunut ja myöskin muuten
työelämässä se työn tekemisen rytmi ja sidonnaisuus vuorokaudenaikoihin on muuttunut
tietotyön lisääntyessä.

Yksi näkökulma on lapsiperheet ja lapsiperheiden jaksaminen. Itse lapsiperheen isänä
muistan hyvin ihan hiljattainkin sen vauva-arjen. Vauvaperheissä tämä kellon siirtäminen
tuottaa ongelmia. Pieni lapsi ei helposti muuta sitä omaa vuorokausirytmiään. Varsinkin
3



Pöytäkirjan asiakohta PTK 78/2017 vp
kun tilanne on se, niin kuin monessa perheessä on, että yö on vähän hankala, nukkuminen
on lapselle, pienelle vauvalle, vaikeaa, niin sitten kun tämmöinen tilanne tulee, että kelloja
on siirrettävä ja vanhempien työn takia on siinä rytmissä sitten siirryttävä, niin se voi ai-
heuttaa niitä uniongelmia, vauvan unirytmi menee sekaisin entistä pahemmin, ja se heiken-
tää sitten sitä jaksamista, mikä monesti pienten lasten perheissä, vauvaperheissä, on muu-
tenkin kovalla koetuksella. Tämä on mielestäni sellainen näkökulma, joka tässä on myös
syytä tuoda esille.

Tämä maatalouselinkeinon näkökulma tuli myös aikaisemmin keskustelussa esille.
Tämä koskee ennen kaikkea maidontuotantoa ja lypsykarjoja, joissa, niin kuin tässä tuli jo
esille, eläinten siirtäminen tähän uuteen rytmiin on aina vaikeaa. Kun itse aikanaan työs-
kentelin maatalouslomittajana, olin tämän ongelman kanssa muutaman kerran tekemisis-
sä, kun sitten piti sitä eläinten rytmiä lähteä pikkuhiljaa muuttamaan. Se aiheuttaa tosiaan
maidontuotantoon, eläinten tuotokseen ja hyvinvointiin myöskin negatiivisia vaikutuksia.
Olen ymmärtänyt, että maataloustuottajat toivoivat kovasti tämän kansalaisaloitteen aja-
tuksen läpimenoa ja sen ehdottamien muutoksien täytäntöönpanoa.

Vaikea kuvitella, että kovinkaan moni suomalainen vastustaisi tätä kesäaikaan siirtymi-
sestä luopumista tai tätä kellojen siirtämisestä luopumista. Itsekin vahvasti tätä kansalais-
aloitteen ajatusta kannatan. Kun tarkistin kansalaisaloitepalvelusta tämän aloitteen, oli sen
70 393 suomalaista allekirjoittanut, mikä mielestäni on kyllä aika vahva pohja tämän
eteenpäinviemiselle. Tietenkin olemme riippuvaisia siitä, minkälaisia ratkaisuja Euroopan
unionissa tehdään, ja Suomen onkin syytä vaikuttaa voimakkaasti, jotta tähän kyseiseen di-
rektiiviin, jolla tätä säädellään, saataisiin muutos.

19.00 Kaj Turunen uv: Arvoisa puhemies! Nyt käsittelyssä olevalla kansalaisaloitteella
halutaan luopua kellojen kesäaikaan siirtämisestä. Mielestäni aloite on hyvä ja kannatetta-
va. Tein itse viime vuoden huhtikuussa toimenpidealoitteen kesäajasta annetun valtioneu-
voston asetuksen kumoamisesta.

Nykyisellä kesä—talvi-vaihtelulla on useiden tutkimusten perusteella merkittäviä ter-
veydellisiä kuten myös taloudellisia vaikutuksia. Ihmisen biologisen vuorokausirytmin
häiriintymisen seurauksena on pitkäaikaisia väsymystiloja ja terveysriskejä. Sydän- ja ve-
risuoniterveyshaitat ja oppimiseen liittyvät ongelmat sekä negatiiviset vaikutukset elämän
ja arjen ja työelämän haasteisiin lisääntyvät. Nämä oppimisvaikeudet liittyvät luonnolli-
sestikin kouluun, ja kesäaikaan siirtymisen jälkeen on kouluissa todettu oppilailla väsy-
mystä ja rauhattomuutta.

Tutkimuksissa on esimerkiksi todettu, että kun siirrytään kesäaikaan, katoaa meiltä yksi
tunti vuorokaudesta ja unta saadaan vähemmän, ja samalla häiriintyy ihmisen sisäinen kel-
lo. Sitä synkronoi erityisesti valo ja sen vaihtelu. Sisäinen kello on monimutkainen järjes-
telmä, johon osallistuu monia eri tekijöitä. Aivojen hypotalamuksessa oleva alue toimii
eräänlaisena keskuskellona, joka koordinoi koko kellosysteemiä. Sisäinen kello vaikuttaa
moniin fysiologisiin tekijöihin, kuten hormonituotantoon ja lämmönsäätelyyn, mielialaan
sekä immuunijärjestelmän toimintaan. Itse asiassa tämä on niin vakava juttu, että voisi sa-
noa, että kellojen siirtely voi tappaa. Sisäisen kellon häiriintyminen on tutkimuksissa myös
liitetty nimenomaan kuolleisuuden lisääntymiseen. Kellojen siirto saattaa laukaista tekijöi-
tä, jotka aiheuttavat infarktin vasta muutaman päivän kuluttua. Infarktiriski lisääntyy noin
15 prosentilla siirron jälkeisenä päivänä. Syöpää sairastavat potilaat saivat aivoinfarktin 25
4



Pöytäkirjan asiakohta PTK 78/2017 vp
prosenttia todennäköisemmin kellojen siirtämisen jälkeen kuin muuna aikana. Lisäksi yli
60-vuotiailla todettiin riskin kohonneen 20 prosenttia.

Kesä- ja talviajan poistamisella säästettäisiin myös työaikaa ja rahaa, sillä kesäaikaan
siirtyminen aiheuttaa monenlaisia suunnittelu- ja ylityökustannuksia. Työvireen laskun
seurauksena koneiden käyttö- ja liikenneonnettomuusriskit kasvavat, niin kuin täällä aiem-
missa puheenvuoroissa on todettu. Myös nämä maatalouteen liittyvät ongelmat on aikai-
semmissa puheissa todettu. Eri maiden hallitukset ovat perustelleet kesäaikaa usein ener-
giansäästötoimenpiteenä. Suomessa tehdyt tutkimukset kuitenkin ovat osoittaneet, ettei
kesäaikaan siirtyminen ole aiheuttanut näkyvää energiankulutuksen vähentymistä. Pohjoi-
sessa meidän pitkät kesäpäivät luonnollisesti vähentävät valaistuksen tarvetta. Kesä- ja tal-
viajalla on myös ajateltu päivänvalon tahdistamista työpäivän mukaan. Työajan ja kesä-
ajan vastaavuutta ajatellen taas voidaan kysyä, mitä sitten saavutetaan työpäivän ja kesä-
ajan ajastamisella, kun kesä- ja talviaikaan siirtymiset aiheuttavat vakavia terveysriskejä
sekä kalliita erityisjärjestelyjä, kuten aikataulurukkauksia.

Kesäaikaan siirtymistä ei käytetä lainkaan esimerkiksi Islannissa, Venäjällä, Intiassa
eikä Kiinassa. Lisäksi useissa maissa, kuten Yhdysvalloissa, Kanadassa ja Australiassa,
osavaltiot ja provinssit voivat itsenäisesti päättää, käyttävätkö kesäaikaa.

Arvoisa puhemies! Kannatan lämpimästi kansalaisaloitetta kellojen kesäaikaan muutta-
misen lopettamisesta.

19.04 Jari Myllykoski vas: Arvoisa herra puhemies! Täytyy kyllä erikseen oikein kiittää
talousvaliokunnan puheenjohtaja Turusen käyttämää puheenvuoroa. Tyhjensi pajatson.
Siksipä pärjään nyt näillä pienillä lapuilla sen suhteen, mutta haluan ensinnäkin kommen-
toida edustaja Heinosen tuomaa ideaa aikavyöhykenäkökulmasta. En voi olla samalla kan-
nalla sen suhteen, että me töissä käyvät ihmiset olisimme vailla päivänvaloa siinä vaihees-
sa niin pitkään, että aurinko paistaisi jo aamuisin ja me jäisimme sitä töiden jälkeistä au-
ringonvaloa vaille vallan pidemmäksi aikaa. Siinä mielessä haluan, että me työläisetkin
voisimme nauttia auringosta silloin, kun se meillä tässä maassa paistaa. 

Minun mielestäni nämä terveydelliset haitat ovat johdettavissa jo helpomminkin siltä
osin, että vuorotöissä on todettu, että nopea kierto on parempi kuin se, että meillä on pitkiä
vuoronvaihtovälejä, ja tämä on erittäin pitkä vuoronvaihtoväli, että meillä näin harvaksel-
taan tapahtuu tämä muutos.

Edustajat Turunen ja Heinonen molemmat toivat maatalouden osalta erittäin selkeästi
sen seikan esille, että emme me voi tavallaan edellyttää, että jotkut meidän takiamme
muuttavat kelloa, kun joku sitä ulkopuolelta edellyttää. Haluankin kysyä ministeriltä tässä
yhteydessä, onko meillä mahdollista hakea notifikaation kautta omaa kansallista mahdol-
lisuutta säädellä niin, että me päätämme täällä kansallisesti, mikä on meidän mahdollisuu-
temme erkaantua kansalaislakialoitteen mukaisesti tästä rytmistä ja tulla siihen, että meillä
on vain yksi aika, jota noudatamme. Kauppaa ei enää tehdä kellonaikojen perusteella, sitä
tehdään kansainvälisesti netissä, ja kauppa kulkee kauppiaitten kanssa, ei talvi- ja kesäai-
kojen mukaan.

19.06 Mari-Leena Talvitie kok: Arvoisa puhemies! Aivan aluksi kiitän edustaja Heinos-
ta hyvästä ja laajasta puheenvuorosta, jossa tuotiin esiin monet faktat ja tekijät tämän aloit-
teen takana. [Timo Heinonen: Kiitos!]
5



Pöytäkirjan asiakohta PTK 78/2017 vp
Henkilökohtaisesti kesäaikaan siirtymisessä ei ole ollut ongelmia, mutta perheenäitinä
kyllä ymmärrän ja olen kokenut tämän ja läheltä seurannut myös heitä, joille kellojen siirto
aiheuttaa enemmän tai vähemmän haasteita arjen hallinnassa tai unirytmin kanssa tai työs-
sä jaksamisessa.

Arvoisa puhemies! On monia asioita, joissa tässä salissa on tiedostettava ja jopa tunnus-
tettava, että kyseiseen asiaan lainsäädäntöpohja tulee EU:sta, ja monelta osalta hyvä niin.
Sitten on niitä asioita, joissa lainsäädäntömme on täysin kansallisen lainsäädännön ja tä-
män salin päätösten, maan hallituksen esityksien puitteissa niin sanotusti omissa käsissäm-
me. Ja sitten on niitä asioita, joissa lakipohja tulee EU:sta, mutta silti tässä salissa tiedos-
tetaan ja osin tunnustetaan, käydään keskustelua, että välttämättä ne kyseiset EU-direktii-
vit eivät kohtele Suomea tasapuolisesti tai ota huomioon maamme erityispiirteitä, kuten
etäisyyksiä tai luonnonolosuhteita, ja näihin asioihin meidän on yritettävä tehdä vaikutus-
työtä joko EU-tasolla tiiviisti tai sitten hyväksyä vallitseva tilanne.

Suomen osalta kesäaikaa on siis kokeiltu ensimmäisen kerran muiden maiden mukana
jo toisen maailmansodan aikaan, jolloin siirryttiin kesäaikaan 3. huhtikuuta ja takaisin nor-
maaliaikaan 4. lokakuuta. Jatkuvassa käytössä kesäaika on ollut vuodesta 81, ja EU-direk-
tiivi on säädellyt kesäaikaa vuodesta 2002. Tärkein syy kesäajan käyttöön Suomessa onkin
ollut nimenomaan pysyminen samassa tahdissa muiden EU-maiden kanssa. Mitä tulee äs-
ken kuultuihin argumentteihin energiasäästöstä tai aikaeron säilymisestä, varmaankin
kaikki olemme yhtä mieltä siitä, että ne ovat taakse jäänyttä. Mutta suomalaiset europarla-
mentaarikot yhdessä esittivät viime vuonna EU-komissiolle kesäajasta luopumista, ja näin
ollen on hyvä, että tämäkin sali käy keskustelun ja eduskunta, liikenne- ja viestintävalio-
kunta toivottavasti ottaa kansalaisaloitteen käsittelyyn, laatii siitä mietinnön ja päästään
myöskin tässä salissa sitten myöhemmin käymään asiasta vielä keskustelua ja päättämään
siitä, evästääkö Suomen eduskunta asiassa.

Arvoisa puhemies! En puutu varsinaisen kansalaisaloitteen sisältöön, mutta kun aihe pu-
hututtaa meitä monia, näen, että tämä kansalaisaloitteen laatiminen kertoo myös meille
päättäjille vahvan viestin siitä, että tietoa näistä asioista on lisättävä. Saattaa hyvinkin ni-
mittäin olla niin, että suurin osa tämän kansalaisaloitteen allekirjoittaneista yli 70 000 kan-
salaisesta ei ole tiennyt allekirjoittaessaan aloitetta, joka on kuitenkin käytännössä varsin
niukkasanainen esityksen osalta, että kyse ei ole kansallisesta lainsäädännöstä. Näin ollen
moni saattaa pettyä sikäli, että vaikka useat — esimerkiksi tässä keskustelussa nyt suurin
osa, tähän mennessä kaikki kollegat — ovat kannattaneet ja saattaisivat aloitetta kannattaa
myöskin sitten liikenne- ja viestintävaliokunnan mietinnön jälkeen, tämä ei kuitenkaan hy-
väksytyksi tullessaan aiheuttaisi suoria lainsäädäntömuutoksia. Eli joka tapauksessa aloit-
teen etenemisen kanssa on varattava aikaa. Poliittisessa prosessissa yleensä silloin, kun
menee enemmän aikaa, on kyse siitä, että kun aloite tai asia lähtee liikenteeseen, kaikki
osapuolet eivät tiedosta sitä, että se ei ole tämän salin käsissä. — Kiitos.

19.11 Kari Kulmala uv: Arvoisa puhemies! Tänään on kuultu hyviä puheenvuoroja, ja
kaikki ovat olleet samaa mieltä. Kesäajasta tulee luopua. En kovin paljon näitä asioita enää
kertaa, joita näissä hyvissä puheenvuoroissa on tuotu esiin, mutta itse tämän kansalaisaloit-
teen tavoitteenahan on, että kellojen siirrosta luovutaan ja käytetään jatkossa vain niin sa-
nottua normaaliaikaa. Mielestäni tämä on tärkeä ja tarpeellinen muutos, vaikka Suomea si-
toisikin Euroopan komission kesäaikadirektiivi. Tällä kyseisellä direktiivillähän on pyritty
yhdenmukaistamaan eri EU-valtioiden kesäaikaan siirtymiskäytännöt logistisista syistä si-
6



Pöytäkirjan asiakohta PTK 78/2017 vp
sämarkkinoiden hyväksi. Kesäaikaan siirtyminen alkoi Euroopassa Britannian ja Saksan
johdolla, ja Suomi siirtyi kesäaikaan pysyvästi vuonna 81. Toivon sydämestäni, että jos-
sain vaiheessa palaisimme takaisin, eli mielestäni nyt on oikea aika selvittää, miten jatkos-
sa palataan niin sanottuun normaaliaikaan takaisin.

19.12 Ulla Parviainen kesk: Arvoisa puhemies! Sata vuotta sitten kesäajan viisareitten
siirto varmasti oli iso innovaatio energian säästämiseksi. Tuo energian säästämisasia on
mennyt jo ohi, se ei enää päde, ja minä epäilen kyllä lukematta tutkimuksia, että tästä ei ole
kauheasti hyötyä ja kokonaisvaikutukset ovat sitten pienet. Ymmärrän toki tuon yhtenäi-
sessä rytmissä pysymisen EU-kansalaisena, mutta jos ajattelen itseäni ja sitä palautetta,
minkä saan, niin tämähän on riesa suomalaisille kaiken kaikkiaan kaksi kertaa vuodessa.
Minä kyllä lämpimästi kannatan tätä tehtyä aloitetta ja toivon, että tähän aloitteeseen suh-
taudutaan nyt sitten vakavasti ja tutkitaan tämä juttu kokonaisuudessaan.

19.13 Timo Heinonen kok: Arvoisa herra puhemies! En ole vielä koskaan sanonut, mutta
nyt sanon: missä EU, siellä ongelma. Sieltä todennäköisesti tämä ratkaisu löytyy. [Kari
Kulmala: Tulihan se sieltä!] Haluan kyllä antaa kiitosta ministeri Bernerille siitä, että olet-
te jälleen kerran täällä paikalla odottanut pitkän keskustelun tämän kansalaisaloitteen kä-
sittelyä ja kuunnellut myös tämän koko varsin yksituumaisen lähetekeskustelun läpi. Tä-
mähän tulee EU-direktiivistä 200/84/EY, ja sen muuttamisesta on tietysti kyse.

Kysyn oikeastaan vähän samaa, mitä edustaja Myllykoski tuossa kysyi: kun nyt täällä
paikalla ahkerana olette, niin mielellämme kuulisimme, minkälaisena te näette ne mahdol-
lisuudet ja mikä on teidän käsityksenne siitä, että jos me täältä saamme yksituumaisen tah-
don ja tuen tälle ponnistelulle, niin miten tässä voitaisiin edetä, ja onko teillä jonkinlaista
aiempaa keskusteluyhteyttä ollut tästä kysymyksestä vaikkapa kollegoidenne kanssa muis-
sa EU-maissa.

Ensimmäinen varapuhemies Mauri Pekkarinen:  Vielä edustajilla Puumala ja Turunen
puheenvuorot, ja sitten ministeri käyttää puheenvuoron.

19.14 Tuomo Puumala kesk: Arvoisa puhemies! Kuten tässä on käynyt ilmi, keskustas-
sa on kyllä vahvaa kannatusta, ja olen huomannut, monessa muussakin puolueessa, tälle
asialle. Itsekin kuulun niihin ihmisiin, jotka tuota aloitetta kannattavat. En tiedä, onko tämä
nyt maailman tärkein asia tai Suomenkaan tärkein asia, mutta kuitenkin ihan todellista ar-
kea monelle suomalaiselle, ja keskustelu aina silloin, kun näihin päivämääriin tullaan, he-
rää yhä uudelleen. Itse ajattelen myös niin, että tuolla EU:n päässä on isompiakin umpisol-
muja pystytty avaamaan ja ratkaisemaan, aika tiukallekin vedettyjä, ja myös täältä Suo-
men päästä asetettuja isompiakin umpisolmuja, eli ehkä maalaisjärjellä ajateltuna tämäkin
solmu voitaisiin avata. Tästä ei tarvitsisi tulla asiaa, jota kaikki kannattavat mutta joka ei
kuitenkaan mihinkään etene. 

Tätä taustaa vasten kysyisin myöskin ministeriltä, jota myös kiitän, että olette täällä
edelleen ahkerasti paikalla, miten itse ajattelette tuon prosessin. Mikä olisi realismi siinä,
jos ja toivottavasti kun eduskunta päätyisi tätä aloitetta kannattamaan, miten tuo voisi EU:n
päässä edetä? Miten näkisitte tuon polun?
7



Pöytäkirjan asiakohta PTK 78/2017 vp
19.15 Kaj Turunen uv: Arvoisa puhemies! Kyllä tässä on käynyt luonnollisesti selville,
että taustalla on direktiivi, mutta tekisi mieli kysyä, että mitä sitten. Minä katson tämän
asian sen verran tärkeäksi, että tämä voitaisiin viedä meidän parlamentissamme eteenpäin
ja hoitaa EU:ssa sillä tavalla, että Suomi voisi siirtyä yhteen aikaan. Ei Euroopassa ole yh-
tenäistä aikaa. Meillä Euroopan sisällä on aikavyöhykkeet joka tapauksessa, me emme sa-
maa aikaa Eurooppaan saa. Tätäkin taustaa vasten ajatellen Suomi voisi kyllä pysyä yhdes-
sä ajassa niin, että tästä kellojen siirtämisestä, josta on todellakin terveyshaittoja, merkittä-
viä terveyshaittoja, pitäisi päästä eroon.

Täällä edustaja Puumala sanoi, että ehkä tämä ei ole niitä tärkeimpiä asioita [Tuomo
Puumala: Sanoin, ettei maailman tärkein!] — ei maailman tärkein asia eikä ehkä Suomen-
kaan tärkein asia — mutta minä pidän tätä erittäin tärkeänä asiana joka tapauksessa. Se on
totta, että kansalaiset antavat tästä hyvin paljon palautetta. Minä ainakin henkilökohtaises-
ti otan hyvin vakavasti sen palautteen, mitä kansalaisilta saa, ja kun se tulee niin massiivi-
sesti kuin tämän kellon siirtelyn yhteydessä tulee, niin kyllä se on vahva viesti siitä, että
kansalaiset kokevat tämän hyvinkin tärkeäksi.

Henkilökohtaisesti voin sanoa, että minä olen näistä kellonsiirtelyistä jokseenkin hyvin
selviytynyt. Pientä väsymystä ehkä on voinut olla silloin keväällä. Mutta sellaisille ihmi-
sille, joille tämä rytmi on erityisen tärkeä ja jotka kokevat itse tuntevansa terveydellistä
haittaa tästä — niin kuin tämän kansalaispalautteen mukana tulee tietoa, että viikkojen ajan
on sekaisin tästä kellon siirtämisestä — tämä on minun mielestäni hirveän vakava aihe.
Näihin kysymyksiin, mitä on esitetty ministerille, yhdyn itsekin. 

Ensimmäinen varapuhemies Mauri Pekkarinen: Arvoisat edustajat! Ennätin jo äsken
luvata puheenvuoron ministerille, mutta kun edustaja Hoskonen tuli saliin, niin myöntä-
nen hänelle nyt vielä puheenvuoron ja sitten ministerille. 

19.18 Hannu Hoskonen kesk: Arvoisa puhemies, kiitoksia! Juttu on nimittäin niin, että
tämä aloite siitä, että kesäaika lopetettaisiin tästä maasta, on sinänsä ihan perusteltu, mutta
niin kuin tämän keskustelun aikana olemme kuulleet, siinä ovat nämä EU-sitoumusten on-
gelmat, joihin vaikuttaminen ei varmaan tällä aloitteella ihan noin yksioikoisesti käy, kos-
ka on tämä mainittu direktiivi siellä takana ja kaikki Euroopan maat ovat siihen sitoutu-
neet. Minun mielestäni kesäaika joutaisi heittää romukoppaan. Henkilökohtaisesti minun
elimistöni on täysin sopeutunut kesä- ja talviaikaan, ihan se ja sama, mikä kellonaika on,
siinä ei ole ongelmaa, mutta tiedän, että ongelma on siinä, että monella ihmisellä kellon
siirtämisessä on henkinen kynnys siinä, että sitten tunnetaan erilaisia tunnontuskia. Itänaa-
purimme Venäjähän ei tässä ajassa tietääkseni ole, he elävät sitä omaa aikaansa koko ajan.
Kunnioitan heidän itsemääräämisoikeuttaan sikäli, että he ovat pitäneet oman linjansa.

Muistan, että kun Suomi siirtyi uudelle vuosituhannelle vuonna 2000, silloinhan pelät-
tiin aivan kammottavasti tietokonemaailmassa sitä, että koko maailma menee nurin sen
tautta, että kun uusi vuosituhat alkaa, tulee erilaisia aikaongelmia tietokoneiden kanssa. Ei
tullut mitään ongelmia. Ei yksi tunti sinne tai tänne ole ongelma, mutta minun mielestäni
kun kuitenkin nykyajassa eletään eikä ole mitään isoja perusteluita, niin minun puolestani
joutaisi lopettaa koko tämä kesäaikasysteemi ja palata hyvään, samaan aikaan ja auttaa nii-
tä ihmisiä, joille on tämä asia iso ongelma. Tiedän omastakin tuttavapiiristäni puolenkym-
mentä, jotka suorastaan kammoksuvat tätä tunnin siirtämistä.
8



Pöytäkirjan asiakohta PTK 78/2017 vp
Mutta jos tämä nyt ei Euroopan unionissa etene... — kuulin edustaja Heinosen puheen-
vuorosta vain sen ja olin kyllä oikeasti työhuoneessani pudota penkiltä, kun tämä hyvä
edustajakollegani Heinonen epäili, että "siellä EU, missä ongelma". Ihan oikeasti meinasin
pudota penkiltä, mutta eihän tässä sen pahemmin onneksi käynyt.

Ensimmäinen varapuhemies Mauri Pekkarinen: Ja nyt on ministerillä puheenvuoro. —
Eivätköhän kellon siirtämiset maksimissaan 5 minuutissa ministeriltä järjestyisi. [Naurua
— Anne Berner: Kyllä!]

19.20 Liikenne- ja viestintäministeri Anne Berner: Arvoisa puhemies! Hyvät edusta-
jat! Kiitoksia tästä keskustelusta. Kyseessä on kansalaisaloite, joka on saanut 70 000 kan-
natusilmoitusta, ja siinä mielessä haluan myöskin kunnioittaa kansalaisaloitetta koskevaa
yksituumaista keskustelua, jota täällä salissa on käyty.

Kesäajan vaikutuksia on selvitetty useaan otteeseen, ja Euroopan komissio on teettänyt
selvityksiä viimeksi vuonna 2014. Toistaiseksi komissio on nähnyt kesäajan hyötyjen ole-
van suurempia kuin haittojen. Tämä voimassa oleva kesäaikadirektiivi on Euroopan parla-
mentin ja neuvoston 2001 antama direktiivi kesäaikasäännöksistä, ja Suomessa tästä on sit-
ten säädetty valtioneuvoston asetuksella. Kesäajasta luopuminen edellyttäisi oikeastaan si-
tä, että Euroopan komissiolta saisimme ehdotuksen kesäaikadirektiivin kumoamiseksi, ja
itse asiassa Euroopan komissio on vuoden 2016 lopulla luvannut vuoden 2017 aikana Eu-
roopan parlamentille kesäaikadirektiivin muuttamista ja mahdollista kumoamista koske-
van ehdotuksen.

Henkilökohtaisesti luulen, että meidän olisi tehokkainta vaikuttaa nimenomaan tähän
sekä parlamentin eli meppiemme kautta sekä siten, että Suomi toimii valtioneuvoston toi-
mesta aktiivisesti komission suuntaan, jotta komissio tämän ehdotuksen sitten myöskin an-
taa eteenpäin. Luulen, että notifikaatiolla, että erkanisimme tästä direktiivistä, emme pääse
kovin helposti eteenpäin. Jos taas sitten kulkisimme suoraan direktiiviä vastaan, niin tar-
vitsemme ulkoministeriön, sektoriministeriön, valtioneuvoston ja suuren valiokunnan yh-
teisymmärryksen siitä, että otamme vastaan tämmöisen direktiivin vastaisen toiminnan ja
mahdolliset seuraamukset siitä.

Itse lähtisin siis mieluiten siitä liikkeelle, että eduskunta antaisi hyvin yksituumaisen
evästyksen valtioneuvostolle. Itse olen valmis ja sitoutunut toimimaan aktiivisesti sen puo-
lesta, että asiaa viedään eteenpäin komission kautta. Lähdetään siitä, että pyritään saamaan
komissio esittämään parlamentille kesäaikadirektiivin kumoamisen sisältävän ehdotuk-
sen. Oikeastaan nyt toivoisin, että valiokunta tekisi tästä mietinnön, johon sitten eduskunta
ottaisi kantaa ja antaisi, niin kuin tässä edustaja Heinonen totesi, vahvan selkänojan minul-
le toimia tässä asiassa aktiivisesti eteenpäin. — Kiitoksia.

19.23 Jari Myllykoski vas (vastauspuheenvuoro): Arvoisa herra puhemies! En katso, että
notifikaatio on direktiivin vastainen prosessi. Tässä ehkä olemme sitten eri linjoilla. Se on
nimenomaan sitä, että Suomihan lähtee kansallisesti hakemaan tiettyä omaa oikeutusta tie-
tyille asioille, ja en pidä notifikaatiota sellaisena — jos nyt oikein ymmärsin — kuin mi-
nisteri kertoi, että se on vastakkainen prosessi ja hyökkäys direktiivejä vastaan, vaan se on
prosessi, jossa me haemme omaa oikeutusta omille toimenpiteillemme.
9



Pöytäkirjan asiakohta PTK 78/2017 vp
19.24 Kaj Turunen uv: Arvoisa puhemies! Kiitoksia ministerille vastauksesta. Tarken-
nan sen verran, että jos eduskunta nyt tähän kansalaisaloitteeseen vastaa myöntävästi ja mi-
nisteri on sitoutunut sitten viemään sitä eduskunnan päätöstä eteenpäin tuolla Euroopassa
joko tällä menetelmällä, notifikaatilla, tai sitten tekemällä esityksen kesäaikadirektiivistä
luopumisesta, niin keinot ovat varmaan ministerille sitten vapaat, kun päästään tähän oi-
keaan lopputulokseen, ja tämä tahto ministerillä on noudattaa sitten eduskunnan tahtoa.

Ensimmäinen varapuhemies Mauri Pekkarinen:  Ja ministeri haluaa vielä vastata.

19.24 Liikenne- ja viestintäministeri Anne Berner (vastauspuheenvuoro):  Kiitos, pu-
hemies! Pahoitteluni, jos ilmaisin itseäni epäselvästi. Tarkoituksena oli todeta, että paras
olisi, kun komissio tekisi kesäajan kumoamisesta ehdotuksen parlamentille. Jos Suomi läh-
tisi notifikaatioon, niin pidämme epätodennäköisenä sitä, että saisimme sen menestymään,
jolloin jäisi jäljelle sitten itsenäinen erkaantuminen vastoin direktiiviä, mikä vaatisi sitten
myöskin sen, että ottaisimme ne seuraamukset huomioon siltä osin. Tämä oli ehkä enem-
mänkin vastaus edustaja Turusen ajatukseen, siihen näkökulmaan, että mitäs sitten. Mutta
meidän arviomme ministeriössä on ollut se, että notifikaatio ei todennäköisesti menestyisi
tässä yhteydessä. Se vaikuttaisi niin moneen näkökulmaan, jotka on sitten kytketty EU:n
sisäiseen yhteiseen aikakäsitteeseen monessakin eri asiassa, puhutaan sitten lentoliiken-
teestä tai mistä tahansa, jolloin EU ei todennäköisesti kovin helposti antaisi meille tätä
mahdollisuutta notifikaatiolla vain irtaantua tästä.

Tämä oli lähinnä se ajatukseni, että nämä ovat ne kolme lähestymistapaa. Mutta kuten
edustaja Turunen totesi, [Puhemies koputtaa] eduskunnan tahdon ja evästyksen mukaan
tässä asiassa toimitaan.

Keskustelu päättyi.

Asia lähetettiin liikenne- ja viestintävaliokuntaan.
10


