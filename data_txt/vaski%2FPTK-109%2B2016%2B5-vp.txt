















































DEM4F94.tmpSave.xml


Pöytäkirjan asiakohta PTK 109/2016 vp
Pöytäkirjan asiakohta 

PTK 109/2016 vp

Täysistunto

Perjantai 28.10.2016 klo 13.02—13.32

5. Hallituksen esitys eduskunnalle laiksi maatiloille vuosina 2016 ja 2017 myönnettävistä 
valtiontakauksista sekä laeiksi maatalouden rakennetuista annetun lain 25 §:n ja maaseu-
tuelinkeinojen rahoituslain muuttamisesta annetun lain voimaanpanosta annetun lain 
muuttamisesta

Hallituksen esitys HE 180/2016 vp
Valiokunnan mietintö MmVM 10/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 5. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä. (Hälinää — Puhemies koputtaa)

Keskustelu, edustaja Heinonen. (Hälinää) — Arvoisat edustajat, täällä on pyydettyjä pu-
heenvuoroja. Pyydän siinä määrin hiljaisuutta, että edustaja Heinonen saa sanan haltuun.

Keskustelu

13.11 Timo Heinonen kok:  Arvoisa herra puhemies! Vaikka vasta aloitan, niin väki jo
poistuu salista, (Hälinää — Puhemies koputtaa) mutta puhun siitä huolimatta.

Arvoisa puhemies! Haluan kiittää siitä, että saan olla tällä puhujalistalla ensimmäisenä,
sillä suomalainen ruoka on minulle... (Hälinää)

Ensimmäinen varapuhemies Mauri Pekkarinen:  Anteeksi, puhuja. — Nyt minä kyllä
vetoan niihin edustajiin, jotka haluavat käydä keskusteluja keskenään, että se keskustelu
käytäköön tämän salin ulkopuolella. — Edustaja Heinonen, olkaa hyvä. (Ben Zyskowicz:
Aloittakaa alusta!)

Arvoisa puhemies! Haluan kiittää siitä, että saan olla tällä puhujalistalla ensimmäisenä,
sillä suomalainen ruoka on minulle sydämen asia.

Maa- ja metsätalousvaliokunta on käsitellyt asiaa ja todennut, että maatalousmarkkinoil-
la on tapahtunut odottamattomia markkinahäiriöitä, joiden seurauksena tuottajahinnat ovat
laskeneet merkittävästi. Erityisen merkittävästi tähän ovat vaikuttaneet Venäjän vuonna
2014 asettamat elintarvikkeiden tuontikiellot mutta myös esimerkiksi EU:n luopuminen
maitokiintiöistä. Maidon tuottajahinta on laskenut 16 prosenttia helmikuusta 2014 tämän
vuoden helmikuuhun. Sianlihan tuottajahinta on laskenut 15 prosenttia, broilerin 11 pro-
senttia, leipävehnän 8 prosenttia, naudanlihan 7,5 prosenttia, ja samaan aikaan tuotantopa-
nosten hintojen nousu on jatkunut energiakustannuksia lukuun ottamatta, mikä on nopeas-
ti johtanut siihen, että maatilojen lyhyen aikavälin maksuvalmius on heikentynyt ja tiloilla
 Tarkistettu
4.0



Pöytäkirjan asiakohta PTK 109/2016 vp
on vaikeuksia selviytyä normaalin toiminnan aiheuttamista juoksevista kustannuksista tai
velkojen lyhennyksistä. Näin toteaa maa- ja metsätalousvaliokunta omassa mietinnössään.

Tässä esityksessä ehdotetaan siis säädettäväksi uusi laki maatiloille tänä ja ensi vuonna
myönnettävistä valtiontakauksista, ja toivotaan, että niillä toimenpiteillä maatilat selviävät
yli näiden vaikeiden aikojen.

On merkille pantavaa, että viime vuonna vain maa- ja metsätalousyrityksissä, tällä toi-
mialalla, konkurssien määrät nousivat edellisvuodesta. Kaikilla muilla toimialoilla kuin
maa- ja metsätaloudessa konkurssien määrä laski ja suhteellisesti eniten rakennusalalla.
Viime vuonna, vuonna 2015, hakeutui konkurssiin 67 maa- ja metsätalousyritystä, ja siinä
oli kasvua edellisvuoteen. Tämä tarkoittaa myös, että kasvava määrä tämän alan työnteki-
jöitä on joutunut työttömiksi — itse asiassa myös näiden maa- ja metsätalousyritysten hen-
kilöstömäärät ovat olleet suurempia kuin aiemmin. Luonnonvarakeskus totesi viime vuo-
den tuloksista, että viljanviljelyssä kaksi viimeisintä vuotta ovat olleet kannattavuudeltaan
erittäin huonoja. Naudanlihan tuotannon kannattavuus on heikennyt useampana vuonna
peräkkäin tuottajahinnan alamäen ja korkeiden tuotantokustannusten seurauksena, ja sika-
talouden kannattavuuskerroin romahti ennusteen mukaan viime vuonna lähelle nollaa kus-
tannusten kasvun ja tuottajahinnan alentumisen vuoksi.

Millainen tämä vuosi sitten on? Toivottavasti Pellervon taloustutkimus, PTT, on omissa
näkemyksissään oikeassa, sillä he ovat MTK:ta astetta optimistisempia ja uskovat siihen,
että pientä parantumista olisi luvassa.

Minulle suomalainen ruoka, niin kuin totesin alussa, on sydämen asia, mutta se on myös
huoltovarmuuskysymys. On tärkeää, että meillä on Suomessa omaa ruuantuotantoa ja pys-
tymme myös vaikeina, vaikkapa kriisiaikoina takaamaan sen, että tässäkin maassa ruokaa
riittää. Me emme voi ajatella ja luottaa siihen, että ruokaa löytyisi esimerkiksi EU:n muista
maista tämäntyyppisissä tilanteissa. Mutta suomalainen ruoka on myös ekologista: se on
lähellä tuotettua, sen kuljetuskustannukset ovat pienempiä. Siinä mielessä se on myös kan-
natettavaa. Suomalainen ruoka on myös tutkitusti puhdasta ja sen kautta maukastakin, ja
sekin on yksi tärkeä asia siinä, että meidän täytyy tehdä toimenpiteitä sen eteen, että Suo-
messa ruuantuotanto on tulevaisuudessakin mahdollista.

Tässä salissa on usein kauhisteltu sitä, että vaaditaan nollakorotuksia palkkoihin. Olen
vakuuttunut, että jokainen suomalainen maanviljelijä olisi tyytyväinen, jos he pysyisivät
edes siinä. Heidän kohdallaan on menty useampi vuosi isolla miinuksella, palkkatulot ovat
alentuneet ja, niin kuin aiemmin kerroin, monet maa- ja metsätaloustilat ovat aivan kannat-
tavuuden äärirajoilla ja konkurssien määrä on ollut korkea.

13.16 Jari Myllykoski vas: Arvoisa herra puhemies! Ehkä se ero tässä onkin, että iloitaan
puhumisesta, mutta täytyy sanoa, että maa- ja metsätalousvaliokunnassa iloitaan tekemi-
sestä. On ollut todella hienoa, että valiokunta on yksimielinen ja on rakentavassa hengessä
käynyt tätä keskustelua puheenjohtaja Lepän johdolla. Se osoittaa sitä, että valiokunta pi-
tää erityisen tärkeänä, että tämä eduskuntaan tuodaan ja niin, että hallituksen esitystä tältä
osin on voitu johdonmukaisesti viedä eteenpäin.

Yhden asian kuitenkin haluan nostaa tässä esille. Kun puhutaan valtiontakauksista, niin
ehkä meillä täällä eduskunnassa pitäisi olla mahdollisuus käydä hieman toisen toimialan
säätelyn ja asioiden kimppuun, jos näin kauniisti voisi sanoa. Niin kuin tiedämme, monesti
on niin, että jos työntekijä, jonka taustalla on sairauskassa, menee hammaslääkäriin, niin
hammaslääkäri helposti kysyy, että oletteko sairauskassan jäsen vai maksatteko itse, ja las-
2



Pöytäkirjan asiakohta PTK 109/2016 vp
ku on vähän sen mukainen. Tai jos vahingoittunut auto viedään verstaalle, niin kysytään,
että onko teillä kaikenvaravakuutus vai maksatteko itse, ja lasku on sen mukainen. Valitet-
tavasti — olen antanut itseni ymmärtää — valtiontakausten osalta on hieman samaa piir-
rettä, jolloin pankit pistävät pikkuisen vielä paremmaksi sitä korkoa, minkä sitten viljelijä
ottaa, kun tiedetään, että siellä on valtiontakaus mukana. Tähän meillä pitäisi olla väline,
tai ainakin ruvetaan aktiivisesti seuraamaan, onko lainojen korkotasoissa ja kustannuksis-
sa eroa, jos siellä on valtiontakaus tai ei.

13.19 Eerikki Viljanen kesk:  Arvoisa puhemies! Viime maaliskuussa traktorit täyttivät
Helsingin. Traktorimarssi oli viljelijöiden hätähuuto. Tukimaksatusten myöhästyminen,
pakotteiden ja vastapakotteiden romahduttamat tuottajahinnat ja jatkuvasti nousevat kus-
tannukset sekä kiristyvät velvoitteet ovat syösseet maatilat kannattavuuskriisiin. Viljelijöi-
den yrittäjätulo romahti viime vuonna keskimäärin 40 prosenttia, useilla tiloilla vielä tätä-
kin enemmän. Suurin osa kovimmassa kassakriisissä olevista tiloista on hiljattain investoi-
neita tiloja, joilla tuotanto on sinänsä tehokasta, mutta äkillinen markkinaromahdus ja sen
aiheuttama tuottajahintojen lasku on aiheuttanut — toivottavasti vain tilapäisen — kas-
sakriisin.

Kaikki eduskuntapuolueet osoittivat marssilla olleille ymmärrystä ja ystävällisiä sanoja.
Hallituspuolueet lupasivat erityisen kriisipaketin. Nyt kriisipaketti on koottu, ja tämä kä-
sittelyssä oleva laki on osa sitä. Näillä muutoksilla voidaan myöntää valtiontakauksia eri-
tyisille maatalouden vakauttamislainoille sekä myöntää lyhennys- ja korkovapaata valtion
myöntämistä ja takaamista lainoista. On selvää, että näilläkin toimilla on tiukat ehdot ja ra-
jat, mutta näissä olosuhteissa pidän esitystä erittäin hyvänä saavutuksena.

Valiokunnan käsittelyssä kävi ilmi, että onneksemme tätä muutosta tarvitseva joukko ei
ole vielä erittäin suuri, mutta koska kyse on ikään kuin viimeisestä keinosta, perimmäises-
tä tuesta tilanteessa, jossa kaikki muut keinot on käytetty, tämä muutos, tämä lakiesitys on
erittäin tervetullut ja tärkeä juuri sitä tarvitseville tiloille. Siinä mielessä olen erittäin tyy-
tyväinen, että esitys on nyt täällä käsittelyssä, ja sinänsä erittäin tyytyväinen, että se saa-
daan näin nopeasti hyväksyttyä.

13.21 Lasse Hautala kesk:  Arvoisa herra puhemies! Me kaikki tässä salissa tiedämme
maatilatalouden taloudellisen tilanteen. Tämä lakiehdotus, valtiontakaukset maksuval-
miuslainoille, liittyy yhtenä osana myönnettyyn kriisipakettiin, joka omalta suuruudeltaan
on noin 50 miljoonaa euroa. Sen lisäksi käsittelyssä oleva yrittäjävähennys tulee maatila-
taloutta hyödyttämään noin 20 miljoonan euron osalta ja metsätaloutta noin 15 miljoonan
euron osalta, eli ne ovat vielä tämän 50 miljoonan euron päälle.

Maa- ja metsätalousvaliokunnassa tämä lakiehdotus käsiteltiin erittäin ripeästi, ja tavoit-
teena on, että näitä lainoja voitaisiin hyödyntää jo loka—marraskuun vaihteessa eräänty-
vien lainojen osalta. Se on nyt pitkälti kiinni pankeista. Nyt on kuulunut huolestuttavia piir-
teitä: kun viljelijät ovat käyneet keskusteluja pankkien kanssa, niin osa pankeista on lähte-
nyt siitä, että vakautuslainoilla hoidettaisiin erääntyneitä lainoja. Mutta mielestäni viljeli-
jällä tulee olla oikeus ratkaista se, käytetäänkö näitä lainoja erääntyneiden laskujen mak-
samiseen tai sitten vaihtoehtoisesti lainojen hoitoon.

Lisäksi on tärkeää se, että turkistuotanto saatiin mukaan lainsäädännön piiriin. Turkis-
tuotannon osalta kulunut vuosi on ollut varsin hankala, ja siellä on myöskin tarvetta näitten
3



Pöytäkirjan asiakohta PTK 109/2016 vp
rahoituksien myöntämiseen. On hieno asia, että se hyvin nopeasti tuli tähän isoon saliin kä-
sittelyyn ja saadaan tämä asia hoidettua.

13.23 Jari Leppä kesk: Herra puhemies! Maatalous, suomalainen ruuantuotanto, on en-
nennäkemättömän kovissa taloudellisissa ongelmissa. Hallitus lähti ratkomaan omalta ta-
holtaan sitä kriisipaketilla, ja tämä nyt käsiteltävä asia valtiontakauksista on yksi osa sitä,
erittäin hyvä osa. Nämä valitut keinot kriisipakettiin on räätälöity niin, että ne mahdolli-
simman hyvin kohdistuisivat juuri niille tiloille, jotka ovat kaikkein suurimmissa ongel-
missa, ja tämä on mielestäni kohtuuhyvin onnistunut. Tämän lain osalta valiokunta vielä
täsmensi muutamia asioita, mitä täällä on jo kuultu. Samoin tuo huoli siitä, että tämä ta-
kaus ei pääomitu rahalaitoksille, on kirjattu valiokunnan mietintöön, ja se on tärkeä huo-
mata ja tässä myöskin esille tuoda. On hyvä, että se tuli esille.

Puhemies! Valiokunta järjesti yhdessä komission DG AGRIn kanssa viime tiistaina
CAP-seminaarin, elikkä tulevan maatalouspolitiikan linjoja luotaavan seminaarin, ja siellä
eräs vierailevista puhujista, irlantilainen professori, totesi, että keskimäärin Euroopassa
väki vaurastuu — paitsi ruuantuottajat. Tämän pitää herättää kyllä niin Euroopassa, Euroo-
pan unionin säädöksissä ja yhteisen maatalouspolitiikan rakentamisessa kuin myöskin
meillä kansallisesti meidät kaikki.

Puhemies! Kestävällä tavalla kriisi ratkaistaan vain sillä, että tuottajahinnat ovat sellai-
sella tasolla, että ne mahdollistavat kannattavan maataloustuotannon. Nyt on pallo kaupal-
la: Sipilän hallitus on tehnyt monia asioita, jotta kaupan toimintaedellytykset kohentuisi-
vat. Nyt meidän kaikkien on syytä vaatia, että kauppa toimii niin kuin se sanoo elintarvi-
kemarkkinoilla toimivansa. Tätä meidän pitää vahtia. Jos kauppa ei näin tee, niin todennä-
köistä on, että me olemme jossakin kohdassa (Puhemies koputtaa) uusien kriisipakettien
edessä. Se ei ole kestävää, se ei ole tarkoitus. Kauppa ei saa nyt (Puhemies koputtaa) omia
itselleen tätäkin pakettia.

13.25 Ritva Elomaa ps:  Arvoisa puhemies! Maalaistalon tyttärenä olen seurannut isän
kuoleman jälkeen veljen maatilanpitoa ja sen jälkeen nyt veljenpojan, ja sanon, että se on
kivinen ja kova tie, aina pitää keksiä jotain uutta, jotta pärjäisi eteenpäin. Maatiloilla on
suuria vaikeuksia tänä päivänä. Tilojen määrä vähenee koko ajan, se on hälyttävää. Koti-
mainen ruuantuotanto on turvattava, siitä hyötyvät kaikki kansalaisemme.

MTK:n puheenjohtaja oli tyytyväinen — viime viikolla luin Turun Sanomia — ja hän
oli antanut lausunnon, että maassamme ollaan menossa nyt siihen suuntaan ja hallituskin
on vedonnut siihen, että hankintoja julkisiin virastoihin, kouluihin, laitoksiin lisätään muun
muassa ruuantuotannossa ja lähiruokaa käytetään, ja se on hyvä ja oikea suunta. Meidän
kuluttajien pitäisi myös kiinnittää huomiota siihen, että tukisimme myös niitä tuottajia, jot-
ka eettisesti ruokaa tuottavat, ja varsinkin niitä, jotka eläinten hyvinvointia arvostavat ja
tuottavat niitä tuotteita, joissa eläimet huomioidaan erittäin hyvin.

Ensimmäinen varapuhemies Mauri Pekkarinen: Arvoisat edustajat, en vähimmässä-
kään määrin halua rajoittaa teidän puheenvuorojanne. Kiinnitän huomiota kuitenkin sii-
hen, että tämä istunto päättyy kohtamiten, noin puolen tietämissä. Pyydän, että edustajat ar-
vioivat sen, onko tällä lakiesityksellä kiire tulla voimaan vai siirtyykö tämän lopullinen kä-
sittely vapaaviikon jälkeen pitkästi marraskuulle. — Edustaja Uotila, olkaa hyvä ja jatka-
kaa.
4



Pöytäkirjan asiakohta PTK 109/2016 vp
13.26 Kari Uotila vas: Arvoisa puhemies! Hyvin nopeasti totean vain, että valtiovarain-
valiokunnan maatalousjaosto kävi Pohjois-Savossa kesällä, ja kun täällä edustaja Heino-
nen jo viittasi näihin syihin, mistä tämä vaikea ahdinko johtuu, niin siellä on tietysti pakot-
teet ja vastapakotteet, mutta siellä on todellakin maitokiintiöiden poistamisella erityisesti
Pohjois-Savolle, joka on Suomen "maitoaitta", aluetaloudellisestikin erittäin vakavat seu-
raukset.

Kysymys kuuluu, riittääkö kriisipaketti — riittääkö tämä kokonaisuus ahdinkoa riittä-
västi helpottamaan, se on toinen kysymys. Kolmannen lisätalousarvion, joka tähän saliin
tulee vasta 10.11., käsittely on jo alkanut valtiovarainvaliokunnassa ennakoivasti, ja siel-
lähän on 35 miljoonaa rahoitusta, mutta se rahoitus on otettu sitten EU-maksatusten tule-
vista kansallisista osuuksista. Vetoan tässä yhteydessä hallituspuolueisiin, että pitäkää nyt
huoli sitten, kun kehyksiä tarkastellaan, että jatkossa turvataan niin, että se vaje ei jää py-
syvästi sinne kehyksiin ja se, mitä tänä syksynä lisätalousarviolla maatilataloudelle pystyt-
te antamaan, ei ole pois tulevien vuosien osuuksista.

13.28 Eerikki Viljanen kesk: Arvoisa puhemies! Kuten edustajat Hautala ja Leppä täällä
jo totesivat ja kertoivat, erityiskiitoksen tästä laista ansaitsevat valmistelijat ja täällä edus-
kunnassa sitä erittäin ripeällä aikataululla käsitelleet.

Tämän muutoksen perusteella velallisille tulee mahdollisuus järjestellä eli käytännössä
useassa tapauksessa sopia lyhennysvapaasta koskien jo tämän vuoden jälkimmäisen puo-
liskon lyhennyksiä elikkä lainojen lyhennyksiä, jotka käytännössä erääntyvät ensi viikol-
la. Tämä on erittäin merkittävä apu, ja monissa tilanteissa tämä lykkäys antaa mahdollisuu-
den saada toimintaa tervehdytettyä. Lainojen uudelleenjärjestelyllä, lyhennysvapailla ja
vakauttamislainojen käytöllä todennäköisesti pystytään estämään useita lainojen irtisano-
mistapauksia ja niistä johtuvia seurauksia. 

Kuten Leppä täällä totesi, tällä ei tilojen kannattavuuskriisiä ratkaista. Me tarvitsemme
oikeudenmukaisen tulonjaon koko elintarvikeketjuun ja sitä kautta vahventuvat tuottaja-
hinnat, mutta tällä autetaan nyt tällä hetkellä suurimmassa kriisissä olevia tuottajia, ja muu-
tos on sinällään erittäin hyvä ja kannatettava. Toki myös (Puhemies koputtaa) byrokratian
karsimista kustannusten nousun ehkäisemiseksi pitää jatkaa määrätietoisesti.

13.29 Ritva Elomaa ps: Arvoisa puhemies! Vielä lyhyesti haluan lähettää terveisiä maa-
ja metsätalousvaliokunnalle. Meillä on enää yksi sokeritehdas jäljellä. Sokerijuurikkaan
tuotanto ei saa loppua Suomesta. Varsinais-Suomi on erittäin suuri sokerijuurikkaan tuot-
taja. Terveiset siinä mielessä, että sokeriteollisuutta (Puhemies koputtaa) tarvitaan Suo-
messa, sokerijuurikkaan tuotantoa, edelleen.

13.30 Jari Myllykoski vas (vastauspuheenvuoro):  Arvoisa herra puhemies! Vastauspu-
heenvuoroni koski edustaja Elomaan edellistä puheenvuoroa, ja toivoisinkin, että siihen
kiinnitetään huomiota, mutta se on hankintalaki, jossa sitten huomioidaan eettisyys ja lähi-
ruoka, ja se tulee siellä paketissa. Tähän se nyt ei kuulu, ja todettakoon, että Suomessa tuo-
tetaan lihaa eettisesti muuhun Eurooppaan nähden, (Puhemies koputtaa) ja sillä tiellä voi-
daan toimia jo nyt. Terveisiä sinne Varsinais-Suomeen sokerin osalta, joka kuitenkin val-
mistetaan Satakunnassa.

Keskustelu päättyi.
5



Pöytäkirjan asiakohta PTK 109/2016 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 180/2016 vp sisältyvät 1.-3. lakiehdotuksen. Lakiehdotusten toinen käsittely päät-
tyi. Asian käsittely päättyi.
6


