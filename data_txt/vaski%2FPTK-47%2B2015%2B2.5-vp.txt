















































DEM6751.tmp.xml


Pöytäkirjan asiakohta PTK 47/2015 vp

 Tarkistettu
4.0

Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

2.5. Suullinen kysymys sote-uudistuksesta (Hannakaisa Heikkinen kesk)
Suullinen kysymys SKT 30/2015 vp

Suullinen kyselytunti

Toinen varapuhemies Paula Risikko: Seuraava kysymys, edustaja Heikkinen.

Keskustelu

16.58 Hannakaisa Heikkinen kesk: Arvoisa puhemies! Sote-uudistuksen tavoite on teh-
dä hyvinvointipalveluista saumaton kokonaisuus. Ihmisten ei jatkossa enää tarvitsisi tun-
tea rajaa sosiaali- ja terveyspalvelujen välillä. Tavoitteena on myös perus- ja erikoistason
palvelujen saumaton integraatio. Vain näiden kaikkien puolien huomioimisella voimme
saavuttaa myös ne mittavat säästöt, joita tällä uudistuksella tavoitellaan.

Yhteenlaskettuna Suomen sosiaali- ja terveysmenot ovat noin 70 miljardia euroa. Tuos-
ta summasta sairaus- ja terveysmenoihin käytetään noin 15 miljardia ja sosiaalipuolen me-
noihin yli 50 miljardia euroa. Sosiaalisektorin osuus on siis noin 70 prosenttia kaikista so-
siaali- ja terveysmenoista. Kuitenkin keskustelu julkisuudessa alkaa kilpistyä vain tuohon
toiseen puoleen uudistusta eli terveydenhoitoon ja tarkemmin sanottuna sairaaloiden luku-
määrään. Kysynkin ministeriltä: millä tavoin olette ajatellut viedä sote-uudistusta eteen-
päin niin, että sosiaalisektori saa arvoisensa huomion?

16.59 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Koko muutoksen, joka on meidän palvelujärjestelmään välttämätön, ydin
on se, että syntyy SO-TE, syntyy sosiaali- ja terveydenhuollon muutos, uudistus. Se on se
malli, jota me olemme yrittämässä ensimmäisenä maailmassa, mutta me myös kohtaamme
ensimmäisenä maailmassa sen tilanteen, missä meillä se väkimäärä, joka palveluja paljon
tarvitsee, tulee kasvamaan.

Miten se varmistetaan? Se varmistetaan sillä, että lakiin kirjoitetaan asioita, jotka vah-
vistavat niitä palveluketjuja ja vahvistavat sosiaalihuollon, erityisesti ikääntyvän väestön
palvelujen, ja terveydenhuollon yhteistä tekemistä.

Kysymyksen käsittely päättyi.


