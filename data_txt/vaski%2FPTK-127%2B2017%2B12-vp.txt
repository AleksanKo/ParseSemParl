















































DEM79C.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

12. Hallituksen esitys eduskunnalle laiksi henkilöautojen romutuspalkkiosta ja sähkökäyt-
töisten henkilöautojen hankintatuesta sekä henkilöautojen kaasu- tai etanolikäyttöisiksi 
muuntamisen tuesta

Hallituksen esitys HE 156/2017 vp
Toimenpidealoite TPA 2/2016 vp
Valiokunnan mietintö LiVM 22/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 12. asia.
Käsittelyn pohjana on liikenne- ja viestintävaliokunnan mietintö LiVM 22/2017 vp. Nyt
päätetään lakiehdotuksen sisällöstä.

Keskustelu

21.35 Katja Taimela sd: Arvoisa rouva puhemies! Meillä on hyvin haastava tavoite, joka
liittyy meidän ympäristömme kestävyyteen ja tulevaisuuteen. Se on myös tavoite, jota vas-
taan meidän kaikkien pitää tehdä päättäväisesti töitä. 

Liikenteen saralle on esitetty ilmastopolitiikan suunnitelmassa vuoteen 2030 varsin ko-
vat tavoitteet. Osa asiantuntijoista on myös esittänyt, että ne ovat jopa epärealistisia ja koh-
tuuttomia. Tämä hallituksen esitys on yksi askel siihen suuntaan, että saavuttaisimme ta-
voitetta sähköautojen ja vähäpäästöisten autojen määrän lisääntymisestä tieliikenteessä.
Romutuspalkkio jatkuu käytössä tällä päätöksellä vuoden 2018 ja sähköauton hankintatu-
ki mahdollistuu seuraavaksi 4 vuodeksi. Jotta ympäristöystävällisemmät autot voivat val-
lata enemmän tiestöämme, se vaatii paljon muutosta myös omalta infraltamme. Uusien
polttoaineiden ja jakeluasemaverkoston kuten myös sähköautojen latauspisteverkoston ra-
kentamisessa on vielä paljon työtä, ja on ehdoton edellytys uuden vähäpäästöisen autokan-
nan lisääntymiselle, että paitsi että Suomi on kehittämässä uutta teknologiaa ensimmäisten
joukossa, nämä jakeluverkostot saadaan toimiviksi koko maassa.

Liikenne- ja viestintävaliokunnan mietinnössä korostimme, että tämän lainsäädännön
menestyksellinen toteutuminen vaatii hyvää ja kattavaa tiedottamista liittyen romutuspalk-
kion saannin edellytyksiin, jotka liittyvät omistussuhteen kestoon ja liikennekäytössäolo-
aikoihin. Tällä hetkellä noin puolet Suomen autokannasta on yli 10 vuotta vanhaa. Jos täl-
lainen auto on liikennekäytössä ja omistaja ei ole vaihtunut viimeisen 12 kuukauden aika-
na, on tällaisen auton omistaja oikeutettu saamaan romutuspalkkiota auton käyttövoimasta
riippuen joko 2 000 tai 1 000 euroa.

Niin kuin edellä lukemastani voi todeta, kyseessä on lakiesitys, joka on mietintövalio-
kunnassa käsitelty yksimielisesti.
 Tarkistettu
4.1



Pöytäkirjan asiakohta PTK 127/2017 vp
21.37 Satu Hassi vihr: Arvoisa puhemies! Haluan nostaa esille asian, jonka ympäristöva-
liokunta totesi liikennevaliokunnalle antamassaan lausunnossa, jonka liikennevaliokunta
myös on todennut mietinnössään. Nimittäin monet niistä asiantuntijoista, jotka ympäristö-
valiokunnalle tästä asiasta lausuivat nimenomaan ympäristönäkökulmasta, toivat esille
sen, että romutuspalkkio sellaisena kuin hallitus sitä esittää — että tämän tuen saa, kun
vaihtaa yhden nelipyöräisen ajoneuvon toiseen nelipyöräiseen ajoneuvoon — ei välttämät-
tä ole ainoa eikä paras tapa vähentää liikenteen päästöjä. Joissakin Euroopan maissa vas-
taavia kannusteita annetaan myös niille, jotka romuttavat henkilöauton ja luopuvat henki-
löauton hallussapidosta. Esimerkkejä Euroopasta löytyy, esimerkiksi kahden vuoden jouk-
koliikennelipun saa ilmaiseksi, jos luopuu henkilöautosta.

Ympäristövaliokunta oli yksimielisesti sitä mieltä, että tällaisten vaihtoehtoisten malli-
en valmistelu pitäisi aloittaa. Liikenneministeriön edustaja totesi valiokunnalle, että tämä
hallituksen esitys on valmisteltu hyvin nopeasti. Ymmärrämme sen, että nopealla aikatau-
lulla tällaista uudenlaista mallia ei ollut mahdollista valmistella, mutta minkään järkisyyn
ei pitäisi estää sitä, että aletaan valmistella tällaista laajennettua mallia, joka vielä tehok-
kaammin vähentäisi liikenteen päästöjä kuin tämä hallituksen esitys.

21.39 Pauli Kiuru kok: Puhemies! Edustaja Hassi käytti oikeastaan puheeni alkuosan, eli
on tämmöinen paradigman muutos siinä, minkälaista palvelua tässä nyt ollaan tekemässä.
Idea on siis se, että liikkumispalveluahan ihmiset tarvitsevat. Liikkuminen voi tapahtua
henkilöautolla, mutta se voi tapahtua yhtä hyvin junalla, linja-autolla tai metrolla tai näin
poispäin, ja tämäntyyppinen paradigman muutos, että nelipyöräisestä pitäisi muuttaa neli-
pyöräiseen, ei ole se ainoa vaihtoehto, vaikka tässä hallituksen esityksessä tämä on ihan
hyvä malli ja sinänsä kannatettava. Mutta jatkossa kannattaa miettiä myös tällaista lähes-
tymistapaa.

Toinen asia, mikä tuli ympäristövaliokunnassa esille, oli sähköavusteisten pyörien käyt-
tö. Siinäkin voisi tulla kysymykseen romutuspalkkio, eli vanhan auton viennistä romutuk-
seen saisi sitten jonkinlaisen hyvityksen sähköavusteisen pyörän hankintaan. Tällaisia
viestejä kuulimme jatkokehittelyn varalle.

21.40 Ari Torniainen kesk: Arvoisa puhemies! Tällä hallituksen esityksellä pyritään
paitsi uudistamaan suomalaista autokantaa myös edistämään hallitusohjelman biotaloutta
ja puhtaita ratkaisuja koskevan hankkeen tavoitteiden toteutumista.

Kun vuonna 2015 oli romutuspalkkiokokeilu, se oli kylläkin suoraan sanoen menestys ja
sen romutuspalkkion turvin saatiin Suomen teille kaiken kaikkiaan noin 8 000 uutta vähä-
päästöistä autoa. Nyt tämä hallituksen esitys romutuspalkkion osalta on määräaikainen ja
oikeansuuntainen. On hyvä, että tällä tavalla mennään eteenpäin.

Itse toivoisin, niin kuin ympäristövaliokuntakin omassa lausunnossaan liikenne- ja vies-
tintävaliokunnalle totesi, että romutuspalkkiota tulee voida jatkossa käyttää myös ehdote-
tut päästörajat täyttävien käytettyjen autojen hankintaan. Tämä siitä syystä, että kyllä tuol-
la autoliikkeissä seisoo muutaman vuoden vanhoja ja myöskin päästörajat täyttäviä autoja
ja kaikilla ei ole kuitenkaan mahdollisuutta hankkia sitä uutta autoa, joten tällä tavalla saa-
taisiin autoja kiertoon nopeammin. Kun liikenne- ja viestintävaliokunnassa tätä asiaa käsi-
teltiin, liikenne- ja viestintäministeriön asiantuntija totesi, että tätä hallituksen esitystä on
jouduttu valmistelemaan nopealla aikajänteellä ja tätä asiaa ei ole ehditty tässä yhteydessä
2



Pöytäkirjan asiakohta PTK 127/2017 vp
selvittää. Toivottavasti tätä jatkossa, jos nämä kokeilut jatkuvat, myöskin voidaan viedä
eteenpäin. 

Tätä asiaa liikenne- ja viestintävaliokunnassa käsiteltiin, ja tämä mietintö on yksimieli-
nen, ja liikenne- ja viestintävaliokunnassa saimme samalla myöskin pieniä täsmennyksiä
liikenne- ja viestintäministeriön esitykseen.

21.42 Eeva-Maria Maijala kesk: Arvoisa puhemies! Ympäristö on ehdottomasti yhtei-
nen asiamme. Pariisin ilmastosopimuksen suunnitelman mukaisesti Suomella on vuoteen
2030 mennessä huikeat tavoitteet sille, mitä meidän pitäisi saada aikaiseksi. Tämä kysei-
nen esitys on yksi pieni osa, palanen, millä tätä meidän tavoitettamme tullaan täyttämään. 

Minulla oli kunnia osallistua sekä ympäristövaliokunnan että liikenne- ja viestintävalio-
kunnan kuulemisiin tämän asian osalta ja olen todella iloinen siitä, että on olemassa hyvin
paljon ajatuksia siitä, miten tämä voisi olla jatkossa toteutettavissa. Kun tämä nyt on vain
tässä muodossa, mikä tämä kyseinen esitys on — mutta tämä onkin vain lyhytaikainen esi-
tys — niin toivon mukaan seuraavassa vaiheessa, silloin kun tätä romutuspalkkiolakia seu-
raavan kerran valmistellaan ja esitellään, tässä ovat mukana sitten myöskin vaihtoehtoiset
muodot siihen, mitä aletaan tekemään, kun luovutaan autosta sitten ihan kokonaan ja siir-
rytään esimerkiksi sähköpyörään tai sitten julkisen liikenteen käyttämiseen. Vaikkei se
meillä pohjoisessa olekaan mahdollista, ympäristö on tosiaankin koko Suomen asia, ja yh-
dessä me näitä asioita viemme eteenpäin.

21.43 Pauli Kiuru kok: Arvoisa puheenjohtaja! Vielä tästä autokannan sähköistymises-
tä: Tavoitteena on, että 2030 meillä on 250 000 sähköautoa. Se kuulostaa tietysti paljolta,
ja tavoite on kova, kun katsoo tätä lähtötilannetta, mutta toisaalta se 250 000 autoa on kui-
tenkin vain noin 10 prosenttia autokannasta, eli tekemistä riittää. 

Ongelma tässä sähköautojen yleistymisessä on se muna—kana-ongelma, että sähköau-
toja ei hankita, jos ei ole latausinfraa, ja latausinfraa ei taas rakenneta, jos ei ole sähköau-
toja. Jostain päästä tätä täytyisi lähteä sitten purkamaan. Talousarvioesityksessä ympäris-
töministeriön hallinnonalalla on kohtuullinen määräraha sähköisen liikenteen infrastruk-
tuurin edistämiseen, niin että taloyhtiöt pystyvät rahoitusta tai tukea siihen hakemaan. Toi-
vottavasti esimerkiksi tämä tuosta vielä laajenee.

21.44 Satu Hassi vihr: Arvoisa puhemies! Haluan nostaa esille vielä yhden seikan, joka
todetaan ympäristövaliokunnan lausunnossa tästä hallituksen esityksestä. Nythän tämän
romutuspalkkion voi saada, jos hankkii auton, jonka päästöt alittavat 110 grammaa hiili-
dioksidia kilometriltä. Tämä on varsin korkea raja, kun ottaa huomioon, että EU:n lainsää-
dännön mukaan vuonna 2020 — eli kahden vuoden päästä ensi vuodesta — EU:ssa myy-
tävien keskimääräisten autojen päästöjen pitää alittaa 95 grammaa kilometriltä ja että meil-
lä on ollut keskiarvona 107 grammaa hiilidioksidia kilometriltä. Toivon, että mikäli tällai-
nen romutuspalkkio jatkuu myös ensi vuoden jälkeen, ollaan huomattavasti kunnianhimoi-
sempia siinä, miten vähäpäästöiseen autoon vaihtamiseen tällaista palkkiota annetaan.

21.46 Ari Torniainen kesk: Arvoisa puhemies! Haluan vielä painottaa tässä keskustelus-
sa sitä, mikä myöskin liikenne- ja viestintävaliokunnassa tuli esille, että jotta saadaan me-
nestyksellisesti toteutettua tämä lainsäädäntö, mikä nyt on, että meillä on määräaikainen
romutuspalkkiokokeilu ja sitten myöskin muita mahdollisuuksia, joita on tässä samassa la-
3



Pöytäkirjan asiakohta PTK 127/2017 vp
kiesityksessä tuotu esille, jotta autokantaa saadaan nuorennettua ja myöskin saadaan auto-
kantaamme paljon vähäpäästöisemmäksi, niin se vaatii kyllä sitten hyvää ja kattavaa tie-
dottamista romutuspalkkiosta, tästä hintatuesta ja myöskin muuntotuesta, jotta ihmisille on
myöskin selvää, minkälaiseen autoon ja milloin sitä tukea pystyy saamaan.

Tästä päätöksestä — itse toivon, että tämä menee yhteisesti eteenpäin, kun nyt näyttää
siltä, että tämä mietintökin on yksimielinen — tulee myöskin tiedottaa selkeästi ja katta-
vasti, sekä näiden myöntämiskriteereistä että menettelyistä. Myöskin sitä toivon, että auto-
ala, joka on tällaisia kokeiluja toivonut ja tätä romutuspalkkiota kokeillut, tukee omalla pa-
noksellaan nyt ja myös mahdollisesti sitten jatkossakin autokannan uusiutumista ja vähä-
päästöisten autojen tulemista Suomeen sekä varmistaa myöskin tämän hinnanalennuksen
toteutumisen täysimääräisenä jatkossa.

21.47 Pauli Kiuru kok: Arvoisa puhemies! Edustaja Hassi mainitsi tämän 110 gramman
päästörajan. On totta, että kunnianhimon tasoa pitää nostaa, mutta on myös totta, että se
varmasti nousee, kun tekniikka kehittyy ja päästöt sitä kautta pienenevät. Asiantuntijakuu-
lemisessa kävi myös selville, että jos raja nyt vedetään liian alas, niin se rajoittaa markki-
noilla olevaa autokantaa ehkä vähän liiankin ronskilla kädellä. Jos ajatellaan vaikka isoa
perhettä, joka tarvitsee sitä kuljetuskapasiteettia vähän enemmän, niin vaihtoehdot jäävät
vähiin, mutta kun tekniikka kehittyy, niin suunnan on tietysti oltava siihen suuntaan, että
päästörajoja pitää laskea alaspäin.

21.48 Hanna Halmeenpää vihr: Arvoisa puhemies! On tietysti niin, että politiikkatoi-
missa pitää olla paitsi oikea ja tavoiteltu suunta myös riittävästi vauhtia ja volyymia siihen
tavoitteeseen pääsemiseksi. Tämä lakiesitys, niin hyvä ja kannatettava kuin se onkin, ai-
heuttaa pikkaisen huolta sen suhteen, ovatko ne vauhti ja volyymi nyt riittävät. Olen huo-
lissani siitä samasta asiasta, minkä edustaja Kiuru tässä jo nosti esille, että kun vähäpääs-
töisen liikenteen tavoitteet ovat kovia — niiden tuleekin ilmastonmuutoksen hillitsemisek-
si ja päästöjen vähentämiseksi olla kovia — niin se, päästäänkö näihin tavoitteisiin vaik-
kapa tällä esityksellä, jättää kyllä vielä paljon kysymyksiä ilmaan. Toivoa sopiikin, että tä-
män kokeilun jälkeen sitten sitä vauhtia ja volyymia uskalletaan lisätä ja tiedetään se oikea
suuntakin entistä varmemmin.

Noin yleisesti ottaen vihreiden ajatuksena on kaiken kaikkiaan ollut ja on edelleen se,
että edistetään kullekin alueelle ja kuhunkin käyttötarkoitukseen sopivia vähäpäästöisiä lii-
kennemuotoja. Tässä yhteydessä tulee muistaa, että liikenteen päästöjen pienentämiseksi
meidän täytyy myös, yhtä aikaa näiden toimien kanssa, pitää tavoitteena sähkölatauspistei-
den yleistymistä ja kaasunjakeluverkon ja erityisesti biokaasun jakeluverkon ja tuotannon-
kin laajentumista. Esimerkiksi nestemäiset biopolttoaineet sen sijaan on ensisijaisesti kai-
keti järkevintä säästää ja kohdentaa jatkossa raskaaseen liikenteeseen, joka ei tule var-
maankaan sähköistymään ainakaan kovin nopeasti, vielä pitkään aikaan.

Yleiskeskustelu päättyi.

Eduskunta hyväksyi hallituksen esitykseen HE 156/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


