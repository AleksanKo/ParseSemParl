















































DEM7B81.tmpSave.xml


Pöytäkirjan asiakohta PTK 45/2016 vp
Pöytäkirjan asiakohta 

PTK 45/2016 vp

Täysistunto

Torstai 28.4.2016 klo 16.06—20.01

2.1. Suullinen  kysymys  ministeri  Toivakan  toiminnasta  kiinteistösijoitusyhtiössä (Antti 
Lindtman sd)

Suullinen kysymys SKT 48/2016 vp

Suullinen kyselytunti

Puhemies Maria Lohela: Edustaja Lindtman.

Keskustelu

16.07 Antti Lindtman sd: Arvoisa rouva puhemies! Tiistaina tässä salissa käytiin kan-
sanedustajien aloitteesta tärkeä keskustelu veroparatiiseja ja verovälttelyä koskien. Kes-
kustelu on erittäin ajankohtainen. Panama-paperit ovat paljastaneet eliitin keskuudessa re-
hottavan moraalisen rappion verojen välttelyssä. Keskustelun kuluessa kansanedustaja
Timo Harakka nosti esiin tärkeän kysymyksen, korkovähennyssäädökset, joihin jäi kiin-
teistöyhtiöiden osalta porsaanreikä. Tässä yhteydessä edustaja Harakka totesi, että minis-
teri Toivakkahan todisti sen olemassaolon perustamalla kiinteistösijoitusyhtiön Belgiaan.
Ministeri Toivakka tässä keskustelussa kiisti olleensa mukana kiinteistöyhtiössä ja totesi,
että hän ei ole ollut minkäänlaisissa järjestelyissä mukana. Nyt on kuitenkin käynyt ilmi,
että edustaja Harakan tiedot pitävät paikkansa.

Arvoisa puhemies! Haluaisin kysyä ministeri Toivakalta: miten haluatte tänään kom-
mentoida asiaa?

16.09 Ulkomaankauppa-  ja  kehitysministeri  Lenita  Toivakka (vastauspuheenvuo-
ro): Arvoisa puhemies! Todellakin kävimme tärkeästä asiasta keskustelua, ja tuossa kes-
kustelun kuluessa kerroin sen asian, että vuonna 2007 perheyhtiö perusti holdingyhtiön,
jossa itse olin hallituksen jäsenenä. Mutta se, mitä tuossa keskustelussa tai itse asiassa
omassa puheenvuorossani halusin tuolloin kertoa, on se, että en ollut missään vaiheessa
operatiivisessa toiminnassa mukana, en tekemässä päätöksiä tämän yhtiön perustamisesta.
Mutta se, mitä haluan tässä vaiheessa nyt teille kertoa, arvoisa edustaja ja kaikki kansan-
edustajakollegani, on, että ymmärrän toki sen, että ollessani yhtiön hallituksessa jäsenenä
kannan kokonaisvastuuta yhtiön toiminnasta, mutta tässä operatiivisessa päätöksessä liit-
tyen tämän yhtiön perustamiseen en ole ollut mukana. Siitä tämä puheenvuoroni, jonka
tiistaina täällä salissa käytin.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.1



Pöytäkirjan asiakohta PTK 45/2016 vp
16.10 Antti Lindtman sd (vastauspuheenvuoro): Arvoisa rouva puhemies! Tämä oli to-
dellakin tärkeä keskustelu, joka tässä käytiin. Verovälttelyn kitkeminen on tärkeä asia, ja
on erityisen tärkeää, että kaikki tekevät tässä oman osansa. On tärkeää isänmaan edun kan-
nalta, että hallitus on aktiivinen tässä asiassa, ja erityisen tärkeää, että yksittäiset ministerit
omalla esimerkillään osoittavat, että puheet ja teot ovat yhtä.

Arvoisa puhemies! Haluaisin kysyä vielä kerran ministeri Toivakalta, että nyt kun on
käynyt ilmi, että se, mitä täällä tiistaina edustaja Harakka totesi, pitää paikkansa, että te
olitte hallituksen jäsenenä tässä yhtiössä, kun tämä yhtiö perustettiin, niin onko jotain, mitä
haluatte sanoa eduskunnalle, ja onko jotain, mitä haluatte sanoa edustaja Harakalle.

16.11 Ulkomaankauppa-  ja  kehitysministeri  Lenita  Toivakka  (vastauspuheenvuo-
ro): Tässä yhteydessä haluan ensinnäkin sanoa sen, kuten olen edustaja Harakalle jo aikai-
semmin sanonut, että minä pyydän anteeksi ja pyydän koko eduskunnalta anteeksi sopima-
tonta kielenkäyttöäni täällä eduskunnassa tässä puheenvuorossani. Haluan myös kertoa
sen, että olen pahoillani ja pyydän anteeksi sitä, että puheestani on moni saanut väärän kä-
sityksen siitä, mikä on roolini tässä yhtiössä, joka perustettiin, ja ylipäätänsä yrityksessä.
Mutta sen haluan myös sanoa, että operatiivisessa toiminnassa, kuten silloin sanoin, en ole
ollut mukana vuoden 2005 jälkeen, jolloin lopetimme kauppiaana. Siinä mielessä tässä
päätöksenteossa en ole mukana, mutta haluan vilpittömästi pyytää anteeksi, kuten äsken
asian ilmaisin.

16.12 Antti Rinne sd (vastauspuheenvuoro): Arvoisa puhemies! Hienoa, että ministeri
Toivakka on valmis pyytämään anteeksi eduskunnan edessä sekä käytöstään että asiasisäl-
töään. Se on hyvä asia. Kuitenkin haluaisin täsmentää nyt, arvoisa ministeri, teidän puhet-
tanne. Haluaisin kuulla vielä tarkemmin tuosta osakeyhtiöstä, että olenko ymmärtänyt nyt
oikein, että te olette ollut osakeyhtiön hallituksen jäsen ja että teidän olisi pitänyt olla ai-
nakin tietoinen siitä, jos ette ole päätökseen osallistunut, että tämmöinen yhtiö on perustet-
tu. Tämän haluaisin tietää.

16.12 Ulkomaankauppa-  ja  kehitysministeri  Lenita  Toivakka (vastauspuheenvuo-
ro): Arvoisa puhemies! Olen siis ollut tämän yhtiön hallituksen jäsen vuoteen 2008 saak-
ka. Yhtiö perustettiin 2007. Yhtiön perustaminen liittyy operatiiviseen toimintavaltaan.
Tätä operatiivista toimintavaltaa käytti yhtiön toimitusjohtaja, ja itse en ole ollut missään
vaiheessa tämän yhtiön operatiivisessa toiminnassa tai päätöksenteossa mukana, en sen
vuoden 2005 jälkeen, jolloin lopetimme kauppiaana.

16.13 Johanna Ojala-Niemelä sd (vastauspuheenvuoro): Arvoisa rouva puhemies! Pa-
naman paljastukset kertovat karua kieltä veroparatiisien ja veronkierron suuruusluokasta
kansainvälisessä järjestelmässä. Valitettavasti tämä ilmiö on ulottanut lonkeronsa Suo-
meen asti. Viime päivinä olemme saaneet kuulla paitsi suomalaisten yhtiöiden veroparatii-
siyhteyksistä myös kansalaisten osalta tästä menettelystä. Monesti tätä toimintaa harjoite-
taan tytäryhtiöiden eli holdingyhtiöiden kautta, joilla ei ole juurikaan työntekijöitä tai var-
sinaista liiketoimintaa. 

On selvää, että veroparatiisien vastainen taistelu ei ole helpoin mahdollinen tehtävä.
Yhtä selvää on, että taistelu kannattaa ja siinä pärjätään, jos poliittista tahtoa on. Onko sitä
vai eikö sitä ole? Nyt, kun koko maailma ja Eurooppa on herännyt tähän epäkohtaan ja on
2



Pöytäkirjan asiakohta PTK 45/2016 vp
momentum, aika toimia, niin kysyn teiltä, pääministeri Sipilä, mitä aiotte tehdä veropara-
tiisien kitkemiseksi. Tällä toiminnalla murennetaan (Puhemies koputtaa) hyvinvointiyh-
teiskuntamme pohja.

16.14 Pääministeri Juha Sipilä (vastauspuheenvuoro): Arvoisa puhemies! Niin kuin
täällä on useaan kertaan todettu, hallitus tekee kaikkensa tämän asian kitkemiseksi. Me
voimme tehdä monella rintamalla toimia kansallisesti. Nyt meillä on menossa EU:ssa usei-
ta toimia, joihin Suomi positiivisesti vaikuttaa, mutta kyllä tämä on myöskin arvovalinta-
kysymys sekä kansalaisilta että yhtiöiltä, miten toteutetaan sitä verotuksen pääperiaatetta,
että verot maksetaan sinne, missä tulos syntyy.

16.15 Paavo Arhinmäki vas (vastauspuheenvuoro): Arvoisa rouva puhemies! Pääminis-
teri Sipilä on toivonut positiivisuutta keskustelussa, ja nostan yhden positiivisen asian al-
kuun esille. Teidän hallituksessanne ainakin kahdella ministerillä on kokemusta veropara-
tiisiyhtiöistä, ja tämä toivon mukaan helpottaa työtänne nyt, kun olette luvanneet puuttua
tähän veroparatiisitoimintaan.

Arvoisa rouva puhemies! Tiistaina, kun täällä keskusteltiin, ministeri Toivakka samassa
noin minuutin pituisessa puheenvuorossa antoi toisaalta väärää tietoa eduskunnalle ja sa-
massa puheenvuorossa syytti vielä kahdesti kansanedustajaa valehtelusta. Tämä on nostat-
tanut hyvin paljon tunteita, kun tiedetään, että aikaisemminkin ministeriaitiosta on tämän
hallituksen aikana annettu väärää tietoa. Kysymykseni kuuluukin, pääministeri Sipilä: mi-
ten te nyt toimillanne palautatte tavallisten ihmisten uskon politiikkaan niin, että siihen,
mitä ministeri sanoo, voidaan luottaa, ettei kansalaisten tarvitse joka kerta epäillä, pitääkö
se, mitä ministeriaitiossa sanotaan, paikkansa?

16.16 Pääministeri Juha Sipilä (vastauspuheenvuoro): Arvoisa puhemies! Tässä kärjek-
käässä eduskuntaväittelyssä on ainakin osittain ymmärretty väärin, mitä tässä perustami-
sesta päättämisessä on käytännössä tehty. Edustaja Harakka totesi, että ministeri Toivak-
kahan todisti sen olemassaolon perustamalla kiinteistöyhtiön Belgiaan, ja ministeri Toi-
vakka kiistää sen, että hän olisi henkilökohtaisesti ollut sitä perustamassa. Tämä on kai nyt
se asian ydin, mistä keskustelemme. Ministeri Toivakka ei ole kiistänyt missään vaihees-
sa, etteikö hän ole ollut tämän suomalaisen yhtiön hallituksen jäsen ja sitä kautta juridisesti
vastuussa tästä kysymyksestä. Hän on tämän todennut tämän päivän keskustelun perusteel-
la jo syksyllä, kun tämä asia aikaisemmin oli esillä. Eli minä toivon, että me kaikki pys-
tymme käsittelemään tämänkin asian pragmaattisesti. Se on selvä asia, että sen, mitä täältä
sanotaan, pitää pitää paikkansa, vaikka välillä tämä keskustelu meillä on kiivastakin. 

16.17 Li Andersson vas (vastauspuheenvuoro): Arvoisa puhemies! Pääministeri on ai-
van oikeassa siinä, että tämä on arvovalintakysymys, ja kyllä hallituksella on erittäin kova
näytön paikka, mitä tulee sen todistamiseen, että hallitus myöskin suhtautuu vakavuudella
verovälttelyyn ja veroparatiiseihin. Ministerit ovat jo kahdesti puhuneet muunneltua to-
tuutta eduskunnalle, ja molemmilla kerroilla se on liittynyt juuri verovälttelyyn. Arvoisa
pääministeri Sipilä, milloin tämä hallitus aikoo ryhtyä konkreettisiin tekoihin tämän ongel-
man kitkemiseksi? Milloin tuotte toimenpideohjelman harmaan talouden torjumiseksi
eduskuntaan, ja tuleeko se myöskin sisältämään esityksiä laillisen verovälttelyn eli aggres-
siivisen verosuunnittelun suitsimiseksi?
3



Pöytäkirjan asiakohta PTK 45/2016 vp
16.18 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Mehän kävimme hyvän keskustelun tiistaina kahdesta kokonaisuudesta, ensim-
mäinen harmaa talous ja toinen verovälttely, ja siinä keskustelussa me kävimme seikkape-
räisesti läpi ne toimet, joita hallitus on tehnyt ja tekee. En niitä tässä vaiheessa toista, mutta
harmaan talouden puolella, josta myös vastaa sisäministeri Orpo, on kuusi toimenpidettä ja
sitten veron kiertämisen ja aggressiivisen verosuunnittelun kohdalla myös kuusi toimenpi-
dettä. Tässä jälkimmäisessä — josta varmasti keskustelu jatkuu nimenomaan Panama
Leaksin takia — meidän keskeisistä toimintakentistämme, joissa me tällä hetkellä olemme
etunenässä, yksi on OECD ja 15 BEPS-toimenpidettä ja toinen on Euroopan unioni ja ni-
menomaan siinä kokonaisuudessa ATAD-direktiivi, jossa on viisi keskeistä toimenpidet-
tä. Tässä olemme etunenässä.

16.19 Matti  Vanhanen  kesk  (vastauspuheenvuoro): Arvoisa puhemies! Näissä viime
viikkojen ja viime kuukausien keskusteluissa on tullut se mielikuva, että tähän veroparatii-
sitoimintaan ollaan vasta nyt heräämässä. Muistan itse vuodelta 2009 erään huippukoko-
uksen — finanssikriisiajoilta — jolloin käytiin syvää keskustelua siitä, millä tavalla saa-
daan päättymään eurooppalaisten pankkien yhteistyö niiden veroparatiisimaiden kanssa,
jotka eivät suostu yhteistyöhön. Ja sen jälkeen on tehty valtavan paljon kansainvälistä yh-
teistyötä tämän ongelman kitkemiseksi. Oikeastaan kysyn valtiovarainministeriltä: mitkä
näette nyt vielä, ikään kuin sopimattomien asioiden jälkeen, lisäaskelina, jotka pitää kyetä
ottamaan?

16.20 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Todellakin meillä on EU:ssa tällä hetkellä tammikuussa ulos tullut kokonaisuus
veronkierron vastaisesta toimenpidepaketista, ja siinähän on viisi keskeistä aloitetta: 1) eh-
dotus verojen kiertämisen estämistä koskevaksi direktiiviksi, joka kulkee nimellä ATAD;
2) suositus verosopimukseen liittyvistä kysymyksistä; 3) ehdotus direktiiveiksi, joilla pan-
naan täytäntöön G20-ryhmän ja OECD:n maakohtainen raportointijärjestelmä; 4) tiedon-
anto ulkoisesta strategiasta; 5) komission yksiköiden valmisteluasiakirja, jossa esitetään
tarkempi analyysi näiden aloitteiden tueksi.

Toki käymme myös keskustelua tämän lisäksi vaikkapa maakohtaisista mustista listois-
ta ja julkisesta raportoinnista, ja Suomi tulee olemaan tässä keskustelussa etunenässä. Jos
ja kun pääomat tässä maailmassa ja Euroopassa liikkuvat vapaasti, se tarkoittaa myös sitä,
että tietojenvaihtoa tällä saralla pitää parantaa, jotta verotuloja voidaan kerätä.

16.21 Timo Harakka sd (vastauspuheenvuoro): Arvoisa rouva puhemies! En ollut aiko-
nut käyttää tässä keskustelussa puheenvuoroa, sillä nämä kaksi päivää ovat olleet hyvin
raskaita, mutta on pakko puuttua, koska toisin kuin pääministeri Sipilä sanoi, ministeri Toi-
vakka ei tuossa tiistain puheessaan maininnut sitä, että hän oli tämän yhtiön hallituksen jä-
sen. Hän korosti silloin, että hän ei ollut operatiivisissa tehtävissä, ja hän on korostanut tätä
myöskin tänään, vaikka se ei ole lainkaan olennaista tässä asiassa.

Osakeyhtiölain 6 luvun 17 §:ssä rajataan toimitusjohtajan eli operatiivisen johdon val-
taa. Toimitusjohtaja ei voi yksin perustaa yhtiötä, vaan siihen tarvitaan hallituksen päätös
tai vähintään tietoisuus. Vain hallituksen jäsen on se, joka oikeasti perustaa yhtiön halli-
tuksena. Näin ollen tässä koko ajan mennään epäolennaisuuteen ja siihen, että hän ei vie-
4



Pöytäkirjan asiakohta PTK 45/2016 vp
läkään tunnusta tässä reilusti sitä vastuuta, joka hänelle kuuluu, ja olen siitä hyvin pahoil-
lani.

Puhemies Maria Lohela: Tästä ei kukaan löytänyt kysymystä.

16.22 Ben Zyskowicz kok (vastauspuheenvuoro): Arvoisa rouva puhemies! Verorikos-
konnan arin paikka on hänen lompakkonsa. Tältä kannalta on äärimmäisen tärkeätä, että se
rikoshyöty, joka vero- tai muulla talousrikoksella tai vaikka huumerikoksella on saatu,
pystytään saamaan takaisin yhteiskunnalle. Tältä kannalta erittäin tärkeä oli se hallituksen
esitys, jossa suomalaiseen oikeusjärjestelmään tuodaan rikoshyödyn takaisinsaannissa
poikkeuksellisissa tilanteissa niin sanottu käännetty todistustaakka. Eli syyttäjän ei tarvit-
se pystyä kaikissa tilanteissa osoittamaan, mistä se omaisuus on rikolliselle tullut, vaan ri-
kollisen pitää osoittaa, että se on laillisesti hankittu. Tämä hyväksyttiin eduskunnassa tiis-
taina. Valitettavasti kukaan — yksikään — opposition edustaja, joka täällä sanoo, että hal-
litus ei ole tehnyt mitään, ei ollut tuolloin paikalla. Kysyn ministeri Lindströmiltä: tiedät-
tekö, milloin tämä tärkeä uudistus tulee voimaan?

16.23 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Edustaja Zyskowicz osuu asian ytimeen. Nimenomaan näillä käytännön toi-
menpiteillä päästään puuttumaan tähän. Rikoshyödyn menettäminen on iso asia. Ja ihan
totta: tällä pannaan nyt sitten täytäntöön tämä EU-direktiivi tästä rikoshyödyn jäädyttämi-
sestä ja tuomitsemisesta menetetyksi. Mutta sitten lisättiin tämä säännös tästä käännetystä
todistustaakasta, ja se on erittäin merkityksellinen ennen muuta näitten talousrikosten tut-
kinnassa. Kuten lakivaliokunta on mietinnössään todennut, käännetyllä todistustaakalla
voidaan puuttua nykyistä tehokkaammin tilanteisiin, joissa ryhdytään peittelemään rikos-
hyödyn jälkiä ja omaisuuden alkuperää siirtämällä sitä monimutkaisten järjestelyjen avul-
la esimerkiksi veroparatiiseihin. Kysyitte, koska tämä tulee voimaan. Niin pian kuin mah-
dollista, on vastaukseni. (Ben Zyskowicz: Hyvä!)

16.24 Eero Heinäluoma sd (vastauspuheenvuoro): Arvoisa puhemies! Todellakin, eläm-
me vaikeita aikoja taloudellisesti, ja se tarkoittaa sitä, että monesta joudutaan tinkimään.
Tämä ulottuu niin lapsiperheisiin, eläkeläisiin kuin työttömiinkin, ja on aika kovia leik-
kauksia eduskunta osaltansa viime vuoden aikana ja tänä vuonnakin päättänyt. Silloin tu-
lee tietysti iso kysymys, miten verot kootaan niin, että kaikki ovat mukana verojen mak-
sussa — ettei käy niin, että sitten kun osa välttää, taakka muodostuu niille, jotka maksavat,
entistä kohtuuttomammaksi. Ja tämähän kiinnostaa kansalaisia.

Nyt olen vähän hämilläni tämän keskustelun johdosta kuunneltuani ministereiden vas-
tauksia ja myös, pääministeri Sipilä, teidän vastaustanne: miten te suhtaudutte ministeri
Toivakan lausuntoihin sekä tiistaina että tänään täällä. Siis onko tässä teidän mielestänne,
pääministeri Sipilä, hallituksella aihetta ehkä kertaalleen vielä vetäytyä ja miettiä tämä hal-
lituksen linja myös omien ministereidensä osalta suhteessa siihen, miten verojen kanssa
toimitaan?

16.25 Pääministeri Juha Sipilä (vastauspuheenvuoro): Arvoisa puhemies! Tässä ei ole
kyllä mitään epäselvää, etteikö hallitus toimisi ja tekisi kaikkensa sen eteen, että verojen
kertymä on niin suuri kuin mahdollista. Siinä työssä harmaan talouden torjunta ja esimer-
5



Pöytäkirjan asiakohta PTK 45/2016 vp
kiksi sen estäminen, että veroparatiisiyhtiöitä käytetään verojen välttelyyn, on keskiössä.
Teemme kaikkemme siinä EU-tasolla ja kansallisella tasolla ja tulemme myöskin valtion
omistajaohjausstrategian julkistamisessa osoittamaan sen, kuinka me teemme myöskin
valtionyhtiöistä esimerkin näissä toiminnoissa.

Se, mitä täällä ministeri Toivakka on sanonut tiistaina, minusta on aika tarkkaan käsitel-
ty. Tässä on puolin ja toisin ymmärretty asiaa osin väärin, ja ministeri Toivakka on selkeäs-
ti sanonut sen, (Paavo Arhinmäki: Mikä on toinen puoli?) että hän on juridisesti vastuussa
tästä päätöksestä, vaikka se ei tullut juuri tässä vastauksessa tiistaina esille. Mutta hän on
kertonut sen tänään, hän on kertonut myöskin syksyllä, että hän on juridisesti vastuussa
päätöksistä.

Kysymyksen käsittely päättyi.
6


