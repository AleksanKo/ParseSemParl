















































DEM7D34.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.3. Suullinen kysymys vuoden 2020 talousarvioesityksen vaikutusarvioista (Kai Mykkä-
nen kok)

Suullinen kysymys SKT 62/2019 vp

Suullinen kyselytunti

Puhemies Matti Vanhanen: Seuraava kysymys, edustaja Mykkänen.

Keskustelu

16.25 Kai Mykkänen kok: Arvoisa puhemies! Monimutkaisten asioiden päätöksenteko
on syytä tehdä arvioidun tiedon pohjalta, ei mututuntumalla. Tästä olemme toivottavasti
samaa mieltä. Hallituskin on jo hallitusohjelmassaan antanut kansalaisille lupauksen tieto-
pohjaisesta politiikasta. Te sitouduitte — sanalla sanoen sitouduitte — tietopohjaisen po-
litiikan tekoon sekä systemaattiseen vaikutusarviointiin kaikessa valmistelussanne. No,
tällä viikolla on käynyt ilmi, että riippumattomien eduskunnan tietopalvelun asiantuntijoi-
den mukaan teidän ensi vuoden talousarvionne laskee Suomen työllisyyttä 5 000 hengellä.
[Paavo Arhinmäen välihuuto] Siis teidän tekemänne esitykset vähentävät täytettyjen työ-
paikkojen määrää, työllisten määrää, Suomessa. Suomen työllisyys olisi siis ensi vuonna
parempi, jos ette olisi tehneet mitään. Kysyn nyt teiltä: onko teidän mielestänne asiallista,
että teidän ministerinne teilaavat eduskunnan tietopalvelun riippumattomat laskelmat mu-
tutuntumalla? Ymmärrykseni mukaan teidän hallituksenne omat ministeriöt käyttävät näi-
tä samoja arviointimenetelmiä. [Puhemies koputtaa] Pääministeri Rinne, ettekö luota siis
itse kehumaanne tutkittuun tietoon, riippumattomiin laskelmiin? Onko teillä varaa sivuut-
taa tutkittuun tietoon perustuva esitys olankohautuksella, kun omat vaikutusarvioidut työl-
lisyyspäätöksenne puuttuvat, [Puhemies koputtaa] tai itse asiassa ne ovat työpaikkoja pois-
tavia?

Puhemies Matti Vanhanen: Noudatetaan minuutin aikarajaa.

16.27 Pääministeri Antti Rinne (vastauspuheenvuoro): Arvoisa puhemies! Politiikka on
arvovalintoja. [Oikealta: Työttömiä lisää! — Sari Sarkomaa: Kova arvovalinta: työttömiä
lisää!] Tämän hallituksen arvovalinta on se, että poistetaan suomalaisesta yhteiskunnasta
eriarvoisuutta — poistetaan suomalaisesta yhteiskunnasta eriarvoisuutta. Sen eriarvoisuu-
den taustalla ovat monessa suhteessa toimeentuloihin liittyvät vaikeudet. Tämä hallitus
nostaa 20 eurolla — joka sinällään ei ole hirveän iso raha, mutta näille ihmisille iso raha —
työttömyysturvan peruspäivärahan tasoa ja perusturvan tasoa noin laajasti ottaen, ja se on
se laskennan peruste, joka myös valtiovarainministeriössä todetaan, että vaikuttaa työlli-
syyteen laskennallisesti negatiivisesti. Mutta, edustaja Mykkänen, voin vakuuttaa teille,
 Tarkistettu
4.0



Pöytäkirjan asiakohta PTK 68/2019 vp
että ensi keväänä ja viimeistään elokuussa [Leena Meri: Vasta!] te tulette yllättymään siitä,
minkä määrän laskettuja työpaikkoja, lisättyä työllisyyttä tämä hallitus tulee viemään
eteenpäin. [Ben Zyskowicz: Sitä odotellessa!]

Puhemies Matti Vanhanen: Pyydän nyt niitä edustajia, jotka haluavat esittää lisäkysy-
myksen, varaamaan sen painamalla V-painiketta ja nousemalla seisomaan.

16.28 Kai Mykkänen kok (vastauspuheenvuoro): Arvoisa puhemies! On aivan totta, mitä
pääministeri sanoi, että tulen yllättymään, jos ensi keväänä hallituksen esitys todella vii-
mein sisältää vaikutusarvioidut kymmenientuhansien työpaikkojen lisäykset. Mutta yllä-
tyn erittäin mielelläni silloin, jos näin tapahtuu.

Valitettavasti ette kuitenkaan varsinaisesti vastannut siihen kysymykseen, että ettekö te
luota tutkittuun tietoon. Ette luota siihen, mitä ekonomistit laskevat tietopalveluissa, ja
onko tämä sitten jotenkin eri luotettavuustasoa kuin ministeriöiden laskelmat, vai teettekö
te ne ensi kevään päätöksetkin mututuntumalla? Silloin en ylläty niinkään.

Nyt on kuitenkin myös niin, että vetoatte aina tähän eriarvoisuuskysymykseen, joka on-
kin erittäin tärkeä, mutta katsokaa siinäkin tietopalvelun laskelmia. On kaksi tapaa vähen-
tää eriarvoisuutta Suomessa: Joko voidaan lähteä siitä, että nostetaan kädet pystyyn työt-
tömyyden kanssa ja yritetään auttaa heikoimmassa asemassa olevia, jotka ovat työttömyy-
den varassa. On aina tärkeätä, että Suomessa on kohtuullinen sosiaaliturva, ja sitä ei ku-
kaan ole poistamassa. Mutta toinen tapa on se, että yritetään saada suurtyöttömyys poistet-
tua. Niin on tehty Ruotsissa ja Tanskassa, ja me haluamme siihen kelkkaan mukaan. [Pu-
hemies koputtaa] Ihmisten on voitava elää säällistä elämää omalla työllään. Oletteko eri
mieltä tästä? [Paavo Arhinmäki: Eli haluatte leikata työttömyysturvaa!]

16.29 Pääministeri Antti Rinne (vastauspuheenvuoro): Arvoisa puhemies! Olin todella
pettynyt kokoomuksen vaihtoehtobudjettiin. Se piti sisällään merkittäviä määriä leikkauk-
sia työttömien turvaan. [Välihuutoja kokoomuksen ryhmästä] Se piti sisällään myös työt-
tömien eläkkeitten leikkauksen totaalisesti tulevaisuudessa ansioturvan piirissä olevien ih-
misten osalta. Olin todella pettynyt siihen linjaan, jonka kokoomus nosti esille vaihtoehto-
budjetissaan kertoen aivan toista politiikkansa sisällöstä. Nyt on tosiasia se, että paljastitte
oman kovan oikeistolaisen luonteenne. Se on selvä asia.

Mutta, arvoisa puhemies, on olemassa arvoja, jotka vaikuttavat politiikan tekoon sillä ta-
valla, että kun teidän vaihtoehdossanne verotuksen keventämisen kautta pienituloiset me-
nettävät 200 euroa vuodessa ja isotuloiset lisäävät tulojaan 1 000 euroa vuodessa, samaan
aikaan hallituksen toimenpiteet menevät päinvastoin, niin että alimmat tulodesiilit saavat
merkittävästi lisää ja ylimmät tulodesiilit eivät. Tämän hallituksen politiikka on oikeuden-
mukaista ja tuloeroja tasaavaa suomalaisessa yhteiskunnassa.

16.30 Markku Eestilä kok (vastauspuheenvuoro): Arvoisa puhemies! Kansalaiset kyse-
levät ainakin minulta aika usein, miksi te ette siellä eduskunnassa keskustele siitä, mitenkä
saadaan enemmän rahaa, vaan keskustelette vain aina siitä, kenelle ja kuinka paljon anne-
taan rahaa. Jotenkin tulee mieleen vanha sanonta, että menestykseen ei ole reseptiä mutta
menestymättömyyteen on: halu miellyttää kaikkia. Te olette nyt lähteneet kyllä miellyttä-
mään kansalaisia, ja aivan järkeviinkin kohteisiin te jaatte helikopterirahaa, jota ei ole ole-
massa. Milloinka te tulette tämän eduskunnan saliin ja esittelette ne työllisyystoimet, joilla
2



Pöytäkirjan asiakohta PTK 68/2019 vp
sitä rahaa oikeasti hankitaan ja vientiä edistetään ja nostetaan bruttokansantuotetta? Arvoi-
sa pääministeri, milloinka me saamme tämän työryhmän esityksen tänne saliin keskustel-
tavaksi?

16.31 Pääministeri Antti Rinne (vastauspuheenvuoro): Arvoisa puhemies! Työllisyy-
teen liittyvät esitykset ovat tulossa sen aikataulun mukaisesti, mitä hallitusohjelmassa on
todettu. Ensi keväänä kehysriihessä käydään läpi erityisesti paikalliseen sopimiseen ja
työttömyysturvan kehittämiseen liittyviä asioita, ja sitten on elokuussa ne noin 30 000 pää-
tösperusteista lisätyöpaikkaa. Se on se, mitä hallitus on luvannut, ja sen mukaan me tulem-
me toimimaan. [Oikealta: Siinäkö kaikki?]

Arvoisa puhemies! On äärimmäisen tärkeätä, että kyetään nyt korjaamaan eläkeläisten,
työttömien, lapsiperheiden asemaa tässä yhteiskunnassa, ja sitä tämän hallituksen politiik-
ka todella tarkoittaa. Me olemme tavanneet varmaan vähän erilaisia ihmisiä siellä toreilla
ja turuilla. Minä olen tavannut niitä eläkeläisiä, jotka kertovat, että joutuvat miettimään, os-
tavatko lääkkeitä vai ruokaa. [Sanna Antikainen: Missä vappusatanen?] Minä olen tavan-
nut lapsiperheitä, jotka joutuvat miettimään, voiko lasta päästää harrastuksiin, sen takia,
että perheellä ei ole rahaa. Näitten ihmisten asemaa tämä hallitus nyt korjaa. [Sari Sarko-
maa: Millä tavalla, kun ei tule työpaikkoja?] 

16.32 Jussi Halla-aho ps (vastauspuheenvuoro): Arvoisa puhemies! Työllisyysaste on
tärkeä indikaattori, mutta ainoana onnistumisen mittarina se on hiukan vaarallinen. Vähin-
tään yhtä tärkeä kysymys on se, tulevatko ihmiset toimeen sillä palkalla, joka heille työstä
maksetaan. Yksi ongelma on palkkojen polkeminen, kuten Postin tapauksessa. Toinen on-
gelma on osa-aikaisen työn lisääntyminen. Jos henkilö tekee työtä muutaman tunnin vii-
kossa, hän on paperilla työllinen mutta suuri osa hänen toimeentulostaan muodostuu tulon-
siirroista, eikä tämä ole julkisen talouden kannalta kestävää. Huoli on se, että kun hallitus
on sitonut — kaiketi — menonlisäyksiä kasvavaan työllisyysasteeseen, hallituksella on
kiusaus nostaa työllisyysastetta kikkailulla, kuten edistämällä halpatyötä tai palkkatuella.
[Paavo Arhinmäki: Vastustaako perussuomalaiset palkkatukea?] Kysynkin: miten tämä
sosialistihallitus aikoo torjua halpatyömarkkinoiden syntyä? — Kiitos.

16.33 Pääministeri Antti Rinne (vastauspuheenvuoro): Arvoisa puhemies! Korjaan heti
ensimmäisen virheen tuossa puheenvuorossa. Tämän hallituksen pysyvät menonlisäykset
rahoitetaan valtaosiltaan pysyvillä tulonlisäyksillä. [Timo Heinonen: Velalla!] 730 miljoo-
naa euroa veroja, 200 miljoonaa euroa uudelleenkohdennuksia pysyvistä menoista. Tämä
on hallituksen todellinen rahoituspohja niille pysyville menonlisäyksille, jotka ovat 1 230
miljoonaa euroa. Nämä on hoidettu siis yli 75-prosenttisesti pysyvillä tulonlisäyksillä. 

Sitten haluan sanoa teille, arvoisa edustaja Halla-aho, että oleellista on se, että tämä työ-
ehtosopimusshoppailu, joka nyt tällä hetkellä vaikuttaa esimerkiksi Postissa, saadaan kit-
kettyä suomalaisesta yhteiskunnasta. Toivon todellakin, että kun hallitus tulee tekemään
näihin asioihin liittyviä esityksiä, te tuette niitä esityksiä tavalla, joka poikkeaa teidän tah-
totilastanne Euroopan parlamentissa. [Vasemmalta: Juuri näin!] Haluan myöskin todeta
sen, että tämän hallituksen tärkeitä asioita on myös se, että osa-aikatyötä ei tässä yhteis-
kunnassa lisätä, vaan me haluamme lisätä vakituisia, pysyviä, täysaikaisia työsuhteita sen
työllistämispolitiikan kautta, jota tämä hallitus tulee tekemään.
3



Pöytäkirjan asiakohta PTK 68/2019 vp
16.34 Peter Östman kd (vastauspuheenvuoro): Arvoisa puhemies! Ensimmäisessä vas-
tauksessanne vastasitte edustaja Mykkäsen hyvään kysymykseen, että politiikka on arvo-
valintoja. Kysyn: onko se sitten arvovalinta, että hallitus ei luota tutkittuun tietoon, jos tie-
to paljastaa, että hallituksen politiikka johtaa työpaikkojen vähenemiseen? Arvoisa päämi-
nisteri, muistan, kun viime kaudella olimme samassa oppositiorintamassa, miten te usein
muistutitte ja moititte silloista hallitusta, jos he eivät luottaneet tutkittuun tietoon. [Arto Sa-
tonen: Aivan!] Ettekö te nyt luota tutkittuun tietoon? Vai luotatteko te mututuntumaan?
[Pia Viitanen: Kristillisten mielestä ei voi parantaa sosiaaliturvaa!]

16.35 Pääministeri Antti Rinne (vastauspuheenvuoro): Arvoisa puhemies! Sanotaan nyt
selvästi: Hallituksen politiikka perustuu tutkittuun tietoon. Kyllä me tiedämme, että sekä
valtiovarainministeriön laskelmien mukaan että eduskunnan tietopalvelun laskelmien mu-
kaan käytettävissä olevilla laskentapohjilla näyttää siltä, että 20 euroa kuukaudessa lisää
perusturvaan, perustyöttömyysturvaan tai perusturvaan kokonaisuudessaan, tarkoittaa las-
kennallisesti sitä, että 5 000 työpaikkaa häviää. Mutta kysymys on siitä, että näiden ihmis-
ten toimeentulon ja hyvinvoinnin takia tarvitaan tämä tulonlisäys, ja se on hallituksen po-
litiikkaa. [Ben Zyskowicz: 5 000 ihmistä menettää työnsä!]

16.36 Juhana Vartiainen kok (vastauspuheenvuoro): Arvoisa puhemies! On todella tär-
keää, että keskustelu pysyy tässä tietopohjaisessa politiikassa, josta lähdettiin liikkeelle.
Arvoisa pääministeri, jos te niitä laskelmia tutkisitte tarkemmin, niin te huomaisitte, että
kokoomuksen varjobudjetin toimet pitävät tulonjaon samanlaisena kuin teidän esityksen-
ne eivätkä lisää köyhyysastetta.

Panin kyllä aika murheellisena merkille, miten keskustelussa ja myöhemmin yleisem-
mässä keskustelussa jopa opetusministeri Andersson väheksyi sitä, miten hyvin koulutetut
ekonomistit tässäkin talossa meidän omassa tutkimusyksikössämme tekevät työtään niillä
menetelmillä, parhailla menetelmillä, joita pätevät ihmiset osaavat. Ministeri Andersson,
olisiko itse asiassa paikallaan pyytää anteeksi eduskunnan tietopalvelun pätevältä henkilö-
kunnalta heidän työnsä näin halveksivaa väheksymistä?

16.37 Opetusministeri Li Andersson (vastauspuheenvuoro): Arvoisa puhemies! Poli-
tiikka on, kuten pääministeri totesi, arvovalintoja, mutta se on myöskin järkivalintoja. Jos
katsoo tämän hallituksen työllisyyspolitiikkaa, niin yhtenä keskeisenä osana on myöskin
se, että me panostamme suomalaiseen koulutukseen, koska nähdään, että koulutus ja osaa-
minen ovat parasta työllisyyspolitiikkaa, mitä tässä maassa voi tehdä, ja luotan siihen, että
meillä on kokoomuksen tuki, kun me näitä panostuksia teemme. [Ben Zyskowicz: Kuka
niitä on arvostellut?]

Minä en ole koskaan aliarvioinut eduskunnan tietopalvelua. He tekevät äärimmäisen tär-
keää työtä. Mutta kokoomuksen eduskuntaryhmänkin on syytä huomioida se, että näissä
arvioinneissa ei arvioida koko budjetin työllisyysvaikutuksia vaan tarkastellaan lähinnä
vero- ja sosiaalietuusmuutoksia. Se tarkoittaa sitä, että kaikkien meidän mielestä tarpeelli-
set, kauan kaivatut koulutus- ja osaamispanostukset eivät näy näissä työllisyysarvioinneis-
sa siitä huolimatta, että varmaan kokoomuksenkin ryhmä tukee meitä meidän arvioinnissa
siitä, että nämäkin panostukset ovat työllisyyden kannalta aivan keskeisen tärkeitä.
4



Pöytäkirjan asiakohta PTK 68/2019 vp
16.38 Maria Guzenina sd (vastauspuheenvuoro): Arvoisa puhemies! On todella tärkeää,
että näin vakavasta asiasta kun keskustellaan, niin kokoomus — olen oppinut arvostamaan
teitä totuuden puhujina — ette nyt kuitenkaan harjoittaisi älyllistä valehtelua. [Välihuutoja
kokoomuksen ryhmästä] Nimittäin näiden tietopalvelun laskelmien 5 000 työpaikan vä-
hennys on todellakin laskennallinen seuraus perusturvan nostosta. Onko perusturvan nosto
teidän mielestänne paha asia? Ehkä se teidän mielestänne on, mutta meidän mielestämme
se ei ole. Ja näissä tietopalvelun laskelmissa on disclaimeri, että ”työllisyysarvio ei ole ar-
vio koko budjetin tai vaihtoehtobudjetin työllisyysvaikutuksista”. Sen sijaan teidän vaih-
toehtobudjetissanne ”kokoomus lopettaisi eläkkeen kertymisen ansiosidonnaisesta työttö-
myysturvasta”. Tästä te löysitte 500 miljoonaan veronalennuksen. Työttömyysturva, asu-
mistuki ja toimeentulotuki: leikkaus yhteensä 600 miljoonaa euroa. [Vasemmalta: Oh-
hoh!] Ajatteletteko te ihmisiä ollenkaan? [Oikealta: Vihapuhetta!] Tässä hallitukselle ky-
symys: oletteko te sitä mieltä, että kokoomus ajattelee ihmisiä ollenkaan? [Naurua]

Puhemies Matti Vanhanen: Muistuttaisin, että tässä salissa ei yksilöitä eikä ryhmiä pu-
hutella valehtelu-nimikkeellä. [Sari Sarkomaa: Pyytäkää anteeksi! Asiatonta!]

16.39 Pääministeri Antti Rinne (vastauspuheenvuoro): Arvoisa puhemies! Tässä salissa
on erilaisilla ideologioilla varustettuja puolueita ja erilaisista lähtökohdista asioita arvioi-
via kansanedustajia, ja kyllä tässä on selkeästi iso arvoero, iso ero ajatuksissa kokoomuk-
sen ja täällä hallituksen puolella istuvien puolueitten välillä. [Vilhelm Junnila: Ääripäät!]
Hallituspuolueitten tehtävä on tällä hetkellä huolehtia siitä, että eriarvoisuus suomalaises-
sa yhteiskunnassa pienenee. Hallituspuolueet huolehtivat siitä, että tämän kansan koulutus-
taso ja osaamistaso tulevat nousemaan. Sillä me pärjäämme tulevaisuudessa. Tämä halli-
tus tekee investointeja tulevaisuuteen, ei menneisyyteen, niin kuin kokoomus haluaa tehdä. 

16.40 Kai Mykkänen kok (vastauspuheenvuoro): Arvoisa puhemies! Politiikassa ja eri-
tyisesti talouspolitiikassa on todella kyse arvovalinnoista. Mutta te ette tee arvovalintoja
vaan te teette kaikille ojentavaa jakopolitiikkaa, joka tulee kohtaantumaan esimerkiksi sii-
nä, että valitettavasti opetusministeri Anderssonin kauden päättyessä tuhat ammattikouluo-
pettajaa saa pian yt-neuvottelukirjeen, koska kertaluontoinen panostus ei sinne suinkaan
riitä. [Pia Viitanen: Montako sai teidän aikana?] Me olemme teidän kertaluonteisista pa-
nostuksistanne joutuneet pelastamaan yli puolet pysyviin panostuksiin, jotta ne olisivat ai-
toja tulevaisuusinvestointeja, joilla sitten tulee myös niitä myönteisiä vaikutuksia lopulta
työllisyyteenkin, mihin Andersson tässä viittasi. Mutta teidän hallitus ei niitä tuolla tavalla
saa aikaan. 

Pääministeri puhui rahoituskeinoista. Jos puhutaan tosiasioista, niin jokaisena vuonna te
rahoitatte lisäyksiä ennen kaikkea velalla. Myös viimeisenä vuonna valtiovarainministeriö
arvioi, että teidän velanottonne kasvaa 4 miljardiin — yli kaksinkertaiseen tästä vuodesta.
Miten te väitätte, että veroilla ne rahoitatte, kun siellä on selvästi moninkertainen määrä
velkaa verrattuna veroihin? [Puhemies koputtaa] 

Ja katsokaa sitä tietopalvelun laskelmaa: tulonjako ei heikkene meidän esityksessä, kos-
ka 26 000 ihmistä enemmän on töissä. Se on sitä parasta sosiaaliturvaa. Siitä pitää puhua.
[Välihuutoja vasemmalta] 
5



Pöytäkirjan asiakohta PTK 68/2019 vp
16.41 Valtiovarainministeri Mika Lintilä (vastauspuheenvuoro): Arvoisa puhemies!
Edustaja Mykkänen ottaa tärkeän asian esille kysymyksessään, ja tietysti hallituksen pitää
reagoida, ja hallitus reagoi. Olemme tänään antaneet budjetin täydennyksen, jossa siirtyy
20 miljoonaa opetusministeriön puolelle nimenomaan täsmäkoulutukseen, että yrityksille
pystytään kouluttamaan työvoimaa. [Sanni Grahn-Laasosen välihuuto] Tämä lisää tätä
työllisyyden ja koulutuksen liittoa, ja sitä tulee vahvistaa, ja tämä tulee jatkumaan. 

Olette kysyneet niistä työllistämistoimenpiteistä, ja hallitusohjelmassa on erittäin sel-
keä kirjaus siitä: me emme sulje mitään toimenpiteitä ulkopuolelle. Olemme koko ajan te-
kemässä niitä. Kysyitte, milloin niitä tuli. Tänään niitä tuli viimeksi.

Puhemies Matti Vanhanen: Myönnän tästä viimeisen kysymyksen edustaja Grahn-Laa-
soselle.

16.42 Sanni Grahn-Laasonen kok (vastauspuheenvuoro): Arvoisa puhemies! Erityises-
ti kun puhutaan tutkitusta tiedosta, tutkijoiden ja tutkimuksen arvostuksen toivoisi kuulu-
van opetusministerin sanoissa. Vai onko niin, että faktat kelpaavat tietopalvelusta vain sil-
loin, jos ne tukevat omaa agendaa?

Pääministeri, te puhutte paljon omissa puheenvuoroissanne sosiaalisesta oikeudenmu-
kaisuudesta. On jääkylmää politiikkaa tuoda tähän saliin sellainen budjettiesitys, joka te-
kee ensi vuonna 5 000 ihmistä työttömäksi. [Välihuutoja] Tästä meidän tänään pitäisi pu-
hua. Voin sanoa, että politiikalla on eroja. [Paavo Arhinmäki: Pitäisi ymmärtää niitä pape-
reita, joita tilaa!] Kun katsotaan vaihtoehtobudjetteja, niin huomataan: teidän budjettinne
5 000 työtöntä enemmän, meidän budjettimme 65 000 uutta työpaikkaa. [Paavo Arhinmä-
ki: Ja lehmät lentää!] Kysynkin teiltä, pääministeri: oletteko valmiita ottamaan huomioon
edes joitain näistä meidän ehdotuksistamme, jotka lisäävät työllisyyttä ja tuovat suomalai-
sille töitä?

16.43 Pääministeri Antti Rinne (vastauspuheenvuoro): Arvoisa puhemies! Edustaja
Grahn-Laasonen, teidän puheenne ei pidä paikkaansa — teidän puheenne ei pidä paikkaan-
sa. [Vasemmalta: Ei pidä!] Te kerrotte toista totuutta hallituksen työllisyyspolitiikan lin-
jasta. Siellä on laskettu vain ja ainoastaan verotuksen vaikutuksia ja perusturvan kehityk-
sen vaikutuksia tähän kokonaisuuteen, mutta kun katsotaan koko budjettia, se tarkoittaa si-
tä, että työllisyysaste tulee parantumaan hallituksen esityksellä myös. [Ben Zyskowicz:
Mistä ne luvut saa?] Äsken teidän eduskuntaryhmänne puheenjohtaja totesi, että teidän esi-
tyksenne mukaan 25 000 eduskunnan tietopalvelun laskelmien mukaan voidaan identifioi-
da sosiaaliturvan leikkausten kautta työllisyyden lisääntymiseen. Te puhutte 65 000:sta. Se
on teidän omia arvioitanne, joita ei ole todistettu millään tavalla tieteellisesti. [Välihuutoja]

Kysymyksen käsittely päättyi.
6


	2.3
	16.25
	16.27
	16.28
	16.29
	16.30
	16.31
	16.32
	16.33
	16.34
	16.35
	16.36
	16.37
	16.38
	16.39
	16.40
	16.41
	16.42
	16.43


