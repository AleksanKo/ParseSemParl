















































DEM7C02.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.12. Suullinen kysymys heikoimmassa asemassa olevien perustoimeentulon turvaamisesta 
(Sami Savio ps)

Suullinen kysymys SKT 184/2017 vp

Suullinen kyselytunti

Puhemies Maria Lohela: Seuraavaksi edustaja Savio.

Keskustelu

16.25 Sami Savio ps: Arvoisa puhemies! Hallituksen leikkauspolitiikka vaikeuttaa kaik-
kein pienituloisimpien kansalaisten pärjäämistä. Kun ihmiseltä loppuvat rahat, hän joutuu
hakemaan toimeentuloa jopa leipäjonoista. Näin tapahtui myös itsenäisyyspäivänä, ja tämä
ei ole missään tapauksessa kunniakasta satavuotiaassa sivistysvaltiossa. 

Esimerkkejä hallituksen ensi vuotta koskevista säästötoimista ovat kansaneläkeindek-
siin tehtyjen etuuksien jäädyttäminen ja asumisen hintaan vaikuttavat veronkorotukset.
Kansaneläkeindeksin jäädyttäminen on erittäin rankka, kaikkein pienituloisimpien ihmis-
ten elämää rajusti vaikeuttava talouspoliittinen toimenpide ja tarkoittaa vakavaa perustoi-
meentulon heikennystä. Hallitus tekee myös asumisen hintaan vaikuttavia veronkorotuk-
sia, kuten kiristää lämmityspolttoaineiden verotusta. 

Arvoisa puhemies! Perussuomalaisten on mahdotonta hyväksyä hallituksen toimia. Pie-
nituloisten asema on jo nyt tukala, [Välihuutoja] ja sen heikentäminen on yhä edelleen täy-
sin vastuutonta talouspolitiikkaa. Kysynkin: miten hallitus aikoo jatkossa turvata [Puhe-
mies koputtaa] heikoimpienkin suomalaisten perustoimeentulon?

16.26 Valtiovarainministeri Petteri Orpo (vastauspuheenvuoro):  Arvoisa puhemies!
Siinä mielessä tietenkin erikoinen kysymyksenasettelu, että hallitus noudattaa tasan tark-
kaan sitä finanssipolitiikan linjaa, sitä talousohjelmaa, sitä 4 miljardin säästöohjelmaa,
joka yhdessä 2,5 vuotta sitten sovittiin Smolnassa, jossa perussuomalainen puolue oli mu-
kana. [Välihuutoja] Näistä, joita luettelitte, suurin osa on siellä listalla. Valitettavaa on se,
että taloustilanne oli silloin niin heikko, että me jouduimme nämä säästöt silloin tekemään. 

Me joudumme edelleenkin pitämään näistä säästöistä valitettavasti kiinni siksi, että nyt-
kin suhdannehuipulla me jouduimme ottamaan 3—4 miljardia velkaa tänä vuonna. Ensi
vuonnakin edelleen budjetti rakennetaan 3 miljardin päälle. Meidän täytyy keskittyä ta-
louskasvuun, korkeampaan työllisyyteen, jotta useampi ihminen pääsee töihin, pystyy tur-
vaamaan omaa toimeentuloaan, ja sillä verokertymällä me pystymme auttamaan myöskin
paremmin heikoimmassa asemassa olevia. Tämä on ainut tie. 

Kysymyksen käsittely päättyi.


