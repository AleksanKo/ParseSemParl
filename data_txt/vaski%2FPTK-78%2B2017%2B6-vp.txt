















































DEM745B.tmp.xml


Pöytäkirjan asiakohta PTK 78/2017 vp
Pöytäkirjan asiakohta 

PTK 78/2017 vp

Täysistunto

Keskiviikko 28.6.2017 klo 14.00—19.38

6. Hallituksen esitys eduskunnalle vuoden 2017 lisätalousarvioksi
Hallituksen esitys HE 60/2017 vp
Lisätalousarvioaloite LTA 1-5/2017 vp
Valiokunnan mietintö VaVM 5/2017 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 6. asia. Käsittelyn pohjana on valtiovarainvaliokunnan mietintö VaVM 5/
2017 vp.

Valtiovarainvaliokunnan puheenjohtajan esittelypuheenvuoron jälkeen keskustelu käy-
dään nopeatahtisena siten, että etukäteen varatut puheenvuorot saavat kestää enintään 5 mi-
nuuttia. [Hälinää]

Keskustelu

14.11 Timo Kalli kesk (esittelypuheenvuoro): Arvoisa puhemies! Käsittelyn pohjana on
valtiovarainvaliokunnan mietintö lisätalousarvioksi. Tähän mietintöön liittyy kaksi vasta-
lausetta. [Hälinää — Puhemies koputtaa] 

Ensimmäinen varapuhemies Mauri Pekkarinen:  Edustaja Kalli, sallitaan pieni hetki
niille edustajille, jotka haluavat käydä keskusteluja, poistua salista jatkamaan keskusteluja
salin ulkopuolella. [Hälinää] Minä toistan, että toivon, että edustajat, jotka käyvät keskus-
teluja, tekisivät sen tuolla tämän salin ulkopuolella. — Edustaja Kalli, nyt voitte jatkaa.

Kiitoksia, arvoisa puhemies! — Hallituksen esityksessä korotetaan varsinaisten tulojen
arviota noin 488 miljoonalla eurolla ja lisätään määrärahoja noin 304 miljoonalla eurolla.
Odotettua myönteisemmän talouskehityksen vuoksi muun muassa arvonlisäverotuottoa
korotetaan noin 200 miljoonalla eurolla. Suurimmat määrärahaesitykset tehdään Lounais-
Suomen positiivisen rakennemuutoksen tukemiseen, liikenneväylien kehittämiseen sekä
sote- ja maakuntauudistuksen valmisteluun.

Lisätalousarvioesitys vähentää valtion nettolainanoton tarvetta 178 miljoonalla eurolla.
Valtion nettolainanotoksi arvioidaan vuonna 17 noin 5,4 miljardia euroa. Valtionvelan
määrän arvioidaan olevan vuoden lopussa noin 108 miljardia euroa, mikä on noin 49 pro-
senttia suhteessa bruttokansantuotteeseen.

Osaamisvajeen vähentämiseksi opetus- ja kulttuuriministeriö on päättänyt vahvistaa
tekniikan korkeakoulutusta sekä tutkimus- ja innovaatiotoimintaa Lounais-Suomessa si-
ten, että Turkuun luodaan tekniikan korkeakoulutuksen ja tutkimuksen yhteinen alusta, jo-
hon varataan 2 miljoonaa euroa. Tämän lisäksi Lounais-Suomeen kehitetään Suomen tek-
 Tarkistettu
4.1



Pöytäkirjan asiakohta PTK 78/2017 vp
niikan alan yliopistojen yhteistyömalli ja perustetaan niin sanottu yhteistyöyliopisto. Tä-
hän osoitetaan vuosille 17—21 yhteensä 12 miljoonaa euroa. Myös ammattikorkeakoulu-
tuksen ja ammatillisen koulutuksen vahvistamiseen osoitetaan lisäresursseja positiivisen
rakennemuutoksen alueilla. 

Arvoisa puhemies! Uudenkaupungin radan sähköistyshankkeen kustannusarvio on 21
miljoonaa euroa, ja se sisältää Turku—Uusikaupunki-radan sähköistyksen sekä siihen liit-
tyviä pieniä ratatöitä. Myös Oulun meriväylähanke on elinkeinoelämän kuljetusten kannal-
ta tärkeä. Tarkoituksena on, että väylä saadaan 12,5 metrin syvyyteen ja osittain uuteen lin-
jaukseen, mikä lisää alusten kuljetuskapasiteettia ja elinkeinoelämän kilpailukykyä.

Julkiset työvoima- ja yrityspalvelut -momentille ehdotetaan 10 miljoonan euron lisä-
määrärahaa työttömyysturva-aktiivimallin käyttöönottoon. Aktiivimalli sisältyy sosiaali-
ja terveysministeriössä valmisteilla olevaan työttömyysturvalain muuttamisesta annetta-
vaan hallituksen esitysluonnokseen. 

Arvoisa puhemies! Valtionavustus valinnanvapauden pilottihankkeiden kustannuksiin
-momentissa hallitus ehdottaa 30 miljoonan euron määrärahan valinnanvapauden pilotti-
hankkeiden kustannuksiin. Valiokunta toteaa, että valtionavustus ei voi perustua osaksi-
kaan sellaisen toiminnan pilotointiin, joka ei ole voimassa olevan lainsäädännön mukaista
ja jota vastaan vasta ollaan valinnanvapauslailla säätämässä. Kyseeseen voi tulla vain sel-
lainen sosiaali- ja terveyspalvelujen pilotointi, joka voidaan toteuttaa kokonaisuudessaan
voimassa olevan lainsäädännön perusteella. Tämän varmistamiseksi valiokunta ehdottaa
valtionavustuksen käyttötarkoituksen rajauksia, minkä jälkeen momentin pääosissa ei vii-
tata hallituksen sote-esityksessä tarkoitettuihin maakuntiin.

Julkiset työvoima- ja yrityspalvelut -momentille ehdotetaan se 10 miljoonaa euroa, jon-
ka jo totesin, ja tuon äskeisen valinnanvapausmuutoksen momentti muuttuu seuraavasti:
"Määrärahaa saa käyttää: 1) valtionavustuksen maksamiseen julkisyhteisöille sosiaali- ja
terveydenhuollon asiakkaan valinnanvapauden pilottihankkeiden sekä erillisten henkilö-
kohtaisen budjetin pilottihankkeiden valmistelusta ja toimeenpanosta annettaviin kustan-
nuksiin, 2) pilottihankkeita toteuttavien julkisyhteisöjen sosiaali- ja terveydenhuollon yh-
tiöiden pääomittamiseen."

Arvoisa puhemies! Ympäristövahinkojen torjunta -momentille esitetään 5 miljoonan eu-
ron lisäystä Nivalassa olevan Hituran nikkelikaivoksen sulkemistoimiin. Valtiolta tarvitta-
van rahoituksen arviointiin liittyy tässä vaiheessa paljon epävarmuutta, mutta ympäristö-
ministeriö arvioi tarpeen olevan nyt esitetyn määrärahan lisäksi vielä noin 10—15 miljoo-
naa euroa.

Arvoisa puhemies! Valiokunnan päätösehdotus on seuraava: 
"Eduskunta hyväksyy hallituksen esitykseen sisältyvän ehdotuksen vuoden 17 talousar-

vioksi edellä todetuin muutoksin. 
Eduskunta hyväksyy edellä ehdotetun lausuman. 
Eduskunta hylkää lisätalousarvioaloitteet 1—5/2017.
Eduskunta päättää, että vuoden 2017 lisätalousarviota sovelletaan 5.7.2017 alkaen." —

Kiitoksia.

14.18 Timo Heinonen kok: Arvoisa herra puhemies! Hyvät edustajakollegat! Eilen kä-
vimme salissa pidemmän keskustelun julkisen talouden tilasta. Talous on kääntynyt sel-
vään kasvuun. Kasvun ennakoidaan olevan valtiovarainministeriön ennustettakin voimak-
kaampaa, ja myös EU:n mittakaavassa maamme talouskasvu on alkuvuonna poikkeuksel-
2



Pöytäkirjan asiakohta PTK 78/2017 vp
lisen hyvää, jopa voimakkaampaa kuin esimerkiksi Ruotsissa ja Saksassa, ja kasvu on ol-
lut myös aiempaa laaja-alaisempaa. Kasvun käynnistymisestä huolimatta talouskasvun
odotetaan olevan tulevina vuosina kuitenkin varsin maltillista, ja meillä on merkittävä tar-
ve varautua hitaaseen kasvuun, niin monet asiantuntijatkin ovat todenneet.

Valiokunnan puheenjohtaja kävi monipuolisesti läpi tämän valtiovarainvaliokunnan
mietinnön. Käänne taloudessa näkyy myös tässä lisätalousarviossa: tuloarviota korotetaan
482 miljoonaa, ja korotuksien taustalla on paremmat verokertymät, ja toisaalta sitten odo-
tettua myönteisemmän talouskehityksen vuoksi muun muassa arvonlisäverotuottoakin
pystytään korottamaan 186 miljoonaa euroa. Tiettyjä lisämäärärahoja ohjataan — niistä
muutamia nostan tässä puheenvuorossani esille — mutta edelleen, vaikka lisätalousarvio-
esityksessä vähennetäänkin valtion nettolainanoton tarvetta 178 miljoonaa euroa, valtion
nettolainanotoksi arvioidaan tänä vuonna noin 5,4 miljardia euroa. Näin ollen vuoden lo-
pussa verotaakkamme olisi 108 miljardia, mikä on noin 49 prosenttia suhteessa bruttokan-
santuotteeseen.

Myönteistä tässä lisätalousarviossa ovat Lounais-Suomen rakennemuutos- ja osaamis-
vajekysymykset, eli nyt on jo tilanne se, että tarvitaan osaavaa työvoimaa lisää. Tässä var-
masti on hyvä paikka antaa kiitosta myös entiselle ministerille Vapaavuorelle, jonka roh-
keuden ansiosta muun muassa telakka-asioiden parissa tänä päivänä on aivan toisenlaiset
tuulet kuin vielä hetki sitten. [Jukka Gustafsson: Unohtamatta ministeri Ihalaista!] Valio-
kunta myös muistuttaa, että Suomessa on myös muita positiivisen rakennemuutoksen
alueita, joiden osaamistarpeisiin tulee vastata nykyistä paremmin.

Nostan täältä esille sen, että meillä on isoja huippu-urheilun hankkeita: Stadionia on re-
montoitu — en siihen enempää mene — Tampereen Kansi ja Areena -kysymys on esillä,
mahdollisesti IFK:n ja Turun Palloseuran isot jäähallihankkeet, Mäkelänrinne kysymykse-
nä. Mutta nyt on tässä esillä tämä Kymi Ring, jonne on tulossa Suomen ensimmäinen kan-
sainväliset mitat täyttävä moottorirata mutta sen lisäksi myös ajokoulutus- ja liikennetur-
vallisuuskeskus ja ajoneuvoteollisuutta palveleva testausympäristö. Hanke on aiemmin
tunnistettu kansallisesti merkittäväksi huippu-urheiluhankkeeksi, jolloin sitä eivät koske
valtion liikuntaneuvoston hyväksymässä liikuntapaikkarakentamisen suunta-asiakirjassa
määritellyt avustuksen enimmäismäärät, vaan avustusmäärä harkitaan tapauskohtaisesti.
Tämä on hieno hanke. Suomi tunnetaan ympäri maailmaa meidän lentävistä suomalaisista,
The Flying Finns -kuljettajista, ja tänäkin päivänä Kimi Räikkönen on varmasti ylivoimai-
sesti Suomen tunnetuin kansalainen. [Välihuutoja] Itse olen vähän karsastanut tämän ra-
dan nimeä, mikä on Kymi Ring, mutta kun kansainvälisen moottoriurheiluväen kanssa
olen saanut työtä tehdä, niin olen ilokseni huomannut, että he ääntävät sen Kimi Ringiksi,
ja se sopii erinomaisesti.

Tässä esityksessä esitetään myös lisämäärärahaa liikennejärjestelyihin tälle alueelle,
mikä parantaa liikenneturvallisuutta kaiken kaikkiaan tällä alueella. Liikennehankkeisiin
en tässä puheenvuorossa ehdi enempää mennä.

Mutta lopuksi, arvoisa puhemies, lyhyesti oman jaostoni eli asunto- ja ympäristöjaoston
asioista. Belvedere Mining Oy on Nivalassa sijaitsevan Hituran nikkelikaivoksen entinen
omistaja. Kanadalaisyhtiö on mennyt konkurssiin, tai sen suomalainen tytäryhtiö, ja me
olemme aivan järjettömässä tilanteessa, että jälleen kerran suomalaiset veronmaksajat
maksavat tällaisen muutaman vuoden kanadalaisomistuksessa toimineen kaivoksen alas-
ajon kustannuksia. Meille jaostossa on kerrottu, että kustannukset tulevat olemaan noin 15
miljoonaa, ja näitä vastaavia kaivoksia, jotka ovat niin kuin kriisin partaalla, on Suomessa
3



Pöytäkirjan asiakohta PTK 78/2017 vp
useampia. Sen takia valiokunnassa [Puhemies koputtaa] nostimme esille sen, että eduskun-
ta edellyttää, että hallitus varmistaa kaivosten jälkihoidosta huolehtimisen jo niiden toi-
minnan aikana, jotta kaivosten sulkemisiin liittyvät vastuut eivät jää valtion kannettavaksi,
[Puhemies koputtaa] ja arvioi myös kaivostoiminnalle asetettavien vakuuksien optimaalis-
ta tasoa.

Arvoisa puhemies! Anteeksi pieni ylitys.

Ensimmäinen varapuhemies Mauri Pekkarinen:  Joo, 5.30 oli. — Edustaja Uotila.

14.24 Kari Uotila vas: Arvoisa puhemies! Tähän lisäbudjettiesitykseen sisältyy muuta-
mia myönteisiä asioita, kuten Uudenkaupungin radan sähköistäminen ja Oulun meriväylä
ja myöskin positiivisten rakennemuutosten alueelle satsaaminen. Kun edustaja Heinonen
viittasi Turun telakan tilanteeseen, niin kyllä kunnia kuuluu entiselle ministeri Vapaavuo-
relle työstä telakkateollisuuden eteen, mutta kyllä siinä oli moni muukin taho mukana näi-
den vuosien aikana, jotta tällainen valoisa näkymä tällä hetkellä länsirannikolla ja Turun
seudulla vallitsee.

Mutta tähän lisäbudjettiin sisältyy pari aika outoa juttua. Ihan lyhyesti totean, että so-
teen liittyen 30 miljoonan laittaminen valinnanvapauskokeilun pilotteihin on kyllä kovin
kyseenalaista. Valiokunta on joutunut tätä miettimään ja pystynyt jollain tavalla vääntä-
mään niin, ettei tämä nyt ihan perustuslain kannalta ole kielteistä ja sen vastaista, mutta
kyllä jokainen tietää, että nämä 30 miljoonaa on tarkoitettu valinnanvapauskokeiluihin,
mikä on nyt täysin hakusessa vielä koko paketti. Ja kuten ministeri eilen täällä totesi, aina-
kin pakkoyhtiöittäminen on todennäköisesti perustuslain vastainen. Tämä oli se toinen
outo juttu.

Toinen oli se, mihin edustaja Heinonen viittasi, tämä Kymi Ring-hanke. [Ben Zysko-
wicz: Kimi Ring!] Heinonen viittasi, että tämä on aikoinaan todettu valtakunnallisesti tär-
keäksi hankkeeksi. Niin on, ja tälle on aikoinaan annettu pieni lähtörahakin valtion toimes-
ta, mutta tämän vuoden liikuntapaikkarakentamisen hakemuksissa tätä hanketta ei ole edes
ollut. Ja kun Heinonen toteaa, että harkitusti voidaan sitten tehdä erillispäätöksiä, niin minä
kysyn, kuka on harkinnut. Ei ainakaan valtion liikuntaneuvosto, jonka varapuheenjohtaja
edustaja Heinonen on, koska liikuntaneuvosto ei ole voinut harkita tämän avustuksen
myöntämisen tarkoituksenmukaisuutta, kun ei ole hakemusta edes ollut. Kun tämä tuli val-
tiovarainministeriöstä OKM:ään, opetus- ja kulttuuriministeriö oli aivan äimän käkenä:
pakotetaan tekemään tällainen momentti, pakotetaan laittamaan siihen 3,5 miljoonaa mää-
rärahaa. Samaan aikaan, kun maa on täynnä korjaamattomia uimahalleja, huutava pula pe-
rusliikuntapaikoista ja niin edelleen, niin tähän löytyy ohi kaiken valmistelun 3,5 miljoo-
naa.

Sen lisäksi viittaan muun muassa edustaja Ala-Nissilän esiin nostamiin hankkeisiin, kun
meillä on näitä moottoriurheiluhankkeita. Jos moottoriurheilua halutaan harrastaa — ja sil-
lekin arvo pitää antaa — niin ne ovat olleet muutamia satoja tuhansia, mitä jotkut ratahank-
keet ovat saaneet vuosien mittaan valtiolta. Ja sitten tämä, että moottoriurheiluhankkeen
liikennejärjestelyihin osoitetaan 14 miljoonaa samaan aikaan, kun esimerkiksi Vuosaaren
satamaväylän syventäminen, joka on välttämätön muun muassa Äänekosken kuljetusten
turvaamiseksi, siirtyy eteenpäin. Onneksi siitä nyt on kuitenkin sovittu, että se ensi vuoden
budjettiesitykseen toivottavasti sisältyy. Virkavastuulla valiokunnassa olevat liikennemi-
nisteriön asiantuntijat totesivat, että kaikki tämä, 14 miljoonaa, on tarkoitettu nimenomaan
4



Pöytäkirjan asiakohta PTK 78/2017 vp
tämän moottoriurheilukeskuksen liikennejärjestelyihin, ja sen vuoksi meidän vastalausees-
samme on ehdotus, että tämä raha on ihan ok, 14 miljoonaa tarvitaan Lahti—Kouvola-tien
parantamiseen. Se on vaarallinen tie, se on erittäin vaarallinen alkuosaltaan, esimerkiksi
Lahti—Nastola-välillä, jossa kuolonkolareita sattuu tosi usein. Sitä rahaa tarvitaan ja sitä
väylää pitää parantaa, mutta on aivan suorastaan naurettavaa, arvoisa valtiovarainministe-
ri, että 14 miljoonaa osoitetaan vain yhden moottoriurheilukeskuksen rakentamiseen.

Kuuntelin radiota sattumalta, ja tämän hankkeen vetäjältä kysyttiin Päijät-Hämeen radi-
ossa, mistä ne muut rahat ovat tulossa. Ei ole tietoa, ei tiedetä, ei tiedetä rakennetta. Ai-
noastaan erikseen kysymällä saatiin omistusrakenne selville. Ja kun valtion rahaa pääsään-
töisesti pitää kohdistaa vain kuntien vetämille hankkeille, niin tässä on yksi kunta pienellä
osuudella mukana. Tämä on yksityisen osakeyhtiön bisneshanke, ja sen vuoksi se täytyy
todella kyseenalaistaa.

Minä olen viimeisen päälle liikunnan ja urheilun ystävä ja liikuntapaikkarakentamisen
ystävä. Kaksi miljardia euroa menetetään liikkumattomuuden seurauksena, koska kansa ei
liiku, lapset eivät liiku, nuoret eivät liiku, aikuiset eivät liiku, vanhukset eivät liiku. Meillä
on lukemattomasti paljon enemmän hyviä keinoja, joilla voidaan edistää kansan liikuntaa
ja kansanterveyttä, mutta tämä hanke ei minusta ole sellainen, ja tämä valmistelu on ollut
erittäin kyseenalainen. Se on tehty poliittisena kauppana jossain kulisseissa ja tuotu väki-
sin niin OKM:n pöydälle kuin myös liikenneministeriön pöydälle.

14.29 Timo Heinonen kok (vastauspuheenvuoro):  Arvoisa puhemies! Hämmästelen
edustaja Uotilan puheita. Hänhän on urheilumiehenä tunnettu, ja nyt täällä laitetaan eri
huippu-urheilut vastakkain, vielä se laji — moottoriurheilu — missä me olemme maail-
man parhaita. Me olemme maailman nopein kansa, ja tämä iso määrittely on tehty Olym-
piakomitean johdossa, että tämä on meidän yksi kärkihanke, huippu-urheilun kärkihanke.
Ei edustaja Uotila hämmästellyt yhtään sitä, kun vain samalla tavalla lisättiin Olympiasta-
dionille rahaa. Se oli edustaja Uotilan mielestä hienoa, että Stadioniin menee 50 miljoonaa
lisää. Kohta 300 miljoonaa on mennyt Stadioniin. Olen samaa mieltä, että se olisi pitänyt
remontoida, mutta kun edustaja Arhinmäki ministeri Arhinmäkenä laittoi sinne pisteen,
että tämän enempää sinne ei anneta, niin siitä olisi pitänyt pitää kiinni ja Helsinki olisi hoi-
tanut sitten oman osuutensa, mitä kaikkea sinne rakentaa. Minusta on hienoa, että Suomi
saa Kimi Ringin.

14.31 Paavo Arhinmäki vas (vastauspuheenvuoro): Arvoisa herra puhemies! Olympia-
stadion-hanke todella laitettiin alulle ollessani ministeri. Hanketta karsittiin ja siihen ase-
tettiin selkeä kattohinta, mutta koska kysymyksessä on maan historian kannalta yksi mer-
kittävimmistä ellei merkittävin rakennus, tunnetuin rakennus, funktionalismin helmi, maa-
ilman kauneimmaksi valittu rakennus, niin minusta on vain ja ainoastaan järkevää — ja
tästä haluan kiittää talouspoliittista ministerineuvostoa — että kun on nähty sitä tehdessä,
että tarvitaan karsittunakin siihen riittävästi määrärahoja, ne taataan. Kysymys on helmes-
tä, josta pitää huolehtia. 

Haluaisin korjata edustaja Heinosta myös siinä, että kyllä tunnetuin suomalainen urhei-
lija on aivan eittämättä Jari Litmanen, Kuningas, [Välihuutoja — Puhemies koputtaa] joka
nimenomaan myös siellä Olympiastadionilla on noussut kansan suosioon ja kansan näky-
vyyteen.
5



Pöytäkirjan asiakohta PTK 78/2017 vp
14.32 Eero Heinäluoma sd (vastauspuheenvuoro): Arvoisa puheenjohtaja! Jotenkin tun-
tuisi siltä, että nämä eri urheilumuodot ansaitsevat tukensa, ja nämä kaikki hahmot — Paa-
vo Nurmesta alkaen — ovat Suomen kansan suuriin sydämiin isoilla kirjaimilla piirretyt,
joten en toivoisi, että eduskunta tekisi tämmöistä vastakkainasettelua ihan tarpeellisten,
hyvien hankkeiden eteenpäinviemiseksi. Olympiastadionin korjaus on täysin välttämätön
osa meidän kulttuurihistorian perinnön vaalimista, ja uskon, että tällä Iitin hankkeellakin
tulee olemaan oma myönteinen merkityksensä sekä moottoriurheilulle että myös sitten la-
veammalti katsoen koko alueen kehitystä. 

Kiinnittäisin kuitenkin huomiota tähän isoon kuvaan tässä lisäbudjetissa: kun nyt maa-
ilmantalous antaa meille tukea, niin on syytä olla huolissaan siitä, ovatko meidän omat ko-
timaan toimet riittävästi kasvua ja työllisyyttä tukevia, ja siihen tämä lisäbudjetti ei anna
riittävästi vastauksia. 

Ensimmäinen varapuhemies Mauri Pekkarinen:  Myönnän vielä tässä debatin vaihees-
sa — joka ei koske Suomen kaikkien aikojen parasta urheilijaa vaan tätä edustaja Uotilan
esille nostamaa aihetta — puheenvuorot edustajille Östman, Ala-Nissilä, Kankaanniemi ja
sitten edustaja Uotila ja sitten ministeri.

14.33 Peter Östman kd (vastauspuheenvuoro): Arvoisa puhemies! Joo, en halua jatkaa
sitä kinastelua, kuka on tunnetuin urheilija, mutta edessäni istuu yksi tunnetuimmista, ja
hän ei ole vaatinut paljon investointirahaa omalle lajilleen vaan hän on kuluttanut Lapin-
lahden tienpintoja. 

14 miljoonaa euroa tämän moottoriurheilukeskuksen liikennejärjestelyihin kyllä kuu-
lostaa vähän järjettömältä tällaisessa taloudellisessa tilanteessa, kun puhutaan, että meidän
pitää nostaa Suomen kilpailukykyä, meidän pitää edistää vientiä ja meidän pitää saada
enemmän työpaikkoja. En pidä sitä järkevänä ratkaisuna. Siinä mielessä annan täyttä tukea
edustaja Uotilan puheenvuorolle myöskin. 

Vielä tästä valinnanvapaudesta: Siihenkin panostetaan 30 miljoonaa tällaisessa tilan-
teessa, kun ei tiedetä, miten se lakihanke etenee, ja kysyisinkin ministeriltä: eikö olisi jär-
kevämpi käyttää nyt sitten 15 miljoonaa euroa, että siirretään maakuntavaaleja järkeväm-
pään ajankohtaan, kunnes lakihanke on saatu maaliin?

14.34 Olavi Ala-Nissilä kesk (vastauspuheenvuoro): Arvoisa herra puhemies! Minulla on
kyllä mielipide tästä Kymi Ringistä, mutta en ryhdy siihen mielipiteeseen tässä nyt. Sen si-
jaan totean sen, että näissä hankkeissa on tärkeää, niin kuin valiokunta on edellyttänytkin,
että sitten ennen kuin lähdetään liikkeelle, katsotaan, että ne myöskin toteutuisivat, että se
kannattaa muutenkin kuin kahden konkurssin jälkeen. On otettava huomioon myöskin, että
meillä on näitä urheiluratoja eri puolilla Suomea — Alastaro Circuit meillä päin — ja näitä
pitäisi kuitenkin kohdella jollain tavalla samalla tavalla, kun näitä viedään eteenpäin näis-
sä hankkeissa. Se sai kylläkin valtionosuutta puolisen miljoonaa, mikä on ainoa osuus,
mikä siihen on tullut pitkään aikaan, ja se on hyvä juttu.

Mutta liikuntapaikkarakentamisessa on tärkeätä, että nämä periaatteet ja liikuntaneuvos-
ton rooli säilyvät vahvana. Sitä haluan nyt tässä painottaa.

Ensimmäinen varapuhemies Mauri Pekkarinen:  Ja vielä vastauspuheenvuoro liikunta-
asioista, edustaja Kankaanniemi.
6



Pöytäkirjan asiakohta PTK 78/2017 vp
14.35 Toimi Kankaanniemi ps (vastauspuheenvuoro): Herra puhemies! Minusta tähän
Kymi Ringiin liittyy tämä menettelytapaongelma. Tämä meni ohi kaiken normaalin tämän-
tyyppisen asian käsittelyjärjestelmän. Siksi sitä on syytä kyllä peräänkuuluttaa, tehdäänkö
meillä harkitusti, suunnitellusti ja oikeudenmukaisesti näitä miljoonien jakopäätöksiä. Ja
tässä kohtaa valiokunnassa mielestäni selvisi, että näin ei ole menetelty. Hanke voi olla si-
nänsä hyvä, mutta kyllä esimerkiksi tämä 14 miljoonan tierahoitus tähän hankkeeseen tun-
tuu kohtuuttomalta. Siinä mielessä edustaja Uotilan esitys, että koko tuon tien riskikohtia
parannettaisiin, olisi ihan perusteltu menettely.

Ensimmäinen varapuhemies Mauri Pekkarinen:  Tämän keskustelun aloittanut edusta-
ja Uotila, sen jälkeen ministeri, ja sitten ministerin puheenvuoron jälkeen laajennetaan tätä
debattia koskemaan kaikkea mahdollista taloutta, koska siihen tarvetta näyttää olevan.

14.36 Kari Uotila vas (vastauspuheenvuoro): Arvoisa puhemies! Edustaja Arhinmäki
viittasi Olympiastadionin päätöshistoriaan. Se on ihan totta, että jos talouspoliittinen mi-
nisterivaliokunta ajattelee, että maailman arvokkaimmaksi liikuntapaikaksi määritelty ra-
kennus pitää pelastaa uudistamalla se perusteellisesti, niin se on viisas päätös talouspoliit-
tiselta ministerivaliokunnalta aikoinaan, ja myöskin sen jälkeen tehdyt päätökset, joihin
ministeri Orpokin on ollut aiheellisesti mukana vaikuttamassa. Mutta kysyn tästä päätök-
sestä, kun ministerillä on seuraava puheenvuoro: minkälainen käsittely hallituksen sisällä
tämän hankkeen osalta on käyty? Toistan sen, mitä tuolla pöntössä totesin: sekä opetus- ja
kulttuuriministeriön virkamiehille että liikenneministeriön virkamiehille tämä tuntui tul-
leen täysin yllätyksenä, aivan pakkopullana. Oli väkisin keksittävä momentit, oli keksittä-
vä jonkinlaiset perustelut, ja se tuntui olevan aikamoista kieriskelyä, kun he asiantuntijoi-
na joutuivat tätä asiaa esittelemään. Elikkä tässä on kysymys rahan tarkoituksenmukaises-
ta käytöstä mutta myöskin menettelytavoista.

14.37 Valtiovarainministeri Petteri Orpo: Arvoisa puhemies! Ensin tähän Kymi Ring
-asiaan. Minun käsitykseni mukaan tämä Kymi Ring -hanke on aikaisemmin tunnistettu
kansallisesti merkittäväksi liikuntahankkeeksi, jolloin voidaan tapauskohtaisesti tehdä har-
kintaa. Kyseessä siellä oli se, että tässä on erittäin suuri hanke käynnissä ja se vaati välttä-
mättä lisärahoitusta. Mutta sen ehtona — tämä on tärkeää, tämä on tärkeä asia — on se, että
ennen kuin tämä seuraava avustus maksetaan, pitää olla sopimukset sen ulkopuolisen ra-
hoituksen olemassaolosta, joka on moninkertaisesti tämä summa. Tämä oli meidän lähtö-
kohtamme. Eli näemme sen, että se koko rahoitus on silloin olemassa, ja silloin tämä val-
tionosuus maksetaan. No, sitten on niin, että kun he hakevat, ja heillä on erittäin suuret
mahdollisuudet, todennäköisyys saada sinne muun muassa MotoGP-kisa, johon voi tulla
jopa sadoissa tuhansissa ihmisiä, niin silloin valitettavasti vaan niiden liikennejärjestely-
jen täytyy turvallisuuden takia olla kunnossa. Näin se meni.

Sitten tähän, puhemies, muutama sana yleisesti. Ensinnäkin tässä tapahtui yksi suuri
käänne nyt tämän lisätalousarvion yhteydessä: valtion velanottoa voidaan vähentää 178
miljoonaa. Se on suunnanmuutos, se on tärkeä asia. Ja jos me pystymme tukemaan talous-
kasvua ja työllisyyskehitystä, niin toivottavasti näemme näitä positiivisia uutisia tulevien
budjetin ja lisätalousarvion, julkisen talouden suunnitelman yhteydessä, että se velanoton
tarve todellakin voidaan painaa alas siitä aikaisemmin arvioidusta.
7



Pöytäkirjan asiakohta PTK 78/2017 vp
Se, millä tässäkin lisätalousarviossa tuetaan talouskasvua, on muun muassa Oulun väy-
lähanke. Nämä positiivisen rakennemuutoksen panostukset siellä, tietysti nämä koulutuk-
sen panostukset suurimpana, ja Uudenkaupungin ratahanke ovat erittäin merkittäviä.

Ja mitä Vuosaareen tulee, niin oli valmius tehdä siitä päätökset, mutta Helsingin ja hal-
lituksen väliset neuvottelut aiheesta, jotta se saadaan liikkeelle, olivat vielä kesken. Mutta
tämä Vuosaari on vahvasti hallituksen agendalla, koska meidän täytyy tunnistaa näitä vien-
nin pullonkauloja ja silloin nämä väylähankkeet ovat yksi tämmöisistä aivan keskeisistä.

Arvoisa puhemies! Minusta tällä lisätalousarviolla ei nyt suuria rahoja jaettu, mutta tu-
etaan sitä samaa talous- ja työllisyyspolitiikan linjaa, joka hallituksella on, korjattiin tekni-
siä asioita. Vielä ehkä viimeisenä totean, että valinnanvapauspilotteihin varattua rahaa, 30
miljoonaa euroa, käytetään sikäli kun nämä lait ja asetukset etenevät. Ja kun tästä on pu-
huttu, voiko tällaisen varauksen tehdä, niin totta kai hallitus voi varata varoja erilaisiin tar-
peisiin. Sitten jos nämä toteutuvat, [Puhemies koputtaa] niin silloin niitä varoja vasta käy-
tetään.

Ensimmäinen varapuhemies Mauri Pekkarinen: Arvoisat edustajat, käydäänpä se pie-
ni debatti nyt ministerin puheenvuoron jälkeen. Elikkä ne edustajat, jotka haluavat käyttää
vastauspuheenvuoron, nouskoot ylös ja painakoot V-painiketta.

14.41 Timo Harakka sd (vastauspuheenvuoro): Arvoisa puhemies! Tässä lisätalousarvi-
ossa on todellakin kaksi hyvin poikkeuksellista menoerää, joilla rahoitetaan kahta suurta
kohdetta, joista ei ole vielä edes lainsäädäntöä: siis tämä soten niin sanottu valinnanva-
pauspilotti ja työvoimapalveluiden niin sanottu aktiivimalli. Kun katsoo, mitä hallituksen
lainsäädäntöhankkeille on käynyt tai käy, niin on perin merkillistä tai jopa kyseenalaista,
että rahallisilla sitoumuksilla luodaan malleja, jotka eivät ehkä koskaan saa lainvoimaa.
Voi ehkä ajatella, että tämä hallituksen sinisilmäinen optimismi on liikuttavaa. Toivotaan
toivotaan, että niin terveyspalvelujen yksityistäminen kuin työllisyyspalveluiden yksityis-
täminen läpäisevät perustuslaillisen testin. Ja nyt toivotaan, että pilotoidaan jotain, mikä
joskus toteutuu.

Meillä on nyt tässä maailmassa kiinnittyvä tarkoitus näille 37 miljoonalle. Sen sijaan,
että rahoitetaan hallituksen omia haaveita ja päiväunia, rahoitetaan ihan aidosti todellisia
tarpeita eli tehostettuja, [Puhemies koputtaa] työttömiä aidosti palvelevia palveluita.

14.42 Martti Talja kesk (vastauspuheenvuoro): Arvoisa puhemies! Palaan Kymi Ring
-asiaan. Kyseinen rata sijaitsee erittäin huonokuntoisen poikittaisen liikenneyhteyden var-
rella, Lappeenrannasta Lahteen, Tampereelle, Vaasaan ja Poriin sisältyvän liikenneyhtey-
den varrella. Itse asiassa pääosa tuosta rahoituksesta on tarkoitus käyttää juuri tämän pe-
rusliikenneyhteyden parantamiseen. Kymi Ring elää omaa elämäänsä, ja tässä esityksessä
se on toissijainen asia. Nimenomaan liikenneyhteydet Kouvolan päässä, Lahti—Kouvola-
tiellä ovat kaikkein heikommassa kunnossa, joten on perusteltua, että sen parantamiseen
osoitetaan rahoitusta.

14.43 Ben Zyskowicz kok (vastauspuheenvuoro): Arvoisa herra puhemies! Puhun talou-
den isosta kuvasta, sillä tapahtunut myönteinen käänne Suomen taloudessa näkyy myös
tässä lisäbudjetissa esimerkiksi arvonlisäverotuottojen kasvuna.
8



Pöytäkirjan asiakohta PTK 78/2017 vp
En pääse mihinkään siitä, että tuo puheenjohtaja Rinteen vappupuhe herättää minussa
yhä suurempaa hämmennystä. [Hälinää] Ymmärrän joukkojen aktivoimisen, kun he seiso-
vat räntäsateessa kuuntelemassa edustaja Rinteen vappupuhetta, mutta silti se, että hän
vaatii pääministerin eroa tilanteessa, jossa taloudessa vihdoin on saatu aikaiseksi myöntei-
nen käänne, talous kasvaa, työllisyys paranee, työttömyys vähenee, on aivan käsittämätön-
tä. Ja melkein yhtä käsittämätön on edustaja, puheenjohtaja Rinteen vaatimus siitä, että pi-
tää tehdä täyskäännös talouspolitiikassa. Minkä takia pitää tehdä täyskäännös nyt, [Puhe-
mies koputtaa] kun menee paremmin? Pitäisikö kääntyä taas siihen suuntaan, että menee
entistä huonommin?

14.44 Kaj Turunen uv (vastauspuheenvuoro): Arvoisa puhemies! Minä oikeastaan jat-
kan tästä, mihin edustaja Zyskowicz päätti, eli talouden yleisestä kuvasta, ja viittauksena
siihen Rinteen vaatimukseen pääministerin erosta voin myöskin sanoa, että henkilökohtai-
sesti olen ainakin toiminut niin, että pääministeri pysyy paikalla ja hallitus kasassa. [Edus-
kunnasta: Kyllä!] 

Meillä on nyt näitä positiivisia esimerkkejä taloudesta, alvin kasvut ja varsinaisten tulo-
jen kasvu ja se, että nettovelkaantuminen vähenee 178 miljoonaa euroa. Mutta itse asiassa
meidän nettovelkaantuminen tänä vuonna on edelleen vielä 5,4 miljardia. Tämä on minun
mielestäni huolestuttavaa, ja olen huolissani oikeastaan siitä, mitä nyt syksyllä tapahtuu
työmarkkinoilla. Mittaammeko me tätä talouden kasvua nyt sitten ulos, vai riittääkö meillä
malttia? Kysynkin valtiovarainministeriltä: miltä teidän näkövinkkelistänne tämä syksy
näyttää, mitä sieltä on tulossa?

Ensimmäinen varapuhemies Mauri Pekkarinen: Edustaja Zyskowiczin puheenvuoron
johdosta vastauspuheenvuoro edustaja Heinäluomalla. 

14.45 Eero Heinäluoma sd (vastauspuheenvuoro): Arvoisa puhemies! Edustaja Zysko-
wicz on nyt istunut jo niin kauan hallituspuolueen riveissä, että hän ei enää ymmärrä, että
pääministerin eroa joku suostuu vaatimaan. [Välihuutoja] Taitaa olla niin, että 30-vuotis-
juhla hallituksessa on tullut edustaja Zyskowiczille täyteen, ja se alkaa näkyä puheenvuo-
rojen sisällöissä. Muistan kuitenkin sen erittäin lyhyen ajan, kun Zyskowicz joutui hetken
olemaan oppositiossa eli kaudella 2003, jolloin hän vaati hallituksen ja pääministerin eroa
paljon paremmilla kasvuluvuilla kuin mitä nyt on nähty, [Välihuutoja] onneksi näin. Tämä
on tämä muisti, joka teettää kepposia. Kun on 30 vuotta ollut hallituksessa lähes yhtäjak-
soisesti, niin unohtaa, että semmoinenkin vaihtoehto on, että voisi olla parempi hallitus
kuin se hallitus, jota kokoomus ohjaa. Uskon, että edustaja Rinne, puheenjohtaja Rinne, on
juuri tästä filosofiasta lähtenyt liikkeelle, kun hän on käyttänyt sen puheenvuoronsa, ja
muuten näyttää, että vaatimus on vielä ajankohtaisempi vapun jälkeen, kun katsoo halli-
tuksen kompastelua parhaillaan.

14.46 Markus Mustajärvi vas (vastauspuheenvuoro): Arvoisa puhemies! Keskustelu in-
vestointikohteista ja ennen kaikkea liikenneinvestointikohteista on paikallaan. Jos katsoo
liikenneinvestointien ensisijaisuutta, niin pohjoisen näkövinkkelistä ylivoimaisesti tärkein
investointi olisi ollut Kemin satamaväylän syventäminen. Se olisi maksanut kaikkinensa
saman verran, mitä nyt on myönnetty tai myönnetään Kymi Ringille, noin 20 miljoonaa eu-
roa, ja Kemi kuitenkin sijaitsee keskellä teollisuuskeskittymää, Perämerenkaarta. Alueen
9



Pöytäkirjan asiakohta PTK 78/2017 vp
vienti on 7 prosenttia koko Suomen viennistä, ja se on meri- ja rautatieliikenteen solmu-
kohta, pohjoisen vientiteollisuudelle ehdoton henkireikä, ja nyt sille ei löytynyt rahaa. Jos
ajatellaan sitä, miten edistetään Suomen vientiteollisuutta, niin jos laittaa tämän Kymi Rin-
gin ja Kemin satamainvestoinnin vastakkain, Kemin satamainvestointi olisi ilman muuta
ollut strateginen investointi. 

14.47 Sari Essayah kd (vastauspuheenvuoro): Arvoisa puhemies! Sen verran tähän Kymi
Ringiin vielä, että ei se nyt aivan tyhjästä ole putkahtanut. Ministeri Haglund on aikanaan
esitellyt tämmöisen liikuntapaikkojen rahoitussuunnitelman vuosille 2015—2018, ja siel-
lä muun muassa Lahden urheilualueen katsomon ja Mäkelänrinteen hallin lisäksi Kymi
Ring on mainittu jo tulevina hankkeina, mutta totta kai voidaan sitten keskustella siitä,
onko tämä 14 miljoonan liikenneinvestointi tässä yhteydessä se merkityksellinen ja tär-
kein investointi. 

Mutta ehkä noin yleisesti lisätalousarvioon täytyy todeta, että tällä hetkellähän meillä,
kun talous kasvaa, kuitenkin on tämä kohtaanto-ongelma edelleenkin olemassa, ja muistut-
taisin: kristillisdemokraatit ovat jättäneet pari lisätalousarvioaloitetta, joilla pyritään ni-
menomaan tätä työllisyyden kohtaanto-ongelmaa ratkaisemaan, elikkä haluaisimme 25
miljoonaa julkisiin työvoima- ja yrityspalveluihin, nimenomaan palkkatukeen ja starttira-
haan, joilla autetaan oman yritystoiminnan aloittamista [Puhemies koputtaa] ja myöskin
vaikeimmassa työllisyysasemassa olevia, ja sitten 10 miljoonaa lisää näihin tki-hankkei-
siin. 

14.48 Sami Savio ps (vastauspuheenvuoro): Arvoisa puhemies! Kuten täällä on tänään
kuultu, niin velanotto pienenee positiivisen talouskehityksen myötä, ja se on tietysti myön-
teinen asia. Osaltaan tähän hyvään suuntaukseen ovat vaikuttaneet muun muassa kahden
viime vuoden aikana annetut mittavat tuloveronalennukset pieni- ja keskituloisille, ja jat-
kossakin niitä on järkevintä kohdentaa nimenomaan näille tuloluokille työllisyyden ja os-
tovoiman edelleen kehittymiseksi.

Sitten tähän Kymi Ringiin haluan sen mainita, että olisi tosiaan ollut huomattavasti jär-
kevämpää käyttää tämä 14 miljoonaa valtatie 12:n kunnostamiseen paljon pidemmällä
matkalla. Täällä on myös mainittu se, että Olympiastadion on vienyt satoja miljoonia eu-
roja. No, näin on käynyt, se on historiaa. Ei se nyt ole mikään peruste, että nyt lähes 20 mil-
joonaa euroa käytetään uuden moottoriurheiluradan tukemiseen. Se on aina jostain pois.

Aivan lopuksi: Olin tosiaan Tampereella vapunpäivänä. Torilla [Puhemies koputtaa]
kuuntelin myös tätä Rinteen vappupuhetta. Oli aurinkoinen sää, eikä se puhekaan mieles-
täni erityisen huono ollut. 

Ensimmäinen varapuhemies Mauri Pekkarinen:  Annan tässä vaiheessa välillä puheen-
vuoron valiokunnan puheenjohtajalle, edustaja Kallille.

14.49 Timo Kalli kesk (vastauspuheenvuoro): Kiitos, arvoisa puhemies! Minusta kaik-
kein tärkeintä tässä lisätalousarviossa on se, että kun käytettävissä on tietty määrä resurs-
seja, niin tämä resurssi käytetään nimenomaan niiden toimien vauhdittamiseen, jotka voi-
vat sitten tuoda sitä työtä ja toimeentuloa laajemmaltikin koko valtakuntaan. Tämä osoit-
taa sitä, että hallitus on tehnyt politiikkaa ajassa ja luo näitä edellytyksiä. Mehän emme voi
10



Pöytäkirjan asiakohta PTK 78/2017 vp
perustaa työpaikkoja, mutta me voimme luoda edellytyksiä, ja tässä näitä edellytyksiä on
luotu.

Sitten tähän mahdolliseen pilotointirahaan: Nyt meidän pitää muistaa, että kuitenkin
maakunnissa koko tämä sosiaali- ja terveydenhuollon integraation valmistelu on otettu to-
sissaan. Siellä on tuhansia ihmisiä, jotka omalla työajallaan tekevät suunnitelmia, vievät
tätä asiaa eteenpäin, ja minusta tähän tämä lisätalousarvio on vastaus, että myös yhteiskun-
ta on tässä tosissaan ja että tätä asiaa viedään eteenpäin.

14.51 Jari Myllykoski vas (vastauspuheenvuoro): Arvoisa puhemies! Edustaja Heino-
nen otti sen erittäin tärkeän asian esille, että varsinkin kullan hinta määrittelee kaivoksen
jatkuvuutta ja toimintaa, ja siinä mielessä kaivoslaki on meillä puutteellinen, että meillä ei
riittävästi edellytetä varauksia siihen, että kaivosten alasajot tapahtuvat ilman valtion tu-
kea. Olisi helppo muuttaa lainsäädäntöä niin, että edellytetään ainakin vakuutuksen otta-
minen niin, että kaivostoiminnan avaaja pystyy huolehtimaan velvoitteistaan.

Mutta edustajille Mustajärvi ja Uotila, puoluetovereille, täytyy todeta, että 14 miljoonaa
Vuosaareen tai Kemiin on aivan turhaa, sillä meillä on Satakunnassa toimiva syväsatama,
johonka ei tarvitse laittaa yhtään rahaa. Tämä 14 miljoonaa voidaan laittaa järkevämmin
liikenneinfraan. Kun todetaan, että Suomi tarvitsee Satakunnan sen vientiteollisuuden voi-
makkaan toiminnan myötä, niin olisi edullisempaa tämän kansantalouden kannalta suun-
nata [Puhemies koputtaa] se siihen maakuntaan.

14.52 Pia Viitanen sd (vastauspuheenvuoro): Arvoisa herra puhemies! Haluan puhua täs-
tä isosta tilannekuvasta, ja ministeri Orpo, minä olen myös hyvin, hyvin huolissani siitä.
Olemme täällä eilen todenneet moneen kertaan isossa keskustelussa, että hallitus ei tule
pääsemään työllisyystavoitteeseen, ei velkatavoitteeseen. Viime viikot ovat menneet kom-
puroinnissa, ottopoikahallituksen muodostamisessa ja ylläpitämisessä. Olemme saaneet
tietoon tämän hetken sote-tilanteen. Siellä hallitus kompuroi, tulee näitä perustuslakikysy-
myksiä ja muita. Sinänsä hyvä, että nousee esiin, koska hallituksen esittämät mallithan
vain lisäävät sote-kustannuksia, toisin kuin yleisissä tavoitteissa näyttää olevan. Samoin
eriarvoisuus kasvaa.

Puhemies! Minä haluaisin nyt kyllä, ministeri Orpo, teiltä kysyä, missä ihmeen toimin-
takunnossa tällä hetkellä hallitus on suhteessa päätöksentekoon, välttämättömään päätök-
sentekoon, jota tarvitaan tällä hetkellä. Esimerkiksi työllisyyden parantamiseksi tarvitaan
pikaisia toimia, ja hallitus näyttää horjuvan hyvin vakavalla tavalla.

Puhemies! Toivon, että tässä voitaisiin [Puhemies koputtaa]  käydä myös tätä keskuste-
lua.

Ensimmäinen varapuhemies Mauri Pekkarinen:  Vielä 5—6 vastauspuheenvuoroa ja
sitten ministeri. 

14.53 Ritva Elomaa ps (vastauspuheenvuoro): Arvoisa puhemies! On tärkeää, että lii-
kunnan lisäämistä edistetään kaikin tavoin. Liikkumattomuus on Suomessa suuri ongel-
ma. Olen sitä ruohonjuuritasolta seurannut nyt monta kymmentä vuotta, ja se on todella
suuri ongelma. Se on hyvä, että myös se ongelma on noussut esille ja yritetään parannuk-
sia.
11



Pöytäkirjan asiakohta PTK 78/2017 vp
Olympiastadionista sanon sen verran, että remontti on tarpeellinen. Se on meidän mo-
numenttimme. Paavo Nurmi on varmaan historian suosituin ja kuuluisin suomalainen ur-
heilija. Moottoriurheiluun panostaminen: täytyy miettiä myös sitä, että ihmiset haluavat
harrastaa, ja en kyllä ole sitä vastaan. Rahoituksen turvaamista ylipäätänsä liikuntaan ja sen
esille ottamista toivoisin vielä enemmän täällä salissa.

Lounais-Suomen ihme, telakka, autotehtaan menestyminen, kaikki tämä myös tukee
työllisyyttä, tukee myös liikuntaan panostamista ja kaikkea positiivista. — Kiitos.

14.54 Outi Mäkelä kok (vastauspuheenvuoro): Arvoisa puhemies! Nämä talouden posi-
tiiviset uutiset ovat mahdollistaneet sen, että tässä esityksessä verokertymäennustetta ja
makroennustetta on voitu päivittää aiempaa myönteisemmäksi, mutta tosiasia on, että huo-
li tulevaisuudesta, pitkän aikavälin talouden tasapainottamisesta, on edelleen suuri, sa-
moin työllistämiskysymyksistä. Tämä on tärkeä muistaa.

Mutta sitten ehkä pienempään yksityiskohtaan. Tässä lisätalousarviossa esitetään 30
miljoonan euron määrärahaa valinnanvapauden pilottihankkeiden kustannuksiin. Huoli on
ollut siitä, miten tämä määräraha jaetaan valinnanvapauden eri pilottihankkeisiin. Ministe-
ri Rehula on muun muassa myöntänyt Helsingin Sanomien haastattelussa, että Uusimaa on
yksi sote-uudistuksen häviäjistä ja että väkirikkaat maakunnat joutuvat tiukimmille. Val-
tiovarainvaliokunta on jakanut tämän saman huomion, ja mietintöön kirjattiin, että pilot-
tien hakukriteerien on oltava tasapuoliset eri alueille. [Puhemies koputtaa] Toivon todella-
kin, että näitä kriteereitä tasapuolisesti noudatetaan. Tosiasiaa on turha väistää siinä, että
jos soten valinnanvapautta ei saada [Puhemies koputtaa] Uudellamaalla toimimaan, niin
sitä ei saada missään.

14.55 Aila Paloniemi kesk (vastauspuheenvuoro): Arvoisa puhemies! On erittäin tärkeä-
tä, että valtiovarainvaliokunta tunnistaa tässä lisätalousarviomietinnössä sen, että meillä on
positiivisen rakennemuutoksen alueita muitakin kuin Lounais-Suomi, joka toki on todella
vahva.

Minä haluan kiittää siitä, että Keski-Suomen tilanne on tässä nostettu hyvin esille. Tosin
tässä nyt mitään rahaa ei olla pyytämässä, mutta ollaan kuitenkin nostamassa esille se, että
meillä on ihan sama ongelma kuin Lounais-Suomessakin alkaa olla. Meillä on osaavan
työvoiman puute kova. Erityisesti tekniikan osaajia ja yliopistokoulutettuja tarvitaan myös
Keski-Suomessa, ei pelkästään Lounais-Suomessa, ja me haluaisimme ehdottomasti saada
eteenpäin vietyä tätä verkostomaista yliopistoyhteistyötä Keski-Suomessa. Osaamisvajet-
ta tietenkin pitää pyrkiä vähentämään myös, kuten nyt ajatellaankin, työvoiman liikku-
vuutta lisäämällä ja työttömien työnhakijoiden osaamisen kehittämisellä. Kaikki tämä on
erittäin tärkeätä ja erittäin positiivista.

Ensimmäinen varapuhemies Mauri Pekkarinen:  Myönnän vielä tässä debattivaiheessa
vastauspuheenvuorot edustajille Krista Kiuru, Sarkkinen, Heinonen ja Kulmuni, ja sen jäl-
keen ministerin puheenvuoro.

14.57 Krista Kiuru sd (vastauspuheenvuoro): Arvoisa puhemies! Meillä on hyviä koke-
muksia siitä, miten alueellista tasa-arvoa voidaan edistää tavalla, joka lisää työllisyyttä ja
talouskasvua. Näitä esimerkkejä löytyy jo viime hallituskauden lopulta, kun pääkaupunki-
seudulla satsattiin isoihin infrahankkeisiin, mutta myös Äänekoskelta yksittäisenä esi-
12



Pöytäkirjan asiakohta PTK 78/2017 vp
merkkinä, joka tuki tuon alueen taloutta hyvin merkittävällä tavalla. Nyt on hyvä, että hal-
litus tunnustaa Lounais-Suomen positiivisen rakennemuutoksen tarpeen ja myöskin sen,
että sitä pitää tukea, jotta uutta kasvua voidaan luoda Suomen mittakaavassa. Olen siitä eri-
tyisen tyytyväinen. Nämä Lounais-Suomen rannikkokaupungit ovat vaatineet diplomi-in-
sinöörikoulutuksen aloittamista omana yliopiston toimintana tuolla alueella mutta myös-
kin koulutuksen lisäämistä juuri sen takia, että alueen elinkeinoelämän tarpeita voitaisiin
paremmin palvella. Siksi kysynkin, ministeri, teiltä: miksi kävi niin, että Satakunnan puo-
lelle noita resursseja ei kuitenkaan yltänyt, vaikka toisin alun perin ajateltiin? Ja toisaalta
kysyn: miksi tämä hyvä malli ei voisi olla jaettavissa muualla ja miksi turkulaiset [Puhe-
mies koputtaa] eivät saaneet diplomi-insinöörikoulutusta?

14.58 Hanna Sarkkinen vas (vastauspuheenvuoro): Arvoisa puhemies! Hallitus esittää
lisätalousarvion yhteydessä Nesteen omistusosuuden laskemista 50:stä 33 prosenttiin.
Nesteen hyvin tuottavien osakkeiden myynti ei ole järkevää tuottonäkökulmasta eikä
omistusten strategisen kehittämisen näkökulmasta. Neste on erittäin hyvin tuottava omis-
tus, jonka avulla voidaan myös kehittää polttoainealaa ympäristöystävälliseen ja innovatii-
viseen suuntaan. Nesteen myynti taitaa olla osoitus siitä, mitä tämä hallituksen "tase töi-
hin" -puhe käytännössä tarkoittaa: tuottavien ja tärkeiden omistusten myyntiä, jotta voi-
daan rahoittaa valtioneuvoston mielihankkeita budjetin ja demokraattisen kontrollin ulko-
puolella. Nesteen lihoiksi laitolle ei meidän mielestämme ole perusteita.

Vasemmistoliitto vastusti epämääräisen ja asiantuntijakritiikkiä keränneen omistusten
kehitysyhtiö Vake Oy:n perustamista viime vuonna ainoana puolueena, ja tämä kritiikki on
edelleen voimassa. Vake siirtää valtionomistusta eduskunnan kontrollin ja avoimuuden
ulottumattomiin, [Puhemies koputtaa] ja sen tarvetta ja merkitystä ei ole vieläkään kyetty
perustelemaan. Kyetäänkö nyt, arvoisa ministeri?

14.59 Timo Heinonen kok (vastauspuheenvuoro): Arvoisa herra puhemies! Annan ison
arvon niille puheenvuoroille, missä ei laiteta erilaista urheilua, ei huippu-urheiluakaan,
vastakkain. Itse puolustan aina sporttia, kun siitä on kyse. Kaikki liikunta, mitä me suoma-
laisille saamme, on arvokasta. Kymi Ring on hieno hanke, niin Stadionkin, mikä pitää kor-
jata, samoin Tampere Areena, ja näissä on samoja piirteitä, että valtion liikuntaneuvosto on
niihin kaikkiin päässyt tavalla tai toisella vaikuttamaan, ja aivan samanlaisia askelmerkke-
jä näissä kaikissa on ollut.

Mikä tällaisten suurten tapahtumien yhteiskunnallinen merkitys sitten on — se on val-
tavan suuri. Esimerkiksi yksi ralli, Neste Ralli, Suomen MM-ralli, jättää yksin Keski-Suo-
meen Jyväskylän seudulle vuosittain noin 15 miljoonaa euroa. Eli kun tämä rata saadaan
toimimaan, niin kuin ministeri Orpo toi esille, MotoGP:t ja muut sinne toimimaan, niin sil-
loin nämä rahat tulevat aikanaan sieltä toivottavasti moninkertaisesti takaisin. [Puhemies
koputtaa]

Toivon sellaista yhteen hiileen puhaltamisen henkeä.

15.00 Katri Kulmuni kesk (vastauspuheenvuoro): Puhemies! Talouden käänne kyllä tu-
lee esille lisätalousarvioesityksestä, tästä valtiovarainvaliokunnan mietinnöstäkin, kun esi-
merkiksi vaikkapa lisävelanotto pienenee arvioidusta 180 miljoonaa.

Asia, jota ei juurikaan valiokunnan mietinnössä ole käsitelty, liittyy Lapin nousevaan ta-
louskasvuun. Samalla lailla, kun matkailuluvut ovat lähteneet siellä hurjaan kasvuun tai
13



Pöytäkirjan asiakohta PTK 78/2017 vp
teollisuuden viennin edellytykset ovat paranemaan päin, näkisin myös ne kansallisesti erit-
täin merkittäviksi. Siihen liittyy itse asiassa yksi teema, josta täälläkin on puhuttu: Suomen
satamainfra. On erittäin tärkeää, että meidän satamamme voivat hyvin etenkin tuolla poh-
joisessa. Se kilpailutilanne on varsin tiukka, kun kilpaillaan myös ruotsalaisten satamien
kanssa, ja jos ajatellaan niitä Lapin mahdollisuuksia, niin olisi järkevää tuoda ne massat
sieltä Kemin satamaan. Toivonkin, että hallitus mahdollisimman pian — silmällä pitäen
myös sitä, että Kaidin investointi Ajoksen satamaan on tulossa — aloittaisi myös Kemin
sataman syväyksen.

Ensimmäinen varapuhemies Mauri Pekkarinen:  Ja nyt on ministerillä puheenvuoro.
Totean tässä yhteydessä, että ministerin puheenvuoron jälkeen täällä vastauspuheenvuoro-
ja olen vielä merkinnyt seuraaville edustajille: edustajat Vähämäki, Andersson, Myller,
Hakkarainen, Rossi, Uotila ja Hoskonen. Sen jälkeen yritettäisiin mennä sitten eteenpäin,
ellei nyt tule ihan tulenpalavaa muuta vastattavaa.

15.02 Valtiovarainministeri Petteri Orpo: Arvoisa puhemies! Sekin täytyy todeta, että
tulee mieleen, että "happamia, sanoi oppositio talouskasvusta ja parantuneista työllisyys-
luvuista." Nimittäin se nyt vain on fakta, että talouskasvu on tällä hetkellä vahvempaa kuin
muissa Euroopan maissa. Vastaavaa ei ole koettu vuosikausiin Suomessa. Kyllä me voim-
me siitä kiistellä, kenen ansiota se on, ei siinä mitään. Niin kuin eilen täällä perustelin pit-
kästi, niin varmasti on viime hallituksen kaudella tehty oikeita ratkaisuja. Tämän hallituk-
sen aikana on tehty määrätietoista työllisyyspolitiikkaa. Euroalue, johon olemme yhdessä
päättäneet liittyä aikanaan, vetää tällä hetkellä paremmin, se tukee meidän talouskasvua.
Ne ovat olleet oikeita ratkaisuja, mitä on tehty. Maailmantalous on kasvussa.

Tässä on paljon eri elementtejä, mutta kyllä vahvasti puolustan myöskin hallituksen
työllisyys- ja talouspolitiikan peruslinjaa, jota on viety eteenpäin, ja sitä jatketaan tässäkin
talousarviossa. Mutta 41 000 työtöntä vähemmän kuin vuosi sitten tähän aikaan ja 2,5 pro-
senttiyksikön talouskasvu tälle vuodelle, puolitoista prosenttia tulevalle ja sitä seuraavalle
vuodelle: se näyttää nyt sitä, että talouskasvu on vahvemmalla pohjalla. Edellinen ennuste
näytti vielä varovaista kasvua tälle vuodelle, no, alle 1 prosentin kasvua tuleville vuosille.
Nyt me olemme vahvemmalla pohjalla, ja se antaa uskoa. Me olemme ikään kuin nyt siinä
kiihdytysvaiheen vaiheessa, ja jos me pystymme pitämään tämän kasvun yllä, hallituksella
on mahdollisuus saavuttaa työllisyystavoitteensa ja tavoitteensa myöskin velkaantumisen
taittamisesta. Se vaatii nyt sitä, että saadaan tämä kestävälle pohjalle. Siksi tässäkin lisäta-
lousarviossa tehdään niihin kriittisiin paikkoihin niitä panostuksia.

Rakennemuutoksen, siellä Lounais-Suomessa olevan vahvan kasvun tukeminen: Sinne
syntyy työpaikkoja, nyt pitää vain panostaa koulutukseen, osaamiseen, tutkimukseen, in-
vestointeihin, jotta ne muuttuvat todella uusiksi työpaikoiksi ja vielä vahvemmiksi inves-
toinneiksi.

Vielä haluan sanoa senkin tästä talouskasvusta, että se ei ole enää kapeasti rakentamisen
tai kotimaisen kysynnän varassa, se on laaja-alaista tällä hetkellä. Laajasti investoidaan,
vienti on alkanut vetämään. Tässä on nyt paljon hyvää. Tässä on hyvää, ja nyt meidän pitää
jatkaa hyvää politiikan linjaa.

Arvoisa puhemies! Minä olen todella pahoillani, mutta joudun poistumaan. [Pia Viita-
nen: Toimintakyky!] — Tämä hallitus on erittäin toimintakykyinen, sitä ei tarvitse ollen-
kaan epäillä. Meillä on isoja rakenteellisia uudistuksia, sote kaikkein suurimpana. Se täy-
14



Pöytäkirjan asiakohta PTK 78/2017 vp
tyy viedä maaliin, se viedään maaliin. Mutta mitä hallitukseen tulee, olemme erittäin päät-
täväisiä hallitusohjelman toteuttamisessa yhteistuumin.

Ensimmäinen varapuhemies Mauri Pekkarinen: Ministeri joutuu lähtemään, josta
syystä me jatkamme tuolla järjestyksellä, minkä äsken luin.

15.05 Ville Vähämäki ps (vastauspuheenvuoro): Kunnioitettu puhemies! Kyllä se täs-
mälleen näin on. Meillä on talous vahvasti kasvussa, tukijalkoja on useita, ja tämä lisäbud-
jetti on hyvä kokonaisuus, tasapainoinen kokonaisuus, pois lukien tietenkin se, että täällä
on tämä 14 miljoonan tieliikennehanke keskelle ei mitään. Tämä edustaja Heinosen ajama
hanke on huono, ja menettelytavatkin ovat hieman kyseenalaisia. Näin yhdyn siihen, mitä
edustaja Uotila on sanonut. 

Sitten tässä lisäbudjetissa annetaan 5 miljoonaa Nivalan nikkelikaivoksen sulkemistoi-
miin. Kaivoksen vakuus oli vain 2 miljoonaa, ja valiokunta kiinnittää minun mielestäni
hienosti huomiota siihen, että nämä vakuudet täytyy nostaa oikealle optimaaliselle tasolle,
jotta ei jouduta semmoiseen menettelytapaan, että tässä valtio joutuu 20 miljoonaa kaiva-
maan omasta pussistaan. 

Sitten vielä Oulun syväväylästä: Tämä on hyvä hanke. Kiitos tästä, kun tämä toteutui.
Hankkeen hyöty—kustannus-suhde on 1,1, elikkä tämä maksaa itse itsensä takaisin. —
Kiitos.

Ensimmäinen varapuhemies Mauri Pekkarinen:  Ministeri ilmoitti, että hänellä onkin
muutama minuutti lisää aikaa, josta syystä nyt pyydän niitä edustajia ilmoittautumaan, jot-
ka haluavat osoittaa erityisesti hänelle ja erityisesti oppositiosta hänelle vastauspuheen-
vuoron. 

15.06 Paavo Arhinmäki vas (vastauspuheenvuoro): Arvoisa herra puhemies! Te, minis-
teri Orpo, täällä tätä pilottirahaa valinnanvapaudelle perustelitte ja sanoitte, että kyllä se
sieltä tulee. Kun kuuntelee teidän ja pääministeri Sipilän puheenvuoroja viime päivien ajal-
ta, väistämättä minun eteeni tulee kuva Mies ja alaston ase -elokuvasta, jossa Leslie Niel-
sen seisoo räjähtelevän ilotulitetehtaan edessä, josta lentelee raketteja ilmaan, ja sanoo, että
hajaantukaa, täällä ei ole mitään nähtävää. [Naurua] Sote-uudistus saadaan kuulemma uu-
teen kuntoon päivissä tai ehkä muutamassa viikossa. Eikö nyt olisi rehellistä, valtiovarain-
ministeri Orpo, vetää nämä pilottirahat pois tästä lisätalousarviosta ja myöntää, että ei tämä
nyt ihan mene putkeen ja että muutama ilotulitusraketti taitaa räjähtää vielä ennen kuin
tämä on valmista?

15.07 Riitta Myller sd (vastauspuheenvuoro): Arvoisa puhemies! Menen takaisin tähän
lisäbudjettiin. Pidän tietenkin erittäin hyvänä sitä positiivisen rakennemuutoksen tukea,
mikä tähän liittyy. Samalla kuitenkin perään sitä, että tämä jää ainoaksi aluepoliittiseksi
toimeksi tässä lisäbudjetissa. Kysymyshän on siitä, että meillä on paljon alueita, joilla työt-
tömyys on edelleen erittäin korkea ja kasvaa. Eilen, kun tästä asiasta keskusteltiin, sanoit-
te, että se hyvä, mikä Länsi-Suomessa on, valuu Itä-Suomeen. Tämä on erilaista aluepoli-
tiikkaa kuin mihin ollaan totuttu aikaisemmin. On myös harjoitettu sellaista aluepolitiik-
kaa, että niitä alueita on kehitetty, joilla erityisen huonosti menee. Eikö esimerkiksi tätä 30
15



Pöytäkirjan asiakohta PTK 78/2017 vp
miljoonan pilottikokeilurahaa voitaisi nyt jakaa niin, että saataisiin alueiden omiin inno-
vaatioihin vauhtia koko Suomessa?

15.08 Teuvo Hakkarainen ps (vastauspuheenvuoro): Arvoisa puhemies! Tämä taitaa
kuulua enempi Häkkäsen piiriin, mutta ministeri Orpo kyllä osaa varmaan vastata. Meillä
on sääntelyn purku yksi hallituksen ohjelmista, ja tilannehan on se, että meillä on velka-
vankeudessa paljon yrittäjiä. Niillä on valtavaa pääomaa tiedossa, taidossa ja myös ahke-
ruudessa. Kysyisin nyt muun muassa tästä: Jos oikeustuomioistuin määrittelee velkoja,
niin sehän voi periaatteessa tällä hetkellä tehdä sen vaikka hatusta. Toteutuuko omaisuu-
den suoja maksuvelvoitetuomioissa? Onko tuomioistuimilla siihen edellytykset, ja ovatko
tuomareiden kertomat virheelliset tuomiot ylimpien poliittisten johtajien [Puhemies koput-
taa] arvojen mukaisia? Kuuluuko se, miten se sanotaan, oikeuskulttuuriin? Tämä on vielä
jäänyt pimentoon.

15.09 Markku Rossi kesk (vastauspuheenvuoro): Arvoisa herra puhemies! Tähän lisäta-
lousarvioon liittyen haluan vauhdittaa kyllä hallitusta siinä, että toteutetaan näitä talouske-
hitykseen liittyviä ratkaisuja, ovat ne sitten pienempiä tai suurempia. Esimerkiksi tämä 10
miljoonan euron panostus työttömyysturvan aktiivimallin käyttöönottoon on sellainen, jota
kannattaa viedä eteenpäin. Nämä kaikki vauhdittavat meidän talouskehitystämme ja anta-
vat sille pohjaa. Samalla lailla panostukset, jos puhutaan metsäteollisuudesta ja biotalou-
desta, ovat kyllä sellaisia, jotka erityisesti Itä-Suomea nostavat erittäin merkittävästi ja
ihan laajastikin, koko Suomea, ja tätä tulee jatkaa.

Herra puhemies! Sitä vastoin mielestäni kovin huonosti sopii tähän ajan henkeen se, että
kotikaupunkiini Kuopioon kohdistuu aikamoinen hyökkäys kolmeltakin suunnalta: Fi-
mean pääpaikka halutaan takaisin Helsinkiin, samalla lailla halutaan Kriisinhallintakeskus
pois Kuopiosta Pelastusopiston yhteydestä, ja Varastokirjastokin pitäisi siirtää Helsingin
yliopiston yhteyteen. Ihan voi kysyä, onko tämä sitten [Puhemies koputtaa] sensuuntainen
kehitysmalli, joka on tämän hetken trendi.

15.11 Eero Heinäluoma sd (vastauspuheenvuoro): Arvoisa puhemies! Todellakin meillä
tuolla työ- ja elinkeinoministeriön tilastoissa on nähtävissä pientä paranemista, josta mi-
nisteri puhui. Mutta ikävä kyllä samaan aikaan tiedämme, että Tilastokeskuksen kyselyi-
hin perustuva todellisuus on edelleenkin toinen, eli työttömien määrä Tilastokeskuksen tut-
kimuksessa on ennallaan vuoden takaiseen nähden. Siinä ilmeisesti suuri selittävä tekijä on
se, että todellisuudessa on ihmisiä, jotka ovat piilotyöttömiä eivätkä välttämättä ilmoittau-
du työvoimatoimistoon, ja se osaltaan näyttää tämän työllisyystilanteen hivenen parempa-
na kuin mitä se todellisuudessa on. 

On siis järisyttävää, että tämän kansainvälisen talouden vauhdin meille antamissa olo-
suhteissa meillä työllisyyskin on edelleen hiuksenhienossa tilassa sen suhteen, paraneeko
vai eikö parane. Siis onhan se, että Tilastokeskus näyttää, että työttömiä on yhtä paljon
kuin vuosi sitten, viime toukokuun tilanteessa, järisyttävä homma. Samaan aikaan sitten
vielä mielenkiintoisempi tilanne on se, että velanotto ei ole taittumassa lähellekään sillä ta-
valla kuin [Puhemies koputtaa] hallitus puhuu tai ennen vaaleja puhui.

15.12 Sari Sarkomaa kok (vastauspuheenvuoro): Arvoisa puhemies! Lisätalousarvioesi-
tys on osoitus siitä, että hallitus urakoi taukoamatta työlinjalla. Valtiovarainvaliokunnan
16



Pöytäkirjan asiakohta PTK 78/2017 vp
jäsenenä voin todeta ministeri Orpolle, joka sen hyvin tietää, että hallituksen talous- ja
työllisyystavoitteita ei ole vielä saavutettu eivätkä ne ole saavutettavissakaan, jos ei halli-
tus paranna tahtiaan, ja hyvä on, että näin on tarkoitus tehdä. [Välihuutoja vasemmalta]
Budjettiriihessä tarvitaan lisää päätöksiä. 

Lisätalousarvion hyvä, ehkä paras, kohta, yksi parhaimmista, ovat nämä 30 miljoonan
pilottirahat. Parhaillaan on jo meneillään palvelusetelikokeiluita. Asiantuntijat ovat hyvin
vahvasti todenneet, että sosiaali- ja terveydenhuoltoa pitää kehittää kokeilujen kautta. Nii-
den pitää olla osa sosiaali- ja terveydenhuoltoa senkin jälkeen, kun hallituksen sote- ja
maakuntalaki on hyväksytty. [Kari Uotila: Joo, jos ja kun!] Valiokunta pitää tätä pilotoin-
tia erittäin tärkeänä. Saadaan lisätietoa erilaisten palvelumallien toimivuudesta, [Krista
Kiuru: Sen jälkeen pilotteja ei enää kokeilla!] mikä vahvistaa hallitusohjelman tavoitteita
mutta mikä on myöskin ict-järjestelmän kehittämistä. Haluan sanoa, että valiokunta kiin-
nitti huomiota siihen, että hakukriteereiden pitää olla piloteissa [Puhemies koputtaa] sellai-
set, että suuretkin maakunnat pääsevät mukaan, ja toivon, että tähän tulee muutos. Uusi-
maa on valmis pilotteihin.

Ensimmäinen varapuhemies Mauri Pekkarinen:  Ja vielä ennen kuin ministeri käyttää
ennen lähtöään lyhyen puheenvuoron, olen merkinnyt puheenvuorot edustajille Anders-
son, Östman, Yanar, Juhantalo, ja sitten jatketaan vielä debattia jonkun matkaa.

15.13 Li Andersson vas (vastauspuheenvuoro): Arvoisa puhemies! Juuri alueellisten ko-
keilujen kautta pitäisi edetä sote-uudistuksessa, sitähän kaikki asiantuntijat ovat hallituk-
selle suosittaneet. Sitä hallitus ei tee, vaan sote-uudistus aiotaan toteuttaa kertaheitolla,
mutta sen sijaan varataan tässä lisätalousarviossa 30 miljoonaa sellaisen lainsäädännön ko-
keilemiseksi, jota ei vielä ole olemassa ja jonka perustuslaillisuudesta eduskunnalla ei ole
vielä tietoa. Kyllä se kertoo kaiken tämän hallituksen sote-uudistuksen valmistelun tilasta
ja vaiheesta.

Haluan vielä kysyä ministeri Orpolta liittyen Lounais-Suomen positiiviseen rakenne-
muutokseen ja osaamistarpeeseen. Kuten hyvin tiedätte, tämä diplomi-insinööriosaamis-
vajehan on pysyvä Lounais-Suomessa, ja haluaisin kuulla ministeri Orpon näkemyksen:
onko tämä tekniikan alan yhteistyöyliopisto, johon nyt on päädytty, teidän mielestänne
tyydyttävä ratkaisu siihen pysyvään osaamistarpeeseen, mitä Lounais-Suomessa on? [Ola-
vi Ala-Nissilä: No nyt tuli hyvä kysymys!]

Ensimmäinen varapuhemies Mauri Pekkarinen: Edustaja Sarkomaa, teillä vastauspu-
heenvuoro edustaja Anderssonin puheenvuoron alkuosaan.

15.14 Sari Sarkomaa kok (vastauspuheenvuoro): Arvoisa puhemies! Sosiaali- ja tervey-
denhuoltoa pitää kehittää pilottien kautta. Sitä aloitettiin kehittämään jo tämän hallituskau-
den alussa. Kehittämistyötä jatketaan senkin jälkeen kun sosiaali- ja terveydenhuollon
lainsäädäntö on valmis. Ei ole niin, edustaja Andersson, että sen jälkeen kun puhemiehen
nuija kopahtaa pöytään, sote-järjestelmä on valmis, vaan se on jatkuvaa kehittämistä, ja
siksi myöskin valinnanvapaus on osa tätä kokonaisuutta, että se pitää järjestelmän kehittä-
misen vauhdissa senkin jälkeen kun lainsäädäntö on valmis.
17



Pöytäkirjan asiakohta PTK 78/2017 vp
Ja ihmettelen kyllä, mikä on opposition kanta: tuetteko te näitä pilotteja vai ette? Ensin
te vaaditte niitä, sitten kun ne tulevat, te vastustatte. [Välihuutoja] Teillä ei ole linjaa, se on
taas kerran osoitettu. Onneksi hallituksella on.

Ensimmäinen varapuhemies Mauri Pekkarinen: Tähän nimenomaiseen kysymykseen,
edustaja Andersson, teillä vastauspuheenvuoro.

15.15 Li Andersson vas (vastauspuheenvuoro): Arvoisa puhemies! Onko edustaja Sarko-
maan mielestä siis tarkoituksenmukaista järjestää pilotteja sillä tavalla kuin hallitus nyt te-
kee, että osoitetaan 30 miljoonaa sellaisten toimintojen kokeilemiseksi, joista ei vielä ole
lainsäädäntöä olemassa, ja että valtiovarainvaliokunta joutuu ottamaan kantaa siihen, voi-
daanko rahaa osoittaa sellaiseen pilotointiin, jonka perustuslaillisuudesta ei edes vielä ole
tietoa?

Mitä tulee opposition sote-linjaukseen ja -kantaan, se on varsin johdonmukainen ja sel-
keä ollut koko ajan. Koko eduskunta toivoo, että Suomeen saadaan sote-uudistus aikaisek-
si, mutta halutaan sellainen, jonka valmisteluun kaikki puolueet voivat sitoutua ja osallis-
tua ja jossa toteutetaan ne alkuperäiset tavoitteet, mitä sote-uudistukselle asetettiin. Vasta
sen jälkeen voimme [Puhemies koputtaa] pohtia, onko syytä lisätä olemassa olevia valin-
nanvapauden mahdollisuuksia, ja silloin sitä kannattaisi tehdä asteittain kokeilemalla en-
sin alueellisesti eikä niin kuin hallitus nyt tekee.

15.16 Ozan Yanar vihr (vastauspuheenvuoro): Arvoisa puhemies! Kävimme eilen kes-
kustelua talouden isosta kuvasta. Kehotimme silloin julkisen talouden suunnitelmassa hal-
litusta kiirehtimään perhevapaauudistuksen sekä yritystukikarsinnan eteenpäinviemistä.
Toivottavasti nämä toteutuvat elokuussa.

Kuten tässä on mainittu, lisäbudjettiin sisältyy minustakin outoja kohtia. En itsekään
kuullut ministeriltä tai keneltäkään hallituspuolueen edustajalta, kuinka esimerkiksi tämä
Kymi Ring olisi kansallisesti merkittävä hanke. Kyllähän tämä 3,5 miljoonaa plus 14 mil-
joonaa kuulostaa isolta summalta, ja olisi aidosti tärkeä tietää, millä perusteella tämä on
määritelty kansallisesti tärkeäksi hankkeeksi.

15.17 Peter Östman kd (vastauspuheenvuoro): Arvoisa puhemies! Pietarsaaren seudulla
on monta menestyvää yritystä, joidenka työllisyystilanne on hyvä. Silti seudun yritykset
joutuvat katsomaan sivusta, kun hallitus investoi muualle, muun muassa tämän 14 miljoo-
naa plus 3,5 miljoonaa tähän moottoriurheiluhankkeeseen. Eräs tärkeä investointihanke
Pietarsaaren seudulla olisi Kuusisaaren teollisuusalueen liikennejärjestelyt. Tällä teolli-
suusalueella työskentelee liki tuhat työntekijää. Ruuhka-aikoina tulee pitkiä jonoja, kun
työvuorot purkautuvat tielle, ja tämä risteys on kuuluisa useista peltikolareista ja läheltä
piti -tilanteista. Yritykset ovat odottaneet yli kymmenen vuotta, yli kymmenen vuotta, että
valtio investoisi uuteen, turvallisempaan tieliittymään. Tämän hankkeen kokonaiskustan-
nukset olisivat vain 2,5 miljoonaa [Puhemies koputtaa] euroa. Miksei tähän löytynyt ra-
haa, jos kerran tähän Kymi Ring -hankkeeseen löytyi yli 17 miljoonaa euroa?

15.18 Kauko Juhantalo kesk (vastauspuheenvuoro): Arvoisa herra puhemies! Edustaja
Rossi mainitsi tämän työttömyysturvan aktiivimallin, joka tulee voimaan myös vuoden-
vaihteessa, mutta sen toteutushan alkaa jo lokakuussa. [Eero Heinäluoma: Rinteen malli!]
18



Pöytäkirjan asiakohta PTK 78/2017 vp
Tiedämme, että siihen kohdistuu vuodenvaihteen jälkeen varmasti hyvin paljon purinaa ja
nurinaa, että ei ole ilmoitettu, ei ole neuvottu. Nimittäin vaikka parhaansa varmasti hallitus
tekee tuessa ja neuvonnassa, niin tämä yksi osa siinä on vaaraa tuottava: mikäli työtön ei
ole 65 työttömyyspäiväetuuden aikana tehnyt viikkoa töitä tai osallistunut viideksi päiväk-
si työllisyyspalveluihin, hän menettää yhden korvauspäivän kuukaudessa eli 4,65 prosent-
tia työttömyysturvasta. Esitykseen kuuluu myös omavastuuajan lyhentäminen seitsemästä
päivästä viiteen.

Haluan korostaa tätä: tukea ja neuvontaa on annettava etukäteen riittävästi, koska tiede-
tään varautua siihen, että vuodenvaihteen jälkeen yllättävän moni tulee sanomaan, että
emme ole tietäneet tästä yhtään mitään, miksi meitä ei ole neuvottu.

Ensimmäinen varapuhemies Mauri Pekkarinen: Ja nyt ministeri Orpo, pari minuuttia. 

15.19 Valtiovarainministeri Petteri Orpo: Kiitos, arvoisa puhemies! Tästä työllisyysti-
lanteesta vielä. On totta, niin kuin edustaja Heinäluoma sanoi: työvoiman määrä on kasva-
nut, mikä hidastaa tietysti tilastojen kaunistumista. Mutta pari sellaista tunnusmerkkiä: Uu-
sien pitkäaikaistyöttömyysjaksojen alkamisessa ja sitten vastaavasti niitten päättymisessä
on tapahtumassa merkittävä käänne, eli niitä nyt tällä hetkellä päättyy paljon enemmän
kuin syntyy. Se on tilastollisesti aina merkittävän käänteen merkki. Minä uskon, että tässä
tullaan näkemään — ja uskon, että tämä kehitys nyt jatkuu — paljon parempia kehityslu-
kuja. Mitä velkaantumiseen tulee, muistutan, että lisätalousarvio tehtiin vielä vanhan en-
nusteen ja siihen perustuvien verotuloarvioiden pohjalta, ja jos nyt katsottaisiin VM:n uu-
simman kansantalousosaston ennusteen mukaan, niin verotulot uskallettaisiin varmaan ar-
vioida ylemmäs. Mutta kun me teemme sen aina sen hetken tiedon varassa emmekä hevos-
miesten tietotoimiston varassa, niin siksi tämä on näin. Mutta on lupa odottaa, että loppu-
vuodesta verotulokertymäkin näyttää paremmalta. Toivotaan näin.

Sitten muutamia asioita lyhyesti.
Tämä diplomi-insinöörikoulutus: Minä olen sanonut, että en ole tyytyväinen ennen kuin

näen, että niitä diplomi-insinöörejä sieltä valmistuu. Nyt tälle yliopistoyhteistyötoiminta-
mallille on asetettu takaraja. Se järjestelmä on saatava toimimaan, tai tähän omaan tiede-
kuntaan pitää palata. Minusta tämä on aivan ehdotonta, koska minulle on sinänsä sama,
mistä tuutista niitä diplomi-insinöörejä sinne telakan ja autoteollisuuden tarpeisiin tulee,
kunhan niitä sinne saadaan. Se on lähtökohta.

Aluepolitiikkaan: Siis kyllähän hallituksella on valtava määrä aluepolitiikan keinoja
koko ajan käytössä, esimerkiksi kärkihankkeitten myötä satojen miljoonien panostukset
biotalouteen tai vaikkapa perusväylänpitoon, [Riitta Myller: Missä se näkyy?] mikä on ai-
van oleellista. Meillä on rakennerahastot, meillä on maaseudun, maatalouden tuet. Ne ovat
kaikki aluepolitiikkaa ja aivan merkittävä osa. Ja kun sanoin eilen, että jos meillä on länti-
sessä Suomessa vahvaa kasvua, niin se valuu: ehkä valua-verbi on outo, mutta se tarkoittaa
sitä, että kun jossain se kehitys lähtee liikkeelle, niitä yrityksiä niissä ketjuissa on. Nytkin
Itä-Suomessa, Lapissa on yrityksiä, jotka pääsevät kiinni siihen hyvään, vahvaan kasvuun.
Siksi meidän pitää tukea sitä. [Puhemies koputtaa] Kyllä näitä investointeja syntyy nyt eri
puolille Suomea. Siksi uskon, että hyvä, kilpailukykyä nostava ja osaamiseen panostava
politiikka tukee koko Suomen kehitystä. Kyllä se siellä teilläkin vielä lähtee.
19



Pöytäkirjan asiakohta PTK 78/2017 vp
Ensimmäinen varapuhemies Mauri Pekkarinen: Myönnän tässä debattivaiheessa vielä
vastauspuheenvuorot seuraaville edustajille: Kiuru, Pakkanen, Suutari, Kankaanniemi,
Talvitie, Hoskonen, Harakka. Nähdäkseni kaikki, jotka ovat tässä debattivaiheessa pyytä-
neet, ovat vähintäänkin yhden kerran vastauspuheenvuoron saaneet, osa edustajista useam-
mankin liittyen siihen tilanteeseen, jossa ovat puheenvuoroa pyytäneet.

15.22 Krista Kiuru sd (vastauspuheenvuoro): Arvoisa puhemies! Haluaisin kiinnittää
kahteen asiaan huomiota:

Ensinnäkin jäivät mietityttämään nuo ministerin sanat siitä, että tämä aluepolitiikka voi-
si valua alueelta toiselle. Se on mielenkiintoinen ajatus. Erityisesti tässä Lounais-Suomen
positiivisessa rakennemuutoksessa on jo huomattu valiokunnan työskentelyssä, että edes
Lounais-Suomen sisällä tämä Lounais-Suomen aluepolitiikka ei valunut Satakunnan rajan
toiselle puolelle. Eli siltä osin en oikein jaksa uskoa tähän aluepolitiikan valumiseen
alueelta toiselle, kun se ei valunut edes Lounais-Suomen sisällä niin, että se olisi kohden-
tunut oikein.

Toisaalta kiinnitin huomiota tähän Sari Sarkomaan esittämään näkökulmaan, jossa kan-
nustitte ehdottomasti hallitusta kokeilemaan asioita ennen kuin tämä sote-lainsäädäntö on
valmiina ja ennen kuin valinnanvapaus on eduskunnassa hyväksytty. Siihen liittyy se on-
gelma, että nyt kokeillaan jotain sellaista, joka ei mahdollisesti mene ollenkaan läpi edus-
kunnassa, ja silloin kysymys on se, [Puhemies koputtaa] onko tämä oikeudenmukaista ra-
hojen käyttöä.

15.24 Markku Pakkanen kesk (vastauspuheenvuoro): Arvoisa puhemies! Täällä on käy-
ty kovaa keskustelua siitä, onko Kymi Ring perusteltu hanke ja onko se valtiolle ja yhteis-
kunnalle tärkeä. Haluan korostaa sitä, että Kymi Ringhän ei ole pelkästään moottorirata-
hanke, vaan sinne tulee ajokoulutuskeskus, missä Puolustusvoimat kouluttaa raskaan lii-
kenteen kuljettajia, ja liikenneturvallisuuden testausympäristö ajoneuvoteollisuudelle.
Nämä kaikki asiat tulevat tähän Kymi Ring -hankkeen ympärille.

Sitten täällä on kritisoitu myös tätä 14 miljoonan rahaa vt 12:lle. Sehän ei mene sinne
moottoriratahankkeeseen, vaan se menee valtatie 12:lle liikennejärjestelyihin, missä ra-
kennetaan eritasoliittymä Iitti—Kouvola-välin yhteyteen, keskikaiteellinen ohitustie, mikä
tulee siihen, uusi rinnakkaistie, mikä parantaa kevyen liikenteen turvallisuutta. Nämä kaik-
ki ovat tärkeitä liikennehankkeita, ja valtatie 12 on eräs runkoväylä koko Suomessa.

15.25 Eero Suutari kok (vastauspuheenvuoro): Arvoisa puhemies! Kiitän hallituksen
johdonmukaista talouspolitiikkaa. Tästä kun on odotettavissa parempaa tulosta, niin se si-
joitetaan sitten järkeviin investointeihin ja kasvua edistävään osaamiseen sekä, jos mahdol-
lista, myös velkaantumisen hillintään. Tässä tuloarvion ennustetaan kasvavan noin puolel-
la miljardilla, ja myös pitempiaikainen näkymä on rohkaisevampi kuin aikaisemmin. Sen
vuoksi on hyvä satsata tulevaisuuteen.

Erityisesti kiitän hallitusta Oulun sataman syventämiseen osoitetusta määrärahasta. Se
tarkoittaa meidän pohjoisen alueiden työllisyydelle ja yrittämiselle todella paljon aina Kai-
nuuseen saakka, nimittäin meillä on paljon laivaan lastattavaa.

15.26 Toimi Kankaanniemi ps (vastauspuheenvuoro): Herra puhemies! Keski-Suomi
mainitaan nyt tässä mietinnössä, kiitos siitä. Saimme siis tekniikan alan tarpeisiin huomio-
20



Pöytäkirjan asiakohta PTK 78/2017 vp
ta valiokunnassa, ja se on todella tärkeää, koska Keski-Suomessa on vahva talouskasvu ja
tarve teknisen alan koulutetusta työvoimasta on huutava.

Mitä tulee sitten tähän pilottihankkeeseen, tähän valinnanvapauden pilotointihankkee-
seen, niin johtamassani jaostossa sitä käsiteltiin ja käsittely oli melkoinen sekasotku, kun
todettiin, että on perustuslain vastaista menetellä niin kuin hallitus ensin esitti. Saimme
kuitenkin korjattua tämän kohdan, mutta sekin tulos, mikä sitten tänne mietintöön kirjat-
tiin, osoittaa, että hanke on melko lailla järjetön. Ei ole mitään mieltä vanhojen pykälien
mukaan järjestää 30 miljoonan pilottihanketta, koska rakennetaan uutta eikä eletä vanhan
mukaan. Tämä määräraha olisi pitänyt vetää pois ja käyttää järkevämmin.

15.27 Mari-Leena Talvitie kok (vastauspuheenvuoro): Arvoisa puhemies! Suomi elää
viennistä, ja erityisesti ict-alan ja korkean teknologian alan yritykset ovat juurikin sitä
vientipuolta. Tässä salissa nyt Lounais-Suomen osalta tulee tämmöinen tietynlainen posi-
tiivisen rakennemuutoksen paketti, joka mahdollistaa insinöörikoulutusta, mutta niin kuin
tässä salissa äsken kuultiin, monella muullakin alueella on insinööriosaajista pulaa, jopa
Oulun seudulla. Meillä on noin 18 500 henkilöä korkean teknologian ja ict-alan yrityksissä
ja tulevan reilun 10 vuoden aikana 7 000 ict-alan osaajaa eläköityy. Ict-ala tavallaan tulee
vasta siihen eläköitymisvaiheeseen tulevan 10 vuoden aikana, ja vaikka meillä koulute-
taan, niin vain noin puolet, 3 200 osaajaa, valmistuu sinä aikana kouluista. Elikkä ict-alalle
ja insinööripuolelle tarvitaan niitä koulutuspaikkoja alueesta huolimatta. 

Kiitokset vielä tästä Oulun syväväylästä.

15.28 Hannu Hoskonen kesk (vastauspuheenvuoro): Arvoisa herra puhemies! Kun olen
kuunnellut tätä keskustelua ja oppositiolta tulleita kommentteja siitä, miten surkeasti asiat
ovat, niin hieman olen kyllä ihmetellyt. Tässä on kahdeksan vuotta rämmitty laman suos-
sa, ja nyt, kun ollaan pääsemässä ulos ja ensimmäiset positiiviset talouskehityksen merkit
ovat tulleet, niin valitus jatkuu kahta kauheampana. Ei voi kuin ihmetellä, missä ovat op-
position aloitteet. Onko sitten jotain tehty todella väärin, kun päästiin kasvuun? 

Pitää muistaa kuitenkin se perustotuus, että kun talouslama iskee maahan, niin kuin Suo-
meen on iskenyt todella rankasti, niin me olemme siinä tilanteessa joutuneet tekemään sel-
laisia liikkeitä, jotka ovat olleet erittäin epämiellyttäviä. Olen tavannut tällä viikolla monta
yrittäjää, joilla on investointihankkeita vireillä, ihan aidosti isoja investointeja tulossa, jot-
ka toisivat Suomeen uutta työtä, valtiolle verotuloja, ja ennen kaikkea se pienentäisi val-
tion budjetista sitä valtavaa erää työttömyysmenoja. Tätäkin viranomaiset vastustavat eri-
laisten lupaprosessien kautta. Olisi hyvä, että saataisiin [Puhemies koputtaa] byrokratian
purkuun vauhtia. Se olisi todella arvokas asia.

15.29 Timo Harakka sd (vastauspuheenvuoro): Arvoisa puhemies! Kun tässä nyt to-
siaan jaetaan jo rahaa tarkoituksiin, joihin ei ole vielä olemassa lainsäädäntöä, [Sari Sarko-
maa: Ei pidä paikkaansa!] niin yhtä hyvin voisi silloin edellyttää sitä, että hallitus olisi jo
huomioinut sen, että Euroopan unionin neuvosto käsittelee parhaillaan alvidirektiivin
muutosehdotusta, joka sallisi alhaisemman verokannan sähköiselle julkaisulle. Tämä on se
toive, jota kotimaiset julkaisijat ovat jo pitkään toivoneet, joka mainitaan hallitusohjelmas-
sakin ja johon nyt sosiaalidemokraatit hallitusta erityisesti hoputtavat. Hallituksen tulee
välittömästi valmistella sähköisten julkaisujen arvonlisäveron alentaminen paperisten jul-
kaisujen tasolle. Samalla on huolehdittava, että varataan rahoja huomattavasti merkittä-
21



Pöytäkirjan asiakohta PTK 78/2017 vp
vämmällä tasolla kuin mitä nyt on tässä lisäbudjetissa varattu myöskin sähköisen median
uutistuotantoon sen mukaisesti, että yhden miljoonan lisärahoitus ei tunnu nyt lainkaan
riittävältä siihen, että huolehdittaisiin kansallisesta viisauspääomasta, kansallisesta osaa-
misesta, kansallisesta tiedosta ja myöskin suomen kielen asemasta. 

Ensimmäinen varapuhemies Mauri Pekkarinen:  Ja debatin viimeinen vastauspuheen-
vuoro, edustaja Sarkomaa.

15.30 Sari Sarkomaa kok (vastauspuheenvuoro): Arvoisa puhemies! Pilottirahoista voi-
si todeta, että hallitus parhaillaan pilotoi jo palveluseteleitä. Meillä on palvelusetelikokei-
lut, jotka perustuvat hallituksen kärkihankkeisiin, nykyiseen lainsäädäntöön. Nämä ovat
selkeää jatkumoa, hallitusohjelman mukaista toimintaa, jossa kokeillen haetaan uusia toi-
mintatapoja, uusia palvelumalleja. Näiden pilottirahojen myöntökriteerien pitää perustua
nykyiseen lainsäädäntöön. 

On totta, arvoisa puhemies, että muutimme perusteita, joilla tämä määräraha myönne-
tään, sen takia, kun sote-lainsäädäntö ei vielä ole voimassa. Tämä oli enemmänkin tekni-
nen muutos, joka oli välttämätöntä tehdä. Mutta ihmettelen teidän, opposition, asennetta.
Teillä on jalka jarrulla sote-uudistukselle, teillä on jalka jarrulla erilaisille kokeiluille. On
kaikkien suomalaisten etu, etenkin niiden työttömien ja eläkeläisten, jotka odottavat siellä
terveyskeskusjonoissa, että luodaan uusia malleja, jolloin samalla rahalla saadaan enem-
män ja paremmat palvelut kaikkeen. [Puhemies koputtaa] Olen erittäin iloinen, että pilot-
tirahaa on tässä, arvoisa puhemies. 

Ensimmäinen varapuhemies Mauri Pekkarinen:  En keskustelun tässä vaiheessa myön-
nä lisää vastauspuheenvuoroja todeten esimerkiksi, että seuraavat neljä varsinaista puheen-
vuoroa ovat kaikki oppositioryhmien puheenvuoroja. — Edustaja Gustafsson, varsinainen
puheenvuoro.

15.32 Jukka Gustafsson sd: Arvoisa puhemies! En nyt malta olla lyhyesti sanomatta tä-
hän valinnanvapauspilottiasiaan, että kyllä minä tässä tilanteessa koen, että tämä 30 mil-
joonaa euroa on lähes hukkaan heitettyä rahaa. Rahat tulisi voida käyttää viisaammin esi-
merkiksi kasvupolitiikkaan ja osaamispolitiikkaan. Tämä osaamispolitiikan nostaminen
tässä yhteydessä on vähän tällainen aasinsilta.

Tässä valtiovarainvaliokunnan mietinnössä nostetaan esille eri alueiden kasvunäkymiä,
kuvataan Lounais-Suomen ja Keski-Suomen tilannetta. Mietintöön on päässyt myöskin
kolmella rivillä Tampere 3 -hanke, joka on poikkeuksellisen mittava rakenteellinen uudis-
tus, jonka tavoitteena on yhdistää Tampereen teknillinen yliopisto, Tampereen yliopisto ja
Tampereen ammattikorkeakoulu yhdeksi yliopistokonserniksi. Koin tämän esilleoton val-
tiovarainvaliokunnan mietinnössä tietysti positiivisena, mutta täytyy sanoa, että aika ke-
vyesti ja vähällä huomiolla tämä oli kyllä nostettu esille verrattuna eräisiin muihin aluei-
siin ja rinnasteisiin asioihin.

Sen vuoksi haluan, arvoisa puhemies, todeta, että tämä Tampere 3 -hanke on Tampe-
reen ja koko Pirkanmaan seudun kannalta äärimmäisen merkittävä. Sehän koskee Suomen
valmistavan teollisuuden keskusta. Meillähän on hyvin vahvaa high tech -valmistusta
muun muassa biomateriaaleissa sekä laser- ja puolijohdeteknologiassa. Pirkanmaan teolli-
suuden liikevaihto oli vuonna 2014 kymmenen miljardia euroa, ja se työllisti 42 500 hen-
22



Pöytäkirjan asiakohta PTK 78/2017 vp
kilöä. Eli Tampereen seutu on erittäin merkittävä teollisuuden tuotekehityskeskittymä, ja
Tampereen kaupunkiseudun strategiat korostavat uudistumista, osaamisen merkitystä sekä
innovaatioyhteistyötä. Vielä korostan sitä, että Pirkanmaan osuushan Suomen väestöstä on
10 prosenttia ja alueen väestön ennustetaan kasvavan lähivuosikymmeninä. Niinpä tällä
Tampereen T3-hankkeella, alueen korkeakoulujen yhteistyöllä, tulee olemaan aivan kes-
keinen rooli seudun elinvoimaisuuden ja kilpailukyvyn kannalta.

Meillä on jo nyt poikkeuksellisen vahva tämä koulutusinfrastruktuuri, mutta haluan, että
eduskunta antaa myöskin talouden ja resurssien osalta voimakkaan huomion tälle ilmeisen
ainutlaatuiselle konsernihankkeelle, jota tässä nyt vähän esittelen ja jonka kuvaa syven-
nän. Siitä olemme tietysti Tampereella ja Pirkanmaalla nyt tyytyväisiä, että hallitus on an-
tanut esityksen niin yliopistolain kun ammattikorkeakoululainkin muuttamisesta, joilla ni-
menomaan sitten vauhditetaan ja turvataan tämä kahden yliopiston ja yhden ammattikor-
keakoulun yhteistyö.

Lopuksi sanon sen, että oli nyt tietysti hyvä asia, että tähän oli viitattu tässä valtiovarain-
valiokunnan mietinnössä, mutta se olisi voitu tehdä siinä laajemminkin ja kiinnittää myös-
kin huomiota näihin taloudellisiin resursseihin, joihin ei nyt sitten oikeastaan uhrattu sa-
naakaan.

15.37 Timo Harakka sd: Arvoisa puhemies! Täällä on etsitty niitä, joita voi kiittää Turun
seudun talouden suuresta menestyksestä. Me poliitikot otamme tietenkin mielellämme
kunnian itsellemme, mutta kyllä tässä on ehkä syytä muistaa myöskin yrittäjää, liiketoi-
minnan varsinaista harjoittajaa. Ja mielestäni Jan Meyer lausui sellaiset viisauden sanat,
jotka tulisi kaivertaa kultakirjaimin seuraavan hallituksen työllisyyspoliittiseen ohjel-
maan. Lainaus menee näin: "Koska emme voi olla halvimpia, meidän on oltava parhaim-
pia."

Suomen talouskasvu perustuu korkeaan osaamiseen, korkeaan jalostusasteeseen sekä
koulutettuun työvoimaan. Panostukset koulutuksen turvaamiseen ja kehittämiseen ovat ää-
rimmäisen tärkeitä niin aluetalouden kuin kansantaloudenkin näkökulmasta, ja näin am-
matillista koulutusta pitää kehittää yhteistyössä alueen elinkeinoelämän kanssa kasvupilot-
tihankkeiden kautta. Siksi olemme pitäneet kovasti esillä tätä ammattikouluverkostoa, sen
kattavuutta ja sitä, että kaikkialla Suomessa on mahdollisuus saada ammatillista koulutus-
ta, koska se ratkaisee ihan yksittäisen paikkakunnan elinvoiman. Se ratkaisee sen, voivat-
ko nuoret jäädä sinne kotipaikkakunnalle vai onko heidän lähdettävä pois, ja vielä mikä on
näin karkeistaen sanottava, se ratkaisee myöskin tilanteen niin päin, että tytöt herkästi läh-
tevät hakemaan kotipaikkakunnan ulkopuolelta itselleen jatkokoulutusta ja pojat jäävät
herkemmin kotiin. Syrjäytymiskehityksen estämiseksi ammattikoulutus on äärimmäisen
tärkeää. Siksi olemme huolissamme tästä ammatillisen koulutuksen resurssien vähentämi-
sestä sekä kansantaloudellisesti että aluetaloudellisen tasa-arvon vuoksi.

Tässä keskisuomalaiset kansanedustajat ovat kiittäneet hallitusta siitä, että Keski-Suo-
meen tarpeet on mainittu [Toimi Kankaanniemi: Äänekoskelainen voi yhtyä!] tässä lisäta-
lousarviossa. — Näin äänekoskelaisena tietysti voin yhtyä kiitoksiin, mutta kyllä täytyy sa-
noa, että sen maininnan lisäksi ihan riihikuiva rahallinen muistaminen olisi vielä tärkeäm-
pää, [Toimi Kankaanniemi: Ensi vuonna!] ja ottaen huomioon sen, että Lounais-Suomen
positiivista kehitystä tässä halutaan kannustaa, niin kyllä täytyy ottaa huomioon muun
Suomen edellytysten ja kykyjen parantaminen — sen sijaan, että muu Suomi joutuisi jää-
mään vain odottamaan, milloinkahan sieltä muualta Suomesta mahtaisi valua jotakin hy-
23



Pöytäkirjan asiakohta PTK 78/2017 vp
vää meille. Se ei vain riitä. Eli ne toimet koko Suomen tasapainoisen aluekehityksen pa-
rantamiseksi tästäkin lisätalousarviosta, samoin julkisen talouden suunnitelmasta, puuttu-
vat, ja se on totta kai aika ihmeellistä, kun ottaa huomioon, että keskustalla on tällainen
ikään kuin tasapainoisen aluepoliittisen kehityksen puolustajan maine.

Haluan vielä lausua pari sanaa omistajuudesta — en kyllä ehkä ihan ensimmäistä ker-
taa, mutta sitäkin painokkaammin. Omistajastrategia on tärkeä osa niin yksityistä kuin jul-
kista liiketoimintaa. Uskon, että pääministeri tuntee hyvin yksityisen yrityksen menestyk-
sen kannalta välttämättömän suunnittelun, jossa omistajien arvot, tavoitteet ja tahto ohjaa-
vat yrityksen toimintaa. Osaava omistaja on yritykselle suuri siunaus. On sitäkin ihmeelli-
sempää, että valtion omistajastrategia on jätetty hunningolle. Mitä valtio tahtoo, mihin se
pyrkii, mitkä sen arvot ovat? Emme vieläkään tiedä, mitä kehittämistä tähän valtion kehit-
tämisyhtiöön liittyy. Tällä hetkellä se näyttää pelkältä myyntikonttorilta.

Ennen kaikkea Nesteen enemmistöstä luopumisella on tarkoitus rahoittaa vain niin sa-
nottuja kärkihankkeita, joiden joukossa ei välttämättä ole kovin montaa järkihanketta. Jos
ajattelee yksittäistä sijoittajaa, niin toimisiko hän niin, että hän myy salkustaan äärimmäi-
sen tuottavan sijoituksen ja rahoittaisi niillä erittäin epävarmoja, ellei varmasti tappiollisia,
hankkeita? Ainoa peruste laiminlyödä valtion omistajastrategia osana laajempaa elinkei-
nostrategiaa on ideologinen. Valtio voi nimittäin olla parhaimmillaan erinomainen, hyvä,
pitkämielinen omistaja. OP Osaketutkimuksen päällikkö totesi, että noin kymmenen vuo-
den takainen siunauksellinen päätös, jolla Neste siirtyi biopolttoaineisiin, oli todennäköi-
sesti valtion pitkämielisen omistajaohjauksen ansiota. Se ei vaatinut välitöntä tuottoa, vaan
nyt saamme nauttia niistä hedelmistä: yhtiön arvo on tuona aikana kolminkertaistunut, ja
tuo 16 prosenttia, josta nyt ollaan luopumassa, arvoisa puhemies, on nyt arvoltaan peräti
puolitoista miljardia euroa. [Puhemies koputtaa] Se tuottaa joka vuosi 70 miljoonan osin-
gon valtion kassaan, ja nyt jos koskaan [Puhemies koputtaa] on syytä käyttää tätä klisettä:
älkää tappako lypsävää lehmää.

15.43 Pia Viitanen sd: Arvoisa herra puhemies! Minun on pakko aloittaa tämä puheen-
vuoro vielä palaamalla siihen yleiseen tilanteeseen, sillä en tiedä miten sen nätisti sanoisin,
mutta on todettava, että valtiovarainministerin äskeinen vakuuttelu siitä, että kaikki on hy-
vin ja toimintakyky huipussaan, ei anna kauhean vakuuttavaa tai uskottavaa kuvaa. Var-
masti monikin kansalainen, kun tänä päivänä otsikoita katselee, uutisia lukee ja muuta, ih-
mettelee, että mitä ihmettä siellä on meneillään, kun hallitus riitelee, sotessa kompuroi-
daan ja spekuloidaan julkisuudessa, että onko kohta kolmas hallituskriisi meneillään, tar-
vitseeko pääministeri pian taas sen suihkukoneen tai jonkun lentovälineen, millä hän eroa
menee sitten sieltä presidentiltä pyytelemään. Ei tämä nyt näytä muuta kuin kaoottiselta ti-
lanteelta tällä hetkellä, arvoisat hallituspuolueiden jäsenet, kaiken kaikkiaan.

Se, mikä tässä on huolestuttavaa, on tämä tilanne, jossa samaan aikaan valtiovarainva-
liokunta omassa mietinnössään toteaa, että esitetyt työllisyystoimet voivat jäädä varsin
vaatimattomiksi, ja tässä ja nyt me tarvitsisimme niitä, koska on käymässä niin, että halli-
tus ei pääse omiin tavoitteisiinsa työllisyyden eikä velkaantumisen hillinnän suhteen.
Tämä on tosiasia tämänkin lisätalousarvion jälkeen valitettavasti. Siksi kannan isoa huolta
tästä, että on tällaista kompurointia tässä ajassa, kun pitäisi pystyä toimintakykyisenä teke-
mään päätöksiä.

Kuten täällä aiemmin debatissa tuli ilmi, jos tässä taloustilanteessa, kun talous on maa-
ilman kasvun ansiosta kohenemassa, samaan aikaan työttömien määrä on kutakuinkin en-
24



Pöytäkirjan asiakohta PTK 78/2017 vp
nallaan, niin se ei todellakaan anna hyvää kuvaa tämän hetken tilanteesta. Valitettavasti tai-
taa olla niin, että kun vapusta ollaan jo juhannuksen jälkeiseen aikaan edetty, niin tässä
suhteessa tilannekuva on entistä synkempi, ja on hyvä, että se täällä on ääneen todettu.

Mutta, puhemies, sanon muutaman sanan näistä lisätalousarvion kirjauksista: 
Täällä on puhuttu paljon näistä eri aluepanostuksista, ja minä olen siitä tyytyväinen, että

koko valiokunta mainitsee mietinnössään nyt sen, että myös muilla alueilla kuin Lounais-
Suomessa on näitä tietynlaisen positiivisen rakennemuutoksen aiheuttamia tarpeita ja
myös muita tarpeita eri alueilla, ja on hyvä, että sosiaalidemokraatit omassa vaihtoehdos-
saan panostaisivat kaikille alueille. 

On hyvä ja erinomaisen tärkeää, että valiokunta mainitsee muun muassa tämän
Tampere 3 -hankkeen, joka on aivan ainutkertainen hanke, ja olemme siitä asiantuntijalau-
sunnon pyytäneet ja tiedämme, että syksyllä sinne kohdistuu merkittäviä lisäresursointitar-
peita, ja edellytän ja toivon, että nämä otetaan huomioon tässä ainutkertaisessa, koko
maankin kannalta hyvin merkittävässä hankkeessa, Tampere kolmosessa, ja toivon, että
palataan siihen asiaan heti syksyn saavuttua.

Puhemies! Haluan myös nostaa esiin tämän viestinnän kokonaisuuden, koska tässä esi-
tetään mielestäni hyvin ja tarpeellisesti määrärahaa kaupallisen uutistoiminnan tukemi-
seen. Tosin sosiaalidemokraatit omassa vaihtoehdossaan muistuttavat, että tämän määrä-
rahan tulisi olla sen suuruinen, mitä työryhmä esitteli, 8 miljoonaa. Tässä hallituksen esi-
tyksessähän yhteensä siihen on miljoona, ja muualta sitten mahdollisesti käytettäväksi toi-
nen miljoona tulee, eli määräraha on sinänsä riittämätön. Mutta on hyvin tärkeää, että
voimme tukea moniarvoisesti laadukasta mediaa, uutistarjontaa, kaikkea sitä. Siksi on
myös hyvin tärkeää, että Ylen osalta saatiin jälleen kerran vakiintumista auttava ratkaisu
sen suhteen, että kun tähän Yle-veron rakenteeseen puututtiin, niin samassa yhteydessä tur-
vattiin myös Ylen rahoitus vuodelle 2019, jonka osalta se oli vielä auki, ja nyt se sitten saa-
tiin sovittua. — Aivan, edustaja Salolainen, yhdyn teidän päännyökytyksiinne. On iloinen,
tärkeä ja hyvä asia, että näin toimittiin Ylen osalta. — Mielestäni on tärkeää, että nyt voi-
daan tukea kaupallisen median uutistoimintaa. Sitten myös se tärkeä huomio tästä sosiaa-
lidemokraattien vastalauseesta löytyy, että jotta koko viestinnän kenttä pärjää tässä myller-
tävässä maailmassa, nyt olisi aika kiinnittää huomiota muun muassa tähän digialviin, kos-
ka nyt sen saavuttaminen on helpompaa kuin aiemmin, ja toivoisin, että tähän tartutaan
mahdollisimman pian. Sosiaalidemokraatit esittävät, että myös digialvi toteutetaan kaiken
kaikkiaan tässä yhteydessä, ja meillä on siitä myös lausumaehdotukset omassa mietinnös-
sämme.

Arvoisa puhemies! Näillä sanoilla. Tarvitsemme ripeitä toimia työllisyyden kasvun
edistämiseksi, velkaantumiskehityksen taittamiseksi, ja näissä asioissa hallitus ei ole pää-
semässä tavoitteisiinsa, ja se on äärimmäisen huolestuttava asia.

15.48 Krista Kiuru sd: Arvoisa puhemies! Joitakin yksityiskohtia tänään käsittelyssä
olevasta lisätalousarviosta. 

Ensinnäkin on hyvä todeta alkuun, että hallitus on hyvin luottavaisilla mielillä sen suh-
teen, että talouskasvu hoitaa tämän hallituksen edessä olevat ongelmat. Olin hyvin yllätty-
nyt valtiovarainministerin linjauksesta, jonka lähtökohtana oli se, että kunhan tässä odote-
taan, niin lastuna laineilla lopulta saavutaan satamaan, ja sitten suotuisat maailmantalou-
den tuulet ovat puhaltaneet tämän hallituksen laivan lopulta satamaan. Tuntuu aika erikoi-
selta, että ei niinkään väliä suunnasta tai hallituksen itse asettamista tavoitteita, mutta suuri
25



Pöytäkirjan asiakohta PTK 78/2017 vp
on usko siihen, että talouskasvu tulisi olemaan sillä tasolla, että tosiasiassa näin kävisi. Sil-
tä osin haluamme omalta osaltamme SDP:n näkökulmasta todeta, että tällainen sinisilmäi-
syys tulee olemaan aika vaarallista, erityisesti kun katsotaan tulevan vuoden ennusteita.
Toisaalta on hyvä todeta, että suhdannetilanne on kohentunut ja se antaa positiivista sig-
naalia mutta myöskin jonkin verran myötätuulta tämän hallituksen talouspoliittisiin tavoit-
teisiin. 

Kuitenkin on hyvä todeta, että talouden kasvu ja työllisyyden vähittäinen kohentuminen
eivät kohdistu eri alueille tasaisesti. Nimenomaan on huomioitava, että vaarana on se, että
eri alueiden väliset erot uhkaavat pahentua entisestään. Nyt en puhu enää pelkästään työl-
lisyyspolitiikasta, vaan haluan todeta, että alueen omien vahvuuksien tukeminen voisi olla
hyvä keinovalikoimassa oleva uusi väline, jota hallituksen pitäisi laajemminkin ottaa mu-
kaan tuleviin talouskasvun toimenpidekokonaisuuksiin, joita toivottavasti vielä on luvassa. 

Haluan korostaa tässä sitä, että meillä on viime vuosilta hyviä esimerkkejä siitä, miten
aluetalouksien tukeminen ja alueellisen tasa-arvon edistäminen erityisesti kasvun ja työlli-
syyden toimiin investoimalla on tuonut uutta nousua. Tästä hyviä esimerkkejä ovat esimer-
kiksi ne asumisen, liikenteen ja maankäytön yhteensovittamiseen tehdyt toimet viime hal-
lituskauden lopulla, jotka ovat tuoneet merkittävää talouskasvua vuoden 2015 aikana, jos-
ta tosiasiallisesti pitkälti tuo talouskäänne myöskin aikaansaatiin. Toisaalta on hyvä koros-
taa, että pienemmässä mittakaavassa hyvä esimerkki tällaisesta aluetalouden tukemisesta
on ollut Äänekosken tilanne, koska myös Äänekoskella viime hallituskaudella sijoitettiin
aika vahvasti sen alueen aluetalouden vahvistamiseen, ja se myös kantaa koko Suomen
mittakaavassa. 

Nyt arvaattekin jo, että seuraavaksi haluan puhua teille Lounais-Suomen aluetalouden
tukemisesta. Olen kiitollinen siitä, että hallitus on tunnustanut, että Lounais-Suomi tarvit-
see positiivisen rakennemuutoksen pakettia hallitukselta samaan henkeen kuin viime kau-
dellakin toimittiin, ja nyt ollaan tilanteessa, jossa minusta tätä samaa mallia, jossa tunnus-
tetaan positiivista aluetalouden kasvua eri puolilla Suomea, pitäisi muuallakin päästä ko-
keilemaan. Mutta mitä sitten tulee tähän Lounais-Suomen aluetalouden tukemiseen, niin
olen hyvin hämmästynyt satakuntalaisena kansanedustajana tästä valtiovarainministerin
käsityksestä, että aluetalouden tukeminen ja tällainen aluepolitiikan tukeminen voisi valua
myös muihin maakuntiin. Olen odottanut, että Lounais-Suomen alueella tämä positiivinen
rakennemuutos, jota hallitus nyt tukee, voisi valua myöskin Satakunnan rajojen sisäpuolel-
le, koska tätä valumisefektiä me olemme odottaneet. Kaksi eri selvitysmiestä on selvittä-
nyt aluetalouden tukemista tällä alueella ja on tullut siihen päätökseen, nämä molemmat
selvitysmiehet, että aluetaloutta pitäisi tukea myös Satakunnan puolella. Tähän kiinnittää
myöskin sivistysjaosto huomiota tässä valtiovarainvaliokunnan mietinnössä. Siis myöskin
Satakuntaan olisi pitänyt kohdistaa näitä toimia, ja minusta tämä on tärkeä viesti myös
eduskunnalle. 

Toinen erikoinen tilanne syntyi siitä, että sivistysjaoston käsittelyssä tuli yllätyksenä,
että tämä hallituksen Lounais-Suomen aluetalouden paketti ei oikeastaan olekaan alueen
toivomuksen mukainen. Se tuntuu aika oudolta, kun tätä on jo selvittänyt kaksi selvitys-
miestä [Eduskunnasta: Yksi!] ja sitten alue kuitenkin totesi, että se olisi tarvinnut vain ja ai-
noastaan Lounais-Suomen rannikkokaupunkien vaatimuksesta diplomi-insinöörikoulutuk-
sen aloittamisen tällä alueella. Kyllä minun täytyy kysyä nyt, uskotaanko [Puhemies ko-
puttaa] eduskunnassa siihen, että tällaista koulutuksen kohtaanto-ongelmaa ei ole. 
26



Pöytäkirjan asiakohta PTK 78/2017 vp
Ensimmäinen varapuhemies Mauri Pekkarinen:  Arvoisa edustaja! Puolella minuutilla
on suurin piirtein nyt ylittynyt teille varattu aika.

Minusta on, ja diplomi-insinöörikoulutus olisi pitänyt saada.

15.54 Peter Östman kd: Arvoisa puhemies! Suomen talous on vihdoin lähtenyt kasvu-
uralle kansainvälisen suhdannevaihtelun imussa. Vienti vetää, yksityinen kulutus kasvaa,
ja tästä kehityksestä hallitus kyllä ansaitsee kiitoksen. Sen sijaan työllisyys ei kasva samas-
sa suhteessa, ainakaan vielä. Talouskasvun vauhdittamiseksi on tärkeää rohkaista ihmisiä
perustamaan uusia yrityksiä ja helpottaa itsensä ja muiden työllistämistä. Piristyvää talous-
tilannetta pitää pyrkiä nyt hyödyntämään, niin että saadaan luotua mahdollisimman paljon
uusia työpaikkoja.

Hallitus on tällä vaalikaudella vähentänyt työllistämiseen suunnattuja määrärahoja.
Vuonna 2016 määrärahavajetta jouduttiin korjaamaan lisäbudjetilla, mutta siitä huolimat-
ta tälle vuodelle osoitetut määrärahat ovat alimitoitettuja. Hallituksen lisätalousarviossaan
esittämä 10 miljoonan euron lisäys työttömyysturvan aktiivimallin käyttöön ottamiseksi ei
ihan riitä. Lisämäärärahan tarve koskee erityisesti palkkatukea ja aloittaville yrittäjille
myönnettäviä starttirahoja. Palkkatukeen ja starttirahoihin kohdennettu 25 miljoonan eu-
ron lisäpanostus mahdollistaisi julkisten työvoima- ja yrityspalveluiden vielä aktiivisem-
man roolin loppuvuonna. Siksi olemme jättäneet lisätalousarvioaloitteen, että eduskunta li-
sää 25 miljoonaa euroa julkisiin työvoima- ja yrityspalveluihin.

Arvoisa puhemies! Kansainvälisen selvityksen mukaan teknilliseen tutkimukseen sijoi-
tetut määrärahat saadaan kolminkertaisesti takaisin, koska saadaan uusia patentteja, tuot-
teita ja innovaatioihin perustuvia kasvuyrityksiä ja työllisyyttä. Tällaista tutkimusrahoitus-
ta välittää Innovaatiorahoituskeskus Tekes. Hallituksen tekemä Tekesin myöntämisval-
tuuksien leikkaus kohdistuu kielteisesti esimerkiksi teknologian tutkimus- ja kehittämis-
keskus VTT Oy:n toimintaan, koska Tekes on suurin julkinen tutkimusten tilaaja. Jotta saa-
taisiin uusia kasvuyrityksiä ja työllisyyttä, on tki-toimintaan lisättävä rahoitusta.

Arvoisa puhemies! Käsittelyssä olevassa lisätalousarviossaan hallitus lisää tutkimus-,
kehittämis- ja innovaatiotoiminnan tukemiseen kohdennettuja määrärahoja 10 miljoonaa
euroa. Lisäys johtuu rahoituspäätösten maksatusarvioiden tarkentumisesta. Mutta lisäyk-
sen jälkeenkin tki-toiminnan tukemiseen on kohdennettu 50 miljoonaa euroa vähemmän
kuin vuonna 2016. Lisäämällä tki-määrärahoja 10 miljoonalla mahdollistetaan uusien tut-
kimushankkeiden aloittaminen loppuvuonna. Tämän edellä olevan perusteella KD:n edus-
kuntaryhmä on myös jättänyt lisätalousarvioaloitteen, että eduskunta lisää 10 miljoonaa
euroa tutkimus-, kehittämis- ja innovaatiotoiminnan rahoittamiseen.

15.58 Olavi Ala-Nissilä kesk: Arvoisa herra puhemies! On paikallaan muutamin sanoin
saatella tätä lisätalousarvio- tai talouskeskustelua, mitä myöskin eilen täällä käytiin. Itse en
ulkomaanmatkan takia päässyt olemaan paikalla.

Minusta opposition asema vaatii myöskin kommentin. Edustaja Zyskowicz on oikeassa,
että vappupuhe puheenjohtaja Rinteeltä ei onnistunut, mutta kyllähän tämä on paljon laa-
jempi kysymys, joka näkyy myöskin Euroopassa. Miksi sosiaalidemokraattinen liike vaali
vaalilta saa suuria tappioita Euroopassa? Miksi Suomessakaan ei kannatus nouse? Se joh-
tuu siitä, että kun maailma muuttuu, toimintaympäristö muuttuu, konteksti muuttuu, pitäisi
toimintamallin muuttua, löytää sellainen malli, jolla voidaan puolustaa hyvinvointiyhteis-
27



Pöytäkirjan asiakohta PTK 78/2017 vp
kuntaa. Se ei riitä, että pidetään vanhasta kiinni, sanotaan "ei" joka paikkaan, se ei kerta
kaikkiaan riitä. Minusta täällä SDP:llä ei ole sellaista toimintamallia, sellaista ohjelmaa,
joka olisi ihmisille uskottava, ja ihmiset tämän vaistoavat. Vihreiden suhteen minä olen
menettänyt jo toivoni. Ennen vanhaan he kannattivat kestävää kehitystä, ylisukupolvisuut-
ta. Mitä me kuulemme täällä tänään: "Ei" joka paikkaan, yli varojen elämistä. Heidän lisä-
talousarviovaihtoehtonsa oli velkaannuttavin täällä eduskunnassa minusta.

Hallituksella on ensimmäistä kertaa Suomessa konsepti, on strateginen ohjelma, joka
tähtää muutokseen ja siihen vaikuttamiseen. Suomessa on saatu aikaan — mikä on usko-
maton saavutus — kilpailukykysopimus, jota maailmallakin ihastellaan. On menossa ra-
kenneuudistuksia, nyt on tärkeitä rakenneuudistuksia, nyt on tärkeätä erityisesti työn vas-
taanottamiseen vaikuttaa ja sitä edistää.

Alueellinen kehitys toden totta vaatii muutaman kommentin. Tuore pormestari sanoo,
että Helsinki on se Suomen veturi, mikäli minä tulkitsen vähän, ja että suuret kaupungit ve-
tävät Suomea nousuun. Ensinnäkin, Helsinki on tärkeä kaupunki, mutta tämä on hallinto-
kaupunki ensisijaisesti: täällä on yritysten hallinto, täällä on valtionhallinto, vientiyrityk-
siä on vähän. Vientiyritykset ovat pääasiassa tuolla rannikolla. Otan vaikka Uudenkaupun-
gin tehtaan: Miksi Mercedes-Benz sijoittaa toimintaansa sinne? Miksi näissä seutukaupun-
geissa, miksi Pietarsaaressa, Raumalla, miksi siellä yritystoiminta menestyy? Koska siellä
on myöskin vahvuuksia. Siellä kustannustaso voi olla 20 prosenttia alempi kuin täällä, siel-
lä on ihmisillä edullista asumista, siellä on turvallista ja edullista asumista, siellä on palve-
lut kunnossa, siellä on työmotivaatio korkealla. Ja tämä on vahvuus, joka mahdollistaa, että
yritystoimintaa on eri puolilla Suomea. Pormestari Vapaavuori kauhisteli myöskin maa-
kuntahallintoa, joka tähän liittyy, ja sanoi, että maakunta valloittaa Turun ja Tampereen.
Halloo, meitäkin on 17 kansanedustajaa Varsinais-Suomesta, kaksi on Turun seutukunnan
ulkopuolelta. Tällaista vaaraa ei ole, vaan päinvastoin maakunnan pitäisi olla nimenomaan
seutukuntiin verkottuva vahva toimija yritystoiminnan edistämiseksi.

Lyhyesti vielä. Edustaja Krista Kiurun puhe oli ehkä sikäli väärin, että Lounais-Suomen
positiivinen rakennemuutoshan on pilottihanke. Se on pilottihanke, jota nyt parhaillaan toi-
nen selvityshenkilö Esko Aho selvittää ja antaa raporttinsa elokuussa. Silloin nimenomaan
on tarkoitus sitä edistää, sitten käyttää sitä pilottina, kun Lapissa tarvitaan työvoimaa, Kes-
ki-Suomessa tulee ongelmia, työvoiman saatavuusongelmia ja niin edelleen, ja se pitää pi-
lottina ymmärtää.

On totta, että osaaminen on erittäin tärkeä asia, ja miksi Varsinais-Suomessa puhutaan
diplomi-insinöörikoulutuksesta: sen takia, että diplomi-insinööritkään eivät liiku enää, ja
kun on kysymys huipputeknologiasta, on luotava platformi, josta syntyy huipputeknolo-
giaa ja innovaatiosovelluksia. Niitä ei synny, ellei ole tämmöistä kriittistä massaa, ellei ole
tällaista platformia, ellei ole tällaista alustaa, ja semmoinen pitäisi välttämättä luoda.

Kyllä tämä positiivinen rakennemuutos laajenee muualle. Alihankintaketjut pitenevät,
ja sillä tavalla yritystoiminta laajenee, ja myöskin tässä suhteessa nämä liikenneinfrainves-
toinnit ovat tärkeitä: Uudenkaupungin rata, ja siinä yhteydessä myöskin Ysitien osalta lii-
kenneministeri tiedotteessa ilmoitti, että tuo mahdollinen [Puhemies koputtaa] leveäkais-
tatien suunnittelu uudistuu välillä Lieto—Aura, ja on muitakin tärkeitä hankkeita.

Suomi nousee, herra puhemies, ja tätä tietä meidän pitää jatkaa.

16.04 Esko Kiviranta kesk: Arvoisa puhemies! Varsinais-Suomella menee nyt 2010-lu-
vun jälkimmäisellä puoliskolla vahvasti, mutta kannattaa muistaa, että vielä äskettäin
28



Pöytäkirjan asiakohta PTK 78/2017 vp
aluetta rasitti elektroniikkateollisuuden murros ja Nokian vetäytyminen Salosta eikä nii-
den vaikutus ole vieläkään helpottunut kovin paljon. Nyt maakunnassa on käynnissä poik-
keuksellisen vahva valmistavan teknologiateollisuuden nousu, jonka kärkinä ovat Turun
telakalta ja Uudenkaupungin autotehtaalta toistuvasti kuuluvat hyvät uutiset. Positiivisen
rakennemuutoksen haasteisiin pyritään vastaamaan lisäämällä teknillisten alojen koulutus-
ta, edistämällä työvoiman liikkuvuutta ja varmistamalla asuntojen saatavuus liikkuvan työ-
voiman tarpeisiin. Selkein koulutukseen liittyvä haaste on teknillisen korkeakoulutuksen
vähäisyys, mikä pitää ratkaista maakunnan kehityksen turvaamiseksi pitkällä aikavälillä.

On hyvä, että lisäbudjetissa on muistettu Varsinais-Suomea. Uudenkaupungin radan
sähköistyshanke on tärkeä. Tässä vaiheessa se palvelee lähinnä tavaraliikennettä, ehkä eni-
ten norjalaista Yaraa, mutta kuten valtiovarainvaliokunta toteaa, rataosuus on pyrittävä
saamaan myös henkilöliikenteen käyttöön ja parantamaan näin joukkoliikennettä ja työ-
voiman saatavuutta.

Tärkeää olisi, että Varsinais-Suomessa voitaisiin aloittaa teknologiateollisuuden kipeäs-
ti kaipaama diplomi-insinöörikoulutus. Nyt teknillisen korkeakouluopetuksen kehittämi-
seen kylläkin ohjataan tässä lisäbudjetissa yhteensä 14 miljoonaa euroa, mikä sekin on tie-
tysti hyvä alku, mutta tuota omaa, teknologiateollisuuden tarvitsemaa koulutusta ei ole vie-
lä tulossa. [Puhemies koputtaa]

Budjetissa on hyvää myös se, että ammattikorkeakoulutukseen ja ammatilliseen koulu-
tukseen ohjataan myös Lounais-Suomessa yhteensä 6 miljoonaa euroa.

16.06 Hannu Hoskonen kesk: Arvoisa herra puhemies! Käsittelyssä oleva hallituksen
esitys vuoden 2017 lisätalousarvioksi äärimmäisen hyvin kuvaa tämän ajan ilmiöitä ja tätä
tilannetta, missä Suomi on. Suomi on sen kasvu-uran alussa, mihin on kahdeksan vuotta
tähdätty. Ja kun kuuntelee noita opposition puheenvuoroja, ei voi muuta kuin ihmetellä sitä
valitusvirttä, mikä sieltä kuuluu. Olisiko pitänyt jatkaa sillä vanhalla linjalla, että olisimme
menneet yhä syvemmälle ja toivoneet, että joillakin kummallisilla työllistämisrahoilla
homma olisi hoidettu parempaan kuntoon? Niitä työllistämisrahojakin tarvitaan, mutta il-
man aitoa talouskasvua ja Suomen vientiteollisuuden nousua tästä lamasuosta ei nousta.

Mutta nyt meille on annettu ja osoitettu tämän hallituksen toimesta se tie, mitä pitää kul-
kea. Sitä taustaa vasten, kun on kuunnellut muutamien oppositioedustajien puheenvuoro-
ja, olen melkeinpä järkyttynyt siitä linjasta, miten oppositiopuolueiden edustajat ovat pu-
huneet. Eihän Suomi nyt synkistelemällä ole ennenkään pärjännyt, ja Suomi on noussut
aina vaikeista tilanteista. Voi sanoa, että Suomi on ollut silloin vahvimmillaan, kun se on
ollut heikoimmillaan. Urho Kekkonen aikanaan sanoi: "Onko meillä viisautta vaurastua?"
Pamfletin kirjoittamisesta on yli puoli vuosisataa, mutta siinä kirjassa oli kyllä hyvin ku-
vattu sitä, että kun meillä vahvoina aikoina on mahdollisuuksia, ei välttämättä riitä roh-
keutta käyttää niitä mahdollisuuksia hyväksi, ja nyt elämme sellaisessa ajassa, jolloin nämä
mahdollisuudet pitää käyttää.

Todellakin, investoinnit ovat lähteneet liikkeelle, mikä näkyy tässä lisätalousarviossa.
Hallituksen esityksessä näkyy hyvin varsinaisten tulojen arvio, jota korotetaan 482 miljoo-
nalla eurolla. Tämä kuvaa sitä, että kasvu on alkamassa, mutta älköön kukaan kuvitelko,
että tämä kyseinen kasvu säilyy, jos lähdemme tässä vaiheessa tekemään huonoja päätök-
siä emmekä pidä linjaa. Jos emme linjaa pidä, se johtaa siihen, että kasvun eväät syödään
heti ja joudumme taas yhä syvemmälle velan suohon. Jokainen järkevä kansanedustaja tie-
tää tässä vaiheessa, että velanottomäärä ja toleranssi, minkä me voimme velkaa sietää, al-
29



Pöytäkirjan asiakohta PTK 78/2017 vp
kaa olla ylärajoilla. Elikkä nyt ovat ne hetket, jolloin pitää velan kasvu taittaa ja pikkuhil-
jaa ruveta velkoja takaisin maksamaan. Se ei tapahdu millään muulla kuin sillä, että työt-
tömyyttä pienennetään. Työttömyyden kulut, vuosittain noin 7 miljardia euroa kaikkine
kustannuksineen, on aivan järkyttävä summa, ja siihen kun otetaan sitten muut työttömyy-
destä aiheutuvat lisäkustannukset, niin esimerkiksi pelkästään puolittamalla työttömyyden
saamme miljardien säästöt valtion budjetissa. Se olisi äärimmäisen tärkeää sekä kuntata-
louden että valtiontalouden kannalta. Tämän takia tässä keskustelussa kuullut puheenvuo-
rot opposition puolelta ovat suorastaan suurta ihmetystä herättäviä. No, olkoot ne puheen-
vuorot mitä tahansa, niin hallituksen on jatkettava samalla linjalla.

Uusia investointeja on tuettava parhaan mahdollisen keinon mukaan. Sitten on annetta-
va mahdollisuuksia eri maakunnille omissa vahvuuksissaan. Nyt on puhuttu varsin paljon
Varsinais-Suomesta. Pitää muistaa myös esimerkiksi Lappi, Kainuu, Pohjois-Karjala, siel-
läkin on omat mahdollisuutensa, joita tulee tukea. Olen tällä viikolla tavannut monta yrit-
täjää, joilla on omia investointeja vireillä. Huomatkaa, että nämä yrittäjät ovat pistämässä
omaa rahaa ison summan omaan yritykseensä, innovaatioihin, jotka kantavat pitkälle tule-
vaisuuteen, luovat työtä, toimeentuloa omalle seutukunnalleen, ja ennen kaikkea hyvin
moni niistä toimii vientiteollisuuden piirissä, elikkä tämä tuo Suomelle sitä paljon kaivat-
tua ulkomaanvaluuttaa vientikaupassa. Tämän takia tällaisten yritysten tukeminen on ää-
rimmäisen tärkeää.

Yksi yhteinen nimittäjä näissä yrittäjien kanssa käydyissä keskusteluissa on, ja se on se,
että kaikki ovat olleet murheissaan siitä, että kun heidän investointejaan varten tietenkin
tarvitaan rakentamista, niin kaikkia lupia jarrutetaan kaikin käytettävissä olevin keinoin.
On ympäristölupaa, ihan käsittämättömiä veivauksia, sellaisia keinotekoisia jarrutuskeino-
ja: milloin ympäristöluvasta puuttuu joku lintuselvitys tai matoja ei ole takapihalla lasket-
tavaksi riittävän oikeaa määrää, että on saanut luvan. Eihän tässä hommassa ole enää mi-
tään järkeä, kun [Pertti Salolaisen välihuuto] kotimaisia raaka-aineita ei saisi käyttää ja vi-
herpiiperot iskevät kimppuun, niin että ympäristölupia ei myönnetä, kun joku talitintin
pesä on kuulemma jäänyt traktorin telan alle. Eihän tällä keinolla ikinä Suomi pääse tästä
suosta ylös, kun kaikkea jarrutetaan. [Pertti Salolaisen välihuuto] Jos me keskitämme, ar-
voisa edustaja Salolainen, kaiken tänne Etelä-Suomeen, se johtaa tähän tilanteeseen, missä
me nyt olemme: 2,3 miljardia euroa meillä menee rahaa vuosittain asumistukeen, ja kasvu
kiihtyy. Kuinka paljon vielä pitää maksaa siitä, että ökyeläjillä [Puhemies koputtaa] on
mahdollisuus tienata isoja rahoja vuokratuloja saamalla? Osa niistä tuloista menee vielä
valitettavasti ulkomaille, eivät edes jää Suomen kansantaloutta rikastuttamaan.

16.11 Kari Kulmala uv: Arvoisa puhemies! Edustaja Hoskonen piti äsken erittäin hyvän
puheen, kiitos siitä hänelle.

Suomessa tehtiin 1990-luvulla laaja selvitys uusien vesiväylien rakentamisesta ja entis-
ten kunnostamisesta. Silloin todettiin, että vesikuljetus on ympäristöystävällisin kuljetus-
muoto. Se on ympäristörasitukseltaan jopa 15 kertaa edullisempi kuin maantiekuljetus.

Oulun meriväylähanke on elinkeinoelämän kuljetusten kannalta erittäin tärkeä. Onkin
hyvä, että tämä on hallituksessa tiedostettu. Hankkeen kustannusarvio on 18,4 miljoonaa
euroa, mutta mielestäni tämä on järkevä rahoittaa. Toivottavasti väylän rakentamiseen
päästään pikimmiten. Väylän syvennyksellä ja uudella linjauksella saadaan lisättyä alus-
ten kuljetuskapasiteettia ja alueen elinkeinoelämän kilpailukykyä.
30



Pöytäkirjan asiakohta PTK 78/2017 vp
On erinomainen asia, että myös Vuosaaren meriväylän syventäminen etenee ja hanke
käynnistetään viimeistään ensi vuoden talousarviossa, kuten hallitus on lisäbudjettineuvot-
telujen yhteydessä linjannut. Sataman kautta kulkevien kuljetusten määrä kasvaa tuntuvas-
ti Äänekosken tehtaan kuljetusten myötä, minkä lisäksi Vuosaaren satamaan suuntautuvi-
en konttikuljetusten aluskoko kasvaa. Tämä edellyttää syvempää kulkusyvyyttä.

Arvoisa puhemies! Keski-Suomeen on rakenteilla aivan uusia suuria sellutehtaita, muun
muassa Äänekoski, Varkaus ja Kuopio, jotka tarvitsevat edullista vesiväylää edullisempa-
na ja vähiten saastumista aiheuttavana kuljetusmuotona. Suunnitellut tehtaat ovat vesiväy-
lien varrella. Mikäli yhdistettäisiin Päijänne ja Saimaa Päijänne- ja Mäntyharju-kanavilla,
pystyttäisiin turvaamaan kuljetukset sisäjärviltä merelle saakka emmekä olisi vain Sai-
maan kanavan varassa. Tällöin matkailu ja erityisesti suunnitteilla olevat suuret selluteh-
taat ja muut teollisuuslaitokset hyötyisivät. Myös raskaan liikenteen kuljetukset vähenisi-
vät teillä, mikä lisäisi tieturvallisuutta ja vähentäisi maanteiden kulumista.

Saimaan kanavan vuokrasopimus uusittiin vuonna 2012, mutta samalla vuokra nousi ne-
linkertaiseksi aikaisempaan nähden. Perusmaksu on 1,22 miljoonaa euroa. Kanavaa on
mahdollista käyttää läpi vuoden, mutta ongelmana kanavan käytössä on, että olemme täy-
sin riippuvaisia Venäjästä ja sopimuksen pitävyydestä. Mikäli tehtäisiin päätös yhdistää
Päijänne ja Saimaa Päijänne- ja Mäntyharju-kanavilla, saataisiin investoinneilla myös
työllisyys nousuun pitkäksi aikaa ja teollisuuden kilpailukyky paranemaan muihin maihin
nähden. Myös matkailu saisi piristysruiskeen, mikä voisi nostaa sisävesien paikkakunnat
uuteen nousuun.

Arvoisa puhemies! Tein edellä mainitun kanavan rakentamisesta kirjallisen kysymyk-
sen ministerille aika tarkalleen 2 vuotta sitten. Vastauksessaan ministeri arvioi, että vuon-
na 2000 tehdyn selvityksen mukaan Päijänteen Saimaaseen yhdistävän Mäntyharjun kana-
van rakentaminen maksaisi noin 300 miljoonaa euroa. Hankkeen hyöty—kustannus-suhde
arvioitiin silloin erittäin heikoksi. Vastauksessa todettiin myös, että sisävesiliikenteen ke-
hittämismahdollisuudet voidaan turvata parhaiten panostamalla Saimaan kanavan ja Sai-
maan alueen sisävesiliikenteen toimintaedellytysten parantamiseen. Mutta tässähän on tie-
tysti se, että miten toimimme silloin, jos Saimaan kanava ei jostain syystä ole enää suoma-
laisten käytössä.

16.15 Katri Kulmuni kesk: Arvoisa puhemies! Tästä kuluvan vuoden lisätalousarvioesi-
tyksestä huomaa sen, että valtiontalouden käänne on tapahtunut, kun esimerkiksi verotulo-
arviota pystytään korottamaan melkein puolella miljardilla eurolla positiiviseen suuntaan.
Myös arvonlisäverotuotto on parantunut, autoveroakin on jopa tullut hieman enemmän
niin kuin perintö- ja lahjaverojakin. Merkittävää on hallituksen tavoitteiden kannalta myös
se, että velkaantumistahti pikkuhiljaa hidastuu, ja tämän lisätalousarvion myötä velkaa ote-
taan itse asiassa 180 miljoonaa euroa vähemmän kuinoli aiottu. En kiistä, etteikö 5,4 mil-
jardia lisävelkaa edelleenkin ole varsin paljon, mutta suunta velkaantumisen hidastumisek-
si on oikea, joten hallitus kulkee kohti asettamiansa tavoitteita.

Ajattelin puheenvuorossani kiinnittyä paremmin kahteen kokonaisuuteen tämän suuren
talouden käänteen kautta. Kyllähän ne ovat rohkaisevia lukuja, mitä valtiovarainministeri-
östä viime viikolla saatiin, että kuluvan vuoden bruttokansantuote kasvaisi 2,4 prosenttia.
On olemassa jopa korkeampia arvioita sille, Nordea esitti nyt jopa 3 prosentin kasvua.
Työttömiä on 40 000 vähemmän mitä viime vuonna. Samaan aikaan työpaikkoja on enem-
män auki, jopa pitkäaikaistyöttömien määrä on kääntynyt laskuun. Omassa kotimaakun-
31



Pöytäkirjan asiakohta PTK 78/2017 vp
nassani Lapissa on 1 400 työtöntä vähemmän kuin vuosi sitten samaan aikaan. Se ei ehkä
kansallisessa mittapuussa tunnu suurelta luvulta, mutta näille jokaiselle ihmiselle se on
henkilökohtaisesti valtavan iso asia.

Niinpä ajattelin puhua hieman infrastruktuurista ja siitä, miten merkittäviä valtion alulle
panemat hankkeet ovat. Onnittelen tietenkin Vuosaarta ja Oulua siitä, että sinne sataman
syvääminen saatiin. Toivon kuitenkin, että jatkossa satamakysymyksiä valmisteltaisiin ko-
konaisuudessa. Jos miettii niitä pohjoisen liikenteen tavaravirtoja, niin Kemin ja Tornion
satamien yhteenlasketut kuljetusmäärät jo tällä hetkellä ovat monta eteläisempää satamaa
suurempia, ja kilpailuasetelma etenkin pohjoisessa on erittäin tiukka, kun mietitään, että
Ruotsin puolella Luleåssa tehdään erittäin isoa 15 metrin syväsatamaväylää, joten pohjoi-
sen satamat tietenkin kilpailevat myös kansainvälisten satamien kanssa rinta rinnan.

Kun ajatellaan monia mahdollisia teollisuuden investointeja, biotalouden investointeja,
sitä, että tältä pieneltä vientialueelta Kemi—Torniosta lähtee 7 prosenttia Suomen netto-
viennistä, niin olisi erittäin tärkeää, että seuraavassa vaiheessa myös tuo Kemin satama sai-
si syväämisen. Kun oletettavastikin Kaidin biopolttolaitoshanke etenee, joka tulee aivan
siihen Ajoksen sataman kylkeen, niin tämä olisi erittäin perusteltua. Siihen suuntaan myös
liikenneministeriössä on annettu lupauksia. Jahka investointeja lähtee liikkeelle, niin sit-
ten valtiovalta katsoo myös sen satamien tilanteen. Olisi erittäin tärkeää, että myös Kemin
satama saataisiin syvättyä. Se ei muuten vaatisi muita investointeja lisäksi, esimerkiksi ra-
tapihaan tai raiteisiin.

Toisekseen lisätalousarviossa myönnetään Hituran kaivokselle 5 miljoonaa euroa ym-
päristövahinkojen jälkiseuraamuksiin, mikä on tietenkin aivan välttämätöntä, että kaivos
saadaan asiallisesti sitten suljettua vuosien kuluessa. Se tehdään kolmessa vaiheessa, se voi
viedä jopa 15 vuotta. Tämä 5 miljoonaa ei tule valitettavasti riittämään, vaan jatkossa se
vaatinee vielä 10—15 miljoonaa. Tässä suhteessa onkin mielestäni kestämätöntä se, että
Hituran kaivoksen vakuus on ainoastaan 1,99 miljoonaa, siis noin kaksi miljoonaa euroa.
On erittäin tärkeää, että valtiovarainvaliokunta on kiinnittänyt tähän asiaan huomiota ja
saanut lausuman tehtyä siitä, että hallituksen täytyy varmistaa kaivosten jälkihoito siten,
että jo niiden toiminnan aikana voidaan turvata se, että vastuut eivät voi jäädä veronmak-
sajien kannettavaksi. Tämä on erittäin merkittävä asia. Toivon, että hallitus tämän pikai-
sella menettelyllä tulee tekemään ja tuo sen meille sitten myös eduskuntaan käsiteltäväksi.

Suomessa on 40 toimivaa kaivosta, ja moni niistä on toiminut aivan erinomaisestikin.
Varmasti kaivosteollisuudelle on jatkossakin tilaa Suomessa kuten muillekin elinkeinoil-
le, mutta se täytyy tehdä kestävästi. Mielestäni tällä hetkellä nämä kaivosten ympäristöva-
kuutukset eivät ole riittävällä tasolla, jos veronmaksajien varoja täytyy näinkin paljon nii-
hin laittaa.

16.21 Aila Paloniemi kesk: Arvoisa puhemies! Teknologiateollisuuden kasvua, kuten
täällä on moneen kertaan todettu, hidastaa osaavan työvoiman puute. Työmarkkinoille ei
valmistu tarpeeksi teknisen alan osaajia. Osaajien puute ylipäätään on yksi pahimmista es-
teistä myöskin sille, jos me haluamme päästä tällä kaudella työllisyystavoitteeseen, 72 pro-
senttiin. Tämä ei ole siis pieni asia, vaan tämä on todella iso asia.

Ihmettelen edustaja Harakan naureskelua, kun kiittelin sitä, että otettiin esille näitä po-
sitiivisen rakennemuutoksen alueita, muitakin kuin Lounais-Suomi, joka nyt on tietysti
tunnetuin iso esimerkki ja pilotti, ja pidin hyvänä, että esimerkiksi Keski-Suomi on tässä
32



Pöytäkirjan asiakohta PTK 78/2017 vp
nostettu esille. Keski-Suomi on vuosien vuosien jälkeen kaikilla mittareilla mitattuna nyt
kovasti nokka nousussa, eikä siinä ole mitään naureskeltavaa. 

Edustaja Harakkaa pitempään talossa olleena voin todeta myöskin sen, että lisätalousar-
viossa ei kaikkia asioita pystytä korjaamaan. Mutta meidän tulisi ryhtyä keskustelemaan
tässä salissa ja myös valtiovarainvaliokunnassa laajemmin koko maan tilanteesta, kuten si-
vistys- ja tiedejaostossa edellytimme, keskustelemaan kaikista näistä maakunnista, niin po-
sitiivisen rakennemuutoksen kuin negatiivisen rakennemuutoksen alueista, ja katsomaan
isossa kuvassa, mitä kannattaa tehdä. Minun mielestäni se ei ole naureskelun aihe, vaan mi-
nun mielestäni se on erittäin järkevä tapa tässä tilanteessa toimia. 

Tietenkin mielellämme otamme Keski-Suomeenkin vastaan lisää rahaa, jos sitä vain on
tulossa. Erityisesti tuo infra on vielä heikossa hapessa Keski-Suomessa: esimerkiksi Ääne-
kosken tehtaan hyvä toiminta, joka ulottuu pitkälle muuallekin maahan, edellyttää parem-
pia liikenneyhteyksiä, ja Kirri—Tikkakoski-hanketta on maailman sivu jo koetettu saada
aikaiseksi, ja vieläkään se ei ole toteutunut. Toivon, että vihdoinkin saataisiin nyt tuokin
asia kuntoon.

Ihan lyhyesti tässä vielä haluaisin mainita tästä Tampere 3 -hankkeesta ja resurssitar-
peista: On pakko sanoa, että me emme vielä tiedä, miten tämä Tampere 3 -hanke onnistuu.
Siinä on ollut aika paljon tässä alkuvaiheessa ongelmia, eli mielestäni pitäisi katsoa nyt
rauhassa, miten win-win-tilanne siellä onnistuu ja miten nämä oppilaitokset ihan aidosti
voidaan yhdistää niin, että saadaan parempaa ja tehokkaampaa, saadaan poistettua päällek-
käisyyksiä ja niin edelleen. Eikö tällaisen hankkeen tavoite nimenomaan ole löytää uusia
tapoja tuottaa tehokkaammin ja paremmin ja laadukkaammin opinpolkuja opiskelijoille ja
poistaa niitä kuuluisia päällekkäisyyksiä ja syventää yhteistyötä? En olisi ensimmäisenä
ajattelemassa, että tarvitsee saada valtavasti lisää resursseja. Minun mielestäni näillä toi-
milla juuri niitä resursseja voisi löytyä, jos sitä aitoa yhteistyötä sitten jatkossa, kun saavat
ongelmansa ratkaistua, sitten pystyisi paremmin tekemään. En tietenkään vastusta tätä
hanketta, mutta mielestäni ei voi lähteä siitä, että ensin lykätään valtava määrä rahaa ja sit-
ten toivotaan parasta, vaan ihan samalla tavalla kuin kaikissa piloteissa pitää katsoa ensin,
että järjestelmä on kunnossa ja se toimii, ja sen jälkeen voidaan sitten miettiä sitä rahoitus-
ta. 

Vielä lopuksi: Olen tosi iloinen, että talouspoliittinen ministeriryhmä päätti myöntää
vastinrahaa 24 miljoonaa euroa ammattikorkeakouluille ensimmäistä kertaa ammattikor-
keakoulujen historiassa. Se on todellakin askel eteenpäin. Olen sitä mieltä, että ellei meillä
käytetä hyväksi molempien korkeakoulusektoreiden osaamista ja käyttökelpoisuutta tässä-
kin tilanteessa, joka onneksi on nyt paranemaan päin vahvasti, niin me jätämme erittäin
paljon olemassa olevia resursseja käyttämättä. Toivon, että ammattikorkeakoulut nähdään
ihan yhtä tärkeinä omalla sektorillaan kuin yliopistosektori.

16.25 Markku Pakkanen kesk: Arvoisa puhemies! Tänään on käyty keskustelua vuoden
2017 lisätalousarviosta, ja kaikissa puheenvuoroissa on todettu, että talous kasvaa. Kuka
on ollut enemmän tyytyväinen, kuka vähemmän, itse kuulun niihin, jotka ovat todella tyy-
tyväisiä siihen tilanteeseen, että talous on saatu kasvu-uralle. Tästä seurannaisena on tie-
tenkin, että myös työllisyys paranee. Se on meille kaikille suomalaisille hyväksi.

Täällä on kovasti nostettu eri alueiden tilanteita ja vertailtu niitä. Lounais-Suomi, Länsi-
Suomi on tällä hetkellä hyvässä hapessa, niin kuin on monessa puheenvuorossa kerrottu.
Keski-Suomella menee hyvin, mutta kyllä tuolla pohjoisessakin ainakin kevättalvella mat-
33



Pöytäkirjan asiakohta PTK 78/2017 vp
kailuyrittäjät olivat kovasti tyytyväisiä ja kasvulukemista hekin kertoivat. Itäsuomalaise-
na, kaakkoissuomalaisena kansanedustajana toivon, että tämä kasvun hedelmä tarttuisi
myös meidän alueellemme entistä vahvemmin.

Täällä edustaja Kulmala käytti mielenkiintoisen puheenvuoron väyläverkoista ja nosti
esille muutamat kanavahankkeet. Arvostan hänen näkemystään ja toivon, että näitä asioita
tutkitaan pitkälle tulevaisuuteen tähtäävinä hankkeina, koska tottahan näin on, että kana-
vahankkeilla on kauaskantoiset vaikutukset. Ne ovat tehokkaita, taloudellisia ja ympäris-
töystävällisiä tapoja kuljettaa, mutta tällä hetkellä kannattavuusnäkökulmasta varsin haas-
teellisia. Ja toki siinä on myös tämä turvallisuusnäkökulma Saimaan kanavaan liittyen.

Satamien tilanne on tällä hetkellä Suomessa niin, että meillä on suuria satamia siellä Pe-
rämeren, Kemin, Oulun seudulla, Vuosaari täällä Helsingissä, mutta erityisesti haluan ko-
rostaa Kotka—Hamina-seudun satamaa. Siellä kasvuluvut ovat kuulemani mukaan nyt
lähteneet nousuun, ja sehän on merkki siitä, että raskas teollisuus, lähinnä metsäteollisuus
on päässyt myös tähän kilpailu- ja kasvu-uralle. Toivonkin, että kaikki väyläinvestoinnit
tähtäävät siihen, että suomalaiset satamat tulevat hyvin ruokituiksi ja näin saamme sitä hy-
vinvointia ympäri Suomen.

Päivän keskustelussa on noussut moneen otteeseen tämä Kymi Ring -hanke ja valtatie
12:n investointi. Haluan vielä tuoda kaikille selväksi, että tämä Kymi Ring -hankehan on
noin 10 vuoden takainen hanke, joka lähti silloin liikkeelle, ja ministeri Vehviläinen oli sii-
nä jo aikanaan vahvasti vaikuttamassa liikenneministerinä. Tämä ratahanke, mikä sijoittuu
fyysisesti Iitin kunnan alueelle, on tärkeä hanke koko Etelä- ja Kaakkois-Suomelle ja Kou-
volan, Lahden seudulle erityisesti tulevaisuuden tapahtumien johdosta. Tälle rata-alueelle
tulee erityisesti kuljettajakoulutusta, Puolustusvoimat kouluttaa raskaan liikenteen kuljet-
tajia tulevaisuudessa, ja tähän samaan yhteyteen rakennetaan liikenneturvallisuus- ja testa-
usrata. Tämä on hyvä lisä ajoneuvoteollisuudelle, mikä meillä nyt täällä Suomessa on Uu-
denkaupungin myötä edelleen hyvässä myötätuulessa.

Sitten vielä tämä tiehanke, valtatie 12. 14 miljoonaa on hyvin perusteltu investointi ja ra-
hoituskohde valtatie 12:lle ja Tillola—Keltti-alueelle. Siinä yhteydessä rakennetaan tielle
eritasoliittymä, keskikaiteellinen ohituskaistatie ja uusi rinnakkaistie, ja nämä ovat kaikki
liikenneturvallisuutta parantavia asioita, jotka ovat hyvin merkityksellisiä. Valtatie 12:han
on pääväylä reitillä Pori—Tampere—Lahti—Kouvola — Kotkan satama, alueella, jonka
varrelle sijoittuu merkittävällä tavalla teollisuutta ja muuta liikennettä.

On syytä muistaa, että nämä molemmat hankkeet, niin Kymi Ring kuin vt 12:kin, ovat
ehdollisia sille, että kokonaisrahoitus ja yksityisen rahoituksen osuus Kymi Ring -hank-
keessa toteutuvat. Elikkä nämä ovat hyvin perusteltuja hankkeita myös siltä pohjalta, että
tähän hankkeeseen lähtee mukaan valtava määrä yksityistä rahoitusta. — Kiitoksia.

16.31 Jari Myllykoski vas: Arvoisa puhemies! Mennään vähän yksityiskohtiin, mitä täs-
sä on. On käyty keskustelua juuri tästä edellisen edustajan käyttämän puheenvuoron ai-
heesta: mihinkä rahoja suunnataan ja kuinka. Varmasti tieliikennehankkeitten osalta on to-
della tärkeää suunnata niitä oikeaan kohtaan, mutta onko se niin, että tällä hetkellä vienti-
teollisuuden osalta tietyt maakunnat ovat avainasemassa? Me olemme kuulleet tänään pu-
heenvuoroja, joissa halutaan syventää satamia Vuosaaressa, Kemissä. Ja kun meillä on ole-
massa olevia satamia, jotka jo nyt toimivat todellakin hyvin, niin kannattaa keskittää näis-
sä kaikissa valtiontalouden rahoissa niihin, mitkä ovat kansallisen tulorahoituksen
kannalta keskeisiä kohteita. Satakunta on se maakunta, johonka kannattaa nyt keskittää lii-
34



Pöytäkirjan asiakohta PTK 78/2017 vp
kenneinfraa. Se 14 miljoonaa kannattaa keskittää sinne, missä on enemmän vientipotenti-
aalin edistämisen mahdollisuuksia. Kun keskustellaan — kuinka se edustaja Heinonen sa-
noikaan — Kimi Ringistä taikka mistä hyvänsä, niin on hyvä, että alueellisista vaikutuk-
sista ja turismista keskustellaan myös tässä kehikossa. Mutta se ei ole ollenkaan niin talou-
dellisesti kannattavaa kuin se, että me keskustelisimme, mikä on vientiteollisuuden valtti.
Meidän pitää pystyä tässäkin keskustelussa keskittymään siihen, mikä on kansallisesti
kaikkein tärkeintä. Ja siinä mielessä toivoisin, että keskustelu etenee siihen suuntaan, että
Satakunta ja vientiteollisuus syväsatamineen ovat enemmän keskiössä kuin se, että raken-
netaan uusia syväsatamia.

16.33 Ulla Parviainen kesk: Arvoisa puhemies! Minä haluan nostaa kiitoksena hallituk-
selle täältä yhden asian, ja se on määräraha Oulun meriväylän syventämiseksi. Eli tällähän
on tarkoitus lisätä alusten kuljetuskapasiteettia ja tuoda sitten elinkeinoelämälle kilpailu-
kykyä, ja juuri viennin vauhdittamiseksi tämä asia on tärkeä. Pohjoisen Suomen teollisuus
tarvitsee kaiken mahdollisen tuen, koska pitkät kuljetusmatkat rasittavat esimerkiksi juuri
sahateollisuutta. Tämä Oulun meriväylähanke on erittäin hyvä hanke, ja juuri se on tasoite
tähän kilpailutilanteeseen kansainvälisessä kilpailussa. Suurempien alusten myötä saa-
daan yksikköhinnat pienenemään esimerkiksi vaikka näiltä puutavaralasteilta.

Tässä yhteydessä minä haluan muistuttaa, että muutakin tukea tarvitaan. Esimerkiksi
kuljetustuet, jotka nyt aina näyttävät olevan liipaisimella, pitää ehdottomasti säilyttää. Toi-
voisin niihin jopa huomattavaa korotusta. Nykyisen tasoisilla kuljetustuilla me häviämme
kilpailussa kyllä naapurille Ruotsille, eli ei ole millään tavalla eduksi, että me tässä pohjoi-
sessa kilpailussa olemme kakkosena. Eli minä haluaisin terveisinä sitten tulevan budjetin
suunnitteluun ja rakentamiseen nostaa esille tämän kuljetustuen.

16.35 Jari Myllykoski vas (vastauspuheenvuoro): Arvoisa herra puhemies! En halua mi-
tenkään kiistää, etteikö juuri näin ole, että pitää tämän kaupan ja liikenteen takia tehdä tiet-
tyjä investointeja, mutta pitää myös muistaa se, mikä on meriliikenteen merkitys ja kuinka
sitä rahoitetaan. Meillä Satakunnassa yritykset maksavat sen, että pohjoisen satamat ovat
auki. Me maksamme 1,72 pistettä siitä, että pohjoisen satamat ovat auki. Eikö olisi järke-
vämpää rakentaa hyvä, toimiva raideliikenne satamien ja teollisuuslaitosten välille, saatik-
ka että ruvetaan syventämään tiettyjä satamia meriliikenteen kustannusten vuoksi, koska
osa satakuntalaisesta teollisuudesta maksaa sen kaiken, mitä te nyt toivotte?

Toinen varapuhemies Arto Satonen:  Näyttää olevan nyt vähän enemmän debatin tarvet-
ta. Otetaan tästä yksi kierros.

16.36 Eero Suutari kok (vastauspuheenvuoro): Arvoisa puhemies! Aika erikoista kuulta-
vaa hyvin arvostamaltani edustaja Myllykoskelta. Olen ajatellut, että hän ajattelee koko
Suomea. Täytyy kyllä sanoa, että ei ole silloin niin kuin päässä kaikki asiat, jos sanotaan,
että pohjoisessa ei tarvita syvempää merisatamaa. Meillä on asukasta kohti kaikkein eniten
tonneja kuljetettavana ja meidän kuljetuskustannukset ovat todella korkeita. Kun tuli myös
tämä rikkidirektiivi ja kaikki muu siihen päälle, niin on uskomatonta, että väitetään, että ei
tarvita Suomessa sitä kapasiteettia, mikä meillä pohjoisessa tällä hetkellä kasvaa.
35



Pöytäkirjan asiakohta PTK 78/2017 vp
16.36 Pauli Kiuru kok (vastauspuheenvuoro): Arvoisa herra puhemies! Kuten tässä
kuultiin, niin kun näitä isoja investointeja suunnitellaan ja tehdään, niin kokonaisuuden eli
koko Suomen edun täytyy olla se suurin ajuri ja mietittävä asia. Jos näitä mietitään yhden
kaupungin tai yhden maakunnan näkökulmasta, niin se kokonaishyöty Suomelle ei ole pa-
ras mahdollinen.

Tässä yhteydessä on hyvä muistuttaa myös näistä ratahankkeista. Jos verrataan kustan-
nuksia ja hyötyjä, niin yksi ja ilmeisesti kannattavin hanke on Helsinki—Tampere-välin
nopeuttaminen, että se saadaan yhden tunnin aikatauluun. Se on myös asuntopoliittinen
ratkaisu. Se on myös vientiin liittyvä ponnistus. Tämä yhteys palvelee Jyväskylän suun-
taan, Seinäjoen suuntaan ja Vaasan suuntaan.

16.37 Markku Pakkanen kesk (vastauspuheenvuoro): Arvoisa puhemies! Edustaja Myl-
lykoski nosti tärkeän asian keskusteluun, miten näitä maakuntien välillä olevia satamia ja
väylähankkeita pitää kehittää. Juuri sillä perusteella tämä valtatie 12:n 14 miljoonaa on tär-
keä hanke Kymenlaaksolle. Meillä on siellä Kotka—Hamina-seudun satama, joka on tällä
hetkellä luvuiltaan Suomen suurin vientisatama. Tämä palvelee hyvin kaakkoissuomalais-
ta metsäteollisuutta ja Äänekoskea, Varkauden aluetta, meitä kymenlaaksolaisia, Kuusan-
kosken, Kouvolan seudun tehtaita ja myös Lahden seutua.

Mutta olen täysin samaa mieltä, että pohjoisen tavaran pitää kulkea pohjoisten satamien
kautta. Kemi—Oulu-alueen satamat pitää saada kuntoon, väylät sinne kuntoon, kun sitten
taas myös Turun seudulla on tärkeitä metsäteollisuuden alueita. Myös oli hyvä tämä uuti-
nen Uudestakaupungista — eihän se ole tarpeellista, että niitä autoja sieltä mihinkään
muualle rahdataan kuin Uudenkaupungin satamaan.

Maakuntien välinen kilpailu on toki reilua, [Puhemies koputtaa] mutta ymmärrän kyllä,
että pohjoinen tarvitsee omat... [Puhemies keskeyttää puheenvuoron puheajan ylityttyä.]

Toinen varapuhemies Arto Satonen:  Myönnän vielä vastauspuheenvuorot edustajille
Myllykoski ja Parviainen, ja sen jälkeen mennään puhujalistaan.

16.39 Jari Myllykoski vas (vastauspuheenvuoro): Arvoisa puhemies! En tahtonut sanoa
niin, etteikö pohjoisesta pidä kulkea, koska kyllä kannattaa kannattavasti kuljettaa. Mutta
totuus on se, että pitää myös nähdä se, että koko elinkeinoelämän puitteissa on mielestäni
epäoikeudenmukaista, että joku maakunta, jolla on erinomaiset jääolosuhteet, kustantaa
kaikkien muiden maakuntien satamien väylänpidon jääaikana, kaikki se. Liikenneministe-
riössä oli valmisteilla jo edellisellä hallituskaudella aihio, jossa katsottiin, kuinka tietyillä
satamilla pitää olla kohtuullista liikenneväylästöä. Toivon, että voimme käydä tästä kes-
kustelua edustaja Suutarin kanssa. Mutta pidän nimenomaan tärkeänä, että vientiteollisuus
toimii meidän satamiemme kautta.

16.40 Ulla Parviainen kesk (vastauspuheenvuoro): Arvoisa puhemies! Kokonaissuunnit-
telu on totta kai tärkeä. Pienellä maalla ei ole resursseja ihan mihin vain. Mutta tämä Oulun
satama on juuri satama, joka palvelee erittäin laajaa aluetta itärajaa myöten sieltä Kainuus-
ta korkealle Lappia kohti. Tämä jos mikä on hanke, joka kannattaa viedä eteenpäin. Näin
on hallitus myöskin sen huomannut. Korostan sitä, että tässä Oulu kaupunkina kovasti
osallistuu tämän sataman laittamiseen, että se ei ole yksinomaan valtion varassa.
36



Pöytäkirjan asiakohta PTK 78/2017 vp
Toinen varapuhemies Arto Satonen:  Nyt menemme puhujalistaan, ja sitten jatketaan.

16.40 Mari-Leena Talvitie kok: Arvoisa puhemies! Lisätalousarviosta sen verran, että
on hyvä, että Lounais-Suomen alue saa nyt tämän niin sanotun positiivisen rakennemuu-
tosrahoituksen. Opetus- ja kulttuuriministeriö sen on esittänyt, että vahvistetaan myöskin
tekniikan korkeakoulutusta sekä tutkimus- ja innovaatiotoimintaa, ja siihen jo pelkästään
varataan se 2 miljoonaa euroa.

Kuten tänään salissa jo aikaisemmin keskusteltiin, niin ict-alan osaajista on erityisesti
tietenkin Lounais-Suomessa pulaa, mutta niin on myöskin Keski-Suomessa ja myöskin
Pohjois-Pohjanmaalla. Meillä Oulun seudulla äkillisen rakennemuutoksen toimien myötä,
kun noin vuosina 2011—2012 tuhansia ict-alan työpaikkoja, melkein 5 000 työpaikkaa,
hävisi, on myöskin uusia työpaikkoja syntynyt. Yli 400 ict-alan yritystä ja yhteensä yli 650
korkean teknologian yritystä on uudestaan kaupungissa, ja nämä yhdessä työllistävät
18 500 osaajaa, jotka ovat erityisesti ict-alalla ja korkean teknologian alalla.

Miten sitten on työttömyys tällä puolella Pohjois-Pohjanmaalla? Meillä on työttömiä
työnhakijoita 25 000 ely-keskuksessa, ja näistä vain 9 alle 30-vuotiaista on nimenomaan
ylemmän korkeakoulututkinnon suorittaneita tieto- ja viestintätekniikan asiantuntijoita. Eli
25 000 työttömästä vain 9 on sillä alalla. Ja kun huomaan, että salissa on myöskin edusta-
jakollega ja aikaisemmin ministerinä toiminut Ihalainen, niin näistä äkillisen rakennemuu-
toksen toimista on tosiaan huomattava määrä — kiitos silloiselle ministerille — tavallaan
saatu työpaikkoja Oulun alue uudelleen syntymään. Mutta tämä tarkoittaa myös sitä, että
ict-alan osaajista on nyt jo pula ja heistä tulee olemaan tulevaisuudessa pula, sillä 7 000 ict-
alan osaajaa tulee eläköitymään reilun kymmenen vuoden aikana, ja vaikka meidän kaikki
koulutuspaikat lasketaan, niin vain noin 3 200 valmistuu samassa ajassa, elikkä noin puo-
let tarvitaan lisää. Näin ollen onkin tärkeätä, että Oulun yliopisto on esittänyt, että tälle
asialle on myöskin tämän vuoden aikana tehtävä jotain. 

Sitten lisätalousarvion liikenneinvestointeihin, jotka itse asiassa äskenkin debatissa pu-
hututtivat: Oulun meriväylä. Eli Oulun sataman kautta kulkevan sahatavaran viennin kas-
vu on ollut viime vuosina poikkeuksetta plus 20 prosenttia, elikkä se puoli on kasvanut, ja
suuret sahatavarayritykset ovat kertoneet säästävänsä per yritys per vuosi noin 400 000 eu-
roa kuljetuskustannuksissa, kun tämä syväväylä tulee tulevaisuudessa, jo ensi vuoden jäl-
keen, mahdollistamaan sen, että laivojen koko lähes kaksinkertaistuu. Ruoppauskustan-
nuksista, jotka ovat kuitenkin olleet oleellisia — joka toinen vuosi, joka neljäs vuosi —
pystytään luopumaan, koska tämä syväväyläys, mikä tehdään, tulee sinne luonnonväyläl-
le, elikkä sitten myöskin näistä ruoppauskustannuksista tulee tulevaisuudessa säästöä. Ja
niin kuin äsken myöskin edustaja Parviainen toi esiin, niin Oulun satama ja Oulun kaupun-
ki osallistuvat tähän lähes 6 miljoonalla eurolla, ja näin ollen valtion osuus jää alle puoleen
koko hankkeen osuudesta.

Ihan samaa mieltä olen siitä, että on tärkeää, niin kuin valtiovarainvaliokuntakin piti tär-
keänä, että myös Vuosaaren meriväylän syventäminen etenee.

16.45 Eero Suutari kok: Arvoisa puhemies! Tähän viimeiseen debattiin lisäisin vielä,
että Oulun sataman rahoituksesta vastaavat lähes kahdella kolmasosalla paikalliset ja val-
tion osuus siitä vajaan 50 miljoonan investoinnista on vain se 15 miljoonaa. Ja jos ajatel-
laan näitä ratojen korjauksia: meillä on joskus Savon radan investointisuunnitelmia tehty,
ja jos sieltä vedettäisiin Kainuuseen kunnolliset radat — niin kuin tällä hetkellä muualla
37



Pöytäkirjan asiakohta PTK 78/2017 vp
täällä etelässä on — se tarkoittaisi satojen miljoonien, jopa miljardin, investointia. Eli täs-
sä ei puhuta ihan samoista rahoista. Tuo Kainuun ja Oulun alue sekä Lapin alue on nimen-
omaan sillä tavalla rakennettu, että ne radat menevät sinne Ouluun ja Raaheen ja sitä kaut-
ta pitää viedä ne tavarat. Ei tätä voida ajatella sillä tavalla, että pannaan niihin ratoihin li-
sää, kun niihin on justiinsa laitettu. Tietysti jos täällä on tahtoa laittaa ratoihin lisää, me vie-
lä kyllä voisimme sitä laittaa, koska tosiasia on, että siellä pohjoisessa on kuljetettavaa.

Ja sitten, Suomella tällä hetkellä on just positiivista väreilyä ilmassa. Meillä on näköpii-
rissä paljon parempaa. Tämän viimeisen vuosikymmenen kestäneen taloudellisen alamäen
ja saamattomuuden aika näyttää olevan väistymässä. Ihmisillä, siis kuluttajilla ja varsinkin
yrittäjillä ja yrityksillä, on jälleen uskoa tulevaisuuteen. Tämä positiivinen näkemys on
seurausta viennin hienoisesta kasvusta ja edelleen paranevista vientinäkymistä. Tosin
olemme vasta ohittamassa vuoden 2007 viennin, mutta työllisyys on ollut myös nopeassa
kasvussa. Se on kasvanut viimeisen vuoden aikana yli 40 000:lla. Tämä on osoitus siitä,
että yrityksillä oli henkilöstössä kapasiteettia enemmän kuin olisi ollut tarvetta, koska yri-
tettiin uskoa ja uskottiin sen verran tulevaisuuteen, ettei laitettu pois kaikkea työvoimaa,
mikä olisi pitänyt vähentää yrityksistä pois. Nyt kuitenkin on tarvetta sitä lisätä.

Positiivisessa kehityksessä on oma osuutensa ollut myös tällä hallituksen päämäärätie-
toisella ponnistelulla Suomen kilpailukyvyn eteen. Onhan se selvää, että jos ei Suomea oli-
si saatu nostettua suhteessa muihin, ajatellaan nyt vaikka Ruotsia tai Saksaa tai muita niitä
maita, joitten kanssa me kilpailemme siitä, kuka ostaa meidän tuotteitamme ja palvelujam-
me... Kilpailukyky on olennainen asia. Me olemme saaneet sen sillä tavalla kohdalleen,
että yrityksillä on uskoa, että me tulemme tulevaisuudessa olemaan kilpailukykyinen. Me
emme vielä tällä hetkellä sitä ihan kokonaan ole, olemme ehkä vähän kalliimpia, mutta me
teemme vähän edullisemmin nämä tuotteet ja palvelut.

Yrityskentän usko näkyi silloin hallituskauden alussa. Siihen uskottiin, että hallitus tu-
lee tekemään nopeasti ne uudistukset, mitkä hallitusohjelmassa on. Mutta sitten noin vuo-
den verran siinä oli sellaista tasaantumisvaihetta ja alamäkeä. Se vahvempi usko on tullut
just nimenomaan tänä keväänä, kun on näkynyt myös kuluttajilla sitä uskoa. Kuluttajien
luottamus on myös tällä hetkellä korkealla tasolla, ja palveluyritysten työvoiman lisäämi-
nen on osoitus siitä, että kuluttajat luottavat tulevaisuuteen ja ajattelevat, että voi myös al-
kaa hivenen enemmän kuluttaa kuin aikaisemmin.

Arvoisa puhemies! Valtion talousarvion kasvu lähes puolella miljardilla ja myönteisten
näkymien ulottuminen pidemmälle tulevaisuuteen mahdollistavat jälleen kasvuun satsauk-
sen. Kaikkein tärkeintä tietenkin on investoida osaamisen kasvuun. Investoinnit tutkimuk-
seen ja innovaatioihin kantavat pidemmälle. Ammattikorkeakoulutuksen vahvistaminen ja
insinööri- ja diplomi-insinöörikoulutuksen nopea kohdistaminen tarpeen mukaan on mie-
lestäni erinomaista. Oulun sataman väylään investointi sen syventämiseksi 12,5 metriin
mahdollistaa edullisempia rahtikuljetuksia Pohjois-Pohjanmaan, Kainuun ja Lapin alueil-
le. Hallitus on ymmärtänyt, että pohjoisen kuljetustarpeen kasvuun vastaaminen on onnek-
si koko Suomelle. [Puhemies koputtaa] Vientitonneja asukasta kohden on pohjoisessa pal-
jon enemmän kuin täällä etelässä. Kiitänkin hallitusta tämän ymmärtämisestä. — Kiitok-
sia.

16.51 Ozan Yanar vihr: Arvoisa puhemies! Eilen me kävimme täällä keskustelua talou-
den isosta kuvasta. Me vihreät silloin kehotimme julkisen talouden suunnitelmassa halli-
tusta kiirehtimään muun muassa perhevapaauudistuksen eteenpäinviemistä sekä kiirehti-
38



Pöytäkirjan asiakohta PTK 78/2017 vp
mään yritystukikarsintaa. Toivomme, että elokuun budjettiriihessä nämä asiat otetaan huo-
mioon.

Tähän lisäbudjettiin sisältyy muutama outo määräraha. En vieläkään ole kuullut minis-
teriltä, jolta kysyin, tai hallituksen edustajilta, jotka istuvat täällä, kuinka tämä Kymi Ring
olisi kansallisesti merkittävä hanke. 3,5 miljoonaa plus 14 miljoonaa on iso summa, ja olisi
aidosti tärkeää tietää, millä perusteella tämä on määritelty kansallisesti merkittäväksi hank-
keeksi. Tähän en ole saanut vieläkään vastausta. Jos hallituspuolueiden edustajat haluavat
vastata, niin olkaa hyvä.

Seuraavana asiana tämä valinnanvapauden pilotointi ja siihen osoitettu 30 miljoonaa eu-
roa: Sekin on ongelmallinen menoerä. On kyseenalaista, että kymmeniä miljoonia euroja
annetaan hankkeelle, jonka lainsäädäntöpohja on epävarma. Hallitus siis antaa 30 miljoo-
naa euroa valinnanvapauden pilotointiin, kun lainkäsittely on vielä kesken ja kun emme
tiedä tarkalleen, miten tuleva laki muotoutuu. — Kiitos.

16.53 Timo Heinonen kok (vastauspuheenvuoro): Arvoisa puhemies! Edustaja Yanarilla
oli sen verran vähän sanottavaa, että tuli vähän yllättäen jo tämä vastauspuheenvuoro, mut-
ta vastataan siihen Kymi Ringin osalta. [Ozan Yanarin välihuuto] Tämä arvio siitä, että
Kymi Ring on valtakunnallisesti merkittävä urheiluhanke, niin sanottu huippu-urheiluhan-
ke, ei ole poliittinen arvio. Sitä ei ole tehnyt maamme hallitus, sitä eivät ole tehneet maam-
me eduskunnan hallituspuolueet taikka eduskunta, vaan tämä arvio perustuu urheilupuo-
len omaan arvioon näistä hankkeista. Eli Olympiakomitea toimii näissä arvioijana, ja he
laittavat nämä hankkeet järjestykseen. Yksi sellainen keskeinen kriteeri — myös silloin,
kun vaikkapa edustaja Arhinmäki oli ministerinä, nämä ovat menneet yli hallituspuoluei-
den ja ministereiden — on ollut se, että meillä olisi keskeisiin lajeihin suorituspaikat, että
voisimme [Puhemies koputtaa] hakea arvokilpailuja, on kyse sitten jalkapallosta, jääkie-
kosta, yleisurheilusta tai siitä [Puhemies koputtaa] moottoriurheilusta. [Ozan Yanarin vä-
lihuuto]

Toinen varapuhemies Arto Satonen: Ja seuraavaksi jatkamme puhujalistaa.

16.54 Markku Pakkanen kesk: Arvoisa puhemies! Täällä on kovasti käyty keskusteluja
tästä Kymi Ringistä, ja edustaja Heinonen tuossa sitä urheilullista puolta jo perustelikin.
Mutta haluan myös terävöittää sitä, kun on tämä 14 miljoonaa, mikä on valtatie 12:lle, että
minusta täällä on vääristelyä kertoa, että se raha menisi Kymi Ring -hankkeeseen. Ei se sii-
hen mene, vaan se menee valtatien rakentamiseen. Liikenneyhteydet toki Kymi Ringille-
kin tehdään siinä yhteydessä, mutta siinä tehdään, niin kuin olen täällä useaan kertaan sa-
nonut, eritasoliittymä Keltti—Kuusankoski-välin alueelle, tieosuudelle, uutta ohitustietä,
sellainen, missä kevyt liikenne pääsee, paikallistien liikenne pääsee, keskikaista ja ohitus-
tie. Eivät nämä ole mitään urheiluhankkeita, vaan nämä ovat selviä valtatie 12:n väylä-
hankkeita. Väylähankkeilla on täällä sitten perusteltu, että pitää satamia tukea. Tämä val-
tatie 12 on erittäin tärkeä liikenneväylä kohti Kotka-Haminan satamaa, joka on Suomen
suurin vientisatama, että jo silläkin perusteella tämä 14 miljoonaa vt 12:lle on hyvin perus-
teltu. Mutta myös korostan sitä, että se on ehdollinen sille, että tämä Kymi Ring -hanke ete-
nee siltä osin, että sinne tulee se merkittävä yksityisen rahan osuus.

Haluaisinkin nähdä sellaisen kulttuuri- tai urheiluhankkeen, mikä yhtä lailla ottaa mu-
kaan niin suuren yksityisen rahoittajan kuin tämä Kymi Ring -hanke. Jos meillä kaikki tu-
39



Pöytäkirjan asiakohta PTK 78/2017 vp
levat oopperatalot tai urheilupaikat rahoitetaan tulevaisuudessa samalla rahoituspohjalla,
että vaaditaan se yksityinen rahoitus, [Välihuutoja] minä luulen, että meiltä jää merkittävä
määrä teatteritaloja rakentamatta. Tässä puhutaan suurista rahoista sieltä yksityiseltä puo-
leltakin, ja siksi tämä on myös merkittävä hanke.

16.56 Lauri Ihalainen sd: Arvoisa puhemies! Minäkin ajattelin tästä talouden pidemmäs-
tä kuvasta, josta täällä on paljon hyvin keskusteltu, jonkun sanan sanoa. On hyvä asia, että
talouskasvussa on tapahtunut tällainen myönteinen käänne, vähän yli kahden prosentin
kasvuvauhti tänä vuonna, mutta on hyvä muistaa, että nämä arviot lähtevät siitä, että kah-
tena seuraavana vuotena se on joko prosentti tai puolitoista. Ja kaikki hyvin tiedämme, että
on aika paljon sumussa, miten jatkossa talouskasvulle käy, joten työllisyyden näkökulmas-
ta tämä kasvuvauhti ei tule olemaan riittävä, ja tässä mielessä nämä positiiviset uutiset ovat
tärkeitä, mutta on hyvä myös korostaa sitä, että meidän talouden, viennin ja työllisyyden
kannalta kaikki edellytykset eivät ole vielä hyvässä kunnossa. 

Myös kustannuskilpailukyky ja ylimalkaan kilpailukyky on parantunut, mutta on hyvä
muistuttaa, että sen paranemisen tärkein tekijä ovat olleet kiky-sopimuksen vaikutukset. Se
on selvästi meidän kustannuskilpailukykyä vahvistanut keskeisiin kilpailijamaihin näh-
den, ja sillä on ja tulee olemaan erittäin merkittävä vaikutus myös meidän pärjäämiseen ja
tähän talouden kuvaan. Toivon mukaan nyt kun sitten syksyllä taas työmarkkinaratkaisuja
tehdään ja joittenkin mielestä näistä kiky-kahleista päästään pois, niin siellä kuitenkin syn-
tyisi semmoisia ratkaisuja, jotka toisaalta voisivat tukea työllisyyttä ja toisaalta kohtuulli-
sen hyvää ostovoimaa. 

Näissä olosuhteissa, joissa julkisen talouden tila pysyy edelleenkin aika heikkona, te-
hokkaimmin ja nopeiten talouden tervehdyttämiseen vaikuttava asia on ilman muuta työl-
lisyysasteen nostaminen. Tämä nyrkkisääntö on, että yhden prosentin työllisyysasteen nos-
taminen tuo 800 miljoonaa euroa hyvää julkiseen talouteen. Yhden päivän lyhentäminen
työttömyyden kestossa tuo 26 miljoonaa hyvää julkiseen talouteen. Tästä näkökulmasta on
hyvä näitä asioita tarkastella, ja tämän vuoksi tämmöisen aktiivisen työvoimapolitiikan he-
rättäminen horroksesta olisi tosi tärkeätä, ja sen rahoituksen pitäisi olla vankempi kuin se
lisäbudjetissa on, ja kunnilta ei pitäisi viedä mahdollisuuksia itse toteuttaa työllistämistoi-
mia erityisesti pitkäaikaistyöttömien ja nuorten kohdalla.

Mutta katse meidän pitäisi kuitenkin jaksaa nostaa yli vaalikausien, pidemmän aikavä-
lin kasvun edellytyksiin. Se liittyy osaamis- ja vientivetoisen kasvun turvaaviin toimenpi-
teisiin. Taas talouskasvu tulevaisuudessa perustuu tutkimus- ja tuotekehityspanostuksiin,
innovaatioihin, osaamiseen, viennin pohjan laajentamiseen ja tuottavuuden nostamiseen.
Ja monia näihin talouskasvun isoihin perusteisiin liittyviä määrärahoja ollaan leikkaamas-
sa eikä ymmärretä, että ne ovat tulevaisuusinvestointeja. Valtiolla tietysti tässä politiikassa
ja myös omistajapolitiikassa tulee olla rooli, ja valtionyhtiöillä on merkittävä sijansa. 

Tässä mielessä hallituksen ajatus — joka nyt liittyy lisäbudjettiin — että laskettaisiin
Neste Oyj:n omistusosuutta 50,5:stä 33,4:ään, on huonosti harkittu esitys. Perusteluissa ei
ole mitään mainintaa siitä, että tämä liittyisi jotenkin strategiseen kumppanuuteen tai sen-
tyyppisiin toimiin, vaan tämä on enempikin rahojen irrottamista. Neste on ollut Fortumin
kanssa niitä strategisia yhtiöitä, joita olemme halunneet korostaa niin energiapolitiikan
kannalta kuin huoltovarmuudenkin kannalta. Yhden kolmasosan omistuspohja ei ole mi-
nusta näissä epävarmoissa maailmanolosuhteissa turvallinen omistusosuus, ja tämän vuok-
si me olemme olleet sitä mieltä, että tätä omistusrajaa ei olisi pitänyt missään tapauksessa
40



Pöytäkirjan asiakohta PTK 78/2017 vp
lähteä nyt laskemaan. Haluan tämän ottaa nyt esille, koska se liittyy nyt tämän lisäbudjetin
yhteydessä tapahtuviin linjauksiin, joista periaatepäätökset on toki tehty jo aikaisemmin. 

Vedän vain yhteen siinä mielessä, että osaamis- ja innovaatiopolitiikan vahvistaminen
on erittäin tärkeää, ja tässä mielessä näitä panostuksia Tekesin määrärahoihin ja niin pois-
päin pitäisi yrittää vahvistaa eikä suinkaan leikata. Me olemme esittäneet vaihtoehto-ohjel-
massa tämmöisen uuden ajan teollisuus- ja teknologiapoliittisia tavoitteita ja uusia kärki-
hankkeita hallitukselle, jotka liittyvät kiertotalouden vahvistamiseen, jossa meillä on hy-
vät edellytykset, [Puhemies koputtaa] ja siihen, että elinkeinopolitiikassa palvelut, mu-
kaan lukien matkailu, nostetaan suurempaan arvoon, ja sitten arktisen alueen mahdolli-
suuksista tehdään myös Suomelle suuri mahdollisuus. Olisi hyvä, että näitä tavoitteita nä-
kyisi meidän hallituksenkin politiikassa. [Jari Myllykoski pyytää vastauspuheenvuoroa]

Toinen varapuhemies Arto Satonen: Edustaja Myllykoskella on varsinainen puheenvuo-
ro.

17.02 Jari Myllykoski vas: Arvoisa puhemies! Ehkä nyt tämmöisenä vastauspuheenvuo-
ron kaltaisena lähden täältä loihtimaan omia sanojani siitä, kuinka innostuin tuosta edusta-
ja Ihalaisen puheenvuorosta, jossa korostettiin kiky-sopimuksen merkitystä Suomen tä-
män hetken vientiteollisuuden ja talouskasvun moottorina, yhtenä osana. Vähän kritisoin
kuitenkin sitä, että kun kiky-sopimuksen osalta juuri julkisen alan työntekijöiden loma-
palkkoja leikattiin 30 prosentilla, niin en kyllä näe tässä minkäänlaista yhteyttä, että se oli-
si ollut se toimeenpaneva voima niin, että meillä on talouskasvua. Siinä mielessä uskallan
kritisoida tuota äsken kuultua, että ne vaikutukset tulevat vasta seuraaville vuosille. En us-
ko, että meillä tuotteiden toimittajien osalta ollaan vielä nähty, että kun meillä sairaanhoi-
tajien tai kunnallisella sektorilla olevien talonmiesten tai siivoojien lomapalkoista leika-
taan yksi kolmannes, niin se edesauttaisi sitä, että meillä saksalainen yritys, joka ostaa tek-
nologiateollisuuden tuotteita, voisi laskea, että nyt se ostaa innokkaammin näitä tuotteita
Suomesta, koska siivoojien palkkoja lasketaan lomapalkkojen osalta. Siinä mielessä olen
hieman kriittinen sitä kohtaan, mitä äsken kuulin.

Palaan valtiontalouden osalta kahteen yksittäiseen asiaan. Todella hienoa oli se, mitä
edustaja Heinonen toi omassa puheenvuorossaan esille tästä kaivosteollisuuden valtion
laskuun tulevasta asiasta. Siinä mielessä olen erityisen samaa mieltä siitä, mitä edustaja
Heinonen toi esille, että meillä ei pidä olla sellaista automaattia, joka koko ajan mahdollis-
taa sen, että meillä kaivosteollisuudessa tapahtuu sellaista, että kaivosten sulkemisen myö-
tä aiheutuneet kustannukset tulevat valtiovallan piikkiin. Se on täysin mahdotonta sietää, ja
siinä pitää kaivoslakia uudistaa. On todella tärkeää, että meillä on toimiva ja hyvä kaivos-
laki, mutta sen pitää edellyttää nimenomaisesti, että kaivoksella on joku vakuutuksen kal-
tainen turva niin, että se ei jää valtion piikkiin. 

Uskon, että palkkatukien osalta olemme samassa tilanteessa edelleen kuin tähänkin asti,
mutta kaivoksen sulkemisen osalta ja konkurssien osalta valtio ei voi olla maksumiehenä.
Varsinkin kultakaivosten osalta me tiedämme sen, että maailmanmarkkinahintojen mu-
kaan kaivosteollisuus voi hyvin taikka hyvin huonosti, ja siinä vaiheessa valtio ei voi olla
se riskinottaja, joka mahdollistaa vaikkapa kanadalaisen kaivosyhtiön täällä toimimisen
niin, että aina kun sitten menee huonosti, niin suljetaan ja Suomi maksaa kulut. Näin ei voi
olla. Sen takia olen ehdottomasti tässä kokoomuslaisen kansanedustaja Heinosen linjoilla,
että jotain pitää ruveta tekemään.
41



Pöytäkirjan asiakohta PTK 78/2017 vp
Toisena sitten tämä, en nyt haluaisi sanoa "Kimi-rata" taikka mitä hyvänsä, mutta siihen
liittyvä 14 miljoonaa liikenneinvestointeihin: On ollut hyvä, että täällä on käyty keskuste-
lua siitä, että se ei yksinomaan liity siihen ja sille alueelle. Mutta kun täällä on käytetty pu-
heenvuoroja siitä, että se 14 miljoonaa voitaisiin johonkin satamien syventämiseen käyt-
tää, niin vaikka kyllä omasta puolueestanikin on ollut esityksiä Kemiin taikka Vuosaareen,
haluan täältä nyt vielä kerran todeta, että kun meillä Satakunnassa on kyllä jo sellaista, mitä
Suomi kaipaa, niin ei meidän tarvitse rakentaa niitä joka puolelle Suomea, sillä meidän sa-
tamaverkostomme on tällä hetkellä erittäin kattava, laaja. Ymmärrän kyllä pohjoisten
alueelta sen, että siellä pitää raskaan teollisuuden osalta olla toimivia satamia, koska mei-
dän rataverkostomme ei toimi tässä länsirannikolla.

17.07 Timo Heinonen kok: Arvoisa puhemies! Hyvät kansanedustajat! Oikeastaan olin
tämän puheenvuoron varautunut pitämään juuri tästä meidän jaostomme näkökulmasta ja
Belvedere Mining Oy:stä, johon edellä edustaja Myllykoski viittasi. Laajennetaan sitä sen
verran, että nämä kannanotot ovat siis koko meidän asunto- ja ympäristöjaostomme kan-
nanottoja mutta myös koko valtiovarainvaliokunnan kannanottoja. Toivotaan, että niistä
tulee myös koko eduskunnan kannanottoja.

Tämä on varsin kova kirjaus, mikä asunto- ja ympäristöjaostosta tuotiin valtiovarainva-
liokunnan hyväksyttämäksi, eli lausuma, joka edellyttää, että hallitus varmistaa kaivosten
jälkihoidosta huolehtimisen jo niiden toiminnan aikana, jotta kaivosten sulkemisiin liitty-
vät vastuut eivät jää valtion kannettavaksi, ja arvioi myös kaivostoiminnalle asetettavien
vakuuksien optimaalista tasoa.

Tässähän on kyse vuonna 1970 perustetusta Hituran kaivoksesta Nivalassa, jota Outo-
kumpu pyöritti pitkään. Se oli ehditty sulkea jo puolenkymmentä kertaa ennen tätä nyt ta-
pahtunutta konkurssia, vuoden 2015 konkurssia, nikkelin hinnan alennuttua eli kannatta-
mattomuusongelmien takia. Vuonna 2007 Outokumpu sitten myi tämän kaivoksen kana-
dalaiselle jättiyhtiöille, joka perusti luonnollisesti, totta kai, Suomeen tytäryhtiön, jonka
taival oli kyllä vaikea alusta asti. Muutamana vuonna tietojeni mukaan tämä kaivos teki po-
sitiivista tulosta, rahat lähtivät Kanadaan, ja sitten useampi vuosi oli vaikea, ja lopulta jou-
lukuussa 2015 kaivos ajautui konkurssiin.

Tälle kaivokselle, Belvederelle, oli asetettu 2 miljoonan vakuudet. No, eiväthän ne riitä
mihinkään tässä. Kun niitä oli yritetty saada korkeammiksi, ne oli valitusten kautta kaadet-
tu, että ne ovat kohtuuttomia. No, 2 miljoonan vakuudet eivät ole riittäneet millään tavalla
ympäristöongelmien korjaamiseen. Vuonna 2016 kyseisen kaivoksen ympäristövahinko-
jen ehkäisemiseen ja rajoittamiseen sekä sulkemistoimien suunnitteluun myönnettiin
818 000 euroa, ja nyt momentille lisätään 5 miljoonaa euroa Belvedere Mining Oy:n Niva-
lassa omistaman Hituran nikkelikaivoksen sulkemistoimiin. Meidän saamamme selvityk-
sen mukaan tämäkään ei tule riittämään, vaan puhutaan jopa 15 miljoonasta tämänkin kai-
voksen kohdalla.

Valiokunta ja meidän jaostomme piti välttämättömänä, että kaivosten jälkihoitoon kiin-
nitetään siis aiempaa enemmän huomiota jo kaivosten toiminnan aikana, jotta niiden sul-
kemisiin liittyvät vastuut eivät jää valtion kannettavaksi. Kyse on siis vastuujärjestelmäs-
tä, jota selvitettiin vuonna 2014 ympäristöneuvos Anna-Maija Pajukallion johdolla, tuli yli
100 sivun erittäin hyvä raportti juuri näihin ongelmiin puuttumisesta. Mutta jostain syystä
maamme hallitus ei näihin ole tarttunut, ja sen takia vielä alleviivaan, että tämä on todella
kova kirjaus meidän jaostoltamme ja valtiovarainvaliokunnalta, että me haluamme nyt pa-
42



Pöytäkirjan asiakohta PTK 78/2017 vp
tistaa maamme hallitusta toimiin tässä eli vastuujärjestelmää tulee muuttaa. Kyse on siis
siitä, että teollisuus kerää tällä hetkellä rahastoon varoja, joita voidaan käyttää ympäristö-
tuhojen korjaamiseen, mutta siellä on ehto, että sitä rahaa ei saa käyttää konkurssitilantees-
sa. No, silloinhan ne tilanteet ovat yleensä pahimpia, kun koneet menevät seis. Tämä on ol-
lut tietysti esillä jo näissä vielä suuremmissa kaivosongelmissa. Tietysti tämän tekee vielä
hullummaksi se, että kanadalainen emoyhtiö on kiinnostunut ostamaan tämän kaivoksen
takaisin itselleen, kunhan he eivät saa näitä ympäristövahinkoja niskaansa.

Tämä tilanne on täysin kestämätön. Meidän asunto- ja ympäristöjaostomme saaman sel-
vityksen mukaan meillä on muutamia tällaisia kaivoksia, joissa on tämä sama riski olemas-
sa. Sen takia nyt lausuman kautta — toivottavasti koko eduskunta yhtyy siihen — laitetaan
hallitukselle tiukka vaade varmistaa nämä asiat etukäteen niin, [Puhemies koputtaa] että
tätä rahaa voidaan käyttää myös konkurssitilanteissa, jotta vastuu ei jää suomalaisille ve-
ronmaksajille.

17.13 Jari Myllykoski vas (vastauspuheenvuoro): Arvoisa herra puhemies! Semmoisena
pienenä detaljina, että meillähän edelleenkään kaivostoiminnasta tulevia varoja ei voi siir-
tää suoraan Kanadaan. Meillä semmoinen järjestelmä ei ole mahdollinen. Mutta meillä on
porsaanreikä: jos meillä on Ruotsissa tytäryhtiö kanadalaisella kaivosyhtiöllä, niin me
voimme sinne siirtää varoja, jotka voidaan sitten siirtää edelleen Kanadaan. Mutta meillä ei
ole tällä hetkellä kaivostoiminnassa sellaista mahdollisuutta, että suoraan Suomesta tule-
vaa tuloutusta voitaisiin siirtää Kanadaan. — Ihan tämmöisenä pienenä korjauksena. [Ti-
mo Heinonen: Kiitos siitä, se oli havainnollistavaa!]

Toinen varapuhemies Arto Satonen: Sitten puhujalistaan.

17.13 Marisanna Jarva kesk: Arvoisa puhemies! Tässä lisätalousarviossa on erittäin tär-
keitä lisäyksiä ja nostoja tehty, joilla nimenomaan positiivista rakennemuutosta voidaan
vahvistaa eri puolilla Suomea. Tästä on hyvä nostaa erityisesti nämä osaamiseen tehdyt pa-
nostukset sillä tavalla, että saadaan näitä ammattiosaajia alueille, joilla on yritystoiminta
lähtenyt hyvin etenemään mutta osaajatarve on selkeä. Esimerkiksi Varsinais-Suomessa
on tällainen tilanne, ja siellä on tätä pilottia rakennettu, ja kuten on viitattu tässä valtiova-
rainvaliokunnankin esityksessä, näitä panostuksia tarvitaan ympäri Suomea, koska itse
asiassa osaajapulaa on nähtävissä myös niillä aloilla, joilla on pitkään kärsitty työttömyy-
destä. Hyvänä esimerkkinä voi nostaa Kainuun alueen, missä on merkittävä ongelma tällä
hetkellä yrityksillä se, että he eivät saa riittävällä tavalla työntekijöitä, joilla olisi nimen-
omaan kyseisille aloille oikeaa osaamista. Näitä on esimerkiksi metallialalla, rakennusalal-
la, matkailualalla, ja vaikka tähän liittyvää koulutustakin on, niin selvästi on nähtävissä,
että tämä kohtaanto ei toimi tällä hetkellä ollenkaan riittävällä tavalla. On tärkeää, että pys-
tytään rakentamaan sen tyyppinen koulutusmalli, esimerkiksi tämän tulevan ammatillisen
koulutuksen reformin myötä — josta seuraavassa pykälässä käydään käsittelyä — ja sitten
toisen asteen lisäksi myös korkea-asteella, että voidaan turvata osaajat alueelle jo nykyi-
sessä tilanteessa, ja kun ajatellaan biotaloutta, joka on hallituksen tärkeitä hankkeita, on iso
ja merkittävä työllistäjä jatkossa, niin siihen liittyen meillä ei ole todellakaan riittävää mää-
rää vielä osaajia, vaan tarvitaan kokonaisten koulutusalojen kehittämistä, myös Pohjois-
Suomessa ja Kainuun alueella, yhtenä esimerkkinä.
43



Pöytäkirjan asiakohta PTK 78/2017 vp
On näyttöä Suomessa siitä, että alueilla, joilla koulutusta ei ole riittävästi, joilla koulu-
tusta on vähennetty esimerkiksi korkeakoulupuolella, ei saada riittävästi niitä tekijöitä. Jos
esimerkiksi ajatellaan vaikka opettajankoulutusta, niin olemme nähneet tämän saman ilmi-
ön Kainuussa, että meillä on tietty osaajapula jo nyt sijaisista ja varsinaisista viranhakijois-
ta jatkossa. Nyt myöskin sitten jatkossa nimenomaan ammatillisessa koulutuksessa on se
pula, että niitä Etelä-Suomeen monesti työn perässä muuttaneita nuoria aikuisia on vaikea
saada niin sanotusti takaisin esimerkiksi kotiseudulle, ja on entistäkin tärkeämpää, että
pystytään koulutuksen kautta saamaan niitä osaajia riittävällä tavalla alueelle. Voidaan aja-
tella, että jos koulutusta on riittävästi, niin aina sitten alueelle saadaan yrityksiin ja virkoi-
hin julkiselle puolelle myös riittävästi työntekijöitä, mutta sitten aina voi muuttaa työn pe-
rässä muualle. Tämänhetkinen tilanne — se, että meillä on koulutusvaje Pohjois- ja Itä-
Suomessa — nimenomaan estää sitä tasa-arvoista alueiden kehitystä, ja meidän on entistä
vahvemmin jatkossa puututtava koulutuksen kautta tähän elinkeinopuolen ja työelämän
kehitykseen.

Sitten Oulun satamasta on keskusteltu. Tämä liittyy myöskin nimenomaan tähän posi-
tiivisen rakennemuutoksen edistämiseen. Oulun satama ei palvele pientä aluetta vaan hy-
vinkin isoa aluetta tuolta Savosta Lappiin asti, ja Kainuusta voi nostaa esimerkiksi suuret,
merkittävät työllistäjät, kuten Transtech, Terrafame, mahdollisesti tuleva biotuotetehdas,
jota on suunniteltu Oulun tien varteen, Kainuuseen. Ne ovat erittäin tärkeitä, ja Oulun sa-
tama on erittäin tärkeä varsinkin tämän alueen suurille vientialan yrityksille. Tätä on kii-
tetty kovasti, että nyt pystytään aidosti tätä kauppaa lisäämään, kun pystytään tuotteita vie-
mään paremmin jatkossa Oulun kautta ja pystytään työllistämään enemmän väkeä. Tällä
investoinnilla on iso merkitys, ja tätä lämpimästi kyllä tervehdimme.

17.18 Kauko Juhantalo kesk: Arvoisa puhemies! Jaostomme, työ- ja elinkeinojaosto,
tietenkin tervehtii tyytyväisenä kaikkia niitä toimenpiteitä, jotka koskevat lisätyöllistämis-
tä ja etenkin työttömien saamista töihin. Tämän mallin tavoitteena on lisätä työllisyyttä
kannustamalla työttömiä aktiivisuuteen ja omatoimisuuteen, kun sinne ehdotetaan lisättä-
väksi 10 miljoonaa euroa. Sen tarkoitus on tulla voimaan vuoden 2018 alussa, ja siihen liit-
tyy tietenkin tämä sama periaatteellinen kysymys, josta jo aikaisemmin erään toisen asian
yhteydessä täällä paljon keskusteltiin, elikkä tämä halutaan toimeenpanna jo 3 kuukautta
aikaisemmin kuin laki tulee voimaan. Ja siihen liittyy siis tämä periaatteellinen kanta, ja
tietysti jaosto arvioi niitä vaikutuksia kokonaisuudessaan, mitä tällä saataisiin, ja sitä, mitä
uhkia siihen liittyy. Kaikki toimenpiteet tietysti, jotka auttavat työttömiä työllistymään,
ovat tervetulleita. Tämän lakiesityksen kautta varmasti ne mahdollisuudet lisääntyvät, ja
sitä käytettäisiin samoihin toimenpiteisiin kuin momentin muukin määräraha on käytettä-
vissä, käyttötarkoitus ei siis muutu. 

Kiinnittäisin kuitenkin huomiota eräisiin sellaisiin seikkoihin, jotka huolella täytyy ot-
taa huomioon: onko tarkoituksenmukaisten palveluiden riittämättömyys eräänä haittana, ja
ovatko erilaiset mahdollisuudet mallin toteuttamiseen eri puolilla maata valmiina? Tästä
johtuen on olemassa todellista epävarmuutta mallin työllisyysvaikutuksista. Mutta tähän
liittyy myös eräs olennainen kohta eli se, että tästä on hyvin huolella ilmoitettava ja työt-
tömiä kansalaisia valistettava etukäteen, koska vaarana on, että silloin kun laki tulee voi-
maan, niin moni pettyy siitä, että heidän rahansa ovatkin yllättäen pienentyneet, koska he
eivät ole ottaneet osaa näihin koulutus- tai työllisyyshankkeisiin, joihin laki edellyttää jo
lokakuusta lähtien osallistumaan. 
44



Pöytäkirjan asiakohta PTK 78/2017 vp
Kuten tässä jo aikaisemmin mainitsin, tiivistys on se, että mikäli työtön ei ole 65 työttö-
myysetuuspäivän aikana tehnyt viikon töitä tai osallistunut 5 päiväksi työllistymispalvelui-
hin, hän menettää yhden korvauspäivän kuukaudessa eli 4,65 prosenttia työttömyysturvas-
ta. Tähän esitykseen kuuluu lisäksi omavastuuajan lyhentäminen 7 päivästä 5 päivään. On
ennakoitavissa, että vuodenvaihteessa näitä, jotka ilmaisevat, että olemme yllättyneitä,
emme ole tästä kuulleet mitään, tästä ei ole informoitu, tulee hyvin paljon, ja sen vuoksi tä-
hän ennakkovalmistautumiseen ja informaatioon ja tiedottamiseen täytyy erittäin paljon
kiinnittää huomiota, ettei tule tällaisia vahingossa tulevia tulojen menetyksiä.

17.22 Li Andersson vas: Arvoisa puhemies! On pakko kommentoida tätä kilpailukykyso-
pimusta ja sen merkitystä Suomen taloustilanteelle ja työllisyyden kehittymiselle, mikä on
nostettu esille myös muissa puheenvuoroissa. Kun tarkastelee ja vertaa, miten työvoima-
kustannukset ovat kehittyneet Suomessa verrattuna meidän keskeisiin kilpailijamaihin,
käy mielestäni hyvin selvästi ilmi, että nämä erittäin rajut palkanalennukset, mistä sovittiin
kilpailukykysopimuksessa, olivat ylimitoitettuja. Eli tämä väitetty hintakilpailukykyongel-
ma Suomessa olisi kyllä korjaantunut myöskin sillä, että olisi jatkettu maltillisella palkan-
korotuslinjalla, esimerkiksi nollalinjalla, jolloin varmasti myöskin tilanne työmarkkinajär-
jestöjen välillä olisi erityyppinen nyt syksyllä kuin mitä nyt näyttäisi olevan eli että monis-
sa liitoissa myöskin aivan oikeutetusti valmistaudutaan vaatimaan kompensaatioita esi-
merkiksi näistä lomarahaleikkauksista. 

Kun työvoimakustannukset Suomessa ovat laskeneet vuoden alussa 2,7 prosenttia ver-
rattuna siihen, mitä se oli edellisenä vuotena, niin meidän keskeisissä kilpailijamaissa, ku-
ten Ruotsissa ja Saksassa, työvoimakustannukset ovat nousseet saman verran, ja kehitys
EU-maissa keskimäärin on plus 1,7 prosenttia. Eli kyllä tämä kilpailukykysopimus myös-
kin tästä näkökulmasta oli väärä ratkaisu ja vakava virhearviointi hallitukselta. 

17.24 Kaj Turunen uv: Arvoisa puhemies! Edustaja Anderssonin innoittamana aloitan-
kin tämän puheen nimenomaan kilpailukykysopimuksesta. Sillä on ollut oikein hyvä ja tär-
keä merkitys Suomen talouden kuntoon saattamisessa. [Li Andersson: Perustuu mihin?] Se
ei ole pelkästään hallituksen toimien ansiota, vaan kilpailukykysopimus on tehty yhdessä
työmarkkinajärjestöjen kanssa. Nimenomaan työmarkkinajärjestöt ovat tämän kilpailuky-
kysopimuksen arkkitehtejä, ja yhdessä hallituksen muitten hyvien toimien ansiosta Suo-
men talous on kääntynyt nimenomaan parempaan suuntaan.

Tuloarviota tässä lisätalousarviossa korotetaan nyt 482 miljoonaa euroa. Verotulojen ar-
viota korotetaan 490 miljoonaa euroa. Sen lisäksi arvonlisäverotuottoa korotetaan 186 mil-
joonaa euroa ja autoverotuottoakin 52 miljoonaa euroa. Tämä on hyvä esimerkki siitä, että
kun verotuksen tasoa lasketaan, niin verotuotto voi kasvaa. Korkoennusteen päivittymisen
vuoksi myös korkotulojen lähdeveron tuottoa korotetaan 31 miljoonaa euroa. Nämä ovat
kaikki erittäin hienoja lukuja, mutta täytyy muistaa kuitenkin se totuus, että vaikka näitten
varsinaisten tulojen lisäysten määrä on merkittävä, myöskin määrärahojen osuus on 304
miljoonaa euroa, niin meillä tämä varsinainen tämän vuoden lisätalousarvioesitys vähen-
tää valtion nettolainanoton tarvetta vain 178 miljoonaa euroa. Suomi velkaantuu edelleen
tänä vuonna 5,4 miljardia. Me velkaannumme kaikesta tästä huolimatta edelleen. Meillä on
suunta oikea, mutta me velkaannumme vielä, ja siksi tässä ei kannata ruveta vielä jaka-
maan sitä hyvää, vaan pitää tämä linja tiukkana niin, että me pääsemme siihen tilantee-
45



Pöytäkirjan asiakohta PTK 78/2017 vp
seen, että meidän ei tarvitse velkaantua joka vuosi näin merkittävästi, vaan päästäisiin ti-
lanteeseen, että ulkomaanvelkaa ei tarvitsisi ottaa.

Täällä on puhuttu paljon nyt tästä Kymi Ringistä. Minä olen tämän hankkeen kannatta-
ja, ja minä näen siinä kyllä sen, että tämä on urheilullisuutta korostava, Suomen autourhei-
lulle tärkeä rata. Tämä on kansallinen hanke mutta myös aluetalouden kannalta erittäin tär-
keä hanke. Näitä on hirveän vähän Itä-Suomessa ja Kaakkois-Suomessa, ja sijoittuminen
sinne on minun mielestäni oikein hyvä asia, ja kun tähän liittyy sitten liikenneyhteyksien,
poikittaisliikenteen parantaminen, niin minä olen kyllä tämän hankkeen kannattaja. Sitten
täytyy muistuttaa myöskin siitä, että tämä ei ole pelkästään kilpaurheilurata autoille, vaan
tässä on kysymys myöskin ajokoulutuksesta, ja liikenneturvallisuuskeskus on tarkoitus
sinne rakentaa.

Täällä on arvosteltu paljon sitä, että tähän pannaan 14 miljoonaa, ja kysytty, pitäisikö
sillä rahalla tehdä ihan jotain muuta, Kemin satamaa tai jotain muuta. Kaikki ovat hyviä
hankkeita, mutta samassa yhteydessä noin kokoluokaltaan samasta asiasta on kysymys,
kun tässä samassa lisätalousarvioehdotuksessa ehdotetaan maahanmuuttoon kustannuksia
lisää 14,9 miljoonaa euroa. Se on suurin piirtein sama hinta. Eli maahanmuuttoon liittyvän
vastaanottotoiminnan asiakkaille maksettavien tukien budjetoitua määrärahaa ehdotetaan
nostettavaksi 14,9 miljoonaa euroa. Sen lisäksi vastaanoton piirissä on kuluvana vuonna
ennakoitua suurempi henkilömäärä eli keskimäärin 14 700 henkilöä, mistä aiheutuu luon-
nollisesti kustannuksia. Samoiten maastapoistamisen täytäntöönpanon valvontaan ehdote-
taan kohdennettavan 100 000 euroa, josta 40 000 on määrärahan lisäystä. 

Näitä asioita ei voi laittaa vastakkain sillä tavalla, mitä muuta oltaisiin saatu aikaan
Kymi Ring -rahalla [Li Andersson: Siltä kuulostaa!] tai jollakin toisen hankkeen pois jät-
tämisellä niin, että se käytetään johonkin toiseen. Nämä eivät ole tämmöisiä on—off-jut-
tuja kuitenkaan. [Vastauspuheenvuoropyyntöjä]

Toinen varapuhemies Arto Satonen:  Tässä vaiheessa keskustelua mennään varatuilla
puheenvuoroilla.

17.29 Timo Heinonen kok: Arvoisa herra puhemies! Tässä edellä edustaja Turunen kävi
tätä kilpailukykysopimusta läpi. Kyllä se, niin kuin edustaja Ihalainen täällä esille toi, on
ollut kiistatta tärkeä toimi tässä talouden kääntämisessä ja siinä, että me pääsimme lähes 10
vuoden negatiivisesta kierteestä kiinni tähän muun Euroopan ja muun maailman kasvuun.
Siitä kiitosta täytyy antaa tietysti työmarkkinajärjestöille. He sen ratkaisun tekivät, he te-
kivät nämä painotukset, mitä tässä oli.

Itse olin tämän esityksen suhteen hieman kriittinen siltä osin, että siinä leikattiin vain
kuntapuolen ja julkisen puolen lomarahoja, mikä minun mielestäni oli tällainen heidän te-
kemänsä sopimuksen pieni huono puoli. Minun mielestäni se ei ollut oikeudenmukaista.
Mutta kun työntekijät ja työnantajat tekivät sen sopimuksen, niin silloin poliitikkojen ja
maan hallituksen ja eduskunnan on syytä sitä kunnioittaa eikä sotkeutua sormineen siihen,
ja näin toimittiin. Talous on kääntynyt. Kiitosta pitää antaa siitä ennen muuta suomalaisil-
le, jotka ovat joutuneet tiukassa paikassa hieman tinkimään.

Tämä Kymi Ring -asia on sijoitus tulevaisuuteen, niin kuin aiemmin sanoin. Neste Ralli
yksin tuo Jyväskylän seudulle noin 15 miljoonaa vuositasolla.

Haluan vielä nostaa sen, että hieno esimerkki siitä, että tämä käänne on tapahtunut, on
se, että me pystymme nyt panostamaan lisää koulutukseen ja sivistykseen. Varhaiskasva-
46



Pöytäkirjan asiakohta PTK 78/2017 vp
tukseen, perusopetukseen, ammatilliseen koulutukseen, korkeakoulutukseen ja tutkimuk-
seen pystytään lisäämään nyt tulevina vuosina rahaa. Se on osoitus siitä, että nyt olemme
päässeet siitä negatiivisesta kierteestä pois.

17.31 Li Andersson vas: Arvoisa puhemies! On kyllä todella outoa kuulla, kun hallitus-
puolueen edustaja puhuu siitä, että hallituksen tai poliitikkojen ei pitäisi sotkeutua työ-
markkinaratkaisuihin tai palkkapolitiikkaan, [Timo Heinosen välihuuto] kun tämä hallitus
on sotkeutunut poikkeuksellisen voimakkaasti juuri näihin kysymyksiin, ja sen seuraukse-
na tämä kilpailukykysopimus syntyi. Tämä sopimus ei olisi syntynyt, ellei hallitus olisi uh-
kaillut näillä lisäleikkauksilla ja pakkolaeilla, minkä lisäksi pääministeri itse löi heti halli-
tuskauden alussa lukkoon tavoitteen työvoimakustannusten alentamisesta. Eli kyllä halli-
tus on sotkeutunut hyvinkin voimakkaasti tähän kokonaisuuteen. Siksi ei myöskään pidä
paikkaansa, että työmarkkinajärjestöt olisivat tämän sopimuksen arkkitehtejä.

Onko sitten niin, että kilpailukykysopimus kiistatta on tämän Suomen talouskäänteen ta-
kana? Tätä ei voi todistaa mitenkään, koska meillä ei ole verrattavissa sellaista tilannetta,
jossa Suomessa ei olisi tehty kilpailukykysopimusta, tai sellaista tilannetta, jossa olisimme
tehneet maltillisemman sopimuksen. Sen me voimme kyllä todeta, kun me vertailemme
näitä työvoimakustannusten kehitystä mittaavia lukuja eri maissa, että tämä sopimus oli
selvästi siinä mielessä ylimitoitettu, että kehitys Suomessa poikkeaa voimakkaasti siitä,
mitä se on muualla Euroopassa ja myöskin meidän keskeisissä kilpailijamaissamme. Mo-
net ekonomistit ovat tällä hetkellä huolissaan palkansaajien ostovoiman kehittämisestä.
Meillä Suomessa on ollut poikkeuksellisen pitkään negatiivinen säästämisaste, mikä käy-
tännössä tarkoittaa sitä, että kotitaloudet kuluttavat enemmän kuin saavat tuloja. Tämäkin
on tämän pitkään jatkuneen maltillisen palkkakehityksen tulosta.

Lopuksi totean, että siinä olen edustaja Heinosen kanssa samaa mieltä, että tämä julki-
sen sektorin työntekijöiden lomarahojen leikkaus on äärimmäisen epäoikeudenmukainen
ja erittäin heikosti perusteltu ratkaisu. [Välihuutoja]

17.34 Kaj Turunen uv: Arvoisa puhemies! Siinä mielessä olen ihan samaa mieltä kuin
edustaja Andersson, että ei tämä talouden kääntyminen ainoastaan johdu kiky-sopimukses-
ta. Mutta kyllä kiky-sopimuksella iso merkitys tässä on. Kyllä tässä vaikuttaa luonnollises-
ti myöskin euron kurssi suhteessa dollariin ja maailmantalouden positiivinen kehitys, ja
Suomi vientivetoisena maana on päässyt tähänkin mukaan. Toisaalta sitten meidän kilpai-
lukykyämme on parantanut myöskin nousevat kustannukset meidän kilpailijamaissamme.
Tämä on tämmöinen kokonaisuus, että tämä on nyt niin sanotusti hyvällä mallilla.

Arvoisa puhemies! Kun tuossa varsinaisessa puheenvuorossani jäi ehkä tärkein asia
ajanpuutteen vuoksi kertomatta, niin kerrottakoon se nyt. Tässä lisätalousarviossa on yksi
erittäin miellyttävä lause, joka kuuluu näin: "Luonnonvarakeskukselle ehdotetaan 1,6 mil-
joonan euron lisäystä Savonlinnan toimintojensa uudistamiseen strategiseksi toimipisteek-
si, joka kehittää toimintatapoja ja uusia liiketoimintamalleja metsäbiotalouden tutkimustu-
losten siirtämiseksi käytäntöön." Tämä on tietysti savonlinnalaiselle kansanedustajalle
ihan hyvä teksti.

17.35 Eero Suutari kok: Arvoisa puhemies! Täällä on paljon puhuttu kilpailukykysopi-
muksen tuloksesta ja sitten siitä, miten se tehtiin. Täytyy todeta, että täällä ei ole mainittu
sitä, mitä hallitus todella teki. Hallitushan aika pitkälle maksoi nämä mainitut lomapalkka-
47



Pöytäkirjan asiakohta PTK 78/2017 vp
leikkaukset sillä, että laskettiin veroa, niin että siitä ei juurikaan jäänyt sitten nettokustan-
nuksia jäljelle.

17.36 Li Andersson vas: Arvoisa puhemies! Edustaja Suutari kiinnittää huomiota tär-
keään asiaan siinä mielessä, että on aivan totta, että palkanalennusten lisäksi valtio maksoi
erittäin kovan hinnan tästä sopimuksesta. Se lisää julkistalouden epätasapainoa lähes mil-
jardin verran, mikäli työllisyydessä ei tapahdu merkittävää käännettä kohti parempaa.

Mitä tulee julkisen sektorin työntekijöiden ostovoiman kehitykseen, on mielestäni syytä
kiinnittää huomiota siihen, että toisin kuin yksityisen sektorin työntekijöiden, julkisen sek-
torin työntekijöiden ostovoima ei kehity positiivisesti johtuen siitä, että nämä veronalen-
nukset eivät täysimääräisesti kompensoineet tätä ylimääräistä palkanalennusta yhdistetty-
nä inflaatioon.

Mitä tulee edustaja Turusen kommentteihin, niin on totta, että tämä maailmantalouden
kehitys on merkittävässä osassa tässä talouden käänteessä Suomessa, minkä lisäksi itse us-
kon, että työmarkkinaratkaisulla itsessään on ollut positiivista vaikutusta, koska se luo sil-
loin ennakoitavuutta ja myöskin tietynlaista vakautta suomalaisille työmarkkinoille, millä
tietenkin on työnantajien ja sijoittajien näkökulmasta paljonkin merkitystä. Siitä, oltaisiin-
ko tarvittu juuri tämän sisältöistä työmarkkinasopimusta, olen kyllä vahvasti sitä mieltä,
että ei. Olisi riittänyt tämä maltillisempi linja juuri siitä syystä, että kustannukset kilpaili-
jamaissa nousevat, toisin kuin täällä. Ironista toki on, että Elinkeinoelämän keskusliitto il-
meisesti jatkossa ei halua enää tehdä tällaisia keskitettyjä, laajoja työmarkkinaratkaisuja,
joilla nimenomaan tätä ennakoitavuutta ja vakautta ollaan luotu.

17.37 Eero Suutari kok: Arvoisa puhemies! Kuten edustaja Andersson varmaan tietää,
kaikkien tutkimusten mukaan juuri tuo työn verotuksen alentaminen johtaa parempaan
työllisyyteen, ja se taas johtaa parempaan talouskehitykseen.

17.38 Timo Heinonen kok: Arvoisa puhemies! Edustaja Suutari toi esille nämä palka-
nalennukset, mutta se oma kritiikkini kohdistui nimenomaan siihen, että tämä osuus siis
kohdistui kuitenkin lomarahoissa vain kunta- ja julkisen puolen toimijoihin ja oli siinä mie-
lessä tämän työtekijöiden ja työnantajien itse sopiman paketin mielestäni epäoikeudenmu-
kaisin kohta. Nämä veronkevennykset tulivat kaikille ja olivat sinänsä tärkeitä varmasti
tässä.

Mutta, edustaja Andersson, kun teidän on mahdoton myöntää, että tämän maan hallituk-
sen toimilla olisi mitään merkitystä talouden kääntymiseen myönteiseen suuntaan, niin
voisitteko edes myöntää sen, että maamme hallitus ei ole onnistunut estämään tämän kään-
teen tapahtumista?

17.38 Li Andersson vas: Arvoisa puhemies! Aloitan työn verotuksen vaikutuksista työl-
lisyyteen. Se riippuu siitä, minkälaisia muutoksia työn verotukseen tehdään. Mikäli teh-
dään kohdennettuja veronalennuksia esimerkiksi pieni- ja keskituloisille palkansaajille,
niin silloin se vaikuttaa myönteisesti ostovoimaan, jolla varmasti on myönteisiä vaikutuk-
sia kotimaan kysyntään ja sitä kautta myöskin työllisyyteen. Mutta minun tietääkseni tut-
kimuskirjallisuudesta ei löydy sellaista näyttöä, jonka perusteella yleinen, siis missä tahan-
sa tuloluokassa tehtävä työn verotuksen alentaminen vaikuttaisi merkittävästi työn tarjon-
nan lisääntymiseen, joka on tämä yleinen argumentti, mitä käytetään, kun sanotaan, että
48



Pöytäkirjan asiakohta PTK 78/2017 vp
työn verotuksen alentaminen automaattisesti kannustaa kaikkia ihmisiä työskentelemään
lisää. Tästä löytyy tutkittua tietoa muun muassa talouspolitiikan arviointineuvoston muis-
taakseni vuoden 2015 lopussa julkaisemasta raportista, jossa nimenomaan todettiin, että
tämä vaikutus työvoiman tarjontaan ei ole kovin suuri.

Mitä tulee hallituksen toimien vaikutukseen talouskasvuun ja talouskäänteeseen, niin
sanoisin niin, että minun analyysini on se, että erityisesti edellisen hallituksen toimet pit-
kittivät tätä suomalaista taantumaa johtuen siitä, että tehtiin niin merkittäviä sopeuttamis-
toimia keskellä matalan kasvun tilannetta ja taantumaa. Mitä tulee tämän hallituksen ta-
louspoliittisiin toimiin, niin pidän tätä harjoitettua veroelvytyspolitiikkaa siinä mielessä
huonona ratkaisuna, että sitä ei ole kohdennettu sellaisella tavalla, joka olisi hyödyttänyt
suomalaista työllisyyttä ja taloutta mahdollisimman hyvällä tavalla. Eli iso osa näistä nyt
veronkevennyksiin käytetyistä varoista on kohdennettu niin, että ne ovat hyödyttäneet hy-
vätuloisia suomalaisia, jolloin vaikutus työllisyyteen ja kysyntään on pienempi.

17.40 Kaj Turunen uv: Arvoisa puhemies! Jälleen kerran voin yhtyä edustaja Andersso-
nin puheeseen, kun hän sanoi, että edellisen hallituksen toimet ovat pitkittäneet tätä taan-
tumaa. Minä olen kyllä tässä ihan samaa mieltä, että kyllä se näin on. Ja siksi, kun nykyi-
nen hallitus määrätietoisesti lähti tekemään niitä toimia, jolla Suomen taloutta saadaan pa-
rempaan kuntoon, se on nimenomaan edellisten hallituksien päätöksien vuoksi ottanut pik-
kusen enemmän aikaa, pari vuotta itse asiassa. Mutta nyt näyttää oikein hyvältä.

Sitten, edustaja Andersson, kun sanoitte, että veronkevennykset täytyisi ohjata pieni- ja
keskituloisille, niin sitähän tämä hallitus on juuri tehnyt. Työtulovähennys, joka on arvol-
taan 45 miljoonaa euroa, kohdistettiin nimenomaan pieni- ja keskituloisille.

17.41 Eero Suutari kok: Arvoisa puhemies! Joka tapauksessa edelleenkin tämän jälkeen
Suomessa työn verotuksen progressio on Euroopan korkeinta, ja täytyy sanoa, että kyllä
sillä on vaikutusta vientiin, varsinkin jos kenellä tahansa siihen työhön osallistuessa vero
on pienempi.

Keskustelu päättyi ja asian käsittely keskeytettiin.
49


