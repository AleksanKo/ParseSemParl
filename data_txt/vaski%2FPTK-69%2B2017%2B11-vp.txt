















































DEM5438.tmp.xml


Pöytäkirjan asiakohta PTK 69/2017 vp
Pöytäkirjan asiakohta 

PTK 69/2017 vp

Täysistunto

Keskiviikko 14.6.2017 klo 14.03—15.54

11. Hallituksen esitys eduskunnalle laiksi Euroopan hybridiuhkien torjunnan osaamiskes-
kuksesta

Hallituksen esitys HE 59/2017 vp
Valiokunnan mietintö HaVM 10/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on hallintovaliokunnan mietintö HaVM 10/
2017 vp. Nyt päätetään lakiehdotuksen sisällöstä.

Keskustelu

15.45 Lea Mäkipää uv:  Arvoisa puhemies! Käsittelyssä on hallituksen esitys Euroopan
hybridiuhkien torjunnan osaamiskeskuksesta. Hybridiuhkien torjunnan osaamiskeskuk-
sen valmistelu aloitettiin marraskuussa viime vuonna, ja siihen osallistui 14 maata. Sen jäl-
keen tämän vuoden huhtikuussa yhteisymmärrysasiakirjan ovat allekirjoittaneet Suomi,
Ruotsi, Iso-Britannia, Latvia, Liettua, Puola, Ranska, Saksa ja Yhdysvallat eli yhdeksän
valtiota. Keskus toimisi Helsingissä ja toimii verkostomaisesti, ja työ käynnistynee syys-
kuussa tänä vuonna. Toimintaa johtaa ohjausryhmä, jossa on tarkoitus olla yksi jäsen jo-
kaisesta mukana olevasta maasta. Lisäksi keskukselle palkataan sihteeristö ja aikanaan pu-
heenjohtaja.

Keskuksen lisäarvona nähdään uusien yhteistyömuotojen kehittäminen asiantuntijaver-
kostojen avulla. Pyrkimyksenä on myös auttaa resilienssin eli yhteiskuntien sietokyvyn li-
säämisessä. Keskuksen arvioidaan tuottavan turvallisuus- ja varautumistyön kannalta ar-
vokasta tietoa sekä lisäävän keskinäistä luottamusta ja tiedonvaihtoa. Osaamiskeskuksen
tehtävänä on lisätä tietoisuutta hybridiuhista sekä yhteiskuntien haavoittuvuuksista, joita
voidaan hyödyntää hybridioperaatioissa. Keskus harjoittaa strategisen tason vuoropuhe-
lua, tutkimusta, koulutusta, konsultointia ja käytännön harjoituksia, joilla pyritään paran-
tamaan valmiuksia hybridiuhkien torjumiseksi. Hybridiuhat eivät ole pelkästään sotilaalli-
sia: esimerkkejä ovat verkkopropaganda, verkkovakoilu ja tiedon sabotointi, kyberhyök-
käykset kriittiseen infraan sekä informaatiovaikuttaminen. Isäntämaaroolin myötä Suo-
men yhteydenpito hybridiasioissa myös Naton ja Yhdysvaltojen kanssa on merkittävästi li-
sääntynyt.

Osaamiskeskuksen toiminta rahoitetaan vuosittaisilla jäsenvaltioiden osallistumismak-
suilla, vapaaehtoisilla maksuilla sekä muilla keskuksen hyväksymillä tuloilla. Vuosikus-
tannukset ovat melko pienet eli noin 2 miljoonaa euroa. Tämän vuoden kustannukset ra-
hoitetaan kokonaisuudessaan Suomen rahoitusosuutena, ja ensi vuoden kustannuksiksi
 Tarkistettu
4.1



Pöytäkirjan asiakohta PTK 69/2017 vp
Suomen osalta on arvioitu runsaat 700 000 euroa, ja samaa tasoa ovat eri hallitusten osal-
listumismaksut.

15.47 Hannu Hoskonen kesk:  Arvoisa herra puhemies! Tämä Euroopan hybridiuhkien
torjunnan osaamiskeskus, joka tulee nyt Suomeen ja Helsinkiin, on erittäin tärkeä instituu-
tio huolimatta pienestä koosta ja niistä vähistä varoista, millä tämä kyseinen keskus tulee
toimimaan. Kuten edustaja Mäkipää omassa puheenvuorossaan kuvasi, noin 2 miljoonaa
euroa, se ei paljoa ole. Mutta on äärimmäisen tärkeää, että kansakunnat, nimenomaan avoi-
men yhteiskunnan kansakunnat, varautuvat siihen, että hybridiuhkat ovat tulevaisuuden
uhkia. Ne ovat tätä päivää jo meillä, kuten tiedämme, vaikuttaminen erilaisen sosiaalisen
median kautta, erilaisilla tiedotteilla, jotka eivät välttämättä pidä paikkaansa. Tästähän
olemme viime aikoina kuulleet: Muun muassa Yhdysvalloissa on käytetty termiä "vaihto-
ehtoiset faktat", niillä yritetään vaikuttaa kansan mielipiteeseen ja luoda epävarmuutta va-
kaisiin maihin. Tätä menetelmää on monessa maailman maassa tänäkin päivänä käytetty ja
tuhoisin seurauksin. On hyvä asia, että Suomessa on tämä hybridiosaamiskeskus, joka sit-
ten alkaa tutkia näitä asioita ja valmistaa jäsenmaita siihen, että tällaiset hybridiuhkat eivät
käy todeksi.

Suomen kannalta elämme sellaista aikaa, jossa Suomessa — tietenkin avoimena yhteis-
kuntana ja ennen kaikkea huipputeknologian yhtenä suurena maana — tämä hybridiosaa-
minen on erittäin hyvällä tasolla. Emme ole siinä varmasti parhaita, mutta kun tämä kaik-
kien hankkeeseen liittyneiden maiden tietämys pannaan yhteen ja kehitellään siitä sitten li-
sää turvallisuutta näihin maihin, pääsemme varmasti pitemmälle.

On syytä kuitenkin muistaa, kun tässä talossa on puhuttu esimerkiksi internetin hyödyn-
tämisestä vaaleissa, että ihminen voisi äänestää internetin kautta: mielestäni siinä yhtey-
dessä ainakin omalta osaltani rohkenen sanoa, että en pidä sitä järjestelmää hyvänä, koska
meillä on erittäin hyvä, toimiva vaalijärjestelmä Suomessa ja tämä menettely, jossa vaali-
uurnilla käydään, on täysin turvallinen ja idioottivarma ja antaa luotettavan tuloksen eikä
ulkoisen vaikuttamisen [Puhemies koputtaa] mahdollisuus tule siinä kysymykseen.

15.50 Pauli Kiuru kok: Arvoisa puhemies! Turvallisuudesta ei voi nykyaikana liikaa pu-
hua ja sen merkitystä korostaa. Kun turvallisuudesta puhutaan, niin kansainvälinen yhteis-
työ ja sen merkitys tulee vääjäämättä esiin. Hybridivaikuttamisen keinoja on lukematto-
mia, ja tuntuu, että niitä tulee koko aika lisää. Voi olla disinformaatiota, niin kuin tässä
mainittiin, erilaista vaikuttamista, uhkailua, väkivallan tekoja tai niillä uhkaamista. Odo-
tan sitä tietoa, että Lontoon pilvenpiirtäjän tulipalosta ottaa joku taho vastuun. Toivottavas-
ti on kysymys vain onnettomuudesta, jos nyt näin voi sanoa.

Tämän päivän ehkä ikävä uutinen Suomesta on se, että suojelupoliisi ainakin Helsingin
Sanomien mukaan kertoo, että terrorismin uhka on Suomessa merkittävästi kasvanut ja
heidän arvionsa mukaan 350 ihmistä Suomessa on taipuvaisia tekoihin, jotka ovat lähellä
terrorismia tai tällaista terrorismiin liittyvää väkivaltaista käyttäytymistä.

Yleiskeskustelu päättyi.

Eduskunta hyväksyi hallituksen esitykseen HE 59/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


