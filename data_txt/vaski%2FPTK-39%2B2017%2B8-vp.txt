















































DEM968A.tmp.xml


Pöytäkirjan asiakohta PTK 39/2017 vp
Pöytäkirjan asiakohta 

PTK 39/2017 vp

Täysistunto

Keskiviikko 19.4.2017 klo 13.59—16.01

8. Eduskunnan kirjaston kertomus vuodelta 2016
Kertomus K 6/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

15.32 Pauli Kiuru kok (esittelypuheenvuoro): Arvoisa herra puhemies! Käsittelemme
Eduskunnan kirjaston kertomusta vuodelta 2016.

On yhteensattuma, että tällä samalla viikolla vietämme valtakunnallista lukuviikkoa.
Erityisesti kirjastot ja koulut järjestävät teemaan sopivia tapahtumia. Hyvää ja antoisaa lu-
kuviikkoa meille kaikille!

Eduskunnan kirjaston perustehtävät on määritelty Eduskunnan kirjastoa koskevassa
laissa ja tarkemmin ohjesäännössä. Kirjasto palvelee eduskuntatyötä. Se on myös eduskun-
nan keskusarkisto. Lisäksi tehtäviin kuuluu toimia oikeudellisen tiedon, yhteiskuntatiedon
ja eduskuntatiedon keskuskirjastona.

Eduskunnan kirjaston strategia uusittiin kertomusvuonna. Sen mukaan kirjaston asiak-
kaat jaetaan kolmeen pääryhmään: ydinasiakkaisiin, ulkoisiin ydinasiakkaisiin sekä ulkoi-
siin asiakkaisiin. Kahteen ensin mainittuun ryhmään eli ydinasiakkaisiin kuuluvat virastot
ja virkamiehet löytävät hyvin Eduskunnan kirjaston palvelut, joita ovat esimerkiksi vaati-
vat ja laajat tietohaut. Sen sijaan kirjaston julkista ja avointa roolia ei vielä riittävästi tun-
neta ulkoisten asiakkaiden ryhmässä. Eduskunnan kirjasto on avoin myös kaikille henki-
löasiakkaille. Tämän asian kohdalta toivon myös edustajakollegoilta aktiivisuutta, ja tätä
tietoa voitte lähipiirissänne jakaa. Siis Eduskunnan kirjasto on avoin kaikille henkilöasiak-
kaille.

Eduskunnan kirjaston hallitus otti kertomusvuonna kantaa avoimen ja luotettavan tie-
don puolesta. Halusimme osaltamme tukea suomalaisia päätoimittajia sekä heidän julkista
kannanottoaan luotettavan median puolesta. Lukutaito ja koulutus, luotettava ja vapaa me-
dia, sananvapaus, kirjastot, äänioikeus, demokratia, toimittajien oikeudet tehdä työtään
painostuksetta, korruptoitumattomuus sekä hallinnon avoimuus, nämä ovat niitä tekijöitä,
joista muodostuu kaikki se arvokas ja kaunis, jota haluamme itsenäisyytemme 100-vuotis-
juhlavuonna kunnioittaa. Näiden tekijöiden eteen on myös tehtävä työtä ja oltava jatkuvas-
ti hereillä. Euroopassa ja sen lähialueella on runsaasti esimerkkejä, jotka kertovat itsestään-
selvyytenä pitämiemme arvojen ja oikeuksien eroosiosta.

Kirjastojen rooli on digitalisoitumisen myötä muuttunut ja muuttumassa. Fyysiset käyn-
nit korvautuvat osin verkkovierailuilla ja digitaalisilla aineistoilla. Esimerkiksi Eduskun-
 Tarkistettu
4.1



Pöytäkirjan asiakohta PTK 39/2017 vp
nan kirjaston verkkosivuilla julkaistavat lakihankkeiden tietopaketit kiinnostavat laajasti
yleisöä.

Eduskunnan kirjasto järjestää myös koulutusta. Tiedonhallinnan koulutukseen osallis-
tui kertomusvuonna yli 1 100 henkilöä. Kirjaston tiloissa järjestetyt näyttelyt ovat herättä-
neet kiinnostusta myös valtakunnan medioissa.

Veteraanikansanedustajien muistitietoarkistoon tehtiin kertomusvuonna 12 kansanedus-
tajahaastattelua ja yhden eläkkeelle jääneen virkamiehen haastattelu. Kirjaston hallitus
päätti lokakuussa 2016, että myös istuvan kansanedustajan haastattelu on mahdollista.
Harkintavalta on tutkijalla.

Eduskunnan kirjasto on arvostettu työpaikka. Avoimiin tehtäviin tulee huomattavan
runsaasti hakijoita, ja hakijoiden koulutus ja työkokemus ovat erinomaisia. Kirjastossa
työskenteli vuoden lopussa 38 henkilöä, ja työntekijämäärä on ollut pienessä laskussa vii-
me vuosina. Olemme ilmeisesti saavuttamassa tai saavuttaneet alarajan, jonka alitse ei
enää voida mennä, jottei tehtävien hoito vaarannu.

Kiitos kaikille kirjaston henkilökuntaan kuuluville hyvin tehdystä arvokkaasta työstä.
— Kiitos.

15.37 Timo Heinonen kok: Arvoisa puhemies! Kiitos kirjaston hallituksen puheenjohta-
jalle, edustaja Kiurulle hyvästä esittelypuheenvuorosta. Tämä opus on erinomainen, kiitos
siitä kirjaston henkilökunnalle hallituksen ohessa. 

Hieman huolestuneena tietysti seuraa sitä, että tämä lainausten ja lainojen uusintojen
määrä on jatkuva miinusmerkkinen tolppa, ja se on jatkunut tuolta vuodesta 2010, 2011
eteenpäin. Ymmärrän, että jonkun verran sitä varmasti selittää se, että remontti aiheutti si-
tä, että kirjasto ei ollut tuolla tavalla toiminnassa, ja osaltaan varmasti se, mitä täällä sano-
taan, että yhä enemmän asioidaan verkossa. Mutta toisaalta toivoisin, että tätä tutkittaisiin
vähän lisää, ja voisiko olla paikallaan jopa pieni kampanja siitä, että kirjasto on jälleen au-
ki. Se oli ainakin ennen hyvinkin suosittu opiskelijoiden ja muiden keskuudessa, kun sieltä
kirjat hyvin sai.

Nuorten parlamentista haluan myös antaa kiitosta kirjastolle, joka on siinä merkittäväs-
sä roolissa eduskunnan puhemiesten ja eduskunnan johdon kanssa. Meillä toimii upea
määrä näitä kerhoja eri suomalaisissa kouluissa, ja viime vuonna jo kymmenennen kerran
Nuorten parlamentti kokoontui, silloin täällä väistötiloissa.

Arvoisa puhemies! Loppuun haluan kiittää myös tästä minun sydäntäni lähellä olevasta
asiasta eli historian kirjoittamisesta tai talteen laittamisesta. Esitin aikanaan tätä, että myös
istuvia kansanedustajia voitaisiin haastatella silloin, kun kyse on esimerkiksi tämäntyyppi-
sistä edustajista kuin Zyskowicz tai Kanerva taikka Tuomioja, joiden kohdalla tuntuu, että
Johan Sirén on heidät jo aikanaan tänne eduskuntaan suunnitellut ja he täällä maailman
tappiin ovat. On hyvä, että heitäkin voidaan haastatella. [Puhemies koputtaa] Kysyisin nyt
oikeastaan puheenjohtajalta, edustaja Kiurulta: onko yhtään tällaista tämän vuoden puolel-
la vielä tehty, onko kukaan näistä konkareista päässyt tuohon haastateltavien penkkiin?
Toivon, että tuo yksi eläkkeelle jäänyt virkamies, joka nyt on ehditty haastattelemaan, olisi
ollut pääsihteeri Tiitinen.

15.40 Pauli Kiuru kok (vastauspuheenvuoro): Arvoisa herra puhemies! Kiitos edustaja
Heinoselle hyvistä huomioista. 
2



Pöytäkirjan asiakohta PTK 39/2017 vp
Todellakin kirjaston hallitus teki näihin veteraanikansanedustajien haastattelukäytäntöi-
hin pientä tarkennusta. Vastuu on tutkijalla, ja luotamme tutkijoiden näkemykseen. Viime
vuonna yksi virkamies haastateltiin. Ehkä nyt ei ole syytä mennä nimien tasolle, ketä on
haastateltu. Tutkijat niitä voivat sitten käyttää, kun ovat tutkimusluvan saaneet. 

Tänä vuonna on tarkoitus haastatella 12 kansanedustajaa ja mahdollisesti 2 veteraani-
kansanedustajaa, joihin sitten tutkija ottaa yhteyttä, ja, mikäli edustajat siihen suostuvat,
sitten etenee. 

Nämä tutkimukset ja haastattelut ovat hyvin perusteellisia, keskimäärin kahdeksan tun-
tia kestäviä, eli siihen täytyy myös edustajan varata runsaasti aikaa ja voimia. Kansainvä-
lisesti verrattuna tämä on erittäin poikkeuksellinen tapa, näitä on tehty jo hyvinkin pitkään.

15.41 Pia Viitanen sd: Arvoisa puhemies! Aina kun puhutaan kirjastoista, puhumme hy-
vin tärkeästä asiasta. Omalta osaltani myös kiitän edustaja Kiurua hyvästä esittelypuheen-
vuorosta ja niistä painopisteistä, mitä toitte tässä puheenvuorossanne esiin. Ja ei tuo edus-
taja Heinosenkaan puheenvuoro hullumpi ollut: siinä puhuttiin tärkeistä asioista, ja on mie-
lenkiintoista kuulla juuri tämä, että se, mitä täällä salissa olemme aiemmin näissä asioissa
ja tässä kohdassa puhuneet, on mennyt eteenpäin myös muun muassa näitten haastattelu-
jen osalta kaiken kaikkiaan.

Eduskunnan kirjastolle toivon kaikkea hyvää. Eduskunnan kirjasto on hyvin tärkeä. Se
on tärkeä helmi kirjastojen hienossa helminauhassa, ja toivon, että tämä helminauha säilyy
meillä kansallisaarteena nyt ja tulevaisuudessa. Toivon, että päättäjät niin täällä eduskun-
nassa kuin kunnissakin ovat kyllin viisaita pitääkseen hyvää huolta arvokkaasta kirjasto-
laitoksestamme kaiken kaikkiaan.

On hienoa, että valtakunnallinen lukuviikko sattuu juuri tälle päivälle, kun täällä edus-
kunnassakin kirjastoista on mahdollisuus keskustella. Se on tärkeä asia, ja kaiken kaik-
kiaan toivoisin sitä, että suomalaisten lukuharrastus — erityisesti lasten, pienten poikien
lukuharrastus — saisi tuulta siipiensä alle ja evästä jatkoonkin. Mehän olemme paljon kes-
kustelleet siitä, että tässä tiettyjä haasteita on ollut, ja siksi mielestäni puhumme erittäin,
erittäin tärkeästä asiasta, kun puhumme ihmisten, esimerkiksi lasten, lukuharrastuksesta.

Samoin, kun puhumme kirjastojen merkityksestä, puhumme todella isosta asiasta, suo-
malaisesta historiasta sekä tässä päivässä että tulevaisuudessa. Se on toden totta, että kun
puhutaan ihmisten tasa-arvoisista mahdollisuuksista, sivistyksen edistymisestä, kaikesta
siitä, niin kyllä se näin on, että kahta en vaihda: peruskoulu ja kirjastot. Eli se on hyvin ar-
vokas asia, ja siksipä toivon sellaisia päätöksiä, että tässä talousahdingossa kirjastojen
määrärahat turvataan, toimintaedellytykset turvataan ja samoin [Puhemies koputtaa] kehi-
tetään koko kirjastolaitosta.

Puheenjohtaja! Jos saan ihan lyhyesti saapumatta sinne ylös todeta vain, että viime koh-
dassa puhuimme myös kirjastojen perusparantamisesta, ja mielestäni siinä olisi myös idea,
mihin kannattaisi tässä työllisyystilanteessa tarttua.

15.43 Antero Laukkanen kd: Arvoisa herra puhemies! Eduskunnan kirjastosta voidaan
sanoa, että se on eduskunnan sykkivä sydän. Harva siellä käy, mutta moni tuntee sen voi-
man ytimissään. Sieltä saa tietoa tarvittaessa, ja se kertoo myös siitä, miten edistyksellinen
kansakuntamme on. Laaja tarjonta ja tietopaketit käsittelyyn tulevista laeista ovat todella
tärkeä osoitus kansalaisyhteiskunnan toimivuudesta. Meillä on avoin mahdollisuus pereh-
3



Pöytäkirjan asiakohta PTK 39/2017 vp
tyä ihan tuolla kotipenkillä kaikkeen siihen, mistä täällä talossa tärkeästi päätetään, ja se
kertoo kyllä paljon meidän yhteiskunnastamme.

Erittäin mielenkiintoista oli lukea näistä veteraaniedustajien haastatteluista, joita on siis
tosiaan tehty jo aika pitkään, ja siitä heräsikin kysymys, kuka saa nähtäväkseen tai kuun-
neltavakseen näitä haastatteluja. Miten on ajateltu niiden kanssa toimia? Olisin edustaja
Kiurulta tätä kysynyt.

Miten voisi sitten käytännössä myös edetä sen suhteen, että haastatteluvalikoimaan to-
siaan otettaisiin vaikka ensimmäisen kauden kansanedustajat — mitkä ovat olleet heidän
tunnelmansa ja näkemyksensä eduskuntatyöstä? Saattaisi olla myös jollekin lukijalle ja
tutkijalle hyvin mielenkiintoinen asia.

Vielä nostaisin tämän kansainvälisen toiminnan, parlamentaaristen kirjastojen kansain-
välisen yhteistyön, joka on myös todella merkittävä osa kirjaston toimintaa. Siitä kysyisin,
onko kirjastoilla jotain kansainvälisiä seminaareja, joihin edustajatkin voisivat osallistua.

Toinen varapuhemies Arto Satonen:  Annetaan vastauspuheenvuoro, edustaja Kiuru.

15.45 Pauli Kiuru kok (vastauspuheenvuoro): Arvoisa puhemies! Edustaja Laukkasen
kysymykseen näistä haastatteluista ja niiden julkisuudesta: Itse asiassa Eduskunnan kirjas-
ton sivuilla on muistitietoarkiston haastatteluaineiston käyttösäännöt. Ne eivät ole sillä ta-
valla julkisia, että kuka tahansa voisi koska tahansa niitä mennä lukemaan. Tutkimuslupa
annetaan tutkimukselliseen käyttöön lähinnä pro gradu -tutkimukseen ja siitä ylöspäin. Ha-
kemuksesta sitten kirjaston johtaja tekee päätöksen, miten niitä saa käyttää. Aineisto, mikä
on lainaksi saatu, pitää yleensä tuhota sitten käytön jälkeen.

Kansainvälisyydestä tuli hyvä huomio. Itse asiassa olemme kirjaston hallituksessa ja ta-
lousarviokäsittelyssä kiinnittäneet huomiota tähän kansainvälisyysnäkökulmaan, koulu-
tusnäkökulmaan henkilökunnan osalta, ja sen suhteen olemme itse asiassa hieman terävöit-
tämässä linjaa, koska kansainvälisyys on tälläkin alalla aivan keskeistä.

Toinen varapuhemies Arto Satonen:  Sitten palataan puhujalistaan.

15.46 Outi Mäkelä kok: Arvoisa puhemies! Eduskunnan kirjasto on todellakin arvokas
instituutio. Kirjaston hallituksen puheenjohtaja Kiuru nosti esiin tärkeän asian siitä, että
Eduskunnan kirjasto on kaikille avoin. Muistan itse, että kun opiskelin, niin se oli ikään
kuin vaiettu salaisuus, että Eduskunnan kirjastosta löytyy asiantuntevaa ja loistavaa palve-
lua ja saa tenttikirjat nopeasti, jopa nopeammin kuin yliopiston kirjastosta. Aikoinaan, jos
siellä olivat kirjat varattuja, täältä yleensä löytyi joku kirja, jota ei tarvinnut jonottaa. Toi-
von todella, että tämä avoimuus leviäisi ja ihmiset löytäisivät tänne Eduskunnan kirjaston
äärelle.

Meillähän on tämmöinen tiedon avoimuuden aikakausi nyt menossa, ja on tärkeää, että
se ei ole pelkästään digitaalista tietoa vaan se on myös perinteistä kirjatietoa ja että meillä
on myös avoimuutta tässä avussa. Eduskunnan kirjasto on mainio ja palveleva instituutio
siinäkin, että sieltä löytyy apua tiedon löytymiseen. Kun nyt Lukuviikon teema on "Anna
lahjaksi lukuseikkailu", ehkä eduskunta voi ikään kuin antaa lahjaksi kirjaston muodossa
tietoseikkailun. Hyvää Lukuviikkoa vaan kaikille!
4



Pöytäkirjan asiakohta PTK 39/2017 vp
15.48 Pia Viitanen sd: Arvoisa herra puhemies! Toden totta, ihan hyviä ideoita tässä kes-
kustelun varrella tulee heitettyä, ja tämä viimeksi mainittu kysymys myös tästä avoimuu-
desta ja tavoitettavuudesta on hyvin tärkeä. 

Oikeastaan siksi pyysin vielä tämän puheenvuoron, kun hieman jäi kesken tuossa edel-
lisessä tämä kirjastolaitoksen tulevaisuus ylipäätään, ja kun olemme puhuneet täällä muun
muassa nyt näistä ajoista, jolloin työllisyyteen tulisi satsata, niin silloinhan tietenkin kan-
nattaa myös peruskorjata ja rakentaa. Niinpä tässäkin kohtaa haluan muistuttaa hallitusta
esimerkiksi tulevassa kehysriihessä ottamaan huomioon, että — kun viimeksi puhuimme
aiemmassa kohdassa homekouluista — ihan yhtä lailla esimerkiksi moni kirjasto kaipaisi
kohennusta tai sitten ihan uuttakin rakentamista. Ja viime kaudellahan saimme tässä toteu-
tettua sen kauden viimeisen toimenpidepaketin, mikä kunnille oli luvattu, mutta sen jäl-
keen jatkoa ei sitten enää piisaakaan, ja siksi toivoisin ja tässä voisi olla hyvä vinkki tule-
vaisuuteen, että voisimme palata myös valtion osalta kirjastorakentamisen ja -korjaamisen
avustamiseen. 

Puhemies! On yksi positiivinen asia, minkä haluan tässä yhteydessä mainita, mikä liit-
tyy sinänsä kirjastoihin ja on hyvin tärkeä asia, ja näin Suomen 100-vuotisjuhlavuonna ha-
luan sen täällä salissa sanoa — olen siihen toki aikaisemminkin käyttänyt puheenvuoroja ja
ministerinä toimin paljon sen puolesta — ja se on tämä lainauskorvausasia. Mielestäni on
erittäin hienoa, että sen saimme. Viime kaudella, jolloin lainauskorvaukset tuplattiin, aloi-
tettiin työ ja perustettiin parlamentaarinen työryhmä, joka sitoutuu siihen, että juhlavuon-
na saatetaan tämä lainauskorvaus pohjoismaiselle tasolle, ja se on nyt toteutunut. Se on tär-
keä, se on arvokas asia, ja siinä muuten koko eduskunta on tehnyt sitkeää työtä. Itselläni-
kin on pitkä tausta esimerkiksi valtiovarainvaliokunnan sivistys- ja tiedejaoston jäsenenä
ja tiedän, että olemme lukuisia kertoja ponsin kiinnittäneet tähän asiaan huomiota, ja on
merkittävä ja [Puhemies koputtaa] iso asia, että tämäkin on saatu nyt maaliin.

15.50 Outi Mäkelä kok: Arvoisa puhemies! Kun edustaja Viitanen tässä otti tämän kir-
jastojen uudistamisen esiin, niin en voi kyllä olla enempää samaa mieltä siitä, että kirjas-
tojen pitää elää tässä ajassa ja kirjastot voisivat olla yhä enemmän tällaisia monipuolisia ta-
paamispaikkoja, ihmisten olohuoneita, ja ainakin meillä omassa kunnassa Nurmijärvellä
tähän suuntaan on jo menty. Kirjastot järjestävät yhä enemmän tapaamisia, erilaisia tilai-
suuksia, joissa erilaiset ihmiset voivat kohdata ja käydä jopa keskusteluja. Kirjasto ei ole
enää se paikka, jossa pitää olla vain hiljaa ja lukea ja hyssytellä — toki sekin on tärkeä ar-
vo. Tälläkin viikolla Nurmijärvelle on tulossa Esko Valtaoja pitämään luentoa, ja toivon,
että se on paljon suosiota keräävä tilaisuus. 

Pidän myös siitä ajatuksesta, mikä on ollut esillä, että kirjastot voisivat lainata urheilu-
välineitä, esimerkiksi kävelysauvoja tai muita tämäntyyppisiä, joita ehkä jokaiseen perhee-
seen ei välttämättä tule ostettua. Mielestäni tämä olisi tätä nykyaikaa ja sopisi jakamista-
louteen myös hyvin.

15.51 Pauli Kiuru kok: Arvoisa herra puhemies! Edustaja Viitanen puhui tästä avoimuu-
desta ja tämäntyyppisistä asioista ja ihan oikein. Avoimuuteen liittyy myös yhteistyö. Tuo-
hon tien toiselle puolelle on valmistumassa Helsingin keskustakirjasto, ja Eduskunnan kir-
jasto omalta osaltaan on avannut keskustelun uuden keskustakirjaston kanssa, ja tavoittee-
na on tehdä laajasti yhteistyötä eri kirjastojen välillä. Kirjasto panostaa myös visuaalisuu-
den ja avoimen datan hyväksikäyttöön.
5



Pöytäkirjan asiakohta PTK 39/2017 vp
Edustaja Mäkelä toi esiin tämän tapaamispaikka-ajatuksen, ja itse asiassa juuri tähän
suuntaan noin puoli vuotta sitten hyväksytty uusittu kirjastolaki suuntasi, että kirjastojen
tulee tarjota mahdollisuuksia kuntalaisille ja kansalaisille tapaamisiin veloituksetta tai hy-
vin näennäisellä korvauksella. Siihen suuntaan ollaan kyllä menossa, että kirjastot ovat täl-
laisia yhteisöllisyyden, sananvapauden ja kokoontumisvapauden airuita.

Keskustelu päättyi.

Asia lähetettiin sivistysvaliokuntaan.
6


