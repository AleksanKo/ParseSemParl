















































DEM2C67.tmp.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

11. Hallituksen esitys eduskunnalle suorasta kansainvälisestä rautatieliikenteestä Venäjän 
kanssa tehdyn sopimuksen hyväksymisestä ja laiksi sopimuksen lainsäädännön alaan kuu-
luvien määräysten voimaansaattamisesta ja sopimuksen soveltamisesta

Hallituksen esitys HE 149/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

19.16 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Käsiteltävänämme on uusi valtiosopimus Suomen ja Venäjän välisestä rau-
tatieliikenteestä. Sopimusneuvotteluista sovittiin Venäjän kanssa vuonna 2005. Pääasialli-
sin syy neuvotteluihin on se, että kummassakin maassa oli tapahtunut organisatorisia muu-
toksia ja rautateiden liiketoiminnot oli erotettu hallinnollisista tehtävistä. Suomen puolella
oli lisäksi kaksi erityissyytä neuvotteluiden aloittamiseen: voimassa oleva sopimus on EU-
sitoumusten vastainen ja sopimus osittain Suomen perustuslain vastainen.

Sopimusneuvotteluja käytiin kymmenen vuotta. Syinä olivat lähinnä se, että oikeusjär-
jestelmät ovat erilaisia, ja se, että sopimuskokonaisuus oli hyvin laaja. Sopimus allekirjoi-
tettiin huhtikuussa 2015. Uudella sopimuksella ja sen nojalla tehtävällä ministeriöiden vä-
lisellä hallinnollisella sopimuksella uudistetaan nykyinen, osittain täysin vanhentunut so-
pimuskokonaisuus, joka on osin 1940-luvulta.

Sopimuksen kohteena on Suomen ja Venäjän välinen suora kansainvälinen matkustaja-
ja tavaraliikenne. Suoralla liikenteellä tarkoitetaan sitä, että maittemme välisessä rautatie-
liikenteessä liikennöidään ilman matkustajan junanvaihtoa tai ilman tavaroiden siirtokuor-
mausta rautatieraja-asemilla. Sopimus sääntelee matkustajien ja tavaroiden kuljettamista
koskevia ehtoja, oikeuksia ja velvoitteita sekä kuljetusyhtiöiden välisiä suhteita, mukaan
lukien vahingonkorvausvelvollisuus ja muut vastuukysymykset.

Uusi sopimus on vaikutuksiltaan ja vastuiltaan selkeämpi kuin voimassa oleva sopimus.
Kuljetusyhtiöiden vastuukysymykset säilyvät kuitenkin samanlaisina kuin tälläkin hetkel-
lä. Vastuu kuljetuksista päättyy valtakunnanrajasta lähimmällä rautatieasemalla, ellei kul-
jetusyhtiöiden kesken ole toisin sovittu. Voimassa olevaan sopimukseen verrattuna uuden
valtiosopimuksen sanamuodot on muutettu neutraaliksi ja artiklat on laadittu siten, että ne
täyttävät EU-lainsäädännön vaatimukset. EU:n komissio onkin vahvistanut päätöksellään
elokuussa 2015, että sopimus on EU-lainsäädännön mukainen.

Venäjän federaation hallitus on tammikuussa lähettänyt tämän sopimuksen käsiteltäväk-
si Venäjän valtiollisessa duumassa, ja alustavan arvion mukaan duuma saa sopimuksen kä-
 Tarkistettu
4.0



Pöytäkirjan asiakohta PTK 4/2016 vp
sitellyksi alkavan kevään aikana. Toivon, että sopimus saa myönteisen vastaanoton täällä
eduskunnassa ja että voimme käsitellä tämän asian kevään aikana. — Kiitos.

19.19 Mikko Kärnä kesk: Arvoisa rouva puhemies! Kiitokset ministeri Bernerille. On
todella erinomainen asia, että tämä pitkään työstetty sopimus on saatu nyt tänne eduskun-
nan käsiteltäväksi. Rautatieyhteistyö Venäjän kanssa on äärettömän tärkeä asia.

Itse sopimukseen liittyen minulla ei varsinaisesti mitään duubioita ole, mutta tällähän
nyt avataan kaikki rautatieraja-asemat kaikentyyppisten tavaroiden kuljettamiselle. Ja täs-
sä esityksessä myös todetaan, että tämä ei varsinaisesti aiheuta muutoksia Suomen ja Ve-
näjän väliseen rautatieliikenteeseen liittyvissä tehtävissä tulli- ja rajavartioviranomaisille,
mutta mikäli näitä siirtoja muille rautatieraja-asemille tulee ja niiden kautta tapahtuvien
kuljetusten lisääntyminen edellyttää tulli- ja rajavalvontaviranomaisten työpanoksen lisää-
mistä näillä asemilla, niin silloin täytyy varata Rajavartiolaitokselle ja tulliviranomaisille
riittävät resurssit. Meidän sisäisen turvallisuuden kehykset ovat tälläkin hetkellä erittäin
ohuet. Rajavartiolaitoksella on voimakkaita paineita tuonne EU:n suuntaan, Frontexin
suuntaan. Sinne ollaan joutumassa varaamaan niin sanottuun valmiusosastoon noin 50
henkilötyövuotta, ja nykyisillä kehyksillä Rajavartiolaitos joutuisi vähentämään vuoteen
2019 mennessä jopa 195 henkilötyövuotta. Uskon kyllä, että hallitus nyt sitten kehysriihes-
sään ottaa huomioon tämän asian, että meillä on voimakkaita lisäämispaineita nimen-
omaan tuolla sisäisen turvallisuuden puolella.

Mutta kiitoksia vielä ministerille. Hienoa saada tämä pitkään työstetty sopimus tänne
käsiteltäväksi.

19.21 Ari Torniainen kesk: Arvoisa rouva puhemies! On hyvä, että tämä kauan neuvot-
teluissa ollut sopimus on nyt vihdoin saatu tähän vaiheeseen ja sopimus saadaan aikaisek-
si. Me kaikki tiedämme, että tuon itäisen naapurin kanssa käytävät neuvottelut ovat joskus
hyvinkin pitkiä. Tiedän, että esimerkiksi se sopimus vaarallisten aineiden kuljetuksista
rautateillä venyi usean vuoden ajaksi ja meillä oli tavallaan sopimukseton aika hyvinkin
pitkään. Hyvä, että sekin sopimus saatiin aikaiseksi.

On hyvä nyt, että tämä tulee voimaan, mutta samalla haluan myöskin kiittää ministeri
Berneriä siitä viime viikolla päätetystä 600 miljoonan euron kärkihankepaketista, joka tuli
perusväylänpitorahoihin. Siinä oli muun muassa 28 miljoonaa euroa Vainikkalan rautatie-
asemalle, joka on juuri se Suomen ja Venäjän välisen henkilöliikenteen raja-asema, jolla
junat liikkuvat. Se tuli äärettömän hyvään tarpeeseen siellä, ja toivottavasti työt lähtevät
siellä nopeasti käyntiin.

Puhemies Maria Lohela: Ministeri Berner, vielä loppuminuutti.

19.22 Liikenne- ja viestintäministeri Anne Berner (vastauspuheenvuoro): Kiitoksia,
rouva puhemies!

Kiitoksia kiitoksista. Haluaisin vain todeta sen, että todellakin tässä tulevassa kehysrii-
hessä on tarkoitus tarkastella sisäisen turvallisuuden osalta kehysvalmiuksia ja katsoa, mitä
ne resurssitarpeet tulevaisuudessa tulevat olemaan. Toivottavasti päästään parempaan rat-
kaisuun myöskin tämän osalta. — Kiitos.

Keskustelu päättyi.
2



Pöytäkirjan asiakohta PTK 4/2016 vp
Asia lähetettiin liikenne- ja viestintävaliokuntaan.
3


