















































DEM42D7.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

8. Hallituksen esitys eduskunnalle laeiksi vuokra-asuntolainojen ja asumisoikeustalolaino-
jen korkotuesta annetun lain, aravarajoituslain ja asumisoikeusasunnoista annetun lain 
16 a §:n muuttamisesta

Hallituksen esitys HE 12/2018 vp
Valiokunnan mietintö YmVM 3/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 8. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

17.43 Silvia Modig vas: Arvoisa rouva puhemies! Asumisen liian korkea hinta on kaik-
kien kasvukeskusten ongelma. Erityisen paha tilanne on täällä Helsingissä. Huutava pula
meillä on nimenomaan kohtuuhintaisista vuokra-asunnoista. Täällä asumisen hinta on jo
työllisyyden este, koska pienipalkkaisilla aloilla monilla ei ole yksinkertaisesti varaa asua
täällä. Asumisen liian korkeat kustannukset luovat myös monia muita ongelmia. Asumi-
sen hinta on kaupunkiköyhyyden suurin syy, ja se ajaa ihmiset jopa toimeentulotuen va-
raan, kun asumiskustannuksista ei muuten selvitä. Aivan liian moni on pysyvästi toimeen-
tulotuen varassa, ja valtavat asumistukimenot me tunnemme kaikki.

Ainoa kestävä tapa saada asumistukimenoja alas on luoda riittävästi kohtuuhintaista
asuntotuotantoa. Siinä valtion tarjoama korkotuki on keskeinen työkalu. Se on myös pal-
jon edullisempi tie kuin asumistuki, koska asumistukimenot ovat noin 2 miljardin luokkaa
ja päälle vielä 300 miljoonaa toimeentulotuen kautta asumisen kustannuksiin, kun taas kor-
kotuen kustannukset valtiolle ovat tällä hetkellä 10 miljoonaa. Vaikka laskettaisiin 4 pro-
sentin korkotason mukaan, olisivat valtion korkotukimenot noin 100 miljoonaa. Julkisuu-
dessa on viime aikoina esitetty vaatimuksia siitä, että tuotantotuesta tulisi kokonaan luo-
pua. Näillä luvuilla se ei ainakaan ole perusteltavissa, päinvastoin, kannattaisi lisätä tuo-
tantotukea, jolloin asumistuen tarve pienenisi. Asumistuella ei myöskään voi vaikuttaa ky-
synnän ja tarjonnan epäsuhtaan, joka on merkittävä osa tätä ongelmaa.

Asuntopolitiikkaan vaikuttavat lukuisat tekijät, eikä asumisen liian korkeisiin kustan-
nuksiin ole yhtä ratkaisua, vaan se koostuu monista toimenpiteistä, joista monet ovat myös
kuntien ratkaisuja. Valtion puolelta MAL-sopimukset ovat tärkeä väline, jolla valtio on
pystynyt sitouttamaan kuntia kunnianhimoisempiin tuotantotavoitteisiin esimerkiksi tuke-
malla joukkoliikennehankkeita. Tämä on myös tapa ohjata kestävän kaupunkirakenteen
syntymiseen.
 Tarkistettu
4.1



Pöytäkirjan asiakohta PTK 48/2018 vp
Vaikka tämä korkotuettu tuotanto ei yksinään riitä ratkaisemaan ongelmaa, se on yksi
keskeinen elementti tilanteen parantamiseksi, koska kohtuuhintaisia asuntoja on pystyttä-
vä tuottamaan entistä enemmän. Ja juuri siksi eduskunta hyväksyessään lyhyen, 10-vuoti-
sen korkotukimallin hyväksyi myös lausuman, jossa edellytettiin, että pitkä korkotukimal-
li uudistetaan kokonaisuudessaan, jotta siitä saadaan houkutteleva. Tässä eduskunnan tah-
to oli, että tämän uudistuksen myötä saataisiin enemmän kohtuuhintaisia vuokra-asuntoja
tuotantoon. Tähän eduskunnan tahtoon tämä hallituksen esitys ei vastaa. Edelleen tämän
esityksen jälkeen lyhyt korkotuki on pitkää korkotukea huomattavasti houkuttelevampi, ja
kun lyhyt korkotuki ei ole vastannut hallituksen sille asettamiin tavoitteisiin, on vaikea ym-
märtää sitä logiikkaa, millä tämä muutos nyt sitten vauhdittaisi pitkän korkotuen tuotantoa.

Hyvää tässä ehdotuksessa on lyhennysten etupainotteisuus, korkotuen pidentäminen,
mahdollisuus valita kiinteän ja annuiteettilyhennyksen välillä, mahdollisuus ylimääräisiin
lyhennyksiin, enimmäisrahoituksen osuuden nosto 95 prosenttiin sekä ennakkoratkaisun
saaminen tukeen hyväksyttävistä kuluista. Nämä ovat positiivisia muutoksia, mutta ne ei-
vät ole riittäviä lisäämään kohtuuhintaista tuotantoa. Tästä olivat valiokunnan kuulemat
asiantuntijat hyvin yksimielisiä riippumatta siitä, oliko kyseessä kunnan yhtiö vai vapaara-
hoitteisilla markkinoilla toimiva yhtiö. Houkuttelevuutta vähentää se, että korkotuki ei
edelleenkään ulotu koko laina-ajalle ja rajoitusajalle. Korkotukena maksettavan tuen mää-
rän tulisi myös olla vakio koko laina-ajan. Ehdotettu omavastuukorko 2,5 prosenttia ei
myöskään ole kannustava tämänhetkisessä korkotasossa. Tulisi ottaa käyttöön malli, jossa
tuen korkotaso muuttuu automaattisesti korkotason muuttuessa markkinoilla.

Suurta huolta tässä esityksessä herättää korjauksiin varautumisen kielto. Nykyinen tapa
varautua perusparannuksiin vuokrien kautta poistuu. Ajatus hallituksella on, että yhtiöiden
rahoitusaseman muutos mahdollistaa varautumisen muuta kautta, mutta juuri siksi omara-
hoitusosuuden koron nostaminen 6 prosenttiin ei ole riittävä. Esitetty malli myös tarkoit-
taa, että yhtiö voi olla tilanteessa, jossa perusparannus rahoitetaan kokonaan velalla. Tämä
on uhka vakaalle ja ennakoitavalle vuokrien kehitykselle.

Arvoisa puhemies! Jatkossa saman yhtiön eri kohteissa olisi käytössä eri säännöt perus-
parannuksiin varautumiseen ja korkotuen kestoon liittyen. Tämä hankaloittaa kiinteistön-
pitoa ja taloudenpitoa, eikä se ole läpinäkyvää. Se, mistä kaikki alan toimijat, joita valio-
kunta kuuli, olivat samaa mieltä, oli se, että iso ongelma on toimintakentän epävakaus. 40
vuoden sitoumuksella ei voi olla tilanteessa, jossa sääntely muuttuu vuosittain. Hyvä esi-
merkki huonosta esimerkistä on hallituksen esitys asettaa tulorajat ARA-vuokra-asuntoi-
hin, joista sittemmin luovuttiin aivan samoin perusteluin kuin millä me yritimme niitä vas-
tustaa, mutta hallituksen piti saada ne konsultilta, ennen kuin ymmärrettiin, että siihen tuh-
lattiin pelkästään aikaa ja rahaa.

Lopuksi, arvoisa puhemies: Yksi näkökulma pitkässä korkotuessa, joka usein jää liian
pienelle huomiolle, on segregaation estäminen. Yksi kaupunkien isoimmista haasteista on
segregaatio ja sen torjunta, ja esimerkiksi Helsingissä me teemme sitä asuntotuotantoja-
kaumalla, jolla me varmistamme, että kaupunki rakentuu ja kehittyy tasapainoisesti, jotta
alueet eivät eriydy ja jotta ihmiset eivät eriydy sen myötä. Tässä pitkä korkotuki on aivan
keskeinen työkalu, ja sen takia on erittäin tärkeätä, että se olisi kilpailukykyinen ja houkut-
televa verrattuna lyhyeen korkotukeen, koska lyhyt korkotuki vapautuu sääntelystä 10
vuodessa, jolloin se vie kunnalta erittäin tärkeän työkalun varmistaa, että meidän asuin-
alueemme kehittyvät monipuolisemmiksi.
2



Pöytäkirjan asiakohta PTK 48/2018 vp
Rouva puhemies! Edellä sanotun perusteella teenkin seuraavan esityksen eli ehdotan
neljää lausumaa, jotka sisältyvät valiokunnassa jätettyyn vastalauseeseen:

Ensimmäinen lausuma: ”Eduskunta edellyttää, että valtioneuvoston asetuksella pitkä-
kestoisen korkotukimallin ehdot säädetään lyhytkestoista houkuttelevammiksi, omarahoi-
tusosuuden korko nostetaan kahdeksaan prosenttiin ja omavastuukorko asetetaan seuraa-
maan yleisen korkotason muutoksia.”

Lausuma 2: ”Eduskunta edellyttää, että korkotukiaika ulotetaan koko laina- ja rajoitus-
ajan mittaiseksi ja että korkotukena maksettavan tuen määrä on vakio koko laina-ajan.”

Lausuma 3: ”Eduskunta edellyttää, että hallitus seuraa lakimuutoksen vaikutuksia pe-
ruskorjausten toteutumisen ja asukkaiden yhdenvertaisen kohtelun osalta.”

Sekä neljäs lausuma: ”Eduskunta edellyttää, että hallitus tekee viipymättä kokonaistar-
kastelun pitkän ja lyhyen korkotukimallin toimivuudesta.”

17.50 Satu Hassi vihr: Arvoisa puhemies! Kannatan edustaja Modigin ehdottamia neljää
lausumaa, jotka sisältyvät valiokunnan mietinnön vastalauseeseen. Lisäksi totean sen, että
on mielestäni lainsäädännön kannalta hieman ongelma, että lakiesityksen varsinainen niin
sanottu pihvi sisältyy asetukseen, asetusluonnokseen, jota ei ole vielä annettu, ja tähän ase-
tusluonnokseen nämä lausumaehdotukset ottavat kantaa.

Toiseksi toteaisin sen, että ympäristövaliokunnassa on tullut hyvin selvästi esille se, että
nykyisin kohtuullisen asumisen niin sanottu tarjontatuki — eli valtion tuet kohtuuhintaisia
vuokra-asuntoja rakentaville — on pysynyt paikallaan hyvin pitkät ajat. Sen sijaan niin sa-
nottu kysyntätuki eli asumistuen muodossa maksettava tuki, josta on vaikea arvioida, kuin-
ka suuri osa siitä tosiasiassa valuu yksityisille vuokranantajille, on kasvanut voimakkaasti
ja on nyt suuruusluokkaa 2 miljardia euroa vuodessa. Nykyisin asumistuki on moninker-
tainen, erittäin runsaasti moninkertainen verrattuna tarjontatukeen, jolla tuetaan sitä, että
rakennettaisiin edullisia vuokra-asuntoja. Tämä ei vaikuta kovin tasapainoiselta kehityk-
seltä, ja tämän kehityksen tasapainottamiseenhan nämä ponsiehdotukset pyrkivät.

17.52 Paavo Arhinmäki vas:  Arvoisa rouva puhemies! Meillä on kohtuuttoman vähän
kohtuuhintaisia asuntoja, olivat ne sitten omistusasuntoja tai vuokra-asuntoja suurissa kau-
pungeissa, kaupunkikeskuksissa, jonne muuttaa entistä enemmän väkeä. Tulisimme erit-
täin paljon paremmin toimeen, jos meillä ei menisi niin suuri osa käteenjäävistä tuloista
asumiseen. Tämä on isojen kaupunkien ongelma, mutta erityisesti tämä on Helsingin ja
pääkaupunkiseudun ongelma, missä jopa yli puolet käteenjäävistä tuloista menee asumi-
seen, olivat ne sitten asuntolainan lyhennyksiä tai vuokraa. 

Tämä on kansantaloudellinen ongelma myös, koska se on pois yleisestä kulutuksesta,
palveluista, työllisyydestä. Tämä tulee kalliiksi ihmisille, mutta tämä tulee kalliiksi myös
yhteiskunnalle, veronmaksajille sitä kautta, että liian kalliita vuokria joudutaan tukemaan
2 000 miljoonalla eurolla vuosittain asumistuen kautta. Minä kannatan sitä, että me mak-
samme vähemmän asumistukea ja meillä on enemmän kohtuuhintaisia asuntoja. Mutta niin
kauan kuin meillä ei ole riittävästi kohtuuhintaisia asuntoja, niin kauan meidän pitää tukea
sitä, että ihmiset edes jollain tavalla tulevat toimeen. 

Arvoisa rouva puhemies! Mikä pahinta, iso osa tästä asumistuesta, jota me verovaroilla
maksamme, valuu sijoittajille. Isot yhtiöt, jotka aikaisemmin ovat tarjonneet omakustanne-
vuokrilla pitkien ARA-lainojen kautta vuokra-asuntoja, ovat nostaneet tänä päivänä, kun
tämä 40 vuoden jakso on tullut päätökseen, riippumatta asuntojen kunnosta, voisi sanoa,
3



Pöytäkirjan asiakohta PTK 48/2018 vp
jopa törkeällä tavalla vuokria. Tätä tekee VVO, nykyinen Lumo. Siinä sentään voitot me-
nevät kotimaisille toimijoille, mutta Satossa, joka tekee tätä, meidän verovaramme valuvat
itse asiassa ulkomaalaisille pääomasijoittajille pääosin. Suurin yksittäinen omistaja on
ruotsalainen pääomasijoittaja.

Arvoisa rouva puhemies! On siis ihmisen kannalta, yksilön kannalta, perheiden kannal-
ta parempi, että me panostamme siihen, että meillä on kohtuuhintaisia vuokra-asuntoja, ja
on yhteiskunnan kannalta järkevämpää, että me panostamme siihen, että rakennetaan lisää
kohtuuhintaisia vuokra-asuntoja, emmekä siihen, että maksetaan koko ajan kasvavia asu-
mistukimenoja.

Arvoisa rouva puhemies! Tämä kymmenen vuoden lyhyt korkotuki on itse asiassa ojas-
ta allikkoon -ratkaisu. Ajateltiin, että sillä nopeutetaan tuotantoa, saadaan tähän tilantee-
seen lisää asuntoja. Näin varmasti tapahtuikin, mutta kymmenen vuoden päästä me olem-
me entistä huonommassa tilanteessa. Nimittäin kun nämä vapautuvat tästä omakustanne-
vuokrasta ja vuokrat nousevat, niin meillä ne tontit, jotka olisi pitänyt varata pitkiin, koh-
tuuhintaisiin omakustannevuokrataloihin, muuttuvatkin kovan rahan vuokrataloiksi, joista
voidaan pyytää kohtuuttoman korkeita vuokria. Sen vuoksi pitkistä korkotuista pitää tehdä
paljon houkuttelevampia, niiden pitää olla se lähtökohta, että kun rakennetaan kohtuuhin-
taisia vuokrataloja, ne pysyvät myös pitkään kohtuuhintaisina vuokrataloina.

Arvoisa rouva puhemies! Siksi on hienoa, että edustaja Modig hyvin asuntopolitiikkaan
perehtyneenä on tehnyt erittäin tärkeät ponnet, ja toivon, että ne saavat todella täällä kan-
natusta, koska kysymys on valtavan isosta asiasta yksittäisille ihmisille, mutta niin se on
koko kansantaloudelle.

17.56 Silvia Modig vas: Arvoisa rouva puhemies! Edustaja Hassin esiin tuoma ongelma
siitä, että tämän koko esityksen pihvi on lähestulkoon kokonaan asetuksissa, on mielestäni
aivan relevantti huoli. En pidä tätä hyvänä tapana toimia. Mutta se on myös omiaan teke-
mään tästä toimintakentästä epävakaan, koska asetuksiin ei eduskunta pysty vaikuttamaan
ja sen kautta meillä ei ole myöskään mahdollisuutta valvoa tämän toimintakentän vakaut-
ta. Ja tämä on siis asia, johon kaikki toimijat, niin julkiset kuin yksityiset, kiinnittivät huo-
miota ja nostivat sen yhtenä isona ongelmana esille.

Tämä korkotuki yksinään ei tule meitä pelastamaan. Me emme koskaan voi rakentaa
niin paljon korkotukea, että se yksinään vaikuttaisi markkinahintojen kehitykseen, vaikka
se erittäin tärkeä osuus siitä on. Sen takia me vasemmistoliitossa olemme ajatelleet, että
kuntien pitäisi miettiä, voisiko olla aivan uusia tuotannon malleja, joilla kunnat voisivat
tuoda markkinoille lisää kohtuuhintaista tuotantoa, joka siis esimerkiksi perustuisi oma-
kustannusperiaatteeseen. Silloin voisi olla aivan normaalisti markkinoilla toimiva osa-
keyhtiö, joka vain olisi voittoa tavoittelematon. Käytännössä voittoa tavoittelematon osa-
keyhtiö ei ole sen kummempaa kuin osakeyhtiö, joka tekee nollatuloksen. Tällä tavalla
voittoa tavoittelematta ja omakustannusperiaatetta kunnioittaen voisi syntyä kunnille taas
yksi malli lisää mahdollisuuksia tuottaa niitä markkinahintaa halvempia asuntoja markki-
noille, mikä sitten omalta osaltaan vaikuttaisi kysynnän ja tarjonnan lakien mukaan siihen,
millaiseksi se asuntojen hinta markkinoilla muodostuu.

Keskustelu päättyi ja asian käsittely keskeytettiin.
4


	8
	17.43
	17.50
	17.52
	17.56


