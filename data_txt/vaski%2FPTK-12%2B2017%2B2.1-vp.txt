















































DEME46F.tmp.xml


Pöytäkirjan asiakohta PTK 12/2017 vp
Pöytäkirjan asiakohta 

PTK 12/2017 vp

Täysistunto

Torstai 23.2.2017 klo 16.00—19.14

2.1. Suullinen kysymys sisäilmaongelmista (Ilkka Kantola sd)
Suullinen kysymys SKT 14/2017 vp

Suullinen kyselytunti

Puhemies Maria Lohela: Edustaja Kantola.

Keskustelu

16.01 Ilkka Kantola sd: Arvoisa puhemies! Aika on etsiä syyllisiä, ja aika on tehdä yh-
teistyötä. Nyt on yhteistyön aika. Julkisten tilojen, kuten koulujen, sisäilmaongelmat ovat
jälleen esillä mediassa. Kiimingissä lasten vanhemmat ja koululaiset ovat lakossa sisäilma-
pulmien johdosta. Akaassa on samanlainen tilanne päällä. Siuntiossa on paljastunut, että
kunnan kaikki koulut kärsivät homeesta. Lasten vanhemmat ja henkilökunta taistelevat rai-
vokkaasti terveellisen sisäilman puolesta. Huoli lasten terveydestä on valtava.

Arvoisa puhemies! Me emme täällä eduskunnassa voi vain sivusta seurata tai vierittää
vastuuta kuntien hartioille, vastuu kansalaisten terveydestä ja hyvinvoinnista on myös val-
tiolla. Meidän on ryhdyttävä toimeen. [Puhemies koputtaa] Arvoisa pääministeri, Suomi
täyttää 100 vuotta. Juhlavuoden teemana on "Yhdessä". Ehdotan teille, että käynnistämme
yhdessä puolueiden yhteisen, yli vaalikausien ulottuvan hankkeen — hankkeen, jolla me
poliitikot kunnissa, maakunnissa ja valtiolla sitoudumme ratkaisemaan sisäilmapulmat
vuoteen 2027 mennessä. Sopiiko tämä teille, ja voitteko luvata, että maan hallitus kutsuu
puolueet [Puhemies koputtaa] koolle?

16.02 Pääministeri Juha Sipilä (vastauspuheenvuoro): Arvoisa puhemies! Tämä on hal-
lituksen kyselytunti, ja tämä ehdotus koski nyt puolueita. Mutta jos tässä tarvitaan hallitus-
ta puolueiden kokoonkutsumiseen, niin kyllä hallitus voi puolueet kokoon kutsua minkä
tahansa asian tiimoilta, vaikkapa tämän asian.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.03 Ilkka Kantola sd (vastauspuheenvuoro): Arvoisa puhemies! Kiitän pääministeriä
vastauksesta. Tuo antoi toivoa meille.

Kokonaisuudessaan julkisten kiinteistöjen homevaurioiden aiheuttamien terveyshaitto-
jen hinta on arviolta 450 miljoonaa euroa vuodessa. Home- ja kosteusongelmien kustan-
nuksia onkin tarkasteltava kokonaisuutena sekä kuntatalouden että valtiontalouden kannal-
ta. Tämän vuoden tammikuun lopulla Rakennusteollisuus esitti oman ratkaisunsa julkisten
tilojen kosteus- ja homeongelmiin. Eri puolilla maata meillä on hyviä käytäntöjä Hometal-
 Tarkistettu
4.6



Pöytäkirjan asiakohta PTK 12/2017 vp
koissa. Näitä hyviä kokemuksia pitäisi nyt jakaa. Esimerkiksi Kuhmossa kaikki puolueet
yhteistyössä ovat ryhtyneet toimeen, ja siellä on uusi puukoulu kovaa vauhtia nousemassa.
Jos Kuhmossa tähän pystytään, niin miksi emme täällä pystyisi puolueiden yhteiseen pon-
nistukseen, kun hallitus kutsuisi meidät koolle, oppositiopuolueet, hallituksen kanssa yh-
teistyöhön? Arvoisa pääministeri, oletteko valmiita hallituksenne puolesta kutsumaan op-
positiopuolueet koolle keskustelemaan tällaisen hankkeen aloittamisesta? [Ben Zysko-
wicz: Etkö kuunnellut vastausta?]

16.04 Pääministeri Juha Sipilä (vastauspuheenvuoro): Arvoisa puhemies! Ihan kyllä
tuntuu nyt, että olisin jo vastannut tähän kysymykseen myönteisesti. Vastaan siis uudel-
leen myönteisesti.

16.04 Eero Heinäluoma sd (vastauspuheenvuoro): Arvoisa puhemies! Todellakin nämä
viime päivien uutiset ovat olleet järkyttäviä ja erityisesti se, että nämä ongelmat koskevat
massamitassa kouluja, joissa lapset ja nuoret altistuvat homeelle ja myös opettajat, henki-
lökunta. On kouluja, joissa on satoja henkilöitä näiden ongelmien parissa, ja ihmiset ovat
joutuneet vetäytymään kokonaan työelämästä tämän homeongelman takia. Eduskunnan
tarkastusvaliokunta on tehnyt tässä paljon työtä ja viime kaudella edustaja Tuija Braxin
johdolla isomman toimenpideohjelman velvoitteena hallitukselle. Siihen liittyivät muun
muassa nämä kosteustalkoot, rakennusmääräysten uusiminen ja myös sen uusiminen, että
terveydenhoitoon pääsisi näissä hometapauksissa aikaisempaa paremmin, koska monet
ovat kärsineet siitä, että he eivät pääse hoitoon eivätkä lääkärit ota vakavasti näitä ammat-
tiin liittyviä homeongelmia. Kysynkin asuntoministeriltä: onko suunnitteilla joitakin ra-
kentamiseen liittyviä päätöksiä, joissa rakentajien vastuuta lisättäisiin, jotta näistä [Puhe-
mies koputtaa] homeongelmista päästään eroon?

16.05 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Tämä kysymys rakentamisen laadusta on mitä ajankohtaisin, ja ai-
van niin kuin kysyjä totesi, sen pitää olla vakavasti meitä kaikkia koskettava, koska se kos-
kettaa nuoria, lapsia sekä työntekijöitä siellä julkisissa tiloissa, kuten kouluissa.

Rakennusmääräyksiä hallitus on ympäristöministeriön johdolla uusimassa. Tässä raken-
nusmääräysten uusimisessa halutaan esimerkiksi pitää huoli siitä, että edustaja Kantolan
esille ottama puurakentaminen, hirsirakentaminen saadaan samalle viivalle muitten mate-
riaalien kanssa. Materiaalista riippumatta paljon on kiinni siitä rakentamisen laadusta.
Meillä todellakin on niitä hyviä käytäntöjä, esimerkiksi Oulun seudulla tämmöinen Kuiva-
ketju 10, missä ikään kuin suojatuissa tiloissa hommat hoituvat, lopputulos on varma. Tä-
mänkaltaisia toimintamalleja kannattaa ottaa käyttöön, ja ympäristöministeriö myös laatii,
uudistaa ja lähettää kunnille ohjeistusta rakentamisen laadun varmistamiseksi.

16.06 Maria  Tolppanen  sd (vastauspuheenvuoro): Arvoisa puhemies! Meidän lapsem-
me joutuvat valitettavasti tällä hetkellä todellakin käymään kouluja, joissa on hometta, ja
toivoisin todellakin, että nyt kouluissa, alakouluissa olevat lapset olisivat niitä, jotka elävät
lähes 100-vuotiaiksi kuten Suomikin, mieluummin jopa vuoden tai kaksi yli. Se on täysin
mahdollista, mutta se ei ole mahdollista, jos lapset sairastuvat ennen aikojaan.

Tämä homeongelma on niin iso ongelma, sitä ehkä työnnetään sen takia vähän pois, että
me tiedämme, että se maksaa paljon, jos sitä lähdetään oikeasti saneeraamaan. Mutta voin
2



Pöytäkirjan asiakohta PTK 12/2017 vp
vakuuttaa, että vielä enemmän maksaa se, kun opettajat sairastuvat ja kun lapset sairastu-
vat. Nyt haluankin kysyä teiltä, arvoisa pääministeri, oletteko valmis siihen, että otatte ihan
hallituksessa esille tämän asian ja lähdette viemään eteenpäin sitä niin, että yhdenkään lap-
sen ei tarvitsisi mennä joka ikinen aamu homekouluun ja tulla sieltä sitten viimeistään nel-
jänneltä luokalta astmalapsena ulos, että lapset voisivat olla sellaisessa paikassa, missä ei
sairastuta.

16.07 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Olen hyvin iloinen siitä, että meillä on mahdollisuus täällä edus-
kunnassa keskustella tästä vaikeasta aiheesta. Arvioiden mukaan jopa 60 000—90 000 pe-
ruskoululaista ja heidän opettajaansa altistuvat joka päivä home- ja sisäilmaongelmille
kouluissa. Se on aivan kestämätön tilanne, ja siinä pitää olla aivan tiukka ja ehdoton linja,
eli kunnilla koulutuksen järjestäjinä on vastuu siitä, että oppimisympäristöt ovat terveelli-
siä ja turvallisia. Laki sanoo, että jokaisella lapsella ja oppilaalla on oikeus turvalliseen ja
terveelliseen oppimisympäristöön, ja tietysti se sama koskee myöskin heidän opettajiaan ja
muuta kouluhenkilökuntaa. Eli tässä me tarvitsemme laajan, koko Suomen kattavan koko-
naisuuden, jossa kunnat kantavat tämän vastuunsa. Edellisellä hallituskaudella koulujen
perustamishankkeiden rahoitus siirrettiin valtiolta kuntien valtionosuuksiin, jotta kunnat
voisivat tästä tehtävästä selviytyä. Nyt on tärkeätä, että se vastuu todella kannetaan.

16.08 Kunta- ja  uudistusministeri  Anu Vehviläinen (vastauspuheenvuoro): Arvoisa
puhemies! Haluan täydentää niiltä osin, että omistaja vastaa tiloista. Sen takia, kun tiede-
tään, että home- ja kosteusongelmat ovat olleet jo kymmeniä vuosia — aiemmin niitä ei oi-
kein uskottu, mutta nyt on jo pitkään ollut niin, että kaikki tietävät, että tämä on totta —
niin jos kunnassa, olipa se koulurakennus tai joku muu rakennus, todetaan, että on kosteus-
ja homeongelmia, niin aivan välittömästi ja avoimesti pitää siihen puuttua ja täytyy etsiä
korvaavia terveitä tiloja, ettei ihmisten terveys siinä enempää vaarannu. Mutta niin kuin to-
tean, omistaja vastaa tiloista, ja silloin vastuu ensimmäiseksi on aina kunnalla, jos on kun-
nan rakennuksesta kysymys.

16.09 Sanna Marin sd (vastauspuheenvuoro): Arvoisa puhemies! Haluan kysyä päämi-
nisteri Sipilältä täsmennystä tähän teidän äskeiseen vastaukseenne edustaja Kantolan ky-
symykseen. Kyse ei siis ole siitä, että me toivoisimme jotakin yhteistä kahvittelua puolu-
eiden välissä tämän kysymyksen tiimoilta, vaan me haluamme parlamentaarista yhteistyö-
tä, etsiä oikeita ratkaisuja tähän vakavaan isoon ongelmaan.

Eduskunnan tarkastusvaliokunnan teettämän tutkimuksen mukaan pelkästään home- ja
kosteusvauriot aiheuttavat noin puolen miljardin, siis puolen miljardin euron, kustannuk-
set yhteiskunnassa joka vuosi. Kustannuksia syntyy muun muassa oireiden ja sairauksien
tutkimisesta ja hoidosta, sairauspoissaoloista, työkyvyn menettämisestä sekä työtehon ja
tuottavuuden laskusta. Kyse on siis merkittävästä, isosta ongelmasta, isosta kysymyksestä
ihmisten terveydelle, mutta myös kansantaloudelle. Sen takia me haluamme parlamentaa-
rista yhteistyötä tämän ongelman ratkaisemiseksi. Tartutteko siihen?

16.10 Pääministeri Juha Sipilä (vastauspuheenvuoro): Arvoisa puhemies! Tämä ongel-
man laajuus on suuri, puhutaan 10 miljardin, kymmenien miljardien ongelmasta, ja se on
tuonut monien arkeen vaikeuksia, koska sisäilmaongelmat aiheuttavat monenlaisia saira-
3



Pöytäkirjan asiakohta PTK 12/2017 vp
uksia. Kunnat ovat tarttuneet tähän juuri sillä tavalla kuin pitää, monissa kunnissa on tehty
rohkeita ratkaisuja. Kuhmon lisäksi myöskin Pudasjärvellä on uusi upea puukoulu, ja siel-
lä käyneenä totean, että sisäilma oli todella hyvässä kunnossa.

Meillä on varsin laaja julkisen rakentamisen laatuongelma, ja olen asettanut tähän työ-
ryhmän, yhden miehen työryhmän. Erkki Liikanen jättää ensi kuun lopussa raporttinsa,
jossa paneudutaan nimenomaan julkisen rakentamisen... — Nyt minä sanoin väärin. Virta-
nen, ilman muuta, Erkki Virtanen. Liikasen kanssa olen ensi viikolla palaverissa muissa
asioissa. [Naurua] — Eli rakentamisen laatuun keskittyvä työ, joka valmistuu ensi kuun
loppuun mennessä. Meillä on ongelmia laadussa, [Puhemies koputtaa] meillä on ongelmia
toimitusajoissa, aikatauluissa, meillä on ongelmia kustannuksissa, ja toivottavasti tämä ra-
portti tuo sitten käytännön johtopäätöksiä, mitä julkiselle rakentamiselle pitäisi tehdä.

16.12 Anders Adlercreutz r (vastauspuheenvuoro): Värderade talman! Päätimme tässä
hiljattain lähes nollaenergiapaketista, josta tuli varsin hyvä pitkälti sen takia, että ympäris-
töministeriö kuunteli saamaansa palautetta. Suunnitellut kiristykset, jotka olisivat tehneet
esimerkiksi Pudasjärven hirsikoulun tapaiset kohteet mahdottomiksi, peruttiin — onneksi.
Energiansäästö rakennuksissa on tärkeä asia, mutta keskittyminen teoreettiseen energian-
kulutuksen minimoimiseen vie Tampereen yliopiston tekemien tutkimusten mukaan riski-
rakentamiseen. Eli siitä olisi päästävä pois. Jotta voisimme aidosti suosia myös puuraken-
tamista, meidän tulisi osata arvioida rakennuksen koko elinkaaren hiilijalanjälki. Se edis-
täisi esimerkiksi massiivipuurakentamista, joka on varma, terveellinen tapa toteuttaa esi-
merkiksi koulu tai päiväkoti.

Arvoisa ministeri! Missä vaiheessa voimme korvata teoreettista energiankulutusta mit-
taavan E-luvun rakennuksen koko elinkaaren hiilijalanjälkeä mittaavalla luvulla?

16.13 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Edustaja teki hyvän ja ytimekkään kysymyksen, ja kiitos tietysti
kiitoksista, että tämä lähes nollaenergiarakentaminen ja se lainsäädäntö siinä otettiin todel-
la huomioon, että pystytään esimerkiksi massiivihirsirakentamista tekemään jatkossakin.

Tämä laajempi elinkaaritarkastelu pelkän energiatehokkuuden tai energiankulutuksen
sijaan: Olen käynnistänyt sen työn ympäristöministeriössä. Se ei tule olemaan ihan nopea
eikä helppo työ, mutta arvioni mukaan noin 4—5 vuoden kuluttua meillä voisi olla se teo-
reettinen tieto käytettävissä, että pystyttäisiin tätä elinkaaren aikaista hiilijalanjälkeä käyt-
tämään normina pelkän laskennallisen energiatehokkuuden sijaan. Työ on käynnissä, ja se
on tuiki tarpeellista uudistamistyötä.

16.14 Pauli Kiuru kok (vastauspuheenvuoro): Arvoisa rouva puhemies! Kun kouluissa
tai julkisissa rakennuksissa on ilmennyt ongelmia, niin monesti lähdetään — ja ihan oikein
lähdetään — liikkeelle siitä, että teetetään selvityksiä sisäilman laadusta. Sitten kun nämä
tutkimukset ovat käytössä, niin joissakin kunnissa on syntynyt tilanteita, että kansalaiset ja
oppilaiden vanhemmat eivät saa niitä selvityksiä käyttöönsä. Kun kuitenkin kuntalaki ja
julkisuuslaki lähtevät liikkeelle siitä, että pitää toimia julkisuusmyönteisesti, niin onko tä-
män asian suhteen kuntia ohjeistettu toimimaan avoimesti ja julkisuusmyönteisesti? Ehkä
ministeri Vehviläinen voi tähän kysymykseen vastata.
4



Pöytäkirjan asiakohta PTK 12/2017 vp
16.14 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Juuri tuossa edellisessä vastauksessani sanoin, että välittömästi täytyy avoimes-
ti suhtautua, kun löytyy näitä ongelmia. Sama koskee tietysti tiedottamista, että täytyy pi-
tää lasten vanhemmille tai henkilöstölle, oli kysymys sitten koulusta tai mistä rakennuk-
sesta tahansa, tiedotustilaisuutta siitä, että tämmöistä on havaittu. Samoin mielestäni on
ihan itsestäänselvyys, että pitää kertoa myös ne tulokset, mitä selvityksissä tulee. Avoi-
muuden tiellä — missään tapauksessa ei pidä pitää salassa näitä tietoja.

16.15 Krista Mikkonen vihr (vastauspuheenvuoro): Arvoisa puhemies! Kuten tässä on
tullut esille, nämä homerakennukset ovat todellakin valtava ongelma. Tarkastusvaliokunta
viime kaudella tähän ongelmaan puuttui ja esitti joukon suosituksia, miten pitäisi toimia,
että jatkossa tältä välttyisimme. Tarkastusvaliokunta myös esitti varsin massiivista tukea
kunnille — pitkäkestoista, monen vuoden ajaksi ylimääräistä rahaa, mitä voisi hakea val-
tiolta — jotta kunnat voivat jatkossa korjata näitä rakennuksiaan, mutta valitettavasti tätä
rahaa on karsittu. Mutta kuntien lisäksi myös valtion vastuulla on paljon rakennuksia:
meillä on varuskuntia, jotka kärsivät homeongelmista, meillä on poliisi-, oikeustaloja, val-
tion virastoja. Miten valtio aikoo itse huolehtia näistä omista rakennuksistaan ja niiden
kunnosta?

16.16 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Aivan samalla tavalla: omistajalla on vastuu siitä. Ja jos huomataan, että valtion
omistamassa rakennuksessa on tällaisia kosteus- tai homeongelmia, niin samalla tavalla
niihin pitää puuttua, ja meillä on tiedossa tietysti vuosien, jopa parin—kolmenkymmenen
vuoden, ajalta tapauksia, että hyvin nopeasti on jouduttu etsimään tietylle joukolle terveitä
tiloja. Se on aina ensimmäinen toimi, että haetaan ne terveet tilat, vaihtoehtoiset tilat, ja sit-
ten lähdetään korjaus- ja peruskorjaus-, mahdollisesti jopa uudisrakentamistielle. Että ai-
van normaalit menettelyt.

16.16 Riitta Myller sd (vastauspuheenvuoro): Arvoisa puhemies! Sosiaalidemokraattien
vaihtoehtobudjetissa oli 100 miljoonaa euroa muun muassa homekoulujen, -päiväkotien ja
muitten julkisten rakennusten korjauksiin. Tällä on tietysti ensisijainen tarkoitus se, että
saamme terveellisiä tiloja. Toinen merkitys on se, että samalla saamme myöskin työpaik-
koja eri alueille.

Arvoisa asuntoministeri, kun syksyllä keskustelimme tästä samasta aiheesta ja kun an-
noitte esityksen terveyshaitta-avustusten poistosta, joka on nyt tapahtunut tämän vuoden
alusta, te täällä sanoitte, että on olemassa hallituksella näitä terveyshaitta-avustuksia. Va-
liokunta yksimielisesti totesi, että tarvitaan tällainen avustusmuoto perheille, jotka ovat hy-
vin hankalassa tilanteessa näissä homeongelmissa.

16.17 Maatalous-  ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Todellakin korjausavustuksia edelleen yksityishenkilöille voidaan
myöntää. Mutta mitä tulee näihin kouluihin ja julkisiin rakennuksiin, niin aivan totta, se on
kuntien vastuulla, jotka omistavat sen rakennuksen, pitää huoli, että siellä voi terveellisesti
opiskella ja tehdä työtä. Ja kun ehdotetaan valtion tukea, niin ihmisten terveys ei odota si-
tä, saako valtiolta jonkun roposen tukea vai ei. On aivan turha odottaa, että valtio antaa pie-
nen siivun homekoulun korjaukseen. Kunnan on ryhdyttävä töihin itse ja välittömästi. Näin
5



Pöytäkirjan asiakohta PTK 12/2017 vp
toimimme esimerkiksi entisessä kotikunnassani Ruokolahdella: uusi koulu on valmisteil-
la. Esimerkiksi Helsingissä noin 50 koulua taitaa olla sisäilmaongelmaisia, ja ne edelleen
odottavat sitä remonttia. Kuntien täytyy tarttua tähän ongelmaan itse eikä odottaa sitä, tu-
leeko valtiolta joskus pieni avustus.

Kysymyksen käsittely päättyi.
6


