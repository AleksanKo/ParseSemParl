















































DEMFD9A.tmpSave.xml


Pöytäkirjan asiakohta PTK 28/2016 vp
Pöytäkirjan asiakohta 

PTK 28/2016 vp

Täysistunto

Tiistai 29.3.2016 klo 13.59—15.52

8. Hallituksen esitys eduskunnalle Metsähallituksen uudelleenorganisointia koskevaksi 
lainsäädännöksi

Hallituksen esitys HE 132/2015 vp
Valiokunnan mietintö MmVM 2/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 8. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.32 Jari Myllykoski vas: Arvoisa rouva puhemies! Nyt käsittelyssä oleva laki Metsä-
hallituksesta parantui kyllä valiokuntakäsittelyssä jonkin verran. Mutta tässä salissa run-
sain mitoin tehdyt parannusehdotukset eivät menneet läpi ennen pääsiäistä olevassa käsit-
telyssä: lakiin jäi edelleen suuria ongelmia.

Vasemmistoliiton linja on johdonmukaisesti ollut, että valtion metsätaloutta on hoidet-
tava jatkossakin vastuullisesti, avoimesti ja demokraattisesti eikä metsätalouden yhtiöittä-
mistä tule tehdä. Olemme esittäneet vaihtoehtoja yhtiöittämiselle, mutta hallituspuolueet
eivät ole halunneet ottaa näitä vaihtoehtoja tarkempaan käsittelyyn. Olemme edelleen
vankkumattomasti sitä mieltä, että Metsähallituksen toiminnan järjestämiseksi olisi ollut
toisenkinlainen ratkaisu.

Arvoisa rouva puhemies! Metsätalouspuolen yhtiöittämisen lisäksi suuri ongelma on
niin sanottu kolmas tase-erä. Kolmas tase-erä mahdollistaa uusien alueiden ottamisen ta-
loudellisen käytön piiriin ilman, että eduskunta tietää asiasta. Ilmeisesti hallituskin saisi
tiedon vasta tilinpäätösvuoden päätyttyä. Kolmen M:n ministeriö saisi siis siirrellä alueita
käyttötarkoituksesta toiseen lähes vapaasti.

Metsähallitus on paljon muutakin kuin pelkkä vihreän kullan vuolija. Talousmetsien ja
kansallispuistojen lisäksi Metsähallitukselle kuuluu muita yleisiä yhteiskunnallisia vastui-
ta. Oli hyvä, että valiokuntakäsittelyssä pystyttiin näitä vastuita tuomaan konkreettisesti
koskemaan myös tulevaa osakeyhtiötä, sillä esimerkiksi luonnon monimuotoisuuden suo-
jelu on todella tärkeää huomioida myös talousmetsissä. Metsähallituksessa työnantajana
on valtio. Valtion työnantajana tulisi huolehtia henkilöstön osaamisen ja työhyvinvoinnin
kehittämisen lisäksi myös esimerkiksi harmaan talouden torjunnasta omalla painavalla
osallaan. Tällainen laajempi sosiaalinen vastuu kuuluisi Metsähallitukselle.

Arvoisa rouva puhemies! Välillä tuntuu, ettei hallitus itsekään tiedä, miksi tätä lakia täy-
tyy puolustaa. (Välihuuto) Aluksi yhtiöittämistä perusteltiin EU:n kilpailuvaatimuksilla
välihuudoista huolimatta, sitten hankintadirektiivin aikataululla. Olisi mielenkiintoista
 Tarkistettu
4.0



Pöytäkirjan asiakohta PTK 28/2016 vp
kuulla välihuudon lisäksi perustelu, miksi hallitus on niin lujasti tässä omassa uskossaan.
Kun olemme osoittaneet yksi toisensa jälkeen nämä perustelut ontoiksi, ei hallituspuolu-
eilla ole lopulta jäänyt muuta toteamusta kuin "tämä on paras tapa". Uskokoon, ken tahtoo.
Niin kuin sanonnassakin sanotaan: "Luja oli, veljeni, uskosi, mutta et tuntenut rantakivien
paikkoja." Ja näin tässä näyttää käyvän tälle hallitukselle. Mutta mikä paras tapa tämä on,
kun valiokuntakuulemisissa lukuisat asiantuntijat esittivät korjausehdotuksia ja kansalai-
set kirjoittivat ennätyssuuren adressin? Metsähallitus näyttää nyt olevan menossa päin
honkia, ja laki täytyisi vielä kerran valmistella uudelleen.

Arvoisa rouva puhemies! Näillä lyhyillä perusteilla esitän, että eduskunta hylkää halli-
tuksen esityksen Metsähallituksen uudelleenorganisointia koskevat lainsäädännöt.

14.37 Mats Nylund r: Arvoisa rouva puhemies, ärade fru talman! Jag är besviken över att
riksdagen i sin första behandling av Forststyrelselagen inte utnyttjade möjligheten att för-
bättra samernas ställning som Europas enda ursprungsfolk. FN:s människorättskommitté
konstaterade i sin rekommendation 2014 för Finland att samerna saknar befogenheter att
delta och påverka i frågor av grundläggande betydelse för deras kultur och livsstil, inklu-
sive frågor som gäller rätten till mark- och naturresurser, och att detta bör rättas till. Den
uppmaningen klingade uppenbarligen för döva öron. Även grundlagsutskottet anser i sitt
utlåtande att stadganden gällande skötsel och nyttjande av statens land- och vattenområden
inom samernas hembygdsområde ska förbättras samt att stadganden som förhindrar en för-
sämring av samekulturen borde ingå i lagen.

Arvoisa rouva puhemies! Eduskunnan ensimmäisessä käsittelyssä ei myöskään otettu huo-
mioon hallitusohjelman linjausta, jossa sanotaan, että uudistetaan Metsähallituksen lain-
säädäntö vastaamaan EU:n vaatimuksia ja selkeytetään sen johtamisjärjestelmä. Nykyinen
esitys ei siis noudata hallitusohjelmaa, koska johtamisjärjestelmä on edelleen epäselvä, ku-
ten monet asiantuntijat ovat huomauttaneet. Tähän asiaan ei myöskään saatu muutosta tai
parannusta valiokunnan käsittelyssä. Siksi ehdotan, että eduskunta hyväksyy vastalauseen
2 mukaisen lausuman.

14.39 Hanna Sarkkinen vas:  Arvoisa puhemies! Metsähallitus-lain käsittelyprosessi on
ollut pitkä ja mielenkiintoinen. Lakia on veivattu monta vuotta, mutta silti eduskuntaan
tuotiin lakiesitys, jota iso osa lausunnonantajista on kritisoinut.

Lain perusongelma on yhtiöittäminen. Myös saamelaispykälien poissaolo ja kolmannen
tase-erän luominen herättävät perusteltua huolta. Herää kysymys, onko taustalla pyrki-
myksenä riipiä nousevan biotalouden tarvitsema raaka-aine valtionmetsistä luonnon moni-
muotoisuuden ja virkistysarvojen kustannuksella. Toivottavasti ei. Tosiasia kuitenkin on,
että EU ei vaadi Metsähallituksen metsäliiketoiminnan yhtiöittämistä. Yhtiöittäminen on
ongelma, sillä se siirtää hallinnointia kauemmas kansanvallan piiristä, vähentää avoimuut-
ta ja pirstoo Metsähallitus-konsernia. Pelkona on myös talousintressien ylivalta maan ja
metsien käytössä muiden tavoitteiden yli.

Kun metsäliiketoiminta ei todellisuudessa kilpaile markkinoilla, on kyseenalaista, onko
yhtiön toiminnassa kilpailuneutraliteettiongelma. Ja vaikka tulkittaisiin, että Metsähalli-
tuksen rakennetta pitää muuttaa kilpailuneutraliteetin pohjalta, voitaisiin se tehdä hallituk-
sen esitystä paremmin, esimerkiksi lailla ja asetuksilla perustettavan konkurssikelpoisen
2



Pöytäkirjan asiakohta PTK 28/2016 vp
liikelaitoskokonaisuuden kautta tai Yle-tyyppisen erityisyhtiön kautta tai metsätalousliike-
toiminnalla perustettavan itsenäisen julkisoikeudellisen laitoksen kautta.

Arvoisa puhemies! Valiokunta päätyi tekemään lakiesitykseen muutamia erittäin hyviä
ja tarpeellisia muutoksia. Kiitos niistä. Nämä muutokset eivät kuitenkaan riitä, eivätkä ne
poista sitä tosiasiaa, että tämä lakiesitys on susi. Näin ollen, arvoisa puhemies, esitän Met-
sähallituksen uudelleenorganisointia koskevaan lainsäädäntöön seuraavat kolme pöydälle-
kin jaettua lausumaa.

1. lausuma kuuluu seuraavasti: "Eduskunta edellyttää, että Metsähallitusta ohjataan niin,
että hankintasäännösten koko liikkumavara käytetään sen turvaamiseksi, että suomalais-
ten ja paikallisten yritysten sekä työntekijöiden osuus pysyy mahdollisimman suurena.
Edellä mainittu koskee myös alihankintaurakoiden kokoa."

Esittämäni 2. lausuma: "Eduskunta edellyttää, että Metsähallituksen tuotto- ja tuloutus-
tavoitetta kohtuullistetaan, jotta voidaan turvata yhteiskunnallisten velvoitteiden ja ekolo-
gisen kestävyyden toteutuminen ja ettei ylimitoitettu tuottotavoite johda maa-, metsä- ja
vesiomaisuuden hallitsemattomaan myyntiin."

Esittämäni 3. lausuma: "Eduskunta edellyttää, että siirrot Luontopalveluiden taseen ja
niin sanotun kolmannen taseen välillä tuodaan siirtohetkellä eduskunnan tiedoksi."

14.42 Mikko Kärnä kesk (vastauspuheenvuoro):  Arvoisa rouva puhemies! Pidän kyllä
hivenen vastuuttomina näitä hylkäysesityksiä ja hämmästelen sitä, että ne ovat myös risti-
riidassa näiden teidän tekemienne lausumien kanssa. Oletteko te todella valmiita nyt otta-
maan sen riskin, että mikäli laki hylätään, niin tässä vaiheessa puukauppa ja korjuu joudut-
taisiin avaamaan vapaalle kilpailulle, jolloin pahimmassa mahdollisessa tapauksessa esi-
merkiksi kiinalaismotot vyöryisivät sitten Suomen metsiin? Hämmästelen kyllä tällaista
toimintatapaa.

On ihan asiallinen tämä keskustelunavaus siitä, mikä Metsähallituksen tulostavoite on.
Totta kai siitä voidaan käydä rakentavaa keskustelua yhdessä, mutta missään tapauksessa
se ei liity tähän varsinaiseen lakiesitykseen. Tällä lakiesityksellä nyt varmistetaan se, että
puukauppa ja korjuu säilyvät kaikissa tilanteissa ja kaikissa olosuhteissa kansallisissa kä-
sissä. Itse pidän tätä äärettömän tärkeänä.

14.43 Hanna Sarkkinen vas (vastauspuheenvuoro):  Arvoisa puhemies! Tosiaan tätä lain
kiirettä on perusteltu huhtikuussa umpeutuvalla hankintadirektiivin takarajalla, ja siihen
edellinenkin edustaja taisi viitata, kun pelotteli tällä, että tulee kilpailutuspakko. Kuitenkin
tämä kiire ja tämä uhkailtu kilpailutuspakko ovat keinotekoisia, sillä vaikka Metsähallituk-
sen metsätalousliiketoiminta yhtiöitettäisiin nyt esitetyllä muodolla, ei hankintadirektiivin
mukaista käyttöoikeussopimusta tarvita eikä mitään kilpailutuspakkoa sinällään ole.
Muualla Euroopassa hankintadirektiivin ei katsota mitenkään liittyvän valtion metsätalou-
teen. Ja vaikka yhtiö perustettaisiin, niin metsätalousyhtiön käyttöoikeudesta valtion mai-
hin voi käyttöoikeussopimuksen sijaan säätää lailla ja asetuksilla, jolloin uhka näistä ulko-
maalaisten pakkokilpailutuksista on täysin keksitty.

Puhemies Maria Lohela:  Pyydettyjä vastauspuheenvuoroja on useampia. Käydään ne
kaikki läpi.
3



Pöytäkirjan asiakohta PTK 28/2016 vp
14.44 Jari Myllykoski vas (vastauspuheenvuoro):  Arvoisa rouva puhemies! Ymmärrän
kyllä edustaja Kärnän esille tuoman, tätä lakia yltiöpäisesti puolustavan näkemyksen, mut-
ta toivoisin, että voisitte tutustua eri valiokunnille annettuihin lausuntoihin, missä juuri ku-
motaan nämä teidän väittämänne. Edustaja Sarkkinen toi erittäin perustellusti esille, mitä
valiokunnissa ovat asiantuntijat tästä asiasta sanoneet, ja siksi minä pidän kohtuuttomana
ja vastuuttomana sitä, että edustaja viljelee täällä opposition lausumista virheellistä tietoa,
jolle ei ole perusteita. Se on edustajan omaa tulkintaa. Minä uskon valiokunnassa asiantun-
tijoiden näkemyksiin ja perustan oman mielipiteeni ja näkemykseni niihin.

14.45 Mikko Kärnä kesk (vastauspuheenvuoro):  Arvoisa rouva puhemies! Olin useissa
valiokuntien kokouksissa yhdessä edustaja Myllykosken kanssa, ja kyllä täytyy nyt häm-
mästellä, olemmeko me kuunnelleet näitä samoja asiantuntijoita. Siellä nimenomaan tuo-
tiin esille, että mikäli me jatkaisimme nyt vanhalla mallilla emmekä toteuttaisi tätä yhtiöit-
tämistä, niin me ottaisimme äärettömän suuria riskejä tämän asian kanssa. Itse näen, että
tämä annettu lakiesitys nyt nimenomaan turvaa puukaupan ja korjuun säilymisen kaikissa
tilanteissa ja kaikissa olosuhteissa kansallisissa käsissä. Ja hämmästelen edelleen tätä, että
vasemmisto näyttää olevan valmis pelaamaan tällaista uhkapeliä meidän kansallisomai-
suudellamme. Se ei minun mielestäni ole vastuullista laisinkaan.

14.46 Harry Wallin sd (vastauspuheenvuoro): Arvoisa puhemies! Kyllähän tässä keskus-
ta esittää nyt kaikkien aikojen takinkääntöä. Kun muistelen viime kautta, niin te ankarasti
vastustitte Metsähallituksen yhtiöittämistä ja piditte tärkeänä, että se pidetään yhtenäisenä
ja nykytilassaan. Ja nyt te täällä olette hallituksen panttivankina, edustaja Kärnä, ja pelot-
telette Lapin kansalaisia sillä, että tulevat kiinalaiset, jotka vievät maat. Totuus on se, että
mitään ei tarvitsisi muuttaa EU:n pakottamana. Mikään muu EU-maa ei ole yhtiöittämässä
metsähallitustoimintaansa. Te viljelette tätä pelottelutaktiikkaa peittääksenne sen, että te
olette epäonnistuneet tässä asiassa.

14.46 Jari Myllykoski vas (vastauspuheenvuoro): Arvoisa rouva puhemies! En lähde nyt
tässä kiistelemään siitä, olemmeko kuunnelleet joillakin tavoilla harkitusti toisin. Onneksi
minä luotan siihen, että dokumentit ovat säilyneet ja ovat siellä mietinnössä mukana, että
ne voidaan sieltä kyllä tarkastaa. On professoreita, jotka ovat sanoneet, että tällaiseen ei ole
tarvetta — en lähde kyseenalaistamaan tohtoriksi aiheesta väitelleen asiantuntijan osaa-
mista tässä kysymyksessä ja sen vuoksi pitäydyn kyllä kannassani siinä, että nämä edusta-
ja Sarkkisen erittäin hyvin perustellut ja esiin tuomat argumentit ovat kestävämpiä kuin se
arvio, minkä ehkä joku yksittäinen kansanedustaja voi saada harkitusti, vain oman näke-
myksensä mukaisesti, näistä lausumista irti.

14.47 Eeva-Maria Maijala kesk (vastauspuheenvuoro):  Arvoisa puhemies! Olin täällä
myös viime vaalikaudella ja lappilaisena kansanedustajana vastustin tätä asiaa, mutta tilan-
ne on mennyt siitä eteenpäin. Silloin perusteltiin asiaa Destia-tapauksella ja vastaavilla ku-
vioilla. Nyt on kyse hankintadirektiivin asiasta, joka tulee nyt voimaan 16. päivä huhtikuu-
ta ja jonka mukaan on toimittava.

Olemme keskustelleet meidän ryhmässä tästä asiasta hyvin paljon. Olemme miettineet,
mikä on riskin mahdollisuus, mikä on riskitilannearvio tässä asiassa, että miten voi käydä.
Meille on ollut kaikkein tärkeintä, että Metsähallituksen olotila säilyy nykytilassa mahdol-
4



Pöytäkirjan asiakohta PTK 28/2016 vp
lisimman paljon, ja tämä tulee täällä esitetyllä muodolla pysymään mahdollisimman lähel-
lä nykytilaa, ettei juuri kukaan tule huomaamaan mitään muutosta tässä Metsähallituksen
toiminnassa. Näin ollen minä uskon, että me tällä pääsemme parhaiten eteenpäin emmekä
riskeeraa sitä, että jos tässä jotain kuitenkin tulisi tapahtumaan muuta.

14.48 Satu Hassi vihr (vastauspuheenvuoro): Arvoisa puhemies! Ihmettelen näitä edusta-
ja Kärnän syytöksiä vastuuttomuudesta. Vastuuttomuus on pikemminkin hallitusryhmien
puolella. Jos nyt todellakin pitäisi paikkansa se, että EU:n kilpailulainsäädäntö edellyttää
tätä hakutoiminnan yhtiöittämistä — väite, mihin sinänsä on löydettävissä ihan järkeviä-
kin perusteluja mutta joka ei sinänsä ole ongelmaton sekään — niin sitten siihen samaan la-
kiesitykseen ympätään vino pino aivan muita asioita Metsähallituksen luontopalvelujen
aseman ja ympäristöministeriön ohjausvallan heikentämisestä ja muun muassa sellaisia
asioita, jotka käytännössä heikentävät saamelaisten oikeuksien puolustamista nykytilasta.
Jos pitäisitte tätä EU:n kilpailulainsäädännöllä perustelemaanne asiaa välttämättömänä,
niin miksi hallitus ei ole tuonut sitä sellaisenaan eduskuntaan, miksi se on ympätty isoon
liutaan muita asioita, (Puhemies koputtaa) joiden tiedätte herättävän suurta vastustusta?

14.50 Tytti Tuppurainen sd (vastauspuheenvuoro): Arvoisa puhemies! Hallituspuolueet
ovat hyvin pitkälle itse kehittäneet tämän kilpailuttamisongelman. Kun yhtiöitetään, niin
tällöin hankintalaki koskee, EU:n käyttöoikeusdirektiivi koskee, ja silloin on tehtävä nämä
ratkaisut. Mutta jos ei yhtiöitetä, niin meillä olisi täysin toisenlainen mahdollisuus. Me
olemme omassa vastalauseessamme esittäneet vaihtoehdon muun muassa konkurssilain-
säädäntöä kehittämällä, ja näitä vaihtoehtoja me olemme peränneet koko lainvalmistelun
ajan. Mutta missään vaiheessa eivät hallituspuolueet ole paneutuneet kunnolla vaihtoehto-
jen esittämiseen. Te olette ajaneet tätä yhtiöittämistä, ja yhtiöittämisen seurauksena on
pakko soveltaa tätä käyttöoikeusdirektiiviä. Tämä on noidankehä, johon te olette tämän
ajaneet.

Mutta minua, puhemies, kiinnostaa se, että kun täällä ennen pääsiäistaukoa äänestettiin,
niin osa hallituspuolueitten edustajista pidättäytyi äänestämästä tai äänesti tyhjää. Miten
nyt hallituspuolueet aikovat käyttäytyä? Aiotteko te vaatia omasta ryhmästänne itsellenne
erivapaudet, kun tässä tällä viikolla vielä hylkäämisestä äänestetään? Kuinka hallituspuo-
lueet nyt käyttäytyvät, pysyvätkö he tämän esityksensä takana?

14.51 Hanna Sarkkinen vas (vastauspuheenvuoro):  Arvoisa puhemies! Kyllä vaikuttaa
siltä, että tämä keskustapuolueen hätä on nyt suuri, kun pitää viljellä katteettomia uhkaku-
via ja mennä EU:n selän taakse piiloon. On esitettävä kysymys, miksi lainvalmistelussa ei
ole notifioitu tätä esitettyä yhtiörakennetta EU:ssa. Se olisi voitu tehdä, ja se olisi pitänyt
tehdä. On hieman erikoista, että mikään muu maa ei koe tällaista pakkoa ja uhkaa, mitä
keskustan edustajat täällä esittävät.

Tässä täytyy aikaisempia puheenvuoroja sen verran vielä ehkäpä täsmentää, että vaikka
yhtiö perustettaisiinkin, niin asiantuntijoiden mukaan metsätalousyhtiön käyttöoikeudesta
valtion maihin voi käyttöoikeussopimuksen sijaan säätää lailla ja asetuksilla. Eli vaikka
Metsähallituksen metsätalousliiketoiminta yhtiöitetään, ei tämä hankintadirektiivi silti ole
pakottava, vaan sen sijaan voitaisiin lailla ja asetuksilla antaa käyttöoikeus perustettavalle
yhtiölle.
5



Pöytäkirjan asiakohta PTK 28/2016 vp
14.52 Timo V. Korhonen kesk (vastauspuheenvuoro): Arvoisa puhemies! En osaa tässä
lähteä syyttelemään ketään, osaan vain arvioida omalta kannaltani tätä lain tarpeellisuutta
ja lain muutoksen tarpeellisuutta.

Ensinnäkin tietysti pitää muistaa se, että missään muussa EU-maassa ei ole samankal-
taista metsätaloutta kuin Suomessa Metsähallituksen kautta, ja se tuo meille omat erityis-
tarpeet. Tämän lain tarpeesta on erilaisia arvioita. Itse en ole valmis ottamaan sitä riskiä,
mitä EU-säädökset, mukaan lukien EU-hankintadirektiivi, tulisivat kenties mahdollista-
maan, eli minun lähtökohtani tässä on tavallaan tämä riskin minimointi.

Toisaalta sen, että nyt valittiin osakeyhtiömalli, minä ymmärrän sillä tavalla, että tämän
kautta sitten valtion maa- ja vesialueet muodostavat kokonaisuuden, jota on tarkoituksen-
mukaista ja järkevää hoitaa yhdessä organisaatiossa. Osakeyhtiömalli oli poliittinen ratkai-
su, mutta itse näen sen järkevänä tämän kokonaisuuden näkökulmasta.

14.53 Touko Aalto vihr (vastauspuheenvuoro): Arvoisa rouva puhemies! Kuten edustaja
Hassi toi omassa puheenvuorossaan esiin, itse tästä yhtiöittämiskysymyksestä voi esittää
perusteltuja juridisia argumentteja puolesta ja vastaan. Yhdyn edustaja Hassin puheenvuo-
roon myös siinä mielessä, että tämä yhtiöittämiskysymys ei millään tapaa ole täysin ongel-
maton.

Mutta ihmettelen näitä muita lakiin tulleita muutoksia, kun jatkuvasti on puhuttu, että
mikään ei muutu tai juuri mikään ei muutu. Jos juuri mikään ei muutu, niin mistä ihmeestä
tämä kolmas tase-erä tänne on syntynyt, miksi sitä välttämättä tarvitaan? Tähän olen yrit-
tänyt kysyä monta kertaa ihan kasvotustenkin muun muassa keskustan kansanedustajilta
vastauksia ja mitään vastausta en ole tähän mennessä saanut siihen: mistä tämä kolmas
tase-erä tähän lakiesitykseen on tullut, ja mihin ihmiseen sitä tarvitaan? Varmaan syy sii-
hen, että vastausta en ole saanut tähän mennessä, on se, että tähän ei ole olemassa mitään
vastausta.

14.54 Hanna Halmeenpää vihr (vastauspuheenvuoro):  Arvoisa rouva puhemies! Jatkan
samasta aiheesta kuin edustaja Aalto tässä edellä. Jos puhutaan vastuuttomuudesta, niin
lainsäädäntötyössä minusta yksi vastuuttomuuden piirre on se, jos lakimuutosesitystä ei
osata kunnolla perustella. Ja tässä Metsähallitus-lain uudistuksessa, jonka alkuperäisenä
tarkoituksena on ollut tämä kilpailulainsäädännön noudattaminen, se alkuperäinen tarkoi-
tus on kyllä aika lailla hämärtynyt, kun lakiesityspakettiin on todellakin tuotu hyvin paljon
muita elementtejä kuin mitä liittyy yhtiöittämiseen tai EU:n kilpailulainsäädäntöön, josta
todella voi olla perusteltuja argumentteja puolesta ja vastaan. Itse olen sillä vastapuolelle
kallistuneella suunnalla. Sanoisin, että jos esitetään satojen hehtaarien, jopa miljoonien
hehtaarien muutoksia Metsähallituksen eri taseisiin, esitetään uusia taseita ja monenlaisia
muutoksia ja perustelut ovat täysin poliittisia, eivät asiaperusteisia tai mistään muusta tar-
peesta lähteviä, niin se on vastuuttomuutta.

14.55 Johanna Ojala-Niemelä sd (vastauspuheenvuoro):  Arvoisa rouva puhemies! Vä-
hissä ovat tässä salissa tämän lain puolustajat. Kuten täällä on kuultu, ensin tässä asiassa
piilouduttiin EU:n selän taakse, joka peruste osoittautui kestämättömäksi, ja sen jälkeen
kun piti jotakin keksiä, niin keksittiin tämä hankintadirektiivi, joka tulee huhtikuun puoles-
savälissä voimaan, mutta tämän hankintadirektiivin mukaista käyttöoikeutta ei tarvita, eikä
se edes liity valtion metsätalouteen.
6



Pöytäkirjan asiakohta PTK 28/2016 vp
Ihmetystä herättää se, että perussuomalaiset ja keskustalaiset vastustivat samaista esitys-
tä viime kaudella ja nyt seisovat sen takana, ja tähän ei ole kyllä perusteluja kuultu ja tus-
kin kuullaankaan. Ei voi tulla muuhun lopputulemaan kuin siihen, minkä Lapin maakun-
tajohtaja Mika Riipi tänään aviisissa sanoikin ääneen: Metsähallitus-lain uudistaminen vie-
tiin loppuun eräänlaisena symbolina virkamiesvallasta tässä maassa. Näinkö me näitä
asioita haluamme luottamusmiehinä vietävän eteenpäin?

14.56 Mikko Kärnä kesk (vastauspuheenvuoro):  Arvoisa rouva puhemies! Haluaisin
muistuttaa kaikkia edustajia, että kyseessä nyt ei kuitenkaan ole se sama lakiesitys, joka
täällä aiemmin hylättiin, vaan tässä on kyllä merkittäviä eroavaisuuksia siihen, mitä edel-
linen hallitus yritti ajaa läpi.

Mitä tulee tähän kolmanteen taseeseen, niin täällä on useasti todettu, että se selkiyttää ai-
noastaan tätä tilannetta: sinne siirretään sellaisia alueita, joilla ei ole liiketaloudellista käyt-
töä, mutta niillä ei myöskään ole suojelullista merkitystä. Ja mikäli näitä alueita sitten tuot-
tovaateen alle siirrettäisiin, niin mekanismi on täysin sama kuin nykyäänkin: se tehdään ai-
noastaan eduskunnan päätöksellä.

On tietysti ihan ilahduttavaa kuulla, että vihreiden eduskuntaryhmässä on pohdittu tätä
asiaa ja ymmärretään, että kyllä, tälle yhtiöittämiselle on myös olemassa erittäin vahvoja
juridisia perusteluita. Totta kai me voimme täällä olla erimielisiä, mutta itse näen, että tällä
ratkaisulla nyt turvataan parhaalla mahdollisella tavalla puukaupan ja -korjuun säilyminen
kansallisissa käsissä, nyt ja tulevaisuudessa.

14.57 Hanna Halmeenpää vihr (vastauspuheenvuoro):  Arvoisa rouva puhemies! Niin,
vihreässä eduskuntaryhmässä on todellakin pohdittu tätä koko lakiesitystä, ei vain yhtiöit-
tämistä. Vihreän eduskuntaryhmän toimesta on jopa tehty useita pykälämuutosesityksiä tä-
män lakiesityksen ensimmäisessä käsittelyssä.

Te, edustaja Kärnä, väititte, että nämä pykälämuutosesitykseni eivät olisi kaikilta osin
oikeudellisia. Tein siitä kyllä sen johtopäätöksen, että ette ole edes lukenut niitä pykälä-
muutosesityksiä. Sellaista väitettä en ole kuullut valiokuntakäsittelyssä enkä yhdenkään
asiantuntijan suusta, minkä perusteella nämä esitykset tein.

14.58 Hanna Sarkkinen vas (vastauspuheenvuoro):  Arvoisa puhemies! Eihän tätä voi
kuin ihmetellä, että keskustan edustajat täällä kynsin ja hampain puolustavat tätä lakiesi-
tystä, vaikka julkisuudessa olleiden tietojen mukaan te itse vielä toitte viime hetkellä maa-
ja metsätalousvaliokuntaan merkittäviä muutosesityksiä, mikä kyllä kertoo siitä, että ei täs-
sä kovin suurta sitoutumista hallituspuolueiden sisälläkään tähän lakiesitykseen ole. Lisäk-
si talousvaliokunta antoi melko kriittisen lausunnon, ja viime kaudella keskusta vastusti
esitettyä yhtiöittämistä erittäin paljon. Kyllä kun tässä erittäin voimakasta kritiikkiä on pit-
kin matkaa myös hallituspuolueista tullut mutta nyt täällä sitten esitystä kovasti puoluste-
taan, niin onhan tämä ihmeellistä. Myös hallituspuolueiden parista on muutenkin tullut kri-
tiikkiä, esimerkiksi kokoomuslainen europarlamentaarikko, entinen ympäristöministeri
Sirpa Pietikäinen on esittänyt huolensa tästä lakiesityksestä.

14.59 Jari Myllykoski vas (vastauspuheenvuoro): Arvoisa rouva puhemies! Minä arvos-
tan edustaja Korhosen omaa perusteltua näkemystä siitä, miksi hän on nyt eri mieltä kuin
viime kaudella. Arvo sinällään; se on poliittinen ratkaisu, joka tehtiin ehkä sillä riskiperus-
7



Pöytäkirjan asiakohta PTK 28/2016 vp
teella, mikä nyt ei ole kylläkään perusteltu riskiperuste. Mutta siitä huolimatta, politiikka
on tällaista, mieli muuttuu. Valitettavaa tässä on, että kun tämä viime kaudella oli hallituk-
sen esityksenä, niin jo silloiset hallituspuolueet, vasemmistoliitto ja sosialidemokraatit, yh-
dessä tuumin oppositiopuolueiden, perussuomalaisten ja keskustalaisten, kanssa pystyivät
pysäyttämään tämän ja ministeri Orpo teki sen päätöksen, että tätä valmistelua ei viedä
eteenpäin.

Mutta, edustaja Kärnä, kyllä on niin, että kolmannesta taseesta voidaan myydä niin, että
sieltä tulee tuottoa, ja tässä kohtaa asia siis muuttuu nykytilanteesta.

15.00 Harry Wallin sd (vastauspuheenvuoro):  Arvoisa herra puhemies! Juuri näin, niin
kuin edustaja Myllykoski totesi, tämä historia on: viime kaudella asia vedettiin pois edus-
kunnan käsittelystä juuri sen takia, että oppositio yhtenäisesti, sosialidemokraatit ja vasem-
mistoliitto eivät kannattaneet yhtiöittämistä ja ministeri Orpo veti sen pois. Myöntäkää nyt
rehellisesti, että kun te kävitte näitä Sipilän hallitusneuvotteluja, kokoomus edellytti Met-
sähallituksen yhtiöittämistä ja te siihen suostuitte sen takia, että nämä Luontopalvelut hei-
kennettiin. Se on se totuus. Ei mikään ole käytännössä muuttunut, mutta te myitte nahkan-
ne siinä hallitusneuvottelussa ja nyt te selitätte ja uhkailette Lapin kansalaisia sillä, että kii-
nalaiset tulevat ja vievät teidän maanne.

Edellinen keskustan ryhmäpuheenjohtaja Tiilikainen ensimmäisessä käsittelyssä täällä
myönsi täysin, kun edustaja Lindtman luki puheenvuoronsa, että se pitää paikkansa. Kes-
kustan ryhmä yksimielisesti vastusti, ja mikään tässä esityksessä ei ole muuten muuttunut
paitsi se, että Luontopalveluiden asemaa on heikennetty.

15.01 Tytti Tuppurainen sd (vastauspuheenvuoro):  Arvoisa puhemies! Kyllä se juuri
näin on kuten edustaja Harry Wallin tässä sanoi. Tässä lakiesityksessä on kysymys paljon
muustakin kuin pelkästään metsätalousliiketoimintojen yhtiöittämisestä, jota hallituspuo-
lueet nyt vievät eteenpäin, toisin kuin viime kaudella oppositiossa ollessaan.

Mutta tähän on tuotu nyt myös tämä hämärä kolmas tase. Ei vielä tähän päivään men-
nessäkään ole avautunut se, minkä takia tarvitaan tällainen kolmas tase peruspääoman ja
luonnonsuojelupääoman välille. Se avaa väistämättä sen kysymyksen, sen mahdollisuu-
den, että näillä kolmanteen taseeseen siirrettävillä alueilla ryhdytään myöhemmin teke-
mään raakaa bisnestä. Miten käy sitten luontoarvojen? Miten käy Luontopalveluiden? Mi-
ten näitä tasesiirtoja tehdään? Tässä on niin monia kysymysmerkkejä, että olisi ollut järke-
vää jatkaa tällä tällä hetkellä hyvin toimivalla kahden taseen järjestelmällä: selkeällä jär-
jestelmällä, jossa meillä on toisaalta peruspääoma ja sille tuottovaade ja toisaalta julkiset
hallintotehtävät, Luontopalvelut, jotka vastaavat luonnonsuojelutehtävistä. Tämä on kan-
salaisten mielestä selkeää, mutta nyt tämä kolmas tase sotkee tätä ja jää vain se kysymys,
että miksi.

15.02 Mikko Kärnä kesk (vastauspuheenvuoro):  Arvoisa puhemies! Vielä kerran tästä
kolmannesta taseesta. Päinvastoin, tämä selkiyttää sitä nykytilannetta, ja mitä tulee niihin
tasesiirtojen mekanismeihin, mikäli sieltä siirretään joitakin alueita tuottovaateen alle, niin
aivan kuten nykyäänkin: eduskunta päättää siitä. Siinä mekanismissa ei ole tapahtumassa
minkäänlaista muutosta suhteessa tähän nykytilaan.

Palaan myös vielä näihin saamelaisten oikeuksiin, joita on täällä nostettu esille. On esi-
tetty väitteitä, että saamelaisten oikeuksia oltaisiin heikentämässä tällä lainsäädännöllä.
8



Pöytäkirjan asiakohta PTK 28/2016 vp
Sellainen väittämä ei pidä paikkaansa. Saamelaisten oikeudet säilytetään täsmälleen sa-
malla tasolla kuin nykyiselläänkin. Saamelaisten oikeudet huomioidaan yhteiskunnallisis-
sa velvoitteissa, jotka koskevat yhtiötä, ja ne koskettavat koko Metsähallitus-konsernia.
Tämän lisäksi niitä vielä vahvennetaan näillä Ylä-Lappiin perustettavilla kuntakohtaisilla
neuvottelukunnilla.

15.03 Touko Aalto vihr (vastauspuheenvuoro):  Arvoisa herra puhemies! On aivan totta,
että kolmannella taseella ei ole tuottovaatimusta. Mutta Metsähallituksen talouspuoli jat-
kossa päättää, miten ja kuinka paljon tuottoa näiltä alueilta otetaan. Näin ollen ei pysty ym-
märtämään, miten tämän harmaan vyöhykkeen luominen, tämmöisen välimuodon luomi-
nen, millään tapaa selkeyttää asiaa. Päinvastoin, se muodostaa siitä yhä enemmän epäsel-
keän, harmaan vyöhykkeen.

15.04 Johanna Ojala-Niemelä sd (vastauspuheenvuoro): Arvoisa herra puhemies! Kyllä
luonnon kannalta ongelmallisinta tässä esityksessä on tämä kolmiosainen taloudenpidon
rakenne ja tämä kolmas tase. Nyt laajoja maa- ja vesialueita ollaan siirtämässä taloudelli-
sen voiton tavoittelun piiriin, ja tieto näiden maiden käytöstä ei olisi avoimesti kansalais-
ten ja eduskunnan käytettävissä. Kyseessä ovat meille kaikille tärkeät ulkoilu- ja retkeily-
alueet, ja niiden alistaminen taloudellisen voiton tavoittelulle on kyllä uhka luontoarvoille.
Uskon kyllä, että edustaja Kärnäkin tämän asian tiedostaa, että nyt tässä luodaan harmaa
alue bisnestoiminnan ja luonnonsuojelun välille ja avataan se mahdollisuus, että näillä ret-
keilyalueilla ryhdytään rahastamaan.

Tähän esitykseen jäi myös tämä johtamisongelma, eli hallitusohjelman kirjauskaan ei
kyllä tältä osin tavoittanut tätä oikeaa suuntaa, että pyritään tätä johtamisjärjestelmää sel-
keyttämään, vaan kävi päinvastoin, ja olisin kyllä suonut, että tämä asia olisi korjaantunut.

15.05 Riitta Myller sd (vastauspuheenvuoro):  Arvoisa puhemies! Joissakin puheenvuo-
roissa on sanottu, että se, mikä jää käteen tästä laista, on se, että Metsähallituksen luonto-
palveluja heikennetään, ja tämä on nimenomaan se, joka sai keskustan mukaan tähän hank-
keeseen. Sehän tapahtuu sen mekanismin kautta, joka täällä on jo useampaan kertaan sa-
nottu, eli Luontopalvelujen taseesta voidaan siirtää tänne kolmanteen taseeseen hallituk-
sen päätöksellä, ja kun Luontopalveluita ohjataan ympäristöministeriöstä ja sitten taas kol-
matta tasetta hallitaan Metsähallituksen hallituksesta käsin, niin tämä on se mekanismi,
joka aiheuttaa tätä epävarmuutta siitä, mihin loppujen lopuksi pitkänkin ajan kuluessa tul-
laan näitä kolmanteen taseeseen tehtyjä siirtoja käyttämään.

Ensimmäinen varapuhemies Mauri Pekkarinen:  Myönnän vielä lähtökohtaisesti pu-
heenvuorot edustajille Hassi, Salolainen ja Halmeenpää, kaikki siis pyyntöjärjestyksen
mukaisesti. Jos vielä jotain tulenpalavaa tulee, niin kuin valiokunnan puheenjohtajalle, niin
hän saa sitten vielä. — Nämä puheenvuorot siis, ja nyt edustaja Hassi.

15.06 Satu Hassi vihr (vastauspuheenvuoro): Arvoisa puhemies! Edustaja Kärnä ja moni
muukin on toistellut sitä, että saamelaisten asema pysyy entisellään. Saamelaisia koskevat
lakipykälät pysyvätkin entisellään, mutta saamelaisten perinteisten elinkeinojen eli käytän-
nössä poronhoidon maiden isäntä muuttuu. Tällä hetkellä se isäntä on Metsähallituksen
luontopalvelut, mutta tämän kolmannen taseen myötä se tulee olemaan Metsähallituksen
9



Pöytäkirjan asiakohta PTK 28/2016 vp
liiketalousjohto. Ja kaikki, jotka näitä asioita ovat vuosien varrella seuranneet, tietävät, että
Metsähallituksen hakkuutoiminnan ja liiketalousjohdon välit saamelaisten kanssa ovat pal-
jon huonommat kuin Metsähallituksen luontopuolen. Eli käytännössä tämä kokonaisuus,
minkä tämä laki sisältää, tulee kyllä heikentämään saamelaisten elämää, ja sen takia on
erittäin paha asia, että hallituspuolueet eivät ole hyväksyneet tähän lakiin sitä, mikä on mo-
nessa muussa laissa, eli pykälää, joka kieltäisi heikentämästä saamelaisten asemaa ja saa-
melaisten perinteisten elinkeinojen mahdollisuuksia.

15.08 Pertti Salolainen kok (vastauspuheenvuoro):  Arvoisa puhemies! En ole ollut va-
liokunnassa käsittelemässä tätä asiaa, mutta tässä on piirteitä, jotka hämmästyttävät mi-
nua, enkä ole saanut niihin tyydyttävää vastausta tämän debatin aikana enkä aikaisemmin-
kaan, vaikka olen yrittänyt perehtyä tähän hyvinkin perusteellisesti.

Ensinnäkin, miksi oli tarpeen tämä hämäysoperaatio tehdä EU:n avulla — sillä tavalla,
että EU olisi tätä välttämättä edellyttänyt? Näinhän ei ymmärtääkseni ole asian laita, EU ei
ole tällaista välttämättä meiltä edellyttänyt, vaan muitakin järjestelyjä olisi voitu tehdä.
Miksi se oli siis tarpeen?

Toinen seikka on se, että miksi tämä kolmas tase täytyy tehdä, jos ei sillä haluta operoi-
da jollakin ihmeellisellä tavalla joskus tulevaisuudessa. On aivan turhaa tehdä tällaista,
koska tällä tavalla halutaan vain tämmöinen löyhä alue, harmaa alue sinne, missä on hel-
pompi operoida, muun muassa luonnonsuojeluhengen vastaisesti.

Tällä tavalla tämä on minun arvojeni vastainen laki, tämä muutos, enkä tule äänestä-
mään tämän puolesta.

15.09 Hanna Halmeenpää vihr (vastauspuheenvuoro):  Arvoisa puhemies! Edustaja Sa-
lolainen esitti keskeisen kysymyksen koskien kolmatta tasetta. Vastausta vain emme ole
saaneet missään käsittelyn vaiheessa. Jos kolmannen taseen tarkoitus olisi selkiyttää Met-
sähallituksen alueiden käyttöä ja sitä taseen jakoa, niin kolmannen taseen määrittelyn pi-
täisi olla selkeä, mutta sitähän se ei ole.

Kolmanteen taseeseen piti käsittääkseni sisällyttää ne maa- ja vesialueet, jotka eivät ole
tiukasti suojeltuja mutta jotka eivät ole selkeästi talouskäytön piirissä. Näin ei kuitenkaan
tapahtunut. Bisnespuolelle liiketalouden taseeseen siirrettiin muun muassa 40 000 hehtaa-
ria Ylä-Lapin virkistysmetsiä. Eivät ne sinne bisnespuolelle tämän logiikan mukaan kuu-
luisi.

On lisäksi virheellistä väittää tämän lakiesityksen parantavan saamelaisten asemaa. Pait-
si että näitten aluesiirtojen vuoksi se heikkenee, se ei kylläkään parane saamelaisalueen
kuntiin perustettavilla neuvottelukunnilla, joissa saamelaiset eivät ole enemmistönä vaan
vähemmistönä.

15.10 Jari Leppä kesk (vastauspuheenvuoro): Herra puhemies! Täällä on ihmeellisiä sa-
namuotoja käytetty: hämäysoperaatio, väärinkäytökset. Nyt minä haluaisin kyllä kysyä,
mitä väärinkäytöksiä esimerkiksi edustaja Ojala-Niemelä tarkoitti. Mitä väärinkäytöksiä...
(Johanna Ojala-Niemelä: En ole puhunut mitään väärinkäytöksistä!) — Juuri äsken sanoit-
te "väärinkäytöksiä", tätä sanaa käytitte. Haluan siihen selvyyden. Mitä ovat ne väärinkäy-
tökset, mitä tapahtuu? Hämäysoperaatioita — mikä hämäysoperaatio tässä on käynnissä?
10



Pöytäkirjan asiakohta PTK 28/2016 vp
Me olemme varmistamassa sen, että Metsähallitus pystyy toimimaan yhtenä kokonai-
suutena, kunnioittamaan niin luontoa, saamelaisten oikeuksia kuin myöskin harjoittamaan
liiketoimintaa. Sillä halutaan varmistaa se. Minusta se on erittäin tervetullut ja hyvä asia.

Mitä tulee tähän kolmanteen taseeseen, moneen kertaan on vastattu, miksi se halutaan
muodostaa: siksi, että nyt me elämme harmaalla alueella. Nyt siellä hakkaa myöskin Luon-
topalvelut niiden luonnonhoitosuunnitelmien mukaan, jotka on yhdessä laadittu. Jatkossa
sen tekee liiketoimintapuoli nykyisten luonnonhoitosuunnitelmien mukaisella tavalla. Eli
mikään ei muutu. Ja tämä selkiinnyttää niin, että sen hakkuutoiminnan tekee vain ja ainoas-
taan liiketoimintapuoli. Siksi tämä vahvistaa luonnonhoitopuolta ja viranomaistoimintaa
siellä, kun on selkeä työnjako luonnonhoidon ja liiketoiminnan puolella. Tämä on ehdot-
tomasti selkeyttävä vaikutus, ei hämäävä.

15.11 Hannu Hoskonen kesk (vastauspuheenvuoro):  Arvoisa herra puhemies! Ihan hy-
vä, että asioita käsitellään näin avoimesti ja saamme lausua mielipiteemme. Se on suuri
arvo sinänsä.

Tämäkin laki lähti näistä kilpailuneutraliteettiasioista. Sitä en minä pysty sanomaan,
mikä on Euroopan unionin komission kanta tähän kilpailuneutraliteettiasiaan. Tosin sillä
tässä maassa kyllä raakasti ratsastetaan ja uhkaillaan, että komissio puuttuu siihen ja tähän
ja tuohon, mikä on hyvin murheellista sinänsä. Aikoinaan käytettiin Moskovan korttia, nyt
käytetään Brysselin korttia, mikä on demokratian kannalta minusta aika uskomaton juttu.
Esimerkiksi Natura-asiasta pyydettiin ennakkopäätöksiä komission tuomioistuimelta,
mutta korkein hallinto-oikeus ja Pekka Hallberg estivät sen, vaikka siinä olisi ollut aito
mahdollisuus hoitaa asia tyylikkäästi ja saada ennakkopäätös, niin kuin tulisi toimiakin,
jolloin se olisi kaikille avoin ja yhteisöoikeuden kannalta myös meidän kannaltamme tur-
vallinen vaihtoehto. Mutta eihän se vihreille sopinut, että voitaisiin tämmöinen asia tehdä.

Mitä tulee edustaja Salolaisen kantaan siihen, että tehdään luonnonsuojelulla niin tai
näin, niin toivotan Pertti Salolaisen tervetulleeksi Ilomantsiin tutustumaan, mitä on valtion
mailla tehty luonnonsuojelutoimenpiteinä: puita kaadettu, räjäytelty ja särjetty teitä ja ha-
kattu metsiä nurin happanemaan. (Puhemies koputtaa) Jos tämä on luonnonsuojelua, siitä
olemme edustaja Salolaisen kanssa hieman eri mieltä.

Ensimmäinen varapuhemies Mauri Pekkarinen: Siirrymme puhujalistaan.

15.13 Harry Wallin sd: Arvoisa herra puhemies! Kannatan edustaja Myllykosken teke-
mää hylkäysesitystä koskien näitä lakiesityksiä.

15.13 Tytti Tuppurainen sd: Arvoisa puhemies! SDP:n mielestä laki Metsähallituksesta
on kokonaisuudessaan valmisteltava uudelleen. Me kannatamme tehtyä hylkäysesitystä,
kuten edustaja Wallin tässä sanoi — ja perustelut ovat kyllä olemassa, niitä ei ole kyetty
tässä kumoamaan.

Me emme ensinnäkään kannata tätä esitystä laiksi erillisestä metsätalousyhtiöstä Metsä-
hallitukseen. Meidän mielestämme nämä EU:n vaatimat asiat voidaan järjestää muutenkin
kuin yhtiöittämällä. Ja näyttää kyllä pahasti siltä, että hallitus on itse luonut tämän kilpai-
luttamispeikon, koska jos yhtiö muodostetaan, niin tällöin on noudatettava hankintadirek-
tiiviä, tällöin EU:n käyttöoikeusdirektiivi pätee, mutta jos ei yhtiöitetä, jos asiat hoidetaan
toisin, niin tätä ei ole. Tämä on kotikutoinen ongelma, eikä missään vaiheessa tätä ole niin
11



Pöytäkirjan asiakohta PTK 28/2016 vp
perin juurin tutkittu, etteikö se johtopäätös olisi voimassa, että yhtiöittämistä ei ole pakko
tehdä.

Me myöskin kyseenalaistamme tämän kolmannen taseen. Sen on kyseenalaistanut tääl-
lä muun muassa kokenut Pertti Salolainen aivan oikein perustein. Kyllä se luo sen epäilyk-
sen, että aikanaan tullaan siirtämään sieltä Luontopalveluitten alaisesta taseesta maita ja
vesialueita tähän niin sanottuun kolmanteen taseeseen tai sieltä kolmannesta taseesta edel-
leen tähän tuottovaateen alaiseen pääomaan. Ja tämä koko järjestelmä menee sekaisin, kos-
ka on juuri näin, niin kuin edustaja Myller täällä totesi, että ympäristöministeriöstä hallin-
noidaan Luontopalveluita, mutta tämä kolmas tase ja tuottovaade kuuluvat sinne Metsähal-
lituksen hallitukseen ja sitä kautta väistämättä kovemman bisneslogiikan piiriin. Ja tämä
on riski: tämä uhkaa jokamiehenoikeuksia, tämä uhkaa kalastusoikeuksia, metsästysoi-
keuksia, kaikkia niitä virkistysnäkökulmia, jotka ovat suomalaisille tärkeitä.

Tästä tullaan tähän johtamisjärjestelmään, joka on kolmas syy, millä me tätä lakiesitystä
kritisoimme. Kyllä johtamisjärjestelmää pitää selkeyttää, mutta on epärealistista kuvitella,
että Metsähallituksessa voisi kuulua vain maa- ja metsätalousministeriön ääni. Luontopal-
veluita hallinnoi ympäristöministeriö, ja me haluamme, että ympäristöministeriön ääni
myös Metsähallituksessa kuuluu.

Ei tästä, puhemies, muuta käteen jää kuin se, että laki on valmisteltava uudelleen.

15.15 Riitta Myller sd: Arvoisa puhemies! Tämän lain käsittelyn aikana on vahvistunut
se käsitys, että ne perustelut, joita hallitus tästä laista on esittänyt, ovat erittäin ongelmal-
lisia. Myöskin on käynyt ilmi, että myöskään hallituspuolueitten kansanedustajat eivät
pysty perustelemaan tätä hallituksen esitystä, paitsi sillä, että se on poliittisesti tarkoituk-
senmukainen. Mielestäni silloin pitääkin keskustella siitä, mikä tässä on nimenomaan sitä
poliittista tarkoituksenmukaisuutta, ja kyllä se, mikä jää käteen, on se, että tätä kautta ha-
lutaan Metsähallituksen luontopalveluja heikentää ja myöskin heikentää ympäristöminis-
teriön ohjausta Metsähallituksen sisällä.

On ollut äärimmäisen hyvä tämä järjestelmä, joka Suomessa on tällä hetkellä ollut.
Myöskin metsätalouspuolen sisällä on voitu yhteensovittaa retkeily, luonnonsuojelu ja
metsätaloustarpeita ja tällä tavalla varmistaa se, että esimerkiksi luontomatkailulle on ollut
riittävän hyvät edellytykset. Ja tässä onkin se, mitä luontomatkailuyritykset nimenomaan
pelkäävät: ne pelkäävät sitä tulevaisuutta, jolloin otetaan käyttöön tämä kolmas tase, jota
hallinnoidaan siis tuolta Metsähallituksen hallituksesta eli täältä bisnespuolelta. Nykyinen
toiminta, jota nämä luontoyrittäjät ovat tehneet yhteistyössä Luontopalvelujen kanssa, on
sujunut erittäin hyvin. Ja täytyy muistaa myös se, että metsätalous on Suomelle tärkeä, bio-
talous on Suomelle tärkeä, mutta biotalous on muutakin kuin pelkkää metsätaloutta, (Pu-
hemies koputtaa) se on myöskin Luontopalveluja.

Ensimmäinen varapuhemies Mauri Pekkarinen: Ja nyt olisi 2 minuuttia mennyt, ja
edustaja näyttää lopettavan. — Siis seuraavana edustaja Hassi.

15.17 Satu Hassi vihr:  Arvoisa puhemies! Tätä lakia on tässäkin istunnossa perusteltu
EU:n kilpailulainsäädännöllä, mutta se on lähinnä kulissi, jonka takana tehdään muutok-
sia, joita vihreät vastustavat, ja siksi tulemmekin lain lopullisessa äänestyksessä kannatta-
maan hylkäysehdotusta.
12



Pöytäkirjan asiakohta PTK 28/2016 vp
Tämä laki heikentää Metsähallituksen luontopalvelujen asemaa ja ympäristöministeri-
ön ohjausta. Keskeisin näistä heikennyksistä on tässä jo mainittu kolmas tase, jolla on täy-
sin epäselvät perustelut ja joka on myöskin lakiteknisesti toteutettu hyvin kyseenalaisella
tavalla, kun se ei ole pykälissä vaan ainoastaan perusteluissa. Ainoa perustelu, minkä ym-
päristövaliokunnan kokouksissa asiantuntijoilta olen tämän kolmannen taseen perustami-
selle saanut, on maa- ja metsätalousministeriön lainvalmistelijan toteamus, että tällä halu-
taan helpottaa näiden kolmanteen taseeseen siirtyvien alueiden taloudellista heikentämistä.

Kuten jo olen todennut, tämän kolmannen taseen perustaminen käytännössä heikentää
saamelaisten asemaa, koska Ylä-Lapin saamelaisten poronhoitoalueet siirtyvät käytännös-
sä Metsähallituksen luontopalvelujen hallinnasta Metsähallituksen liiketalouspuolen hal-
lintaan. Ympäristöministeriön ohjausvaltaa heikentää myös se, että kun tähän asti ministe-
riö on ohjannut Metsähallituksen liiketalouspuolta myös siltä osin kuin on kyse talousmet-
sissä tapahtuvan toiminnan, biodiversiteetin, luonnon monimuotoisuuden, suojelemisesta,
nyt tämä asia poistuu.

Kaiken kaikkiaan tämä on (Puhemies koputtaa) merkittävä heikennys paitsi ympäristön-
suojelun myös matkailun ja retkeilyn näkökulmasta.

15.20 Johanna Ojala-Niemelä sd: Arvoisa herra puhemies! Tässä on jo monesti se kuul-
tu, että EU ei edellytä Metsähallituksen metsätaloustoimintojen osakeyhtiöittämistä. On
totta, että kilpailuneutraliteetti on kyllä toteutettava ja tämä edellyttää veroedun ja konkurs-
sisuojan poistamista, mutta se olisi ollut monella muullakin tapaa toteutettavissa kuin nyt
tällä osakeyhtiöittämisellä. Oltaisiin voitu muodostaa muun muassa konkurssikelpoinen
liikelaitoskokonaisuus tai Yle-tyyppinen erityisyhtiö, muutamia mainitakseni.

No, tämän johdosta tämän lakiesityksen sisällön osalta johtamisjärjestelmä on edelleen
sekava. Tältä osin ei täyty hallitusohjelman kirjaus sen selkeyttämisestä. Metsähallitus voi
jatkossakin puhua kahdella äänellä, mikä on kyllä ongelmallista.

Lisäksi täällä on tuotu esille tämä kolmas tase. On luonnon kannalta ongelmallista, että
kyse on meille kaikille tärkeistä ulkoilu- ja retkeilyalueista ja niiden alistamisesta taloudel-
lisen voiton tavoittelulle. Se on uhka tulevaisuudessa luontoarvoille. Ihmetystä kyllä herät-
tää se, miksi ylipäänsä perussuomalaiset ja keskustalaiset, jotka vastustivat tätä samaista
esitystä viime kaudella, nyt seisovat sen takana.

Edustaja Lepälle sanon sen verran, että toivon, että ette anna väärää todistusta kollegois-
ta. En ole tässä yhteydessä puhunut missään kohtaa väärinkäytöksistä. Tämä on varmasti
tuolta pöytäkirjoista todennettavissa.

Lisäksi, jos tähän osakeyhtiöittämiseen päädytään, tämä yhtiöittäminenkään ei kuiten-
kaan takaa EU-pykälien mukaista kilpailuneutraliteettia. Tältä osin olisin toivonut, että
tämä olisi notifioitu etukäteen, jolloin olisi ollut varma tieto tästä asiasta.

Myös matkailijoitten osalta Lapissa tämä kysymys on jäänyt liian vähälle kaiken kaik-
kiaan. Tässä muun muassa (Puhemies koputtaa) Riitta Myller otti nämä kysymykset äsken
edellä hyvin huomioon.

15.22 Jari Myllykoski vas: Arvoisa herra puhemies! Kannatan edustaja Sarkkisen teke-
miä lausumaehdotuksia.

15.22 Thomas Blomqvist r: Herr talman! Jag vill stöda Mats Nylunds förslag, som han
framförde här tidigare.
13



Pöytäkirjan asiakohta PTK 28/2016 vp
Kannatan siis Mats Nylundin ehdottamaa vastalauseen 2 mukaista lausumaehdotusta.

15.22 Antero Laukkanen kd: Arvoisa herra puhemies! Tämä keskustelu on ollut hyvin
mielenkiintoinen, ja oikeastaan yhtä näkökulmaa tässä vielä haluan korostaa. Se on se, että
yleensä yhtiöittäminen selkeyttää asioiden hoitoa mutta sitten se myös siirtää poliittista
valtaa virkamiehille ja hyvin paljon pienemmälle vaikuttajapiirille. Tämä on tietysti sellai-
nen iso valinta, että jos tälle tielle lähdetään, niin on tärkeää, että nähdään, mitä sen toises-
sa päässä on. Nämä taseyksiköt toimivat samalla tavalla kuntataloudessa, ja erityisesti suu-
rissa kaupungeissa näitä käytetään oikaisemaan päätösprosessia, ja usein sitten niiden tien
päässä vielä on se, että ne johtavat yhä useampien yksiköiden yhtiöittämiseen. Tällä taval-
la se poliittinen päätöksenteko eriytyy sitten niistä valtavista, isoista kokonaisuuksista,
joista yhdessä pitäisi enemmän keskustella, ja ehkä valvontakin kuitenkin olisi tärkeää, jo-
ten se iso kysymys on, mikä palvelee kokonaisuutta. En ole mikään metsänhoidon asian-
tuntija mutta pohdin tässä ääneen tätä, mikä on se tie, joka tässä nyt avataan ja valitaan.
Ymmärrän erittäin hyvin tässä nyt näiden vastalauseiden huolen, koska tästä on käytännön
esimerkkejä kuntataloudesta, että kun viedään se päätöksenteko pois hyvin pienelle piiril-
le, niin sitten syntyy helposti isoa vahinkoa.

15.24 Matti Semi vas: Arvoisa puhemies! Me täällä vasemmistoliitossa olemme olleet
erittäin huolissamme Luontopalvelujen tilasta tämän lakiesityksen mukaisessa järjestyk-
sessä. Jos tätä yhtiöittämismallia viedään eteenpäin, niin tälle tulevalle yhtiölle asetettavat
tulostavoitteet tulevat varmastikin aiheuttamaan painetta ottaa retkeilyalueet metsätalou-
den toiminnan piiriin, mikä tullessaan lisää hakkuita niille alueille. Tämä tulee vaikutta-
maan niitten retkeilyalueiden ja sitä kautta sen alueen matkailun tehokkuuteen ja siitä saa-
tuun hyötyyn, ihan eri puolilla Suomea se tulee olemaan nähtävissä. Näiden alueitten hou-
kuttelevuus kärsii niistä hakkuista, se on varma asia.

Meidän mielestämme näillä alueilla Metsähallituksen roolin pitäisi jatkua siinä, missä se
on tähänkin mennessä ollut. Se on ollut luonnon monimuotoisuutta suojeleva, mikä on ol-
lut hyvä asia. Meidän pitää muistaa se, että meidän tulee vaalia tätä luonnonperintöä, sitä
pitää myös jättää meidän tuleville sukupolville ja antaa hyvä kuva hyvästä luonnonhoidos-
ta. Tämän Metsähallitus on tähän mennessä tehnyt nykyratkaisullakin erittäin hyvin. Tä-
män vuoksi me vasemmistoliitossa haluamme säilyttää tämän nykyisen toimintamallin,
kehittää sitä vielä paremmaksi luontoa ylläpitävänä. Siksi kannatan edustaja Myllykosken
ja edustaja Sarkkisen esityksiä.

15.26 Eeva-Maria Maijala kesk: Arvoisa puhemies! Metsähallitus on meille erittäin tär-
keä asia, erityisesti meille lappilaisille. Varsinkin Savukoskella, missä minä elän, meille on
elinehto, että asiat hoidetaan kunnolla ja kunnialla.

Me olemme tehneet tässä nytten valinnat, miten tämä laki on järkevä viedä eteenpäin, ja
minä olen tyytyväinen siihen ratkaisuun, mihin tässä on päästy. Tässä on päästy ratkai-
suun, jossa on mahdollisimman vähän muutosta nykytilaan. Kilpailuneutraliteetin asiat on
saatu tällä, toivottavasti, hoidettua, ja tämän mukaan me pystymme hoitamaan asioita
eteenpäin. Käytännössähän koko tässä lakimuutoksessa on yksinkertaisesti kyse vain siitä,
että valtion metsätalouden liiketoiminnan muoto muutetaan osakeyhtiömallissa hoidetta-
vaksi. Muita asioita tässä laissa ei ole käytännössä juuri ollenkaan, muutoin käytännössä
pientä hiomista.
14



Pöytäkirjan asiakohta PTK 28/2016 vp
Tärkeintä nyt on meille kaikille se, miten tämän lain jälkeen toimitaan. Elikkä kun tämä
laki tulee voimaan, on työn alla monia käytännön asioita, esimerkiksi verotulojen jakami-
nen Lapin kunnille. Meidän kunnalle on todella tärkeää, että verotulo saadaan jaettua oi-
kealla tavalla. On monia muitakin käytännön asioita, ja jotta ne varmasti tulevat toteutu-
maan tämän hallituksen esityksen mukaisesti, meidän pitää katsoa käytäntöön nämä asiat. 

Yksi asia, mitä minun mielestäni pitäisi kanssa katsoa perään, on se, että tuottovaatimus
ei enää saa nousta. Se on jo tällä hetkellä 130 miljoonaa, mikä on aivan liikaa — meidän
metsät eivät kestä minun mielestäni tällaista tuottovaatimusta, mutta siinä ei ole kyse ol-
lenkaan siitä, mikä on yhtiömuoto, vaan siitä, että tuottovaatimus on liikaa.

On hyvä, että tämä lakiesitys nyt saadaan valmiiksi, koska tällä tavalla saadaan rauha
myöskin henkilökunnalle, ja nyt sitten Metsähallituksen työntekijät saavat tässä työrauhan.

15.28 Jari Leppä kesk: Puhemies! On näköjään niin, että tämän lain yhteydessä samoilla
perusteilla voi sekä kannattaa että vastustaa tätä lakiuudistusta.

Juuri näin, niin kuin täällä moni on sanonut: Metsähallitus on nykyisellään toiminut hy-
vin, se on saavuttanut erittäin suuren hyväksynnän ja erittäin suuren suosion, kuten monet,
monet sen palvelut. Ne ovat ilman muuta jatkossakin samalla tavalla järjestettäviä maksut-
tomia palveluita kuin tähänkin asti. Niissä ei tapahdu mitään muutoksia.

Sitten kaksi asiaa, puhemies, haluan vielä tähän loppuun todeta.
Se on ihan selvä, että Metsähallituksessa ei koskaan täysin päästä siihen, että se ei pu-

huisi kahdella äänellä. Se on ihan selvä — sitä ohjaa kaksi ministeriötä, ympäristöministe-
riö ja maa- ja metsätalousministeriö, ja molemmilla on tärkeä rooli. Niitä rooleja ja tätä
roolitusta ei haluta muuttaa, vaan se säilyy jotakuinkin ennallaan. Se on tärkeä havainto, ja
siksi välillä tulee varmasti myöskin kahta erilaista mielipidettä Metsähallituksen sisältä.

Sitten muistutan myöskin siitä, että Metsähallituksen tulostavoitteen asettaa nyt ja tule-
vaisuudessakin yksi ainoa laitos ja se on eduskunta. Ei kukaan muu. Se on eduskunta: jos
se vaatii enemmän tai vähemmän siltä, tämän asian asettaminen on kansanedustajien asia
eikä kenenkään muun. Sitä ei päätä kumpikaan ministeriö, eikä sitä päätä Metsähallitus,
vaan eduskunta.

15.29 Hanna Halmeenpää vihr: Arvoisa puhemies! Keskusteluissa tästä lakiesityksestä
olemme hallituspuolueiden tahoilta useita kertoja kuulleet, että ei syytä huoleen, mikään ei
muutu. Olen jo aikaisemmin kysynyt, että miksi tämä lakiesitys on pantu vireille, jos tar-
koitus on, että mikään ei muutu, ja jos lakiesityksen valmistelun jälkeenkin väitetään, että
mikään ei muutu.

Haluan tuoda esille sen, että olen siitä asiasta toista mieltä. Minusta tämän lakiesityksen
toteutuessa aika moni asia muuttuu. Metsähallituksen liiketoimet yhtiöitetään, ympäristö-
ministeriön ohjausvaltaa kavennetaan nykyisestään merkittävällä tavalla, yli 2,5 miljoo-
naa hehtaaria nykyisin Metsähallituksen luontopalvelujen hallinnassa olevia maa- ja vesi-
alueita siirretään liiketalouden ja Metsähallituksen hallituksen alaisuuteen. Samalla hei-
kennetään siis Luontopalveluja. Tämän lakiesityksen myötä jopa kavennetaan eduskun-
nan päätösvaltaa koskien tasesiirtoja uuden, perustettavan kolmannen taseen ja Luontopal-
velujen taseen välillä. En kyllä sanoisi, että mikään ei muutu, päinvastoin.

15.31 Jari Myllykoski vas: Arvoisa herra puhemies! Kunpa voisin sanoa niin, että tuon
kaiken haluan sanoa toiseen kertaan, mitä edustaja Halmeenpää sanoi, (Naurua) ettei tar-
15



Pöytäkirjan asiakohta PTK 28/2016 vp
vitse sitä puhetta pitää uudelleen, mutta enpä sitä pidäkään. Se oli perusteellinen ja hyvin
käytetty puheenvuoro.

Erityisesti haluan nostaa kuitenkin edustaja Laukkasen tuoman näkemyksen esille: mitä
tämä sitten jatkossa tarkoittaa? Edustaja Maijala toi sen esille, että täytyy sitten harkita tar-
kasti, mitä jatkossa teemme. Lainsäädäntöä pitäisi niin rakentaa, että sellaista harkintaa ei
tarvitsisi käyttää vaan me tietäisimme, mihinkä lainsäädäntö johtaa. Siinä mielessä pitkäl-
linen lainvalmisteluprosessi ei ole täyttänyt niitä lainvalmistelun vaatimuksia, joita minä
kansanedustajana koen, että olisi tarvinnut osata jo huomioida ennakkoon, mitä tulee ta-
pahtumaan.

Tämä todellakin kaventaa Suomen eduskunnan päätäntävaltaa suomalaisesta luonnosta
ja luontoarvojen monimuotoisuudesta. Se on vain faktinen totuus, koska kolmannesta ta-
seesta tehdään päätökset valtioneuvoston toimesta ja siellä voidaan taseen välisiä siirtoja
tehdä ilman eduskunnan tahtoa.

15.32 Antero Laukkanen kd:  Arvoisa herra puhemies! Mitä tulee juuri tähän, mitä vii-
meksi todettiin, niin kuntapuolella sitten, kun on saatu se tasemalli käyttöön tai joku kevy-
empi osakeyhtiömalli, seuraavaksi muutetaan johtosäännöt ja sisäiset ohjeistukset, ja näin
se valta siirtyy sitten pois sieltä poliittiselta kentältä. Tämä on se, mihin joudumme jatkos-
sa kyllä todella paneutumaan.

15.32 Eeva-Maria Maijala kesk:  Arvoisa puhemies! Edustaja Myllykoskelle vain ha-
luaisin tässä sanoa, että tämä lakiesitys ei heikennä eduskunnan mahdollisuuksia vaikuttaa
näihin toimintoihin. Tämä lakiesitys selkeyttää Metsähallituksen hallituksen toimintaa ja
työtapoja. Lisäksi perinteinen toimintamalli on se, että kun lakipäätös tehdään, niin sen jäl-
keen sitä aletaan käytäntöön soveltaa. Ei kaikkia pieniä asioita ole voitu etukäteen kaikissa
asioissa huomioida, ja tämän lain soveltaminen on nyt sitten semmoinen asia, mitä meidän
todellakin täytyy katsoa, että se hoidetaan asianmukaisesti kaikissa asioissa sen mukaan,
mitä olemme tarkoittaneet.

Keskustelu päättyi ja asian käsittely keskeytettiin.
16


