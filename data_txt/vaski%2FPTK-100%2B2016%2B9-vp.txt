















































DEMAAF3.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

9. Lakialoite laiksi transseksuaalin sukupuolen vahvistamisesta annetun lain 1 §:n muutta-
misesta

Lakialoite LA 43/2016 vp Silvia Modig vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

17.36 Silvia Modig vas (esittelypuheenvuoro): Arvoisa herra puhemies! Tämä lakialoite
koskee siis lakia transseksuaalin sukupuolen vahvistamisesta. Tässä lakialoitteessa ehdo-
tetaan tämän niin kutsutun translain muutosta yhdeltä osin. Se esittää, että jatkossa lisään-
tymiskyvyttömyys ei olisi enää vaatimuksena, jotta henkilö voi vahvistaa juridisen suku-
puolensa. Aloite korjaa translakia yhdeltä osin — se poistaa vain tämän yhden selvän ja
räikeän ihmisoikeusloukkauksen — mutta tämä toivottava muutos ei muuta sitä tosiasiaa,
että koko translaki vaatii uudistamista siten, että ihmisen itsemääräämisoikeus toteutuu.

Transsukupuolisuudessa on kyse sukupuoliristiriidasta, jossa henkilö ei koe hänelle syn-
tymässä määriteltyä sukupuolta oikeaksi. Juridisella vahvistamisella tarkoitetaan henkilö-
todistuksen sukupuolimerkinnän muuttamista henkilön sukupuoli-identiteettiä vastaavak-
si. Nykytilanteessa tämä vaatii pitkän lääketieteellisen arvioinnin sekä lisääntymiskyvyttö-
myyden, täysi-ikäisyyden ja melko kummallisen vaatimuksen stereotyyppisen sukupuoli-
roolin täyttymisestä. Translaki nykyisellään asettaa sukupuolen vahvistamiselle ja korjaa-
miselle ihmisoikeuksia loukkaavia ehtoja.

Nykyisen lainsäädännön mukaan lääketieteellinen ja juridinen sukupuolen korjaaminen
linkitetään yhteen väärällä tavalla. Sukupuolen korjaamiseen liittyy sekä juridinen että lää-
ketieteellinen puoli, mutta lainsäätäjän tehtävä ei ole pakottaa ketään lääketieteelliseen
prosessiin vastoin hänen tahtoaan, kuten tilanne on nyt. Jotta voi juridisesti saada sukupuo-
lensa vahvistettua vastaamaan henkilön itsensä kokemaa, alistetaan henkilö pitkään lääke-
tieteelliseen prosessiin, jossa arvioidaan hänen sukupuolikokemuksensa. Käytännössä siis
joku muu kuin henkilö itse päättää siitä, mikä on hänen kokemansa sukupuoli.

Arvoisa puhemies! Tasa-arvoisen avioliittolain liitännäislakien myötä vaatimus naimat-
tomuudesta poistui translain vaatimuksista, ja se on hyvä muutos. Edelleen tarvitaan kui-
tenkin kokonaisuudistusta, jonka tulee perustua ihmisen itsemääräämisoikeuteen. Juridi-
nen sukupuoli tulee voida vahvistaa omalla ilmoituksella. Näin toimitaan useassa Euroo-
pan maassa. Juridisen sukupuolen vahvistamisen ehdoksi ei saa asettaa lisääntymiskyvyt-
tömyyttä eikä mitään lääketieteellistä hoitoa, toimenpidettä tai diagnoosia. Ehdoksi ei
 Tarkistettu
4.0



Pöytäkirjan asiakohta PTK 100/2016 vp
myöskään saa asettaa terveydenhoitohenkilöstön tai muun kolmannen osapuolen lausun-
toa. Jokainen meistä päättää itse omasta ruumiistaan ja itse omasta identiteetistään. Se on
jokaisen ihmisen oikeus, ja sen tulee olla jokaisen ihmisen oma päätös.

Se, että Suomen lainsäädäntö vaatii tietyn ihmisryhmän sterilisoimista, on kaikuja syn-
kiltä ajoilta, ja on aivan käsittämätöntä, että tämmöinen ihmisoikeusloukkaus edelleen
Suomen laista löytyy. Suomea on asiasta huomautettu toistuvasti: muun muassa YK:n ki-
dutuksen vastainen raportoija on vaatinut Suomea korjaamaan lainsäädäntöä tältä osin, ja
myös Euroopan neuvoston ihmisoikeusvaltuutettu on asiasta huomauttanut. Ei ole oikein,
että johtuen ihmisen sukupuoli-identiteetistä hänet pakotetaan sterilisaatioon.

Tätä lakialoitetta oli työstämässä joukko kansanedustajia yli puoluerajojen — kiitos
heille — ja sen allekirjoitti 84 kansanedustajaa. Toivon, että valiokunta ottaisi aloitteen kä-
siteltäväkseen ja toisi sen saliin, jotta eduskunta pääsee asiasta äänestämään. Toivon, että
valiokunta tarkastelee kysymystä ihmisoikeuksien ja yhdenvertaisuuden näkökulmasta, ja
uskon, että jos näin tehdään, päätyy valiokunta kannattamaan lakialoitteessa esitettyä muu-
tosta. Kyse on räikeästä ihmisoikeusloukkauksesta ja transihmisten oikeuksien polkemi-
sesta. Kysymys on hyvin yksinkertainen, ja toivon, että jokainen kansanedustaja vastaa itse
itselleen kysymykseen: onko oikein, että Suomen laissa määrätään tietty ihmisryhmä ste-
rilisoitavaksi? — Kiitos.

17.40 Sanna Marin sd: Arvoisa puhemies! Edustaja Modigin jättämä, lukuisten muiden
kansanedustajien allekirjoittama lakialoite translain eli transseksuaalin sukupuolen vahvis-
tamisesta annetun lain 1 §:n muuttamisesta on tärkeä. Lakialoitteessa esitetään, että lakiin
nykyisellään sisältyvä lisääntymiskyvyttömyysvaatimus poistetaan translaista. Vaikka
asia voi joidenkin kansanedustajien ja kansalaisten näkökulmasta vaikuttaa pieneltä, on
kyse ihmisoikeuksien toteutumisen kannalta merkittävästä ja välttämättömästä muutokses-
ta.

SDP on ollut aktiivinen kysymyksessä, ja translain muutosta valmisteltiin edellisellä
hallituskaudella silloisen peruspalveluministerin Susanna Huovisen johdolla. Puollamme
lakialoitetta sekä myös translain kokonaisvaltaisempaa tarkastelua. Jätimme asiasta myös
kirjallisen kysymyksen hallitukselle noin vuosi sitten yhdessä edustaja Nurmisen, Raz-
myarin ja Räsäsen kanssa, ja valitettavasti on käynyt selväksi, ettei istuva hallitus ole asiaa
valmis korjaamaan. Siksi nyt tehty lakialoite on tarpeellinen, ja toivon, että se saa valio-
kunnassa asianmukaisen käsittelyn.

Eduskunta hyväksyi viime keväänä tasa-arvoisen avioliittolain edellyttämiä lakimuu-
toksia, niin sanottuja liitännäislakeja. Tämän käsittelyn yhteydessä translaista poistettiin
muun muassa vaatimus henkilön naimattomuudesta ehtona korjatun sukupuolen vahvista-
miselle. Tämä muutos on hyvä, mutta se ei riitä. Nyt translaki on muutettava myös muilta
osin ihmisoikeuksia kunnioittavaksi. Laki sisältää nykyisellään perus- ja ihmisoikeuksia
loukkaavia kohtia, joista vaatimus sukupuoltaan korjaavan lisääntymiskyvyttömyydestä
eli sterilisaatiosta on kaikkein ongelmallisin. Tähän asiaan myös lakivaliokunta kiinnitti
huomiota tasa-arvoisen avioliittolain liitännäislakeja käsitelleessä mietinnössään. Sosiaa-
li- ja terveysministeriön asiaa käsitellyt työryhmä on esittänyt translain muuttamista jo tou-
kokuussa 2015.

Translain perus- ja ihmisoikeuksiin liittyviin epäkohtiin ovat kiinnittäneet huomiota
myös Euroopan neuvoston ihmisoikeusvaltuutettu sekä YK:n kidutuksen ja muun julman,
epäinhimillisen ja halventavan kohtelun tai rangaistuksen erityisraportoija. Lisäksi yli sa-
2



Pöytäkirjan asiakohta PTK 100/2016 vp
taa maata ja kymmentä miljoonaa lääkäriä edustava Maailman lääkäriliitto lausui yleisko-
kouksessaan Moskovassa vuonna 2015, ettei transsukupuolisuus ole sairaus tai häiriö ja
että jokaisella on oikeus määrittää oma sukupuolensa. Lähes 60 kansallista lääkäriliittoa si-
toutui lopettamaan käyttäytymistä muokkaavat toimet ja pakkohoidot. Suomi edellyttää
sukupuoltaan korjaavilta muun muassa sterilisaatiota sekä psykiatrista diagnoosia transsu-
kupuolisuudesta.

Translaki pitäisikin avata kokonaisuudessaan, ja lain uudistamisen lähtökohtana tulisi
olla sukupuoltaan korjaavan itsemääräämisoikeus. Tämä vaatisi kuitenkin asianmukaisen
valmistelun, ja toivottavasti asia saadaan seuraavan hallituksen työlistalle, kun tämä nykyi-
nen hallitus ei valitettavasti sitä ole valmis listalleen ottamaan. Nyt lähetekeskustelussa
oleva lakialoite käsittelee vain lisääntymiskyvyttömyysvaatimuksen poistamista nykylais-
ta.

Julkisen vallan on turvattava perusoikeuksien ja ihmisoikeuksien toteutuminen. Lisään-
tymiskyvyttömyysvaatimus ei ole sopusoinnussa Euroopan ihmisoikeussopimuksen ja
maamme muiden kansainvälisten ihmisoikeusvelvoitteiden kanssa. Kuten lakialoitteen pe-
rusteluissakin todetaan, transhenkilöiden oikeus perus- ja ihmisoikeuksina turvattuihin
henkilökohtaiseen koskemattomuuteen ja yksityiselämän suojaan edellyttää, että lisäänty-
miskyvyttömyysvaatimus poistetaan translaista.

17.44 Sari Tanus kd: Arvoisa herra puhemies! Ihminen on fyysinen, psyykkinen, sosiaa-
linen, henkinen ja hengellinen kokonaisuus. Tähän liittyen ihminen on joko mies tai nai-
nen, tyttö tai poika. Tästä poikkeamat ovat hyvin, hyvin harvinaisia, vain muutamia yksit-
täisiä vauvoja vuosittain syntyy, muutamia yksittäisiä, joista ei heti voida varmuudella sa-
noa, kumpaanko sukupuoleen tämä ihminen kuuluu. Sen sijaan erilaisiin identiteettivä-
hemmistöihin kuuluvia valtakunnassa on. Näihin kuuluvat myös he, jotka syystä tai toises-
ta mieltävät, että heidän kehonsa on muu kuin mitä heidän mielensä kertoo.

Tähän liittyen olisi erittäin, erittäin tärkeää pysähtyä hyvän ajan kanssa miettimään, mis-
tä tämä johtuu, mistä juontavat tällaiset tuntemukset. "On syntynyt väärään sukupuoleen"
on aivan liian yksinkertainen ja kevyt toteamus. Mikä on oikeudellinen sukupuoli? Mikä
on juridinen sukupuoli? Tämä on taas yksi uusi määritelmä, jota pyritään tuomaan tähän
valtakuntaan. Meillä on ollut viime aikoina — ja näyttää, että edessäkin on — kokonainen
vyöry käsitteitä, joiden sisältöä pyritään muuttamaan ja osaa vielä hyvin vaivihkaa, salaa.
Avioliitto: mies ja nainen — näin se on aina ymmärretty. Sukupuoli: mies tai nainen —
näin se on ymmärretty. Kuinka moni vanhempi tietää, että nyt jo kouluihin ollaan annettu
ohjeistusta, että sukupuolia on jos kuinka monta tai että se on jatkumo?

Tämä aloite transseksuaalisen sukupuolen vahvistamisesta: Niin mielelläni kuin kansan-
edustaja Modigin aloitetta haluaisikin tukea tai tamperelaisen kansanedustaja Marinin kan-
nattamaa aloitetta haluaisin minäkin tukea, valitettavasti missään nimessä en voi olla tuke-
massa tällaista aloitetta. Niin kuin sanoin, ihminen on kokonaisuus. Ihmisestä ei voida ot-
taa erilleen jotakin yksittäistä osaa, määritellä, että joku tietty olisi niin kuin juridinen
osuus. Jos sitten joku kokee ja haluaa lähteä siihen pitkään ja moninaiseen prosessiin, su-
kupuolenvaihdokseen, niin se on pitkä prosessi, ja sen jatkumona kirjoihin, kansiin vaih-
detaan sitten sukupuolta, merkitään mies naiseksi, nainen mieheksi. Mutta että alun perin
lähdettäisiin omalla ilmoituksella sen mukaan, mikä oma tuntemus on, merkitsemään ja
muuttamaan sukupuoli toiseksi virallisiin dokumentteihin... Minusta yli 25 vuotta lääkäri-
nä olleena ja kaikenlaisia kansalaisia tavanneena — jo 80-luvun alkupuolella olen ensim-
3



Pöytäkirjan asiakohta PTK 100/2016 vp
mäiset transihmiset tavannut ja jaan tälläkin hetkellä työhuoneeni yhden transihmisen
kanssa — tuntuu, että tänä päivänä näitä asioita käsitellään aivan liian kevyesti, niin että
oma tuntemus voisi olla se, joka määrittää, ja että sen perusteella omalla ilmoituksella voi-
si kirjoihin ja kansiin muuttaa sukupuolensakin. Minä näen, että se on inhimillisyyden, ih-
misyyden aivan liian kevyttä käsittelemistä.

Meillä on sanottu niin kuin tässä aloitteessa on, että "jokaisella on oikeus nauttia yksi-
tyis- ja perhe-elämäänsä kohdistuvaa kunnioitusta", "jokaisella on oikeus henkilökohtai-
seen vapauteen ja koskemattomuuteen", "yksilön oikeus elää omaa elämäänsä ilman viran-
omaisten tai muiden ulkopuolisten tahojen aiheetonta puuttumista". Suomessa eivät viran-
omaiset puutu, mutta sitten jos henkilö itse haluaa lähteä tähän prosessiin, muuttamaan su-
kupuolta, niin se on sitten eri asia, ja sen ei missään nimessä pitäisi lähteä siitä, että omalla
ilmoituksella muutetaan niin sanottu juridinen sukupuoli. Jatkossakin on huolehdittava,
että hän, joka kantaa raskautta, kantaa lasta kehossansa ja joka synnyttää, on nainen. Minä
tiedän, että valtakunnassa on jo tällä hetkellä sellaisia, jotka mielellään tekisivät historiaa ja
olisivat kirjoihin ja kansiin merkittynä ensimmäisiä niin sanottuja miehiä, jotka synnyttä-
vät, mutta minä kyllä kannatan sitä, että jonkunnäköinen selvyys tässä valtakunnassa säi-
lytetään, ja jatkossakin, kuka Suomessa synnyttää, hänen tulee olla nainen.

Tässä aloitteessa on myös se, että on täysi-ikäinen. Kaiken kaikkiaan minusta tätä trans-
lakia todella pitäisi katsoa kokonaisvaltaisemmin ja paljon syvällisemmin ja tarkemmin.
Esimerkiksi täysi-ikäisyys on 18 vuotta. Minkä takia sukupuolta voi lähteä muuttamaan jo
18-vuotisena, jos me tiedämme, että esimerkiksi aivot kehittyvät 25-vuotiaaksi asti? He,
joilla on lapsia, tietävät, milloinka murrosikäiset kuplivat: murrosikä voi kuplia pahimmil-
laan 13—14-vuotisena, se voi kuplia 15-, 16- ja vielä 17-vuotisenakin. Jos tässä vaiheessa
voidaan lähteä jo muuttamaan sukupuolta, niin minä kysyn, onko se aivan vastuullista toi-
mintaa. Minusta tärkeintä näiden, jotka kokevat, että keho on jotakin muuta kuin mitä mie-
li sanoo, olisi erittäin tärkeää ajan kanssa pysähtyä miettimään, mistä se johtuu, mitä on
siellä lapsuudessa, mitä on nuoruudessa — mistä se johtuu. Jos me ajattelemme kenen ta-
hansa hyvinvointia, meidän jokaisen olisi hyvä miettiä meidän toimintaamme, meidän
vointiamme, mistä mikin asia johtuu, ja jos lähdetään tekemään sellaisia muutoksia, mitkä
ovat kauaskantoisia — no, eivät välttämättä sellaisia, joita ei voi muuttaa takaisin — ja jos
murrosiän aikana jo lähdettäisiin toimimaan, tekemään jotakin sellaista, mikä voi rauhoit-
tua muutaman vuoden sisällä, niin minun mielestäni se ei ole vastuullista. Aivot kehittyvät
25-vuotiseksi asti.

Ensimmäinen varapuhemies Mauri Pekkarinen: Vastauspuheenvuoro, edustaja Mo-
dig. — Anteeksi, luulin, että edustaja Tanus jo lopetti, kun oli hiljaisuus, mutta ei. Sitten
voitte jatkaa.

Hiljaisuus oli sen takia, että mietin, jatkanko millä muotoa. — Niin kuin sanottu, tämä
translaki ja kaiken kaikkiaan nämä transasiat minun mielestäni ovat sellaisia, mistä olisi
hyvä keskustella hyvinkin paljon ja muutosta tehdä, mutta minusta se, mitä tällä hetkellä
on käsittelyssä, on aivan liian kevyesti ihmisiin ja ihmisyyteen ja ihmisten tuntemuksiin
suhtautumista. Ei voida näin kevyillä perusteilla tehdä näin isoja muutoksia, joten valitet-
tavasti millään muotoa en voi kannattaa tämmöisiä muutoksia.
4



Pöytäkirjan asiakohta PTK 100/2016 vp
Ensimmäinen varapuhemies Mauri Pekkarinen: Nyt vastauspuheenvuorot, ensiksi
edustaja Modig ja sitten edustaja Marin.

17.52 Silvia Modig vas (vastauspuheenvuoro): Arvoisa puhemies! Edustaja Tanukselle
haluan todeta, että te siis olette sitä mieltä, että Suomen laissa voidaan määrittää yksi tietty
ihmisryhmä sterilisoitavaksi. Olen aivan järkyttynyt siitä. Te puhuitte siihen malliin, että
teidän mielestänne transsukupuolisuus johtuu jostain traumasta, jostain negatiivisesta. Itse
minä näen, että se on ominaisuus, joka jollain ihmisellä voi olla. Minun mielestäni meidän
tehtävämme ei ole määrittää ja kertoa ihmisille, miten heidän kuuluu elää, vaan katsoa sitä
maailmaa, missä me elämme, ja taata kaikille ihmisille ihmisarvoinen elämä, ne samat ih-
misoikeudet joka ikiselle.

Te kannoitte myös huolta siitä, miten suhtaudutaan täysi-ikäisyyteen. Teini-ikä, mur-
rosikä, on se aika, jolloin me kaikki ihmiset pohdimme itseämme, oma identiteetti alkaa
kirkastua ja alkaa ymmärtää itsestään enemmän. Sama se on myös transnuorilla. On hir-
veän tärkeää, että transnuoret voidaan tunnistaa ja tunnustaa semmoisina kuin he ovat siinä
murrosiän myllerryksessä, jonka me kaikki olemme käyneet läpi. Se on ensiarvoisen tär-
keätä heidän hyvinvoinnillensa.

17.53 Sanna Marin sd (vastauspuheenvuoro): Arvoisa puhemies! Edustaja Tanus viittasi
omassa puheenvuorossaan siihen, että transsukupuolisuus olisi ikään kuin hetken mieliala
tai tämmöinen hetkellinen kysymys. Kyllä siinä vaiheessa, kun ihminen lähtee korjaamaan
omaa sukupuoltansa, kyse on varmasti harkitusta asiasta. Nämä tilanteet eivät missään ni-
messä ole helppoja, ja on täysin kohtuutonta, että Suomen lainsäädäntö on tällä hetkellä
vielä sillä tasolla, että me vaadimme tältä ihmisryhmältä sterilisaatiota, lisääntymiskyvyt-
tömyyttä. Ja jos kuuntelitte omaa puheenvuoroani äsken, niin muun muassa Euroopan neu-
voston ihmisoikeusvaltuutettu ja YK:n kidutuksen ja muun julman, epäinhimillisen ja hal-
ventavan kohtelun tai rangaistuksen erityisraportoija ovat huomauttaneet Suomea siitä,
että meidän lainsäädäntöömme sisältyy tällainen vaatimus, joka ei ole missään nimessä ih-
misoikeuksien kannalta kestävä tai sellainen, että sen tulevaisuudessa pitäisi lainsäädän-
nössä olla. Eli siksi tämä lakialoite on tehty ja sen takia täällä tätä muutosta halutaan. Tämä
on ihmisoikeuksien näkökulmasta kestämätön tilanne, ja nyt tämä tilanne pitää korjata.

17.54 Sari Tanus kd (vastauspuheenvuoro): Arvoisa herra puhemies! Saanko kysyä,
onko tämä nyt minuutin vai 2 minuutin vastauspuheenvuoro? (Eduskunnasta: Minuutin!)
— Minuutin.

Edustaja Modig, olen pitkälti aivan samaa mieltä teidän kanssanne: ihmisarvoisesta elä-
mästä, siitä, että murrosiässä tulee monia asioita esiin. Toisaalta me kaikki tiedämme, että
transihmiset tai nämä, jotka miettivät tällaista prosessia, eivät ole mitenkään homogeeni-
nen joukko. Siellä on hyvin monenlaisia ihmisiä monenlaisilla tarinoilla. Jotkut myös ovat
tehneet aivan selkeän päätöksen ja menevät eteenpäin, jotkut miettivät sitä hyvin pitkään.
Meillä on myös tiedossa, että on tapauksia, jotka ovat menneet koko pitkän prosessin läpi,
eläneet sitä muutaman vuoden ja haluavat takaisin, koska se ei todella kaikkien kohdalla
valitettavasti ole ollut loppuun vedetty päätös. Ja kukaan ei vaadi sterilisaatiota, vaan jos
ihminen lähtee tähän prosessiin, muuttumaan miehestä naiseksi tai toisinpäin, niin siihen
prosessiin, johon ihminen lähtee vapaaehtoisesti, kuuluu tämä osana.
5



Pöytäkirjan asiakohta PTK 100/2016 vp
Ensimmäinen varapuhemies Mauri Pekkarinen:  Vielä tähän edustaja Modigin vas-
tauspuheenvuoro, ja sitten siirrytään listaan, koska täällä on vain muutama puheenvuoro ja
puheenvuoroja pyytäneet ovat juuri niitä, jotka myöskin vastauspuheenvuoroja ovat pyy-
täneet.

17.56 Silvia Modig vas (vastauspuheenvuoro): Kiitos, arvoisa puhemies! Edustaja Ta-
nukselle haluan todeta, että kai te ymmärrätte, että te nyt itse asiassa ajatte sitä, että ihmi-
sen on tehtävä peruuttamaton muutos itsellensä. Me esitämme sitä, että ei olisi tarvetta li-
sääntymiskyvyttömyyteen, ei olisi tarvetta millekään lääketieteellisille toimenpiteille, jot-
ta ihminen voi saada sosiaaliturvatunnuksen, joka vastaa hänen kokemaansa sukupuolta.
Te vastustatte sitä. Te haluatte, että joudutaan käymään läpi peruuttamaton lääketieteelli-
nen muutos. Oletteko te pohtinut, että teidän näkemyksenne on hieman ristiriitainen?

Ensimmäinen varapuhemies Mauri Pekkarinen:  Ja puhujalistaan.

17.56 Tytti Tuppurainen sd: Arvoisa herra puhemies! Suomi vuonna 2016: Meillä on
edelleen ihmisoikeusongelmia, asioita, jotka täytyy korjata. Tässä on käsittelyssä yksi.
Tässä on käsittelyssä kansanedustajien lakialoitteessa tehty esitys muuttaa translakia siltä
osin kuin se edellyttää pakkosterilisaatiota. Kyllä, kuulitte oikein. Suomessa vuonna 2016
on (Sari Tanuksen välihuuto) edelleen yhden väestöryhmän kohdalla olemassa pakkoste-
rilisaatiomahdollisuus. Tämä asia täytyy muuttaa.

Kysymyksessä on tietyllä lailla pieni suuri asia, pieni siinä mielessä, että se väestöjouk-
ko, jota tämä asia koskee, on varmasti pieni, mutta suuri siinä mielessä, että ihmisoikeus-
kysymyksenä, inhimillisyyskysymyksenä, oikeudenmukaisuuskysymyksenä tämä kosket-
taa meitä kaikkia — koko eduskuntaa, kaikkia suomalaisia. Tämä on myös oikeusvaltio-
kysymys siinä mielessä, että Suomea on todellakin huomautettu tästä asiasta. Ne eivät ole
mitään vähäpätöisiä, kevyesti hihasta pudotettuja huomautuksia vaan vakavia ihmisoi-
keuksiin liittyviä huomautuksia, joihin meidän on vastattava.

Puhemies! Tämän lakialoitteen ensimmäinen allekirjoittaja on kansanedustaja Silvia
Modig. Hänen ohellaan 84 muuta kansanedustajaa on tähän aloitteeseen yhtynyt, allekir-
joittanut mukaan lukien. Tässä aloitteessa siis esitetään, että nykylaista poistettaisiin vaa-
timus lisääntymiskyvyttömyydestä vastakkaiseen sukupuoleen kuulumisen vahvistami-
seksi. On aivan kestämätöntä, että voimassa olevan lain mukaan sukupuolen korjaamiselle
on vaatimuksena muiden kriteerien lisäksi lisääntymiskyvyttömyys — se voi siis todella-
kin johtaa lääketieteelliseen sterilisaatioon. Ja tässä on kysymyksessä vaatimus, joka me-
nee kyllä hyvin pitkälle yksilön oikeuksiin, hyvin pitkälle ihmisyyteen, yksityiselämän
ydinalueelle. Kysymys on siis ihmisyydestä, kysymys on käsityksestämme ihmisten yh-
denvertaisuudesta. Ja on aivan selvää, että vaatimus lisääntymiskyvyttömyydestä ei voi si-
sältyä siihen ihmiskäsitykseen, jonka me Suomessa jaamme, jota me pidämme ihmisoi-
keuksien mukaisena ja inhimillisenä. Kysymys on myös Suomea koskevista ihmisoikeus-
velvoitteista, eikä tälle vaatimukselle lisääntymiskyvyttömyydestä ole kyetty esittämään
mitään merkittäviä, painavia perusteita.

Puhemies! Aloite käytännössä olisi lakiteknisesti hyvin helppo toteuttaa — se tarkoittai-
si yhden lauseen poistamista lain 1 §:stä — eli selkeä ja ongelmaton, helppo toteuttaa, mut-
ta iso, merkittävä virstanpylväs maamme ihmisoikeuspolitiikassa.
6



Pöytäkirjan asiakohta PTK 100/2016 vp
Sosialidemokraattien kanta tähän kysymykseen on selkeä ja johdonmukainen: me olem-
me puoluekokouksessa vuonna 2012 päättäneet, että puolue pyrkii poistamaan lisäänty-
miskyvyttömyyttä koskevan vaatimuksen translaista.

Puhemies! Teen nyt esityksen siitä, että tämä aloite päätettäisiin lähettää mietinnön laa-
timista varten sosiaali- ja terveysvaliokuntaan, jolle lakivaliokunnan olisi annettava asias-
ta lausunto. Puhemies, teen tämän esityksen.

18.00 Aino-Kaisa Pekonen vas: Arvoisa puhemies! Haluan heti alkuun kiittää edustaja
Modigia erittäin tärkeästä aloitteesta, jonka itsekin olen allekirjoittanut.

Suomi on todella saanut huomautuksia korkealta taholta tästä asiasta, mutta myös tasa-
arvovaltuutettu ja yhdenvertaisuusvaltuutettu ovat kiinnittäneet huomiota siihen, että hal-
litus ei ole vielä ryhtynyt toimenpiteisiin translain uudistamiseksi. Lisääntymiskyvyttö-
myysvaatimus rikkoo transihmisten oikeutta tasa-arvoon, henkilökohtaiseen koskematto-
muuteen sekä yksityis- ja perhe-elämään ja loukkaa syvästi itsemääräämisoikeutta. Lain
pitäisi aina suojella ihmistä, ei olla ihmistä vastaan. Tämä lakialoite koskee yhtä ihmisryh-
mää eikä vaikuta kenenkään muun elämään millään tavalla. Transihmisille tämä lakialoite,
tämä asia, on erittäin suuri asia, tämä on elämän kokoinen asia. Tämä on myös ihmisoi-
keuskysymys.

Arvoisa puhemies! Juuri siksi, että pidän tätä niin suurena, tärkeänä ihmisoikeuskysy-
myksenä, toivon valiokunnalta myötätuulta tälle lakialoitteelle ja kannatan edustaja Tup-
puraisen tekemää esitystä.

18.01 Sari Tanus kd: Arvoisa puhemies! Minä haluaisin painottaa kaikille kuunteleville
myös, että Suomessa ketään ei pakoteta sterilisaatioon. Olen tehnyt sterilisaatioita erinäi-
sen määrän, suurimman osan naisille mutta myös miehille, ja voin vannoa, että ketään mis-
sään paikassa Suomessa ei pakoteta sterilisaatioon. Jos sitten joku haluaa lähteä sukupuo-
lenvaihdosprosessiin, naisesta mieheksi, niin mies on se, joka ei synnytä eikä kanna ras-
kautta. Eli jos joku haluaa vapaaehtoisesti lähteä prosessiin vaihtamaan sukupuolta mie-
hestä naiseksi tai naisesta mieheksi, niin tämä kuuluu siihen prosessiin ihan samalla lailla
kuin siihen kuuluu haastattelua, siihen kuuluu tutkimuksia, siihen kuuluu erilaisten lääkä-
reitten vastaanottoja. Jos joku on menossa jonkunlaiseen leikkaukseen, hoidattamaan jota-
kin asiaa, niin useasti siihen kuuluu esimerkiksi verikokeita tai joitakin kuvantamisia ja
niin edelleen. Tiettyyn prosessiin kuuluvat tietyt asiat. Sukupuolenvaihdokseen kuuluu
myös se, että jättää esimerkiksi... Esimerkiksi raskausasiat, raskaus ja synnytys, jäävät sii-
hen naisen rooliin, ja sitten jos haluaa vaihtaa mieheksi, niin siihen ei kuulu raskaus eikä
synnytys. Eli jokainen lähtee tähän sukupuolenvaihdosprosessiin, toivon mukaan, harki-
tusti ja täysin vapaaehtoisesti — meillähän laki sanoo, että tällainen asia pitäisi varmistaa
— ja jos tähän prosessiin lähtee vapaaehtoisesti, niin siihen kuuluu sterilisaatio. Mutta ha-
luan edelleen alleviivata: Suomessa ketään ei pakoteta sterilisaatioon eikä kukaan kenelle-
kään tee sterilisaatiota vastoin tämän henkilön omaa toivetta.

18.04 Aino-Kaisa Pekonen vas: Arvoisa puhemies! Tähän edustaja Tanuksen puheen-
vuoroon on pakko tarttua. Tämän lakialoitteen tarkoituksena on nimenomaan se, että jos
henkilö haluaa korjata sukupuoltaan, niin hänelle ei enää tehtäisi sterilisaatiota, ja nimen-
omaan tämähän on nyt se asia, mitä tässä me yritämme ajaa, mutta te vastustatte sitä. Tei-
7



Pöytäkirjan asiakohta PTK 100/2016 vp
dän mielestänne ihmisten pitää edelleenkin kokea järkyttävä pakkosterilisaatio sen vuoksi,
että haluaa korjata sukupuoltaan sen mukaisesti, miten itsensä tuntee.

18.04 Silvia Modig vas: Arvoisa herra puhemies! Tässä on kyse perustavanlaatuisesta oi-
keudesta, perusoikeudesta: ihminen päättää itse omasta ruumiistaan. Kun te puhutte, edus-
taja Tanus, siitä, että ketään ei pakoteta sterilisaatioon, että se on aina vapaaehtoista, niin se
pitää sisällään sen ajatuksen siitä, että te ette ymmärrä, että ei näillä ihmisillä ole vaihtoeh-
toa. He kokevat sukupuolensa toiseksi kuin on se, joka heille on juridisesti määritelty. Tot-
ta kai jokainen meistä haluaa elää elämänsä oman identiteettinsä mukaan. Jokainen meistä
haluaa voida elää elämänsä niin kuin omassa sydämessänsä oikeaksi kokee. Jos emme me,
edustaja Tanus, jotain ymmärrä, niin ei ole meidän asiamme sitä tuomita. Tässä maailm-
anajassa, luojan kiitos — anteeksi nyt, tämä vertaus ei liittynyt teihin — sukupuolesta pu-
huminen muuttuu koko ajan ajassa, kun ymmärrys kasvaa, kun tieto lisääntyy, ja se ajatus
siitä, että olisi olemassa vain kaksi täysin stereotyyppistä sukupuolta, on hyvin vanhentu-
nut käsitys, jota ei nykynäkökulma millään tavalla tue.

18.05 Sanna Marin sd: Arvoisa puhemies! Myös minä olen hieman hämmentynyt näistä
edustaja Tanuksen käyttämistä puheenvuoroista, mutta tässä translain muutoksessa, mitä
edustaja Modigin jättämässä lakialoitteessa esitetään, on kyse siis yhden pykälän muutta-
misesta ja sellaisen asian poistamisesta translaista, josta esimerkiksi jo viime hallituskau-
della oli valmistelu sosiaali- ja terveysministeriössä, jota silloinen peruspalveluministeri
Susanna Huovinen ajoi.

Nyt tällä kaudella on siis tehty jo yksi lakimuutos translakiin. Tämä tehtiin, kun käsitel-
tiin tasa-arvoiseen avioliittolakiin liittyviä liitännäislakeja, ja silloin translaista poistettiin
naimattomuusvaatimus, joka oli myös ihmisoikeuksien kannalta hyvin ongelmallinen. Va-
litettavasti tässä käsittelyssä emme pystyneet tarttumaan valiokunnassa, kun lakivaliokun-
ta teki asiasta mietintöä, translain lisääntymiskyvyttömyysvaatimukseen. Sen katsottiin
menevän näiden liitännäislakien käsittelyn sivuun, mutta kuitenkin nyt kyseessä on siis ti-
lanne, että meillä on lainsäädännössä merkittävä, ihmisoikeuksien kannalta merkittävä, on-
gelma, joka pitäisi pikaisesti lainsäädännöstä korjata siten, että tämä lisääntymiskyvyttö-
myysvaatimus sieltä laista poistetaan.

Tässä on ollut siis pitkä valmistelu jo edellisellä hallituskaudella. On selkeästi todettu,
että tämä on ihmisoikeuksia räikeästi loukkaava tilanne, mikä meillä on lainsäädännössä
tällä hetkellä, ja nyt tällä lakialoitteella pyritään tilanne korjaamaan ja näiden ihmisten kan-
nalta tämä tilanne tekemään jollakin tavalla kestäväksi niin, että sterilisaatiovaatimus siis
laista poistetaan. Eli toivoisin, että tässä kysymyksessä, kun kyse on näin selkeästi ihmis-
oikeusloukkauksesta, tämä sali voisi olla yhtä mieltä siitä, että me emme tällaista politiik-
kaa kannata vaan me haluamme korjata meidän lainsäädäntömme ihmisoikeuksia kun-
nioittavaksi (Puhemies koputtaa) kaikin osin.

18.07 Matti Semi vas: Arvoisa puhemies! Minusta edustaja Modigin tekemä lakimuutos-
esitys on ihan oikeutettu. Kun mietin tätä asiaa, mitä tässä pitkälti on tapahtumassa, niin pi-
tää muistaa, että ihminen on se kokonaisuus, mikä hallitsee tätä asiaa. Se sukupuolen vaih-
taminen silloin, kun ihminen tuntee, että on väärässä kehossa, on minusta ihan täysin inhi-
millinen asia ja hyväksyttävää. Tunnen tällaisia ihmisiä, ja he ovat onnellisia asemassaan ja
erittäin suvaitsevaisia. Heillä on ymmärrystä toisia kohtaan, ja aina jää miettimään, missä
8



Pöytäkirjan asiakohta PTK 100/2016 vp
se meidän ymmärryksemme on, jos me rupeamme tämmöisille tekemään semmoisia lailli-
sia esteitä, niin kuin lapsen hankkimiselle tai jollekin tämmöiselle — tuntuu ihan pahalta.
Kun pohtii yleensäkin lapsen asemaa, niin tärkein asiahan siinä on se, että lapsella on hyvä
ja oikeaoppinen kasvatus, missä häntä rakastetaan ja kasvatetaan lapset hyviin käytöstapoi-
hin ja suvaitsevaisuuteen, mitä näillä ihmisillä on ollut. Minusta se on paljon tärkeämpää
kuin tämmöinen, että lailla estetään lapsen hankkiminen.

18.09 Sari Tanus kd: Arvoisa herra puhemies! Osa transihmisistä, jotka ovat käyneet läpi
prosessin, ovat tosiaan hyvin tasapainoisia ja useimmat heistä hyvin miellyttäviä ihmisiä.
Minulla on kunnia tuntea myös sellaisia ihmisiä. Mutta on syytä myös muistaa, että varsin-
kin murrosiässä nuoret tuntevat ja kokevat hyvin monenlaista. Silloin on haavetta ja toivet-
ta yhden- sun toisenlaisesta muutoksesta, ja kaikki, jotka miettivät ja puhuvat transmuu-
toksesta, esimerkiksi murrosiässä olevat, eivät todella ole ajatelleet, miettineet loppuun as-
ti. Ja siinä mielessä tämä on paljon moninaisempi, laveampi, leveämpi ja syvempi kysy-
mys kuin mitä tässä tuodaan nyt esiin.

Kun sanotaan, että nykynäkökulma on, että on useampia sukupuolia, ja kun tänä päivä-
nä siihen — mitä viestiä tästä talostakin on lähetetty — mitä mielletään sukupuoleksi, yh-
distetään sukupuolinen identiteetti, sukupuolen ilmentymä ja myös sitä, mitä jossakin vai-
heessa ehkä haluaisi itse miettiä, niin kyllä silloin käsitteitä luodaan uusiksi sillä tavalla,
että samaan koriin laitetaan monta vanhaa, entistä käsitettä. Se sekaannus on jo tällä het-
kellä alkanut, noin vuoden verranhan tässä valtakunnassa on syötetty sitä, että sukupuolia
olisi enemmän kuin kaksi. Viime viikonloppuna tapasin pitkän linjan nuorisotyöntekijän,
jolla on hyvin laaja verkosto, ja mitään näistä asioista emme olleet puhuneet, mutta kysyin,
että no, mites sinun työsi, ja hän sanoi, että aivan entisessä työssä olen, mutta mikä on tul-
lut nyt uutena, niin meille tulee jatkuvasti nuoria, jotka eivät tiedä, mitä he ovat. Ja hän tois-
ti sen, että he eivät tiedä, mitä he ovat. Eli kun tämmöistä sekaannusta syötetään muun
muassa, että sukupuolia olisi enemmän kuin kaksi, niin se on kyllä ihan vanhan filosofian
uudelleen pakkaamista, ja siitä ei seuraa mitään hyvää. Meillä on nuoria, jotka voivat huo-
nosti jo tällä hetkellä, ja jos heidän pitäisi itse vielä valita, (Puhemies koputtaa) miltä tun-
tuu, mitä he ovat, niin se ei ole vastuullista (Puhemies koputtaa) politiikkaa.

18.11 Sanna Marin sd: Arvoisa puhemies! Pahoittelut, että pyysin tässä vielä ylimääräis-
tä puheenvuoroa. En äskeisessä puheenvuorossani huomannut mainita sitä, että myös itse
kannatan sitä, että tämä asia lähetettäisiin käsittelyyn nimenomaan sosiaali- ja terveysva-
liokuntaan. Tämä on aikaisemmin ollut siellä kokonaisuutena. Itse istun lakivaliokunnassa
ja näen, että sosiaali- ja terveysvaliokunta tässä tilanteessa, nimenomaan translain muutok-
sen osalta, olisi se valiokunta, jonka pitäisi mietintö tästä kysymyksestä antaa. Olen ym-
märtänyt, että tämä kokonaisuus on aikaisemmin ollut nimenomaan sosiaali- ja terveysmi-
nisteriön ja sosiaali- ja terveysvaliokunnan alla.

Keskustelu päättyi ja asian käsittely keskeytettiin.
9


