















































DEM7ACB.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

15. Hallituksen esitys eduskunnalle laiksi lapsen huollosta ja tapaamisoikeudesta annetun 
lain muuttamisesta ja eräiksi siihen liittyviksi laeiksi

Hallituksen esitys HE 88/2018 vp
Valiokunnan mietintö LaVM 12/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 15. asia. Käsittelyn pohjana on lakivaliokunnan mietintö LaVM 12/2018 vp. Nyt
päätetään lakiehdotuksen sisällöstä.

Keskustelu

19.12 Eeva-Johanna Eloranta sd: Arvoisa puhemies! Lapsen huollosta ja tapaamisoi-
keudesta annettu laki on tullut voimaan noin 35 vuotta sitten. Lain uudistaminen on kui-
tenkin tullut ajankohtaiseksi yhteiskunnassa ja perherakenteissa tapahtuneiden muutosten
vuoksi, ja sen äärellä nyt olemme.

Tämän uudistetun lapsenhuoltolain keskeisin tavoite on parantaa lapsen edun toteutu-
mista lapsen huoltoa ja tapaamisoikeutta koskevissa asioissa. Lapsen edun tulee olla ensi-
sijainen ja keskeisin harkinta- ja tulkintaperuste kaikessa lasta koskevassa päätöksenteos-
sa ja toiminnassa ja myös käytännössä. Tavoitteena on vahvistaa lapsen oikeutta saada ää-
nensä kuuluville ja osallistua häntä koskevien asioiden käsittelyyn.

Lakiin ehdotetaan uusia säännöksiä muun muassa huoltajien velvollisuudesta suojella
lasta väkivallalta, vaalia lapselle läheisiä ihmissuhteita ja myötävaikuttaa tapaamisoikeu-
den toteutumiseen. Laki korostaa nykyistä selvemmin kummankin vanhemman tärkeyttä
lapselle.

Lakiin ollaan lisäämässä säännökset, joiden mukaan vanhemmat voivat sopia tai tuo-
mioistuin voi päättää, että lapsi asuu vuorotellen kummankin vanhempansa luona. Uutta on
myös se, että lapselle voitaisiin vahvistaa oikeus tavata hänelle erityisen läheistä henkilöä,
vaikkapa isovanhempaa. Vanhemmat voivat jatkossa sopia muun muassa lapsen huollosta
ja asumisesta myös muun henkilön kanssa. Oheishuoltoa koskevat sopimukset liittyvät
käytännössä sateenkaariperheiden ja uusperheiden järjestelyihin sekä lastensuojelullisiin
tilanteisiin, joissa oheishuoltajan avulla voidaan tukea lapsen kasvuolosuhteita niin, että
vältytään huostaanotolta.

Arvoisa puhemies! Esityksen mukaan huoltajien välisestä tehtävienjaosta, oheishuolta-
juudesta ja tietojensaantioikeudesta voitaisiin jatkossa sopia sosiaalilautakunnan vahvista-
malla sopimuksella, kun nykyisin vain tuomioistuin voi niistä päättää. Vuosittain käräjäoi-
keuksissa on ratkaistu noin 3 200 lapsen huoltoa ja tapaamisoikeutta koskevaa asiaa, joista
riitaisia on noin 1 300. Valtaosa lapsen huolto- ja tapaamisoikeutta koskevista asioista rat-
 Tarkistettu
4.1



Pöytäkirjan asiakohta PTK 127/2018 vp
kaistaan siten nykyisin vanhempien sopimalla tavalla. Tämän uudistuksen myötä sosiaali-
toimessa tehtävät sopimukset tulevat siten entisestään lisääntymään ja tuomioistuimissa
käsiteltävät asiat vähentymään. Riidattomia asioita ei ole tarpeen viedä tuomioistuimeen.
Uudistuksen myötä erityisesti lastenvalvojien tehtävät lisääntyvät ja monimutkaistuvat.
Tämä edellyttää, että lastenvalvojien riittävästä koulutuksesta, ohjeistuksesta ja resursseis-
ta huolehditaan.

Arvoisa puhemies! Lakiin tulee uusi tärkeä säännös huoltajien velvollisuudesta suojella
lasta kaikenlaiselta ruumiilliselta ja henkiseltä väkivallalta, huonolta kohtelulta ja hyväk-
sikäytöltä. Säännösehdotuksella pyritään toteuttamaan YK:n lapsen oikeuksien sopimuk-
sen velvoitteita. Kaikenlainen väkivalta tulee ymmärtää laajasti. Se kattaa ruumiillisen ja
henkisen väkivallan, samoin kuin paitsi lapseen suoraan kohdistetun, myös esimerkiksi
puolisoiden tai vanhempien välisen lapseen suoraan kohdistumattoman väkivallan. Tämä
on otettava huomioon myös lapsen huoltoa ja tapaamisoikeutta koskevan asian ratkaisemi-
sessa siten, ettei tapaamis- tai huoltajuusoikeuksien käyttäminen vaaranna perheväkival-
lan uhrin tai lasten oikeuksia ja turvallisuutta.

Arvoisa puhemies! Jo nykyisen lapsenhuoltolain mukaan lapsen huollon tulee turvata
myönteiset ja läheiset ihmissuhteet erityisesti lapsen ja hänen vanhempiensa välillä, mutta
nyt säännökseen ehdotetaan kirjattavaksi se, että myös muita lapselle tärkeitä ihmissuhtei-
ta on vaalittava. Tällainen lisäys on kannatettava. Erityisesti vanhempien erotessa on tär-
keää, että lapsen suhde hänelle tärkeisiin henkilöihin, esimerkiksi isovanhempiin, säilyy.
Lapselle läheisten ihmissuhteiden vaalimisen tulisi toki lähtökohtaisesti toteutua tavan-
omaisin yhteydenpitokeinoin, joita lapsen vanhemmat käytännössä tukevat. Arjen käytän-
nössä näin ei kuitenkaan aina tapahdu, joten tämän vuoksi uusi säännös tapaamisoikeuden
vahvistamisesta on tarpeellinen riitaisissa tapauksissa eli tilanteissa, joissa vanhemmat ei-
vät myötävaikuta lapsen ja hänelle erityisen läheisen henkilön välisen suhteen säilymi-
seen. Tämä edellyttää erittäin huolellista yhtäältä lapsen ja hänen kanssaan asuvan henki-
lön sekä toisaalta lapsen ja hänelle erityisen läheisen henkilön etujen ja suojan punnintaa.

Arvoisa puhemies! On hyvä, että nyt myös lapsenhuoltolakiin sisällytetään mahdolli-
suus siihen, että lapsi asuu vuorotellen kummankin vanhempansa luona. Vuoroasuminen
voi parhaimmillaan tukea lapsen suhteen ja yhteydenpidon säilymistä molempiin vanhem-
piin sekä antaa molemmille vanhemmille mahdollisuuden osallistua lapsen kasvatukseen
ja huolenpitoon tasaveroisesti ja yhteisvastuullisesti. Näin vuoroasuminen voi tukea lap-
sen kehitystä ja hyvinvointia. Voidaan myös arvioida, että vuoroasuminen edistää ja vah-
vistaa etenkin isien osallisuutta lasten kasvuun ja arkeen.

Vuoroasuminen ei silti välttämättä sovi kaikille lapsille eikä kaikkiin perhetilanteisiin.
Lapsen asumisjärjestelyjen lähtökohtana on aina lapsen etu, minkä vuoksi tilanne tulee ar-
vioida tapauskohtaisesti lapsen edun mukaisesti, ottaen huomioon erityisesti lapsen ikä- ja
kehitystaso, lapsen luonne ja taipumukset, lapsen mahdolliset erityistarpeet, vanhempien
asuinpaikkojen välinen etäisyys sekä vanhempien kyky ottaa yhdessä vastuu lasta koske-
vista asioista. Vanhempien etu ei saa arvioinnissa ohittaa lapsen etua. Vaikka lapsen kehit-
tyminen on yksilöllistä, rutiinien toistuminen ja ennakoitavuus on etenkin pienen lapsen
kehittymisen kannalta tärkeää, sillä alle 3-vuotiailla lapsilla on kehityksellinen tarve saada
samanlaisena toistuvaa hoitoa samalta vanhemmalta ja säästyä erokokemuksilta. Myös so-
siaali- ja terveysvaliokunnan lausunnosta ilmenee, että viikoittain vaihtuva vuoroasumi-
nen voi erityisesti pienillä lapsilla vaarantaa lapsen tarpeeseen perustuvaa ennakoitavuut-
ta, toistuvuutta sekä kiintymissuhteita, jotka takaavat lapsen turvallisuuden.
2



Pöytäkirjan asiakohta PTK 127/2018 vp
Suuri ongelma on, että kun vuoroasumisessa lapsella voi olla vain yksi kotikuntalain pe-
rusteella määräytyvä virallinen asuinpaikka, vaikka lapsi tosiasiassa asuu vuorotellen van-
hempien luona, niin monet yhteiskunnan palvelut ja etuudet, kuten asumistuki ja koulukul-
jetukset, suoritetaan vain lapsen virallisen asuinpaikan mukaan. Tämä lakiesitys ei kuiten-
kaan sisällä muutoksia erityislainsäädännössä säädettyjen etuuksien ja oikeuksien määräy-
tymisperusteisiin. Onkin erityisen tärkeää, että vuoroasuminen otetaan jatkossa huomioon
yhteiskunnan palveluissa ja etuuksissa, jotta ne osaltaan tukevat tällaisen asumisjärjeste-
lyn käyttöä. Vuoroasumisen vaikutukset ja muutostarpeet etuuksia ja palveluja koskevaan
lainsäädäntöön tulee siksi pikimmiten selvittää ja arvioida mahdollisimman pian sekä tä-
män jälkeen tulee viipymättä valmistella tarvittavat lainsäädäntömuutokset. Käytännössä
voi olla niin, että pienituloinen vanhempi ei voi toteuttaa vuoroasumista lapsensa kanssa,
koska asumistuessa ei lapsen asumista hänen luonaan oteta huomioon. Tämä asia pitää tie-
tenkin korjata.

19.19 Juho Eerola ps: Arvoisa rouva puhemies! Kiitän maltillisesti hallitusta ja myöskin
yksimielistä valiokuntaa tästä mietinnöstä. Tässähän on taustalla hallitusohjelman kirjaus
siitä, että lakia lapsen huollosta ja tapaamisoikeudesta — aivan oikein, vuodelta 83, edus-
taja Eloranta — nyt päivitetään siten, että yksikään lapsi ei eron yhteydessä menettäisi isää
eikä äitiä. Näin hallitusohjelmassa oli. 

Plussana mainitsen, kun nyt tämän mietinnön kahlasin läpi, tosiaan just tämän vuoroasu-
misen korostumisen, mikä on kansainvälisesti nähty hyvänä. Kummankin vanhemman tär-
keys tunnustetaan — nyt tässä muuten mietin, jos puhutaan kummastakin vanhemmasta,
että hallitusohjelman kirjauksessa oli isä ja äiti mainittu, mutta joka tapauksessa en käy täs-
sä tappelemaan. Sitten nämä muutkin lähiomaiset kuin pelkät biologiset vanhemmat eli
tämä mummo- ja vaaripykälä on huomioitu hyvin täällä. Ja sitten, kuten äskenkin Eloran-
nalta kuultiin, kaikenlaisen väkivallan, myöskin henkisen väkivallan, estäminen kuuluu
molemmille vanhemmille.

Sitten se, mistä en oikein tiedä, onko miinusta vaiko plussaa, on tämä, että sosiaaliviran-
omaisten valta suhteessa tuomioistuimiin laajenee. Se voi olla ongelmallinen siinä tilan-
teessa, kun toinen vanhemmista on jollain tavalla alisteisessa asemassa suhteessa toiseen.
Jos tämä sosiaaliviranomainen asettuu sitten vahvemman vanhemman puolelle, niin se
vain kehittää antautumisen meininkiä alisteisessa tilanteessa olevan vanhemman eli usein
ehkä isän tilanteeseen. Sikäli hyvä, ettei tarvitse mennä niin usein tuomioistuimiin, sehän
säästää vain rahaa, mutta sitä kysyn kuitenkin, mitkä ne keinot ovat sitten, kun nämä tilan-
teet ovat riitaisia, jos se pelkästään on sosiaaliviranomaisten vastuulla. 

No, sitten lapsen etu. Se korostuu tässä mietinnössä monessa kohtaa. Se on hyvä asia si-
nänsä, että korostuu, mutta en tiedä sitten, kun lapsen etua ei ole millään lailla täällä mää-
ritelty, mikä se on ja kuka määrittelee lapsen edun missäkin tilanteessa.

Arvoisa puhemies! Minä oikeastaan meinasin, että minä selviän kolmessa minuutissa,
mutta en selviä. Minä tulen jatkamaan sieltä pöntöstä. [Puhuja siirtyy puhujakorokkeelle]

Arvoisa puhemies! Mutta sitten nämä selkeät miinukset, mitä tässä mietinnössä on, min-
kä takia minä olen pikkasen pettynyt tähän paperiin, ovat siinä, että vaikka isosti ja oikein
otsikolla ja monta lausetta ja monta kappaletta puhutaan vieraannuttamisesta ja muusta ta-
paamisoikeuden estosta, kuinka vahingollista se lapselle on ja mitä se saattaa aiheuttaa,
niin se, mikä puuttuu, on se, että tätä vieraannuttamista ei mitenkään määritellä ollenkaan
riittävästi, eikä myöskään sanktioida muuta kuin sen uhkasakon osalla. Tämä on tosiaan
3



Pöytäkirjan asiakohta PTK 127/2018 vp
ongelmallista — tai on sinänsä hyvä, että on uhkasakko, mutta kun ei määritellä kunnolla,
milloin tämä vieraannuttaminen täyttyy, mikä sitä vieraannuttamista on ja kenen se vie-
raannuttaminen pitää tunnistaa. 

Eli vastuuta toisaalta sosiaaliviranomaisille annetaan tässä asiassa ja koetetaan oikeus-
laitoksen taakkaa vähentää, ja sitten puhutaan, että uhkasakko voidaan antaa, jos estää ta-
paamisoikeuden toteutumisen, mutta sitä ei sanota selkeästi, kenen tehtävä on määritellä se
vieraannuttaminen, eikä anneta työkaluja siihen, milloin vieraannuttamista on tapahtunut.
Onko vieraannuttamista esimerkiksi se, jos toinen vanhemmista eli vanhassa kielessä pu-
huttu lähivanhempi kysymättä toiselta vanhemmalta lupaa ottaa lapsen, vaikka asuvat yh-
dessä Vantaalla, ja muuttaa sitten ihan ilman mitään sen kummempia perusteita vaikkapa
Kuopioon — muuttaa sinne, vaikka ei olisi edes mitään työpaikkaa Kuopiossa? Kuopio voi
olla muuten hyvä paikka, mutta matkaa tulee isälle, äidille ja lapselle paljon toisistaan. No,
ei varmaan pelkästään tämä, mutta jos se äijä ajaa niille sovituille tapaamisille joka toinen
viikonloppu Vantaalta Kuopioon ja sitten vasta ovella ilmoitetaan, että no niin, nyt onkin
lapsi sairas, ei hän pystykään nyt matkustamaan sinun luoksesi sinne Vantaalle — onko
tämä sitten vieraannuttamista? Miten sosiaaliviranomainen pystyy ratkaisemaan, jos ei ole
annettu minkäännäköisiä palikoita siihen? Onko se sitten vieraannuttamista, jos on isän ja
äidin välillä sovitut tapaamisviikonloput tai jopa tapaamisviikot, jolloin lapsi on toisella, ja
jos toinen vanhemmista, esimerkiksi nyt se lähivanhempi, sopii lapselle joitain harrastus-
juttuja, jonkun minkä tahansa harrastuksen, jonka treenit sattuvat juuri niille ajoille, jolloin
hänellä olisi tapaaminen sen muualla asuvan vanhemman kanssa? Onko se vieraannutta-
mista? 

Eli täältä puuttuu täysin edes pyrkimys määritellä se, mitä on vieraannuttaminen, eikä
kerrota myöskään siitä, kenelle kuuluu vieraannuttamisen tunnistaminen. Tämä on pahin
puute nyt tässä yksimielisessä mietinnössä. Koetin kyllä valiokunnan jäsenille sanoa, mikä
tässä on. Muuten tämä menee monessa muussa kohtaa kyllä hyvään suuntaan. Minä noita
plussia tuossa jo luettelin, ja Eloranta luetteli ne tarkemminkin. 

Toinen miinus tämän vieraannuttamisseikan lisäksi on elatusapukysymykset, eli se
maksava vanhempi joutuu monessa tilanteessa hyvin kohtuuttomiin tilanteisiin. Jos sattuu
sillä hetkellä, kun se ero tulee, olemaan hyväpalkkainen ja näin, niin saatetaan se sopimus
elatusavusta määritellä sen tilanteen mukaan, mutta sitten seuraavana vuonna jäätkin työt-
tömäksi tai jotain muuta. Ne ovat hirmuisen vaikeita, ne ovat monivuotiset oikeusproses-
sit, mitkä sitten kestävät, ennen kuin saadaan kenties, mahdollisesti — eikä välttämättä
edes saada — muutettua elatusmaksujen suuruuksia. Niissä pitäisi olla jonkunnäköiset
standardit ikävuosittain, niin että riippumatta siitä, mitkä sen ukon tulot ovat, niin maksut
olisi aina saman verran ja sitten yhteiskunta kenties maksaisi ne loput.

Mutta en tässä nyt tämän enempää käy — nämä miinukset ovat kenties korjattavissa
plussiksi tulevilla eduskuntakausilla. En tiedä, keitä muita täällä on sitten sitä hommaa te-
kemässä, mutta se nähdään sitten. — Kiitos.

19.27 Eeva-Johanna Eloranta sd: Arvoisa puhemies! Vielä muutama sana tuosta vie-
raannuttamisesta, josta äskeisessäkin puheenvuorossa oli puhe. Se on todellakin ikävä il-
miö, ja vieraannuttaminenhan on vanhemman käyttäytymistä tavalla, joka vaikeuttaa lap-
sen ja toisen vanhemman tai muun henkilön välistä vuorovaikutussuhdetta ja johtaa jois-
sakin tapauksissa sen katkeamiseen kokonaan. 
4



Pöytäkirjan asiakohta PTK 127/2018 vp
Laissa korostetaan tapaamisoikeuden tärkeyttä ja sen estämisen haitallisuutta lapsen
kannalta. Tässä korostetaan myös lapselle läheisten ihmissuhteiden merkitystä ja molem-
pien vanhempien velvollisuutta huolehtia lapsen suhteen säilymisestä molempiin vanhem-
piin ja sitä, että vanhemman on omalta osaltaan myötävaikutettava tapaamisoikeuden to-
teutumiseen, ja kasvatustehtävässä on vältettävä kaikkea, mikä on omiaan aiheuttamaan
haittaa lapsen ja toisen vanhemman väliselle suhteelle. Samoin kielletään kaikenlainen ma-
nipulointi ja muu epäasiallinen vaikuttaminen lapseen. Myös lapsen huollosta, asumisesta
ja tapaamisoikeudesta päätettäessä on otettava huomioon vanhemman kyky asettaa lapsen
tarpeet vanhempien välisten ristiriitojen edelle, elikkä kun olosuhdeselvitystä tehdään, niin
tämä pitää ottaa huomioon, jos tämmöistä meinaa tapahtua. 

Laissa ehdotetaan useita lainsäädäntötoimenpiteitä, joilla pyritään nykyistä tehokkaam-
min ehkäisemään vieraannuttamisesta tai muusta syystä johtuvia tapaamisoikeuden toteu-
tumisen ongelmatilanteita ja antamaan keinoja puuttua niihin. Laissa on mukana muun
muassa uusi säädös uhkasakon asettamisesta jo tapaamisoikeudesta tuomioistuimessa pää-
tettäessä, jos lapsen kanssa asuvan henkilön aiemman käyttäytymisen perusteella on aihet-
ta epäillä, että hän ei tulisi noudattamaan tapaamisoikeutta koskevaa päätöstä. 

Vieraannuttamista tulee pyrkiä estämään myös ennalta ja puuttumaan siihen mahdolli-
simman varhaisessa vaiheessa. Vanhemmille tulee siksi jakaa nykyistä enemmän tietoa
vieraannuttamisesta ja sen haitallisuudesta lapselle muun muassa erilaisissa lasten ja per-
heiden palveluissa ja etenkin avioerotilanteessa tai erotilanteessa, kun tehdään sitä olosuh-
deselvitystä. On myös tärkeää, että viranomaiset tunnistavat mahdollisimman aikaisin ja
entistä paremmin vieraannuttamistilanteet ja tekevät vieraannuttamisen estämiseksi ja sel-
vittämiseksi tiivistä yhteistyötä. Lakivaliokunta esittääkin lausumassaan, että valtioneu-
vosto vahvistaa ja kehittää vanhemmuuden ja parisuhteen tukea ja erotilanteiden palvelu-
ja, jotta pitkittyneitä ja vaikeita huolto- ja tapaamisoikeusriitoja voidaan ehkäistä ja rat-
kaista. 

On mielestäni myöskin tärkeää, että vaikka tässä lakiesityksessä ei tuota vieraannutta-
mista ole tarkalleen määriteltykään, niin siitä on kuitenkin nyt lausuttu tässä monia kerto-
ja. [Puhemies koputtaa] Toivotaan, että vanhemmat alkavat vähitellen ymmärtää sen, mi-
ten haitallisesta asiasta on kysymys. Siinä tekee haittaa lapselleen eikä niinkään sille puo-
lisolle. 

Arvoisa puhemies! On myös tärkeää, että lapsen huoltoa, asumista ja tapaamisoikeutta
koskeva asia käsitellään mahdollisimman joutuisasti. Nykytilassa on tässä suhteessa pa-
rannettavaa, sillä esimerkiksi eduskunnan oikeusasiamies on säännöllisesti kiinnittänyt
huomiota lapsen huolto- ja tapaamisoikeutta koskevien asioiden viipymiseen tuomioistui-
missa. Asianmukaisista ja riittävistä resursseista onkin tärkeää huolehtia etenkin nyt, kun
tämä lainsäädäntö on muutoksessa. 

Toinen varapuhemies Tuula Haatainen: Yleiskeskustelu on päättynyt. — Anteeksi, Elo-
maa ehti vielä painaa nappia. Olkaa hyvä, edustaja Elomaa. 

19.30 Ritva Elomaa ps: Kiitoksia, puhemies! Tässä hallituksen esityksessä on paljon hy-
vää. Siinä on otettu esille molempien vanhempien tärkeys lapsen kannalta. Isovanhemmat
ovat tärkeitä lapselle, vuoroasuminen — paljon hyviä asioita. Lapsen etu: lapsen etu pitäisi
olla aina ykkönen. 
5



Pöytäkirjan asiakohta PTK 127/2018 vp
Edustaja Eerola nosti yhden epäkohdan, elikkä tästä esityksestä puuttuisi vieraannutta-
misen määrittelyn esittäminen ja mitä se vieraannuttaminen on. Se on tosiaan tärkeä point-
ti, ja olisi kyllä toivonut, että sitä olisi enemmän käsitelty ja otettu esille tässä hallituksen
esityksessä. Sosiaaliviranomaisten ammattitaito ja oikeudenmukaisuus ovat valtavan tär-
keitä, kun on kysymys lasten asioista varsinkin erotilanteessa, jos vaikka lapsi sosiaalivi-
ranomaisen taholta otetaan huostaan. Olemme varmaan aika monet edustajat saaneet pal-
jon palautetta aika kovista tilanteista, joissa jompikumpi vanhempi on todella järkyttynyt
siitä, ettei pääse tapaamaan lastaan moneen aikaan. Totta kai on usein omat syynsä siihen,
mikä on johtanut tähän, mutta varsinkin sosiaaliviranomaisilta toivotaan kyllä myös todel-
la hyvin tarkkaa suhtautumista, varsinkin oikeudenmukaista suhtautumista. Nämä ovat
niin herkkiä asioita ja vaikeita asioita, että lasta ei saa missään tapauksessa vieraannuttaa
vanhemmistaan pitkiä aikoja, jos ei siihen ole todellista syytä. 

Mutta pääasiallisesti tämä hallituksen esitys on askel parempaan, ja se on hieno asia. 

19.32 Eeva-Johanna Eloranta sd: Arvoisa puhemies! Vielä edustaja Elomaalle halusin
muistuttaa, että tässä laissa on kuitenkin mukana useita eri lainsäädäntötoimenpiteitä, joil-
la pyritään nykyistä paremmin ehkäisemään näitä vieraannuttamistilanteita, muun muassa
uhkasakko, joka voidaan asettaa sitten jo päätettäessä tapaamisoikeudesta. Sen lisäksi
olemme tehneet ihan lausuman siitä, että vahvistettaisiin ja kehitettäisiin vanhemmuuden
ja parisuhteen tukiasioita ja erotilanteiden palveluita, jotta näitä asioita ei pääsisi tapahtu-
maan. Ja meillä on hyvä neuvolajärjestelmä. On tosi tärkeää, että myöskin jo ihan neuvo-
lasta lähtien tuodaan uusille vanhemmille esille se, kuinka tärkeitä molemmat vanhemmat
ovat lapselle ja lapsen kehitykselle, ja sitten vaikka vähän jo tuodaan esiin sitä, että jos jos-
kus käy niin, että parisuhde päättyy ja yhteinen lapsi jää kuitenkin jäljelle, niin on tärkeää,
että molemmat vanhemmat ymmärtävät sen, että sitä pitää tehdä kaikkensa sen eteen, että
se vanhemmuus voi jatkua, eikä tule pitää vieraannuttamista kiusaamisvälineenä sitten
toista puolisoa kohtaan ja riidat pitää pystyä selvittämään muulla tavalla ottamatta lasta sii-
hen välikappaleeksi.

19.33 Juho Eerola ps: Arvoisa puhemies! En nyt millään haluaisi pitkittää tätä iltaa tä-
män asian kanssa, mutta nyt kyllä pikkaisen kysyn — ei ole pakko vastata kenenkään mut-
ta minä kysyn nyt tälleen vähän retorisesti näitä muita puheenvuoroja kuunneltuani — mi-
ten voi opastaa ja ohjeistaa viranomaisia, miten voi opastaa ja ohjeistaa vanhempia mah-
dollisen eron varalta jostain ei-toivotusta käytöksestä, jos sitä käytöstä ei ole millään lailla
määritelty, että mitä se ei-toivottava käytös on, mitä ei saa tehdä. Ja miten voi uhata uhka-
sakolla? Miten sen uhkasakon voi kenellekään määrätä, jos ei ole määritelty, mistä sen uh-
kasakon sitten voi saada?

Äskeisessä puheenvuorossani, kun tuonne pönttöön kinkkasin, niin kerroin muutamia ti-
lanteita, jotka ovat ihan elävästä todellisesta elämästä, jossa toinen osapuoli kokee, että on
joutunut tämmöisen vieraannuttamisen uhriksi, mutta se on vain hänen kokemuksensa.
Onko se sitten joku sosiaaliviranomainen, kuka sitten määrittää sen, että nyt tosiaan näin
hänen mielestään on tapahtunut tätä vieraannuttamista, nyt me voimme antaa tästä kenties
oikeuteen sellaisen lausunnon, että meidän mielestämme tässä kuuluisi se uhkasakko?
Mutta itse näen sen kyllä vakavana puutteena. Tässä mietinnössä hienosti sanotaan, että
vieraannuttaminen on paha asia. Se on henkistä väkivaltaa. Se on vahingoksi lapsen ja toi-
sen vanhemman suhteelle ja näin, mutta niin pitkään kun ei ole määritelty, mitä se on, ku-
6



Pöytäkirjan asiakohta PTK 127/2018 vp
kaan ei tiedä täsmälleen, mitä se on, ja se on vain ihmisten erilaisia arvioita siitä, mitä se on.
Ja niin kauan kun joku asia ei ole kunnolla kielletty — alleviivaten kielletty, että tämä asia
on laissa kiellettyä — niin niin kauan se on kyllä sallittua.

19.35 Eeva-Johanna Eloranta sd: Arvoisa puhemies! Vaikka itse pykälätekstissä ei ole-
kaan sitä vieraannuttamista määritelty, niin se tulee kuitenkin vaikka perusteluissa ja vaik-
ka nyt valiokunnan mietinnössä esille. Elikkä vieraannuttaminen on vanhemman käyttäy-
tymistä tavalla, joka vaikeuttaa lapsen ja toisen vanhemman tai muun henkilön välistä vuo-
rovaikutussuhdetta ja johtaa joissakin tapauksissa sen katkeamiseen kokonaan. Elikkä kyl-
lä ihan selvästi tiedetään, mitä se tarkoittaa. Ja sitten mitä tähän uhkasakkoon tulee, niin on
aivan selvästi sanottu, että jos näyttää siltä, että tämä henkilö, esimerkiksi äiti tai isä, on
käyttäytynyt sillä tavalla, että on aihetta epäillä, että hän ei tule sitä tapaamisoikeutta kos-
kevaa päätöstä noudattamaan, niin siinä tapauksessa voidaan asettaa uhkasakko, jotta se
sitten varmistaisi sen, että tämä tapaamisoikeus tulee toteutumaan. Kyllä se nyt kuitenkin
on aika vahva väline siinä. Myöskin sitten siinä tilanteessa, kun tehdään olosuhdeselvitys-
tä ja selvitellään sekä isän että äidin tilannetta, jos toinen vanhempi on sen oloinen, että al-
kaa vieraannuttaa, asuinpaikka voidaan määrittää sen toisen, ei-vieraannuttavan vanhem-
man luokse. 

Täällä on aika vahvasti kyllä monessa kohtaa nyt sanottu, eli uskoisin kyllä, että tämä
lähtee menemään tästä parempaan suuntaan.

19.37 Katja Hänninen vas: Arvoisa rouva puhemies! Minusta tämä mietintö on erittäin
hyvä, ja se, että se on yksimielinen, kertoo siitä, että valiokunta on siihen todellakin paneu-
tunut ja kuullut laajasti eri alojen asiantuntijoita. Koko ajan se kantava voima siinä valio-
kunnan työskentelyssä oli lapsen etu, elikkä kaikkia asiantuntija-arvioita, kaikkia lakipy-
käliä ja kokonaisuutta koko ajan sen lapsen edun näkökulmasta arvioitiin. Itse olen tyyty-
väinen siihen, että tämä on nyt meillä tässä eduskunnan isossa salissa käsittelyssä, sillä
tämä laki parantaa nimenomaan sitä lapsen oikeutta molempiin vanhempiin ja läheisiin ih-
misiin. 

Siihen, mitä edustaja Eerola totesi: on totta, että arjen erilaisissa tilanteissa, näissä erit-
täinkin riitaisissa huoltajuuskysymyksissä ja riidoissa, on kyllä ollut sellaisia tilanteita —
itsekin olen saanut sellaisia yhteydenottoja — joissa täytyy miettiä ja pohtia sitä, onko aina
se totuus ollut ratkaisevassa asemassa ja onko jopa ennakkoasenteita ollut jompaakumpaa
vanhempaa kohtaan. Nämä ovat tietenkin sitten niitä tilanteita, joihin me kansanedustajat
emme voi puuttua. Mutta jotta meillä olisi selkeä lainsäädäntö, joka sitten sääntelee sitä,
niin se on tärkeää, että me olemme tekemässä niitä lakeja, jotka eivät vahingoita eivätkä
vaikeuta niitä lapsen edun kannalta tärkeitä ja olennaisia arkeen liittyviä kysymyksiä. Vuo-
roasuminenhan oli asia, josta paljon keskusteltiin, ja näen, että senkin suhteen asia tulevai-
suudessa lapsen näkökulmasta katsottuna paranee. 

Mutta totta kai tämä vieraannuttamiskäsite on sellainen, että jos me olisimme lähteneet
sitä joillakin erityisillä seikoilla avaamaan, niin helposti kävisi niin, että sen jälkeen sitten
kaikki muu olisi pois suljettua. Sen takia se on yleisellä tasolla mutta varmasti kattaa kaik-
ki ne tilanteet, joissa esimerkiksi ei anneta postia, joka on tullut toiselta vanhemmalta, ei
anneta keskustella esimerkiksi puhelimitse toisen vanhemman kanssa, estetään tapaamas-
ta, ja kaikki nämä. Nämähän ovat vieraannuttamisia, ja minusta ei erikseen tarvitse olla
lueteltuna, mitkä eri toimenpiteet sitä ovat, vaan kokonaisuutta arvioidaan. 
7



Pöytäkirjan asiakohta PTK 127/2018 vp
19.39 Juho Eerola ps: Arvoisa puhemies! Tosiaan, nyt jälleen kerran edustaja Eloranta
tuossa hienosti luki mietinnöstä tämän vieraannuttamisen määritelmän, mutta kun edel-
leen tässä on näitä epäkohtia, niin nyt kysyisin: Kun toinen vanhemmista muuttaa toiselta
viralliselta huoltajalta lupaa kysymättä, toiselle ilmoittamatta lapsen kirjat maistraatissa
esimerkiksi Vantaalta Kuopioon, niin onko se vieraannuttamista tämän määritelmän mu-
kaan? Ja jos perjantai-iltana ukko ajaa Vantaalta Kuopioon ja sitten vasta parkkipaikalla il-
moitetaan, että lapsi onkin nyt sairas, ei pääse viikonlopuksi sinun mukaasi, niin onko täs-
sä kyseessä vieraannuttaminen? Jos on tämän määritelmän mukaan tai jos ei ole, niin kuka
sen määrittää, että nyt vieraannuttamista on tapahtunut, ja sitten päättää siitä mahdollisesta
uhkasakosta? Tämä on se, minkä vielä haluaisin tietää, ja sitten lopetan. 

Yleiskeskustelu päättyi. 

Eduskunta hyväksyi hallituksen esitykseen HE 88/2018 vp sisältyvien 1.—12. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
8


