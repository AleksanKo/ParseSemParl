















































DEM6DC3.tmp.xml


Pöytäkirjan asiakohta PTK 30/2019 vp
Pöytäkirjan asiakohta 

PTK 30/2019 vp

Täysistunto

Torstai 12.9.2019 klo 15.59—19.42

2.4. Suullinen kysymys toiminta-avustuksista ruokajakelun järjestämisessä (Antero Lauk-
kanen kd)

Suullinen kysymys SKT 11/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kristillisdemokraat-
tinen eduskuntaryhmä, edustaja Laukkanen, olkaa hyvä.

Keskustelu

16.57 Antero Laukkanen kd: Arvoisa puhemies! Vietämme tällä viikolla Hävikkiviik-
koa, ja Suomessa syntyy ruokahävikkiä noin 400 miljoonaa kiloa. Noin 400 toimijaa jakaa
tätä hävikkiä joka päivä eri puolilla Suomea pyyteettömästi saamatta tukea valtiovallalta
juuri ollenkaan. Viime vuonna joulukuussa eduskunta myönsi 1 200 000 näille yhdistyk-
sille toiminta-avustusta. Näiden avustusten hakuaika päättyi maaliskuussa, mutta vielä
tänä päivänä he eivät ole tuosta avustuksesta saaneet ei euron killinkiä. Saamani tiedon mu-
kaan nämä avustukset jaettaisiin vasta tammikuussa. He ovat siis koko vuoden olleet vailla
tätä rahaa, jonka eduskunta on heille luvannut. Ministeri Kiuru, kysyisin teiltä: aiotteko
tehdä jotain sen eteen, että tämä ilmiselvä tehottomuus hallinnonalallanne jotenkin saatai-
siin kuriin ja nämä yhdistykset saisivat heille kuuluvan avustuksen, jonka eduskunta on
heille myöntänyt?

16.58 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kysymys on erittäin koskettava, ja olenkin edustaja Laukkasen kanssa jo asias-
ta puhunut, ja niin kuin totesinkin teille, nyt lähdemme katsomaan, mitä me voimme tehdä
paremmin, ja kokousaikaa jo haetaan teidän kanssanne. Mutta kysymys on laajemmasta il-
miöstä, eli kiitos tämän asian esiin tuomisesta, ja lähdetään sitten katsomaan, mitä on teh-
tävissä.

Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksiä, ilmoittautumaan painamalla V-painiketta ja nousemalla seiso-
maan.

16.58 Antero Laukkanen kd (vastauspuheenvuoro): Arvoisa rouva puhemies! Kiitän
tästä, että ministeriltä löytyy aikaa tähän. Se, mitä tässä itse asiassa olisi tehtävissä, olisi se,
että ministeriön sisälle tulisi selkeä, kiinteä raha, jolla voitaisiin jatkuvasti avustaa näitä yh-
distyksiä, jotka eivät muuten saa tähän toimintaansa esimerkiksi STEAlta mitään rahaa.
Mutta tämä akuutti tilanne on nyt tämä, ja kysyisin: aiotteko heti huomenna ottaa esille tä-
 Tarkistettu
4.1



Pöytäkirjan asiakohta PTK 30/2019 vp
män asian oman asiantuntijanne kanssa ja hoitaa sen, että vielä tämän vuoden puolella
nämä yhdistykset saavat heille kuuluvan rahan?

16.59 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Olen ottanut sen jo esille, koska, edustaja Laukkanen, teitte tämän työn sillä ta-
valla helpommaksi, että otitte minuun yhteyttä viime viikolla tästä asiasta, ja tietenkin vas-
tuuministerinä otin sitten selvää, minkälaisia mahdollisuuksia tässä on. Mutta niin kuin to-
tesin, pyritään nyt löytämään ratkaisu. Tämä on vakava asia sen takia, että moni suomalai-
nen on niin vähävarainen ja niin heikossa ja myöskin osattomassa asemassa yhteiskunnas-
sa, että meidän täytyy kerta kaikkiaan vain saada tämäkin asia kuntoon. Ei ole ollut edus-
kunnallakaan helppoa, koska tätä asiaa on myös valtiovarainvaliokunnassa monesti selvi-
tetty, ja olen jo silloinkin päässyt osalliseksi koko tästä kysymyksestä. Katsotaan tulevien
viikkojen aikana.

Kysymyksen käsittely päättyi.

Kyselytunti päättyi.
2


	2.4
	16.57
	16.58
	16.58
	16.59


