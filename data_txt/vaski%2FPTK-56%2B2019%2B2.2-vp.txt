















































DEM5E50.tmp.xml


Pöytäkirjan asiakohta PTK 56/2019 vp
Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.2. Suullinen kysymys hallituksen talouspolitiikasta (Petteri Orpo kok)
Suullinen kysymys SKT 44/2019 vp

Suullinen kyselytunti

Puhemies Matti Vanhanen: Seuraava kysymys, edustaja Orpo.

Keskustelu

16.23 Petteri Orpo kok: Arvoisa puhemies! Italia, Espanja, Portugali, Ranska, Belgia.
Nämä ovat maita, jotka eivät ole viime vuosina olleet otsikoissa erityisen hyvän talouden-
pidon vuoksi. Nyt näiden maiden lisäksi Suomi sai Euroopan komissiolta selvityspyynnön
ensi vuoden budjetista ja taloudenpidostaan. EU suositteli Suomelle menojen kasvun hil-
lintää, mutta tämä hallitus on tekemässä lisää menoja, pitää kiinni näistä menoistaan [Vä-
lihuutoja] ilman mitään tietoa tuloista, ja siksi komission mukaan Suomen budjetti uhkaa
huomattavasti poiketa suosituksista, niin kuin EU-komissio siis sanoi. Kokoomuksen mie-
lestä olisi vastuullista ensin tienata tulot ja sitten vasta lisätä menoja. Nyt näyttää kuitenkin
siltä, että muutamassa kuukaudessa — viidessä kuukaudessa — Suomen talous on sössit-
ty, jos ex-pääministeri Sipilän sanoja lainaa. [Eduskunnasta: Kyllä!] Ja kun kuuntelee hal-
litusta, ministeri Kulmuni sanoo, että olemme valmiita leikkaamaan, ministeri Andersson
haluaa nostaa veroja, [Puhemies: Kysymykseen!] RKP:lle ilmeisesti käy kaikki ja vihrei-
den kanta talouspolitiikkaan ei ole tiedossa. Pääministeri Rinne, nyt tarvittaisiin johtajuut-
ta ja selkeä suunnitelma, miten te saatte hallituksenne toimimaan ja Suomen selkeät vai-
keudet ratkeamaan.

Puhemies Matti Vanhanen: Valtiovarainministeri Lintilä.

16.24 Valtiovarainministeri Mika Lintilä (vastauspuheenvuoro): Arvoisa puhemies!
Edustaja Orpo on erittäin oikeassa kysymyksessään, [Naurua] ja hän on toisaalta oikea
henkilö myös kysymään tätä, koska tämä sama kirjeenvaihto on käyty vuosina 2013—
2017, [Hälinää — Puhemies koputtaa] niin kuin tiedätte. Sen takia mielelläni käännyn tei-
dänkin puoleenne, kun kuulen ohjeita siitä, mitä tulee tehdä jatkossa. [Ben Zyskowicz: Sil-
loin suunta on oikea!] Mutta me olemme vastanneet kirjeeseen. Pitää huomioida nyt se,
että tämä on sinänsä aika normaali komission menettely. Näitä tuli useammalle maalle täl-
läkin kertaa. Kyse on siitä, että he haluavat nähdä, mitä suunnitelmia meillä on budjetin si-
sällä. Aiemmin tämä on yleensä kohdistunut suoraan ministerille, tällä kertaa se kohden-
nettiin alivaltiosihteerille. Ehkä tämäkin kertoo jotain siitä, että komissio ei ehkä niin kriit-
tisellä tasolla tätä pitänyt, mutta asia on äärettömän vakava.
 Tarkistettu
4.0



Pöytäkirjan asiakohta PTK 56/2019 vp
Puhemies Matti Vanhanen: Pääministeri.

16.25 Pääministeri Antti Rinne (vastauspuheenvuoro): Arvoisa puhemies! Erittäin tyh-
jentävä vastaus ministeri Lintilältä, mutta haluan sen verran todeta vielä tähän taloudenpi-
toon noin ylipäätään: Olen täällä useampaan kertaan selittänyt teillekin, edustaja Orpo, sii-
tä talouspolitiikan linjasta, jota tämä hallitus harrastaa. Tämän hallituksen politiikan lähtö-
kohtana on se, että saadaan 90 000 työpaikkaa syntymään tämän vaalikauden aikana. Niis-
tä 90 000 työpaikasta on valtiovarainministeriön perusuran kautta syntymässä 30 000, jos
ei suhdanteitten muutoksista muuta johdu, ja näitten suhdanteitten osalta me vastaamme
niihin, niin kuin tehtiin kesäkuussa 600 miljoonan euron investointipaketilla, joista syntyy
7 500 henkilötyövuotta lisää työtä.

Arvoisa edustaja Orpo, tämän 30 000:n perusuralla olevan työpaikan lisäksi tämä halli-
tus tekee päätösperusteisia toimia, jotta saadaan 60 000 työpaikkaa tämän vaalikauden ai-
kana rakennettua. Näistä 60 000:sta 30 000 tulee olemaan ensi elokuussa päätöksenteon
kohteena. Voitte olla vakuuttunut, edustaja Orpo, niin kuin olen todennut teille useasti, että
ne tulevat olemaan [Puhemies koputtaa] täällä käsittelyssä. [Jukka Gustafsson: Rinne—
Orpo 2—0!]

Puhemies Matti Vanhanen: Pyydän nyt niitä edustajia, jotka haluavat esittää lisäkysy-
myksiä, ilmoittautumaan painamalla V-painiketta ja nousemalla seisomaan.

16.27 Petteri Orpo kok (vastauspuheenvuoro): Arvoisa puhemies! Kello käy, mutta niitä
työllisyystoimia ei näy. Me olemme tänäänkin lukeneet valitettavasti uutisista, miten No-
kia varoittaa tuloksestaan, miten Nordea on kertonut aloittavansa yt-neuvottelut. Näitä uu-
tisia tulee nyt, ja kun me katsomme ympärillemme, nähdään miten talous voi ympärilläm-
me, meidän tärkeät vientimaat, niissä talous laskee.

Nyt tarvitaan niitä työllisyystoimia, ja me olemme esittäneet teille oman listamme. Ot-
takaa niistä edes jotain, joku minkä uskallatte viedä läpi. Ne ovat konkreettisia uusia työl-
lisyystoimia, ottakaa ne niihin omienne päälle. Nyt tarvitaan toimenpiteitä. Ei ole varaa
odottaa ensi kevääseen, ja miksi? Siksi, että se uhkaa suomalaista hyvinvointia — siitähän
te olette huolissanne — suomalaista tasa-arvoista yhteiskuntaa, terveyskeskuspalveluita tai
vaikka sitä poliisien luvattua lisämäärää. Ainoastaan sen korkean työllisyyden kautta, pää-
ministeri Rinne, se on mahdollista. Kello käy. Mitä te aiotte tehdä?

16.28 Pääministeri Antti Rinne (vastauspuheenvuoro): Arvoisa puhemies! Kerroin juu-
ri äsken, edustaja Orpo, niistä toimenpiteistä, jotka ovat valmistelussa. Meidän tavoitteena
on valmistella asioita sillä tavalla, että ei hosuta — tuodaan ne päätöksentekoon silloin,
kun ne ovat valmiiksi valmisteltuja, niin että tiedetään myöskin vaikutusarviot. Tästä voit-
te olla vakuuttunut, että näin tapahtuu.

Mutta, edustaja Orpo, meidän ja teidän politiikalla on selkeä ero. [Eduskunnasta: Niin
on!] Se, mitä te tekisitte tässä tilanteessa, minkä te olette todennut monta kertaa täällä sa-
lissakin: te leikkaisitte tavallisilta suomalaisilta, [Välihuutoja] te leikkaisitte koulutukses-
ta, te leikkaisitte työttömyysturvasta, te leikkaisitte eläkeläisiltä, niin kuin te teitte teidän
johdollanne viime vaalikaudella. Edustaja Orpo, te teette toisenlaista talouspolitiikan lin-
jaa. Te haluatte toisenlaista talouspolitiikan linjaa tavallisten suomalaisten näkökulmasta,
se ei meille käy. [Oikealta: Järjestäkää ihmisille töitä!] Tämän hallituksen politiikka on se,
2



Pöytäkirjan asiakohta PTK 56/2019 vp
että pidetään tavallisten ihmisten puolta, huolehditaan heidän arjen turvastaan ja huolehdi-
taan siitä, että talous pysyy kunnossa. [Jukka Gustafsson: 3—0 jo!]

16.29 Ben Zyskowicz kok (vastauspuheenvuoro): Arvoisa herra puhemies! Pääministeri
Rinne, olkaa hyvä, lyökää pöytään se pöytäkirja täältä eduskunnasta tai muu todiste, joka
todistaisi oikeaksi tuon väärän väitteenne, että me haluaisimme tässä tilanteessa lähteä
leikkausten tielle. [Ilkka Kanerva: Oli kova väite!] Lyökää pöytään. Haastan teidät julki-
sesti toimimaan näin.

Mitä sitten tulee hallituksen työllisyystavoitteeseen, joka on tietysti hyvä ja kunnianhi-
moinen, hallituksen piirissä jo varaudutaan siihen, että se ei toteudu. Ministeri Lintilä on
moneen kertaan sanonut, että niin ei voi käydä, että menot toteutuvat mutta tuloja ei tule
työllisyyden parantumisen kautta. Silloin hän on viitannut hallitusohjelmaan, jonka mu-
kaan silloin arvioidaan uudelleen päätettyjä menoja. No nyt te, pääministeri Rinne, olette
Suomen Kuvalehdessä kertonut, että ei tähän mennä, ei ruveta niitä luvattuja ja tehtyjä me-
nolisäyksiä arvioimaan uudelleen. Minäkin uskon, että näin tulee käymään. Mutta minis-
teri Kulmuni on sanonut, että kyllä ollaan valmiita arvioimaan uudelleen näitä menolisäyk-
siä. Kertokaa nyt, mikä on hallituksen linja. [Leena Meri: Ei saa mitään selvää!]

16.30 Pääministeri Antti Rinne (vastauspuheenvuoro): Arvoisa puhemies! Hallitusoh-
jelmassa todetaan: ”Näiden ja muiden toimenpiteiden yhteisvaikutuksena haetaan vähin-
tään 60 000 lisätyöllistä edellä tarkoitetussa normaalissa suhdannetilanteessa. Edellä tar-
koitetuista toimenpiteistä on puolet valmiina elokuun 2020 budjettiriiheen mennessä. Ellei
näin ole, budjettiriihessä arvioidaan aiemmin päätettyjä menolisäyksiä, jotka on tehty suh-
teessa tekniseen julkisen talouden suunnitelmaan.” Tämä tarkoittaa sekä pysyviä menoli-
säyksiä, 1,2 miljardia euroa, joista on 100 miljoonaa käyttämättä, ja tarkoittaa niitä kerta-
luontoisia lisäyksiä, joita on päätetty 3 miljardia käyttää, joista on päätetty ensi vuonna
käyttää 750 miljoonaa euroa. Näitä arvioidaan siinä tilanteessa, jos tämä ei toteudu — mut-
ta kun tämä tulee toteutumaan, ei tarvitse spekuloida. [Välihuutoja — Eduskunnasta: 10—
0 meille!]

16.31 Ville Vähämäki ps (vastauspuheenvuoro): Kunnioitettu puhemies! Todellakin nyt
on aika katsoa tosiasioita silmiin. Suomen talouden tilanne ja ennen kaikkea kuntatalou-
den tilanne on huolestuttava. Tällä hetkellä valtio velkaantuu 5,4 miljoonaa päivässä,
225 000 tunnissa. Tämän lisäksi käytämme osinkoja ja niitten osakkeitten myyntituottoja
valtion budjetin katteeksi 6 miljoonaa päivässä. Ja nyt kun huolella katsoin näitä komis-
sion kysymyksiä ja vastauksia niihin, niin niissä todellakin todettiin, että velkasuhde ei
nouse, koska valtion omaisuutta myydään. Tämäkö siis todella on hallituksen linja? Ha-
luatte myydä valtion tuottavaa omaisuutta, jotta pystytään sitten toteuttamaan nämä EU:n
komission velkatavoitteet? [Ilkka Kanerva: Ei ne näin voi tehdä!]

16.32 Valtiovarainministeri Mika Lintilä (vastauspuheenvuoro): Arvoisa puhemies!
Siis komission kyselyhän viittasi nimenomaan vakaus- ja kasvusopimuksen ennalta eh-
käisevään osaan, ei velkaantumisen määrään, ja tässä meidän omassa vastauksessa ker-
romme myös sen, että tässä ensi vuoden budjetissa on näitä kertaluonteisia. Tällä hetkellä
ollaan tilanteessa, että komission olisi tullut reagoida kahden viikon aikana, jos oltaisiin
menty hyvin poikkeukselliseen tilanteeseen, että Suomelta oltaisiin vaadittu esimerkiksi
3



Pöytäkirjan asiakohta PTK 56/2019 vp
budjettiin joitain muutoksia / uutta budjettia. Tämä on itse asiassa tapahtunut yhden ker-
ran, ja se oli Italia, jolle tämä tapahtui. Meidän osaltamme tämä määräaika on jo umpeutu-
nut. Eli tässä ei ole, voisiko sanoa, ehkä niin vakavasta asiasta kysymys vaan enemmänkin
komission halusta saada tarkempaa tietoa siitä, kuinka me tulemme pysymään täällä va-
kaussopimuksen sisällä.

16.33 Matias Marttinen kok (vastauspuheenvuoro): Arvoisa herra puhemies! Täällä val-
tiovarainministeri Lintilä viittasi äsken tähän EU:n selvityspyyntöön oikeastaan olanko-
hautuksella, ikään kuin sillä ei olisi mitään merkitystä. Ministeri jätti kertomatta täällä sen,
että edellinen hallitus aloitti aivan totaalisen erilaisesta tilanteesta. Valtio otti lähes 6 mil-
jardia velkaa, työttömyys oli korkealla. Silloin edellinen hallitus, jossa olimme yhdessä
keskustalaisten kanssa, teki merkittäviä työllisyystoimia, pisti taloutta kuntoon. 140 000
ihmistä pääsi töihin, velanotto väheni merkittävästi.

Tätä samaa polkua jatkamalla, arvoisa hallitus, te olisitte voineet laittaa tämän maan ta-
louden kuntoon, mutta te olette valinneet sen sijaan velanoton, vaalilupauksien maksatta-
misen, ja edelleenkin, arvoisa hallitus, valtiovarainministeriö ei ole voinut arvioida teidän
työllisyystoimillenne, yhdellekään, siis yhdellekään, positiivista työllisyysvaikutusta, jo-
ten, arvoisa hallitus, kysyn teiltä: Miksi te jätätte näiden työllisyystoimien tekemisen [Pu-
hemies koputtaa] ensi vuoteen? Miksi ette toimi jo heti?

16.34 Pääministeri Antti Rinne (vastauspuheenvuoro): Arvoisa puhemies! Minä olen
vastannut tähän tänäänkin nyt jo useampaan kertaan ja nyt yksinkertaistan vielä vastausta
ja totean sen, että ne toimenpiteet ovat valmistelussa, ja ennen kuin ne on valmisteltu, niitä
on vähän vaikea arvioida. Sen takia tällä hetkellä valtiovarainministeriö, joka tulee ne ar-
vioimaan, ei ole niitä arvioinut, edustaja. On tärkeätä se, että valmistellaan asiat huolella,
niin että niitten vaikutukset tiedetään, kun niitä päätöksiä tehdään, ja lopputulos sitten näh-
dään jo sitä kautta syntyväksi, se tavoite, jonka hallitus on näille asettanut.

Tämän hallituksen tavoitteena on, että tavallisten ihmisten arki ei kurjistu vaan paranee,
että huomenna on paremmin kuin tänään. Se on tämän hallituksen aivan keskeinen poliit-
tinen viesti, johonka tähtää kaikki se, mitä hallitusohjelmassa on kirjattu ja viedään eteen-
päin, eri elämänsektoreilla, eri yhteiskunnan sektoreilla. [Ben Zyskowicz: Tarkoitushan on
hyvä, toimet vaan puuttuu!]

16.35 Johannes Koskinen sd (vastauspuheenvuoro): Arvoisa puhemies! Orpon kysymys
lähti liikkeelle kirjeestä, jossa kysyttiin nykyisen hallituksen toimenpiteitä Euroopan ko-
mission taholta. Useana vuonna komissio on lopullisissa raporteissaan puuttunut Suomen
tilanteeseen ja vaatinut nopeata ja vaikuttavaa sosiaali- ja terveyspalveluiden uudistamista
ja sen kestävää rahoittamista. En kysy, kuka sössi sote-uudistuksen markkinamallillaan tai
kapealla valmistelullaan viime kaudella, [Hälinää] vaan kysyn, miten nykyhallitus aikoo
varmistaa, että todella huolellisella ja parlamentaarisella valmistelulla tehdään toteuttamis-
kelpoinen sote-uudistus [Leena Meri: Eihän sitä tehdä parlamentaarisesti!] ja samalla kiin-
nitetään huomiota myös kuntien uudistamiseen siten, että ne pysyvät vastaamaan tulevista
tehtävistään siten, että myös tämä kuntien nyt akuutti talousongelma pystytään kestävällä
tavalla ratkaisemaan. [Ben Zyskowicz: Muuten hyvä kysymys, mutta sitä ei valmistella
parlamentaarisesti!]
4



Pöytäkirjan asiakohta PTK 56/2019 vp
16.36 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tässä salissa ei ensimmäistä kertaa puhuta sosiaali- ja terveydenhuollon uudis-
tuksesta mutta toivottavasti tämän hallituskauden jälkeen viimeistä kertaa. Ne askeleet,
jotka tähän uudistukseen on päätetty ottaa, ovat luonteeltaan sellaisia, että tämä uudistus
tulisi lopulta maaliin.

Ensimmäistä kertaa vuosikausiin sosiaali- ja terveydenhuollon uudistus on tarkoitus to-
teuttaa sosiaali- ja terveydenhuollon näkökulmasta käsin. Koska nyt ei tehdä kuntauudis-
tusta soten varjolla eikä tehdä myöskään markkinoiden avausta tai isompaa muuta refor-
mia, siltä osin uskon, että nämä askeleet, jotka ollaan ottamassa, ovat sellaisia, että myös-
kin maan parlamentissa tullaan kiittämään sitä tapaa, [Ben Zyskowicz: Paitsi että tehdään
maakuntauudistus!] jolla sosiaali- ja terveydenhuollon uudistus tullaan tekemään. Sen vai-
kutukset myöskin kustannusten hallintaan ovat tärkeitä, ja tätä kautta sote-uudistuksen on-
nistuminen on taloudellisestikin tärkeä lähtökohta, jotta voidaan vastata [Puhemies koput-
taa] näihin äskeisen keskustelun isoihin tavoitteisiin liittyen myöskin EU-komission [Pu-
hemies: Aika!] näkökulmaan.

Puhemies Matti Vanhanen: Pyritään pysymään alkuperäisessä kysymyksen teemassa.
Myönnän vielä puheenvuorot edustajille Heinonen ja Arhinmäki ja alkuperäiselle kysy-

jälle, edustaja Orpolle.

16.38 Timo Heinonen kok (vastauspuheenvuoro): Arvoisa herra puhemies! EU-nootti on
vakava asia. Näyttää siltä, että ei Euroopassakaan oikein pääministerin toimiin luoteta. Itse
asiassa Financial Times totesi, että ainoa saavutettu konsensus on se, että lähes kaikki hal-
litukset vihaavat Suomen suunnitelmia tuon budjettisuunnitelman ympärillä. Voi jo kysyä,
olemmeko me tällä hetkellä jo kokoamme pienempi [Paavo Arhinmäki: Nyt meni sekai-
sin!] tuolla Euroopan unionissa.

Oikeastaan tulen tähän, kun puhuttiin sosiaali- ja terveysuudistuksesta: Te olette luvan-
nut, että vanhustenhoitoon tulee lisää hoitajia, ja olette luvannut, että 0,7:n hoitajamitoitus
tulee. Nyt kun tätä keltaista kirjaa katsoo, niin itse asiassa näyttää siltä, että kaikki rahat
ovat jo menneet. Mistä te, ministeri Kiuru, olette etsimässä ne rahat, kun tässä kirjassa ei
itse asiassa ole niille hoitajille rahaa? Ja jos te toteutatte nämä toimenpiteet, te ajatte val-
tiota ja kuntia entistä vaikeampaan tilanteeseen, [Puhemies koputtaa] missä asetetaan vel-
voitteita mutta ei osoiteta niille lainkaan [Puhemies: Aika!] rahoitusta. Tässä kirjassa on
itse asiassa [Puhemies: Aika!] rahaa varattu hoitajamitoitukseen murto-osa tarvittavasta.

Puhemies Matti Vanhanen: Kysymys paitsi ylittää ajan ei myöskään pysynyt alkuperäi-
sessä aiheessa, mutta siitä huolimatta ministeri Kiuru vastaa.

16.39 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tässä on nyt kysyjällä hyvä näytön paikka siitä, laitetaanko sosiaali- ja tervey-
denhuollossa etupainotteisesti asioita kuntoon, jotta kulut olisivat [Sari Sarkomaa: 5 mil-
joonaa euroa!] jatkossa vähäisemmät, vai eikö sitä olla valmiita tekemään. Selkeästi näyt-
tää siltä, että yhä vielä kokoomuksessa on epäilyä siitä, halutaanko [Oikealta: Höpö höpö!]
maamme vanhukset hoitaa tässä maassa hyvin.

Haluan muistuttaa, että viime hallituskaudella ajettiin sellaista sosiaali- ja terveyden-
huollon uudistusta, jonka tarkoituksena oli säästää mekaanisesti 3 miljardia euroa maam-
5



Pöytäkirjan asiakohta PTK 56/2019 vp
me sosiaali- ja terveydenhuollon palveluiden järjestämisestä. Tältä osin se laskettiin osak-
si näitä isoja talouden vakauttamiskeinoja, ja pieleen meni.

16.40 Paavo Arhinmäki vas (vastauspuheenvuoro): Arvoisa herra puhemies! Jonkun yh-
dysvaltalaisen tutkimuksen mukaan poliittinen muisti on noin kolme kuukautta, ja tähän
tutkimukseen vedoten ymmärrän sen, että edustaja Orpo ei enää muista sitä, että hän toimi
vielä reilu neljä kuukautta sitten valtiovarainministerinä. Kun hän arvostelee tällä hetkellä
taloudellista tilannetta, niin hän arvostelee sitä budjettia, jonka hän on itse valtiovarainmi-
nisterinä esitellyt ja jonka puolesta hän on täällä salissa äänestänyt. Vielä pidemmälle pää-
si tietysti edustaja Heinonen, jolta meni jo EU:n ja Suomen budjetit sekaisin. [Eduskunnas-
ta: Ei mennyt! — Hälinää]

Mutta kokoomuksen muisti ei ole vain kolmen kuukauden lyhyinen vaan vielä lyhyem-
pi, kun täällä väitettiin, että mitään leikkauksia ei työttömille esitetty. Kun välikysymys-
keskustelua käytiin, esitettiin työttömyysturvan leikkausta, esitettiin toimeentulotuen leik-
kausta, ja sen lisäksi raivokkaasti on vastustettu aktiivimallin purkamista. [Puhemies: Ky-
symys!] Arvoisa pääministeri, kysynkin nyt teiltä: onko tämän hallituksen työllisyyspoli-
tiikka leikkaamista työttömiltä vai työpaikkojen luomista työttömille? [Välihuutoja oikeal-
ta]

16.41 Pääministeri Antti Rinne (vastauspuheenvuoro): Arvoisa puhemies! Tämän halli-
tuksen lähtökohta on se, että ihmisiä, jotka ovat muutenkin vaikeassa tilanteessa, ei kurite-
ta. Tämän hallituksen lähtökohta on se, että löydetään sellaisia keinoja, joiden kautta —
kuten palveluitten kautta, palkkatuen kautta — voidaan tukea ihmisiä työelämään. Me ha-
luamme huolehtia siitä, että myös ne osatyökykyiset ihmiset, joita tarvitaan oman työpa-
noksensa kanssa tähän yhteiskuntaan sitä yhteistä kakkua rakentamaan, saadaan työelä-
mään mukaan. Tämä on tämän hallituksen poliittinen linja. Tämän hallituksen poliittinen
linja ei ole — päinvastoin kuin mitä edellisen hallituksen kokoomuksella on ollut tavoit-
teena — huolehtia siitä, että leikataan menoista, jotta saadaan julkinen talous tasapainoon
ilman, että mietitään, miten se vaikuttaa tavallisten ihmisten arkeen.

16.42 Petteri Orpo kok (vastauspuheenvuoro): Arvoisa herra puhemies! Me tässä salissa
olemme olleet ja kansalaiset ja asiantuntijat ulkopuolella ovat olleet huolissaan jo pitkään
siitä, miten hallitus pystyy hoitamaan Suomen taloutta ja miten te reagoitte heikkenevään
tilanteeseen. Nyt siitä ollaan huolissaan jo Euroopassakin. Minusta tämä on vakava asia ja
teidän pitäisi suhtautua sillä mielellä, että teidän täytyy arvioida sitä linjaanne. Ministeri
Lintilä nyökkäilee juuri oikein. Arvioikaa tämä linja. Älkää lisätkö niitä menoja etupainot-
teisesti ennen kuin on tietoakaan tuloista. [Välihuutoja vasemmalta] Ja miksi minä ja miksi
kokoomus on niin huolissaan siitä, että tämä pikavippihallitus ottaa lainaa ilman tietoa-
kaan, että olisi töitä eli työpaikkoja ihmisille? Se johtuu siitä, että hyvinvointipalveluiden
turvaamiseen tarvitaan rahoja myöskin sen jälkeen, kun pitää sitä pikavippiä alkaa maksaa
takaisin. Kuten edustaja Heinonen sanoi, budjettikirjassa on 5 miljoonaa euroa esimerkiksi
vanhuspalveluiden parantamiseen — 5 miljoonaa enemmän käytitte avustajien palkkaami-
seen. [Puhemies: Kysymys!] Kyse on siitä, että rahaa tarvitaan vielä loppuhallituskaudesta
ja paljon ja te olette käyttäneet jo kaiken. Miten te aiotte saada tämän yhtälön toimimaan,
valtiovarainministeri Lintilä? [Eduskunnasta: Se on arvovalinta!]
6



Pöytäkirjan asiakohta PTK 56/2019 vp
16.43 Valtiovarainministeri Mika Lintilä (vastauspuheenvuoro): Arvoisa puhemies!
Edustaja Orpo yhdisti aika nopeasti siinä huolen budjettitaloudesta ja samalla esitti merkit-
tävän määrän lisää kustannuksia budjettiin. [Maria Guzenina: Kyllä me kuulimme sen!]

Tämän hallituksen selkeä linja on se, että me teemme uusia työpaikkoja, [Välihuutoja
perussuomalaisten ryhmästä] ja sen täytyy olla koko tämän eduskunnan tarkoitusperä, sen,
että me pääsemme 75 prosenttiin työllisyysasteessa.

Me tulemme saamaan talouden tasapainoon. Viimeiset luvut tältä viikolta olivat rohkai-
sevia. [Eduskunnasta: Kyllä!] Ne nousivat hiukan ylöspäin, mutta kyllä meidän riskinäm-
me on ilman muuta tällä hetkellä kansainvälinen taantuma, joka on erittäin vahvasti uhkaa-
massa myös meitä. Mutta me olemme saaneet vielä pidettyä kasvun päällä kansan ostovoi-
malla ja palveluilla.

Me uskomme tähän budjettiin, siihen, että se tulee. Tämä on lievästi etupainotteinen ja
sitä kautta tuo lisää kasvua, ja sitä kautta [Puhemies koputtaa] me uskomme myös työlli-
syystavoitteen täyttyvän. [Oikealta: Käärikää hihat!]

Kysymyksen käsittely päättyi.
7


