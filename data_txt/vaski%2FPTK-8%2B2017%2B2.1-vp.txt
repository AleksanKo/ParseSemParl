















































DEM1476.tmpSave.xml


Pöytäkirjan asiakohta PTK 8/2017 vp
Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

2.1. Suullinen kysymys työmarkkinatilanteesta (Antti Rinne sd)
Suullinen kysymys SKT 7/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Rinne.

Keskustelu

16.01 Antti Rinne sd: Arvoisa puhemies! Sata vuotta täyttävä Suomi on aina selvinnyt
vaikeista ajoista, kun keskeiset yhteiskunnalliset toimijat, työmarkkinajärjestöt etunenäs-
sä, ovat erimielisyyksistään huolimatta paiskanneet kättä. Sipilän hallitus on omalla toi-
minnallaan synnyttänyt työmarkkinoille epäluottamusta ja jännitteitä vaatimalla työnteki-
jöiltä palkanleikkauksia, heikentämällä työehtoja. Tämä politiikka on johtanut tilantee-
seen, jossa työnantajia edustava EK katsoo voivansa luopua jopa luottamusmiehiä ja työ-
suojeluvaltuutettuja suojaavista keskusjärjestösopimuksista.

On täysin selvää, että hallitus on menettänyt otteen työmarkkinoitten toiminnasta. Mi-
käli hallitus ei nyt toimi, edessä on samanlainen työmarkkinakriisi kuin pakkolakien yh-
teydessä. Tätä Suomi ei kyllä enää kestä. Kysynkin nyt, ministeri Orpo, teiltä keskeisenä
hallituspuolueen puheenjohtajana ja valtiovarainministerinä: minkälaisiin toimiin hallitus
on pikaisesti ryhtymässä tämän uhkaavan kriisiytymisen johdosta?

16.02 Valtiovarainministeri  Petteri  Orpo  (vastauspuheenvuoro): Arvoisa puhemies!
Ensinnäkin minulla on se käsitys, että se, mitä Elinkeinoelämän keskusliitto ilmoitti eilen,
oli loogista jatkumoa sille, kun he tekivät viime vuonna päätöksensä, jossa he päättivät, että
eivät tee enää keskusjärjestötasoisia sopimuksia. On erittäin tärkeää, että Suomessa on so-
pimisjärjestelmä ja että palkanmuodostus tapahtuu työnantajien ja palkansaajien välillä so-
pimalla. Minä luotan siihen ja me luotamme hallituksessa siihen, että nyt liittokierroksella,
johon ollaan menossa, löytyy yhteisymmärrystä, löytyy ratkaisuja, joissa pidetään huolta
palkkamaltista, ja palkankorotukset, työehdot sovitaan niin, että ensisijaisena on mielessä
kilpailukyvystä huolehtiminen ja positiivisesta työllisyyskehityksestä huolehtiminen.
Minä luotan siihen, että työmarkkinoilla — siitä huolimatta, että keskusjärjestöjen rooli
onkin nyt heikentynyt seuraavalle kierrokselle — nämä asiat menevät eteenpäin.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja ilmoittautumaan painamalla V-painiket-
ta.
 Tarkistettu
4.0



Pöytäkirjan asiakohta PTK 8/2017 vp
16.03 Antti Rinne sd (vastauspuheenvuoro): Arvoisa puhemies! Ministeri Orpo, hallituk-
sen keskeinen tavoite on ollut lisätä kilpailukykyä ja vahvistaa työllisyyttä. Näitä tavoittei-
ta hallitus haluaa edistää Suomen mallilla ja paikallisen sopimisen lisäämisellä. Nyt kui-
tenkin hallituksen rohkaisemana Elinkeinoelämän keskusliitto on omalla toiminnallaan
vaarantamassa nämä hallituksen kannalta tärkeät tavoitteet. Tähän asti hallitus on ikään
kuin toiminut Elinkeinoelämän keskusliiton asiamiehenä työmarkkinoilla. Palkansaaja-
puoli on lähes yksinomaan kantanut vastuun kaikesta kilpailukyvyn parantamisesta, ja sii-
tä kiitokseksi EK on pyyhkäisemässä sopimusyhteiskunnan pois kartalta.

Arvoisa ministeri Orpo, SDP on valmis tukemaan sellaista hallituksen toimintaa, jolla
sopimusyhteiskuntaa vahvistetaan. Otatteko tämän avuntarjouksen vastaan?

16.04 Valtiovarainministeri  Petteri  Orpo  (vastauspuheenvuoro): Arvoisa puhemies!
Ensinnäkin minulla on sellainen muistikuva, että puheenjohtaja Rinne arvosteli tämän hal-
lituksen aikana toimintaamme siitä, että puutuimme työmarkkinajärjestöjen toimintaan.
Me nyt luotamme siihen, että työmarkkinajärjestöt liittokohtaisella tasolla löytävät hyvät
ratkaisut siihen, että syntyy työllisyyttä ja talouskasvua kantavia ja eteenpäin vieviä ratkai-
suja. Ei ole hallituksen asia puuttua palkkojen muodostamiseen, eikä ole myöskään halli-
tuksen asia mennä näihin neuvotteluihin.

Meidän kannaltamme on ollut erittäin tärkeää se, että syntyi kiky-sopimus — oli erittäin
tärkeää, että syntyi kiky-sopimus. Me voimme siitä keskustella, kuinka paljon uusia työ-
paikkoja ja millä aikavälillä se luo, mutta on kiistatonta, että se parantaa kilpailukykyä, ja
siitä kiitos laajasti työmarkkinajärjestöille, että kiky-sopimus syntyi. Meidän täytyy tukea
tietenkin työmarkkinajärjestöjen ja liittojen työtä siinä, että he löytävät ratkaisuja, ja omal-
la toiminnallamme luoda pohjaa näiden ratkaisujen syntymiselle, mutta meidän tehtäväm-
me ei ole osallistua [Puhemies koputtaa] näihin neuvotteluihin.

16.05 Tarja Filatov sd (vastauspuheenvuoro): Arvoisa puhemies! Suomen vahvuutena
on pidetty vakautta ja sitä, että me osaamme sopia asioista yhdessä. Sitä on kadehdittu Eu-
roopassa ja sitä on kadehdittu kauempanakin maailmalla.

Silloin kun kiky-sopimus solmittiin, palkansaajapuolella mietittiin, voiko tähän sopi-
mukseen luottaa, kannattaako siihen mennä, pitääkö hallitus oman linjansa, pitääkö työn-
antajapuoli oman linjansa — ja tuohon luottamukseen uskottiin. Sen jälkeen hallitus asetti
työttömyysturvaa leikkaavan työryhmän, joka koettiin palkansaajapuolella kiky-sopimuk-
sen vastaisena, ja sen vuoksi palkansaajat eivät ole tuossa mukana. Nyt on käynyt niin, että
työnantajapuoli on radikalisoitumassa, ja sillä puolella ajatellaan, että ammattiyhdistyslii-
ke säilyy samanlaisena sovinnollisena ja tarjoaa jokaisen korvapuustin jälkeen ojennettua
kättä. Ymmärrättekö te, arvoisa varapääministeri, että myös ammattiyhdistysliike saattaa
radikalisoitua, ja ymmärrättekö te sen, että hallituksella voi olla rooli tämän radikalisoitu-
misen estämiseksi?

16.06 Valtiovarainministeri Petteri Orpo (vastauspuheenvuoro): Arvoisa puhemies! En
ole ennen kuullutkaan uhkailuja vielä radikalisoitumisesta palkansaajien puolelta, ja toi-
von, että sellaisia puheita ei tarvitakaan vaan että sitä sopimista todellakin tapahtuu. Minä
toivon, että sitä tapahtuu liittotasolla, mihin nyt ollaan menossa, näihin liittokierroksiin,
mikä ei varmasti ole yllätys kenellekään. Ja toivon, että yhä enemmän pystyttäisiin työeh-
doista, palkasta ja työhön liittyvistä asioista, sopimaan myöskin siellä työpaikkakohtaises-
2



Pöytäkirjan asiakohta PTK 8/2017 vp
ti. Se on myöskin hallitusohjelman tavoitteena, ja sitäkin kohti täytyy hallituskauden aika-
na edetä. Kiky-sopimusta hallitus kunnioittaa ja noudattaa.

Siitä, mitä päätettiin viime syksynä, ennen vuodenvaihdetta uusista toimista työllisyy-
den suhteen, käytiin hyvin laaja kierros työmarkkinajärjestöjen kanssa. Palkansaajajärjes-
töistä lähes kaikki hyväksyivät ne hallituksen toimet, joita me olemme käynnistäneet ja joi-
ta valmistellaan tällä hetkellä edelleen keskustellen muun muassa SAK:n kanssa. Tärkein-
tä on tehdä toimia, joilla me saamme mahdollisimman monet suomalaiset töihin. Mahdol-
lisimman moni suomalainen töihin, [Puhemies koputtaa] ja mitä enemmän me saamme kil-
pailukykyä vahvistavia ratkaisuja, palkkaratkaisuja ja muita, [Puhemies koputtaa] sitä
enemmän menemme tätä tavoitetta kohti.

16.08 Ville  Niinistö  vihr  (vastauspuheenvuoro): Arvoisa puhemies! Elinkeinoelämän
keskusliitolla on tietysti oikeus lähteä siitä, että jos he haluavat jatkossa tehdä vain liitto-
kohtaisia palkkasopimuksia, heillä on siihen suuntaan mahdollisuus edetä, mutta keskus-
järjestötasolla on ollut paljon sellaisia käytännön pelisääntöihin liittyviä sopimuksia —
esimerkiksi ryhmävakuutus ja muita järjestelyjä — joiden vaarantuminen aiheuttaa paljon
ongelmia työpaikoilla, myös luottamusmiesten asemassa. Oletteko tietoisia siitä, että nämä
sopimukset keskusjärjestötasolla suojaavat juuri niitä aloja, joilla on vähemmän sovittu
työehtosopimuksissa, eli esimerkiksi asiantuntijatyötä? Meillä on se yhteiskunnallinen
muutos tapahtumassa, että asiantuntijatyö lisääntyy, työ ei ole enää sidottua yhteen paik-
kaan, itsensätyöllistäjiä, jotka ovat yrittäjän ja palkansaajan välimaastossa, on yhä enem-
män, ja jos nämä sopimukset nyt puretaan, niin nämä ihmiset ovat entistä enemmän alttiina
sille, että heillä ei ole laajaa tukea ja turvaa. Kysymykseni siis kuuluu: tunnistaako hallitus
työelämän murroksen, ja suojaatteko tässä EK:n irtisanomistilanteessa itsensätyöllistäjien
ja asiantuntijoiden asemaa, [Puhemies koputtaa] että he eivät jää täysin sopimuksettomaan
tilaan?

Ensimmäinen varapuhemies Mauri Pekkarinen: Olisin tunnistavinani tähän ministeri
Lindroosin puheenvuoron, [Naurua] mutta jos pääministerin sijainen haluaa käyttää pu-
heenvuoron... [Hälinää] — Lindström, anteeksi.

16.09 Valtiovarainministeri  Petteri  Orpo  (vastauspuheenvuoro): Arvoisa puhemies!
Jos voin aloittaa, ministeri Lindström jatkaa. — Ensinnäkin työelämä todellakin muuttuu,
kuten edustaja Niinistö totesi, ja globaali kilpailu vaatii meidän työmarkkinoilta, työpai-
koilta koko ajan enemmän ja enemmän nopeata reagointia siihen, että se kilpailuympäristö
muuttuu. Ja se varmasti vaatii myöskin työmarkkinajärjestöiltä, kultakin erikseen ja myös-
kin sitten keskusjärjestöiltä, sen pohtimista, millaisen roolin ne ottavat, ja EK omalta osal-
taan on tehnyt näitä pohdintoja. Ei hallituksella ole heidän päätöstensä kanssa mitään teke-
mistä. He ovat tehneet omia pohdintojaan, mutta lähden siitä, että meidän tehtävämme on
luoda työelämän pelisääntöjä lainsäädännön osalta. Työelämän lainsäädäntö suojaa työn-
tekijää ja pitää huolta työntekijän oikeuksista ja sitä kautta myöskin hyvästä työelämästä.
Sitten on selkeä rooli työmarkkinajärjestöillä, ja toivottavasti jatkossa enemmän ja enem-
män myöskin työpaikoilla.

Mitä tulee sitten tärkeisiin rakenteisiin, jotka ovat työmarkkinajärjestelmän sisällä ja joi-
hin viittasitte, niin pidän aivan välttämättömänä, että näistä huolehditaan, jos työmarkki-
najärjestöt, [Puhemies koputtaa] keskusjärjestöt muuttavat rooliaan.
3



Pöytäkirjan asiakohta PTK 8/2017 vp
Ensimmäinen varapuhemies Mauri Pekkarinen: Kun ministeri Lindroosia ei tunnu löy-
tyvän, myönnän puheenvuoron ministeri Lindströmille. Anteeksi vain, ministeri Lind-
ström. [Naurua]

16.10 Oikeus- ja työministeri Jari Lindström (vastauspuheenvuoro): Kiitos, puhemies
Pikkarainen... anteeksi, Pekkarinen! [Naurua]

Itse tähän vakavaan asiaan, edustaja Niinistön kysymykseen, että tunnistaako hallitus
työelämän murroksen: Kyllä hallitus sen tunnistaa. Me olemme tehneet erittäin monta toi-
menpidettä ja olemme tekemässä, kuten ministeri Orpo mainitsi tämän itsensätyöllistäjien
aseman.

Mitä tulee nyt sitten tähän EK:n irtautumiseen: Minä olen itse ymmärtänyt, että liitot
ovat sitoutuneet siihen, että tästä sopimuskaudesta, mikä on sovittu, pidetään kiinni lop-
puun asti. Mutta on ihan tosi tärkeä kysymys, että mitä tapahtuu sen jälkeen. Sitä on syytä
pohtia, mikä on kolmikannan tulevaisuus jatkossa. Kuinka paljon sitä porukkaa sinne ta-
vallaan tarvitsee sitten haalia, ja miten tavallaan se solidaarisuus tässä pysyy matkassa mu-
kana? Tunnistan tämän riskin ja olen siitä itsekin huolissani. En halua ketään syyttää. EK
on tehnyt omat ratkaisunsa, he muuttivat sääntöjään, ja nyt tuli sitten tämä jonkun tulkitse-
mana [Puhemies koputtaa] symbolinen ele, mutta tällä on iso merkitys.

Ensimmäinen varapuhemies Mauri Pekkarinen: En koskaan ala enää tsoukkaamaan
ministeri Lindströmin kanssa. [Naurua]

16.12 Antti Kaikkonen kesk (vastauspuheenvuoro): Arvoisa puhemies! Monen huonon
vuoden jälkeen — Suomi oli monta vuotta taantumassa, ellei lamassa — hallitus ryhtyi
monin eri tavoin kääntämään kehitystä parempaan. Kiky-sopimus oli tässä yksi osa, monet
toimet pk-yrittäjyyden helpottamiseksi toinen osa, ja nyt käänne parempaan on tapahtu-
nut: kilpailukyky paranee, talous kasvaa, työllisyys vahvistuu — ei vielä riittävän hyvin,
mutta joka tapauksessa suunta alkaa olla nyt viimein parempi.

Kilpailukykysopimuksen yksi jatkopolku oli niin sanottu Suomen malli. Nyt valitetta-
vasti näyttää siltä, että sen syntyminen tuoreiden työmarkkinauutisten valossa näyttää en-
tistä vaikeammalta.

Arvoisa puhemies! Kysyn valtiovarainministeriltä tai työministeriltä, mikä teidän käsi-
tyksenne on: saadaanko tämä Suomen malli syntymään, ja kuinka tärkeä asia sen syntymi-
nen hallituksen mielestä on?

16.13 Valtiovarainministeri  Petteri  Orpo  (vastauspuheenvuoro): Arvoisa puhemies!
Kyllä me todella toivomme, että Suomen malli muodossa tai toisessa löytyy. Suomen mal-
li tarkoittaa sitä, että vientiteollisuuden palkansaajajärjestöt ja työnantajajärjestöt hakisi-
vat ikään kuin sen palkankorotuksen maksimin, mihin meidän kansantaloudessa on varaa.
Me olemme niin riippuvaisia viennistä ja sen kilpailukyvystä, että siksi tämä marssijärjes-
tys olisi äärettömän tärkeä, ja tästä sovittiin kilpailukykysopimuksessa, että Suomen mal-
lin työmarkkinajärjestöt rakentavat. Toki olen huolissani siitä, miten tämä työ etenee, mut-
ta minä jaksan luottaa siihen, että työmarkkinoilla on niin vastuullista väkeä, että he pitä-
vät huolta Suomen kilpailukyvystä ja sitä kautta meidän työllisyydestä ja sen positiivisesta
kehityksestä vaikeina aikoina. Aivan kuten totesitte, me olemme saaneet taloutta positiivi-
4



Pöytäkirjan asiakohta PTK 8/2017 vp
seen kasvuun, mutta kun se ei vielä riitä, niin siksi me tarvitsemme näitä seuraavia steppe-
jä, ja Suomen malli eli kilpailukyvystä huolehtiminen on yksi seuraavia tärkeitä askeleita.

16.14 Kari Uotila vas (vastauspuheenvuoro): Arvoisa puhemies! Ministeri Orpo, sanoit-
te, että hallitus ei halua puuttua palkanmuodostukseen eikä työmarkkinajärjestöjen sopimi-
seen. Siihen te kyllä kikyssä puutuitte erittäin kovalla kädellä painostamalla ja uhkaamalla
muihin väestönosiin kohdistuvilla lisäleikkauksilla, elleivät palkansaajat suostu koviin
työehtojen heikentämisiin. Nyt nämä palkansaajat, jotka joutuvat tekemään kolmen päi-
vän verran ilmaista työtä vuodessa, jotka julkisella puolella ovat luopuneet kolmannekses-
ta lomarahoistaan ja siirtäneet velvoitteita työnantajilta itselleen, odottavat seuraavaa kyy-
kytystä, ja se on nähtävästi tulossa työaikalain kokonaisuudistuksen kautta. He aidosti pel-
käävät, viedäänkö seuraavaksi sunnuntaityölisät, vuorotyölisät, viedäänkö se turva, mitä
te, ministeri Orpo, totesitte palkansaajan turvan osalta, muun muassa työpäivän enimmäis-
keston osalta, ja niin edelleen. Aiotteko jatkaa samalla linjalla ja painostamalla, kiristämäl-
lä, uhkaamalla saada työmarkkinaosapuolet suostumaan myöskin kohtuuttomiin heiken-
nyksiin työaikalainsäädännön osalta?

16.15 Valtiovarainministeri  Petteri  Orpo  (vastauspuheenvuoro): Arvoisa puhemies!
Arvostamani edustaja Uotila, nämä verbit, joita käytitte, eivät oikein tuntuneet tutuilta,
nämä kiristykset ja uhkailut. [Paavo Arhinmäki: Mutta sitähän ne oli!] Kun sitä neuvotte-
lua sivusta mutta tiiviisti seurasi, niin kyllä työmarkkinajärjestöillä molemmin puolin pöy-
tää oli erittäin voimakas tahto löytää myöskin ratkaisu, erittäin voimakas tahto löytää rat-
kaisuja, ratkaisuun sitoutui yli 90 prosenttia. [Paavo Arhinmäen välihuuto] Se, miksi sitä
tehtiin — se toki pitää sisällään raskaita ja kipeitä päätöksiä — se tehtiin siksi, että yhä
useampi työtön ihminen Suomessa voisi päästä töihin, siksi, että meidän teollisuutemme
kilpailukyky paranee, jotta syntyy Suomeen investointeja, jotta syntyy uusia työpaikkoja,
työpaikkoja työttömille ja niille nuorille, jotka eivät ole saaneet ensimmäistäkään mahdol-
lisuutta päästä töihin. Se vaatii tämänkaltaisia ratkaisuja, ja minä ainakin uskon siihen, että
tämä sopimusyhteiskunta, joka sen kiky-sopimuksen teki, teki sen aivan tosissaan, jotta
huomenna olisi vähän parempi.

16.16 Harri Jaskari kok (vastauspuheenvuoro): Arvoisa herra puhemies! On kyllä aika
ennenkuulumatonta, että opposition puolella aikaisemmin syytettiin, että puututtiin työ-
markkinoiden asioihin, ja nyt suututaan ja syytetään siitä, ettei puututa niihin. Eli se on aika
mielenkiintoinen näkökulma.

Mutta aidosti, jos ruvetaan puhumaan työmarkkinoista, kaikki tietävät, kuinka voimak-
kaasti työmarkkinat ovat tällä hetkellä muutoksessa. Esimerkiksi tänään tuli tutkimus, jos-
sa sanottiin, että 79 000 25—54-vuotiasta miestä, parhaassa työiässä olevaa miestä, on ai-
dosti jopa kadoksissa työmarkkinoilta, ei löydä enää minkäänlaista työtä tai on hyvin kau-
kana siitä, jolloin me rupeamme puhumaan siitä, miten ihmeessä tietyt maat, esimerkiksi
Ruotsi tai Tanska, ovat päässeet 75 prosentin työllisyysasteeseen ja meillä on se 68. Ja aika
usein se pointti on se, että niillä on selvästi joustavammat ja paikallisemmat työmarkkinat.
Kysyisin arvoisalta ministeriltä: mitä meillä olisi opittavaa Ruotsista ja Tanskasta nyt, että
aidosti ihmiset pääsisivät töihin [Puhemies koputtaa] eikä vain puhuta jostain muusta?
5



Pöytäkirjan asiakohta PTK 8/2017 vp
16.17 Oikeus-  ja  työministeri  Jari  Lindström  (vastauspuheenvuoro): Arvoisa puhe-
mies! Varmasti on opittavaa Tanskasta, Ruotsista, Saksasta, mutta ei kannata suoraan ko-
pioida. Siellä on varmaan hyviä ideoita. Itsekin olen käynyt tutustumassa muun muassa
Tanskan malliin ja näihin paljon puhuttuihin haastatteluihin. Siellä on paljon sellaista, mis-
tä meillä on opittavaa, mutta Suomi on erilainen yhteiskunta kuin nämä maat. Meidän pi-
tää löytää se oma tapa tehdä näitä asioita. Itse kyllä olen vahvasti sopimisen puolustaja.
Olen vahvasti kolmikannan puolustaja, minkälainen se kolmikanta nyt sitten jatkossa ja tu-
levaisuudessa onkaan.

Tämä, onko meillä joustavat työmarkkinat vai ei: Varmaan on kehitettävää, ja tämän
ovat tunnustaneet kaikki, että meillä on paljon sellaisia asioita, missä pitää mennä eteen-
päin. Tämä paikallinen sopiminen on yksi sellainen asia. Minun ymmärtääkseni tämän ki-
kyn maailmassa sitä paikallista sopimista on saatu vietyä eteenpäin, mutta siinä on vielä
toivomisen varaa. Ja totta kai hallitusta kiinnostaa kaikki semmoinen, millä me saamme ih-
misiä enemmän töihin, eikä niinpäin, että ihmiset sitten ovat jouten. Tämä on meidän kaik-
kien yhteinen huoli. [Puhemies koputtaa] Siihen toivon tietysti myös opposition apua.

16.18 Eero Heinäluoma sd (vastauspuheenvuoro): Arvoisa puhemies! Tämä on kova
päätös, jonka EK on tehnyt, koska se tulee suoraan työntekijöiden suojelun ydinasioihin,
kuten luottamusmiesten asemaan. Siellä on irtisanottu myös irtisanomissuojaa koskeva so-
pimus ja myös sopimus työpaikkojen yhteistoiminnasta. Näistä halutaan siis päästä eroon.
Ja samaan aikaan täällä ministeri Orpo sanoo, että kyllä hän luottaa palkansaajien vastuul-
lisuuteen. Minäkin luotan, mutta en luota enää työnantajan vastuullisuuteen, jos nämä suo-
jat viedään työntekijöiltä pois. Te suunnittelette kehysriihessä, että lisää lainsäädäntöä, jol-
la viedään asiat työpaikoille ilman työehtosopimusten suojaa, ja samaan aikaan luottamus-
miesten oikeudet viedään. Ja sitten kerrotte, että te ette aio tehdä tälle yhtään mitään —
näin tämän ymmärsin — että hallitus ei näe vaivaa yhteistoiminnan ja työntekijöiden suo-
jan hyväksi. Joustavuus tulee olemaan kirosana, jos siihen ei liity turvallisuutta. Toivon,
ministeri Orpo, että miettisitte, kannattaisiko [Puhemies koputtaa] hallituksen tarttua tä-
hän asiaan uudelleen.

16.19 Valtiovarainministeri Petteri Orpo (vastauspuheenvuoro): Ensinnäkin täytyy nyt
sanoa, että kyllä minulle sellainen tunnelma tulee tässä, että oppositio pelottelee. Te luotte
vastakkainasettelua, kun samaan aikaan te puhutte sopimisyhteiskunnasta. Minä sanon,
että minä luotan — tarkennan vielä — siihen, että työmarkkinajärjestöt, palkansaajat ja
työnantajat, huolehtivat siitä, että ne, mitä on sovittu, pitävät, vaikka keskusjärjestöjen roo-
li pienenee. [Välihuutoja vasemmalta] Olen vakuuttunut siitä, ja tullaan tietenkin seuraa-
maan tilanteen kehittymistä. Mutta minä en ymmärrä sitä peruslähtökohtaa, miksi täällä
lietsotaan tätä epäluuloa, miksei voida yhdessä huolehtia siitä, että nämä asiat menevät
eteenpäin. Minä vakaasti uskon siihen, että työmarkkinajärjestöillä molemmin puolin pöy-
tää on halu sopia nämä niin, ettei meille tule ylimääräisiä konflikteja työmarkkinoille siinä
tilanteessa, jossa meidän kilpailukyvystämme ja työllisyydestämme pitää olla joka päivä
erittäin huolissaan.

16.20 Eero Heinäluoma sd (vastauspuheenvuoro): Arvoisa puhemies! Eihän täällä ku-
kaan pelottele mitään vaan kerrotaan se, mitä meille ovat eilispäivänä työnantajat kerto-
neet, että he aikovat lopettaa sopimukset, jotka koskevat muun muassa luottamusmiesten
6



Pöytäkirjan asiakohta PTK 8/2017 vp
oikeuksia, luottamusmiesten irtisanomissuojaa, sopimukset, jotka koskevat yhteistoimin-
taa työpaikoilla. Aika kovia päätöksiä. Jos nämä sopimukset viedään, niin kyllä se työnte-
kijöistä kuulostaa aika turvattomalta. Ja hallitus sanoo täällä, että se luottaa vastuullisuu-
teen, mutta ei tunnista tätä ongelmaa, joka työntekijöiden kannalta syntyy, kun heidän oi-
keutensa heikkenevät, heidän mahdollisuutensa pärjätä siellä työpaikoilla heikkenee. Mi-
nisteri Lindström oli paljon lähempänä työelämän todellisuutta kuin tämä ministeri Orpon
puheenvuoro. Kysyn edelleenkin: aiotteko olla yhteydessä työnantajiin ja kysyä, miten
tämä työntekijöiden suojelu järjestetään? Jos ei ole sopimuksia, sitten teidän pitäisi ryhtyä
miettimään lainsäädäntötietä, [Puhemies koputtaa] tuoda lakiehdotuksia.

16.21 Valtiovarainministeri  Petteri  Orpo  (vastauspuheenvuoro): Arvoisa puhemies!
Työministeri Lindström voi jatkaa tästä, mutta sen tiedon mukaan, mikä minulla on, ensin-
näkin, kuten sanoin, tämä EK:n ilmoitus tai päätös, jonka he tekivät jo viime vuoden puo-
lella, että he eivät enää tee näitä keskusjärjestötason sopimuksia, on ollut hyvin tiedossa, ja
minun käsitykseni on se, että näistä siihen liittyvistä isoista ja merkittävistä käytännön
asioista, joihin te viittasitte, on käyty ja käydään jatkuvaa keskustelua. Olen varmasti yh-
teydessä, siis hallitus on, seuraamme tilannetta. Ja jos meillä joku rooli on, ja pitää olla, sii-
nä prosessissa, niin olemme tietysti silloin valmiudessa toimimaan.

Mutta edelleenkin: sen tiedon valossa, mikä minulla on, olen luottavainen, että näistä
tärkeistä asioista, joihin viittasitte, [Puhemies koputtaa] pidetään huolta. 

16.22 Stefan Wallin r (vastauspuheenvuoro): Arvoisa puhemies! EK siis ilmoitti irtisa-
novansa joukon keskeisiä keskusjärjestöjen välisiä sopimuksia, minkä jälkeen ainakin
PAM ja SAK ovat arvioineet, että syksyn työsopimusneuvottelut tulevat olemaan hankalia
tämän tempun seurauksena. Toivottavasti eivät. Elämähän on hyvinkin paikallista.

  Regeringen har tidigare, åtminstone försiktigt, berört tanken om lokala avtal. Är slutsat-
sen av förändringarna i EK nu att tydligare gå in för lokala avtal?

  Arvoisa puhemies! Voimmeko tulkita, että EK:n toimintojen väistämätön seuraus olisi se,
että hallitus haluaa mahdollistaa yhä enemmän paikallista sopimista?

16.23 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Kyllä siis hallitus, kuten äsken sanoin, on todella kiinnostunut paikallisen sopimi-
sen edistämisestä. Täytyy vain löytää oikea tie ja tapa viedä niitä asioita eteenpäin. Ei niitä
runnomalla voi viedä. Ne pitää viedä sopimalla. Ja näin hallitus on toiminut koko ajan, teh-
nyt sopimalla.

Nostaisin tässä keskustelussa esille suuresti arvostamani STTK:n puheenjohtaja Antti
Palolan avauksen yt-lain uudistamisesta, tarkastamisesta. Olen valmis sitä asiaa tarkaste-
lemaan siinä mielessä, että sille yt-laille, joka on aika olennainen tässä keskustelussa, on
tullut leima: se on irtisanomislaki, vaikka sen tarkoitus on ollut jotain aivan muuta. Silloin
kun me puhumme tästä kokonaisuudesta, työntekijöiden turvasta, niin kyllä, tämä hallitus
on kiinnostunut työntekijöiden turvasta, perälaudasta, ja itse olen puolustanut yleissito-
vuutta juuri nimenomaan sen takia, että pitää olla joku perusturva työntekijöillä. Jos se ei
ole yleissitovuus, niin mikä se sitten on? [Puhemies koputtaa] En minä tiedä.
7



Pöytäkirjan asiakohta PTK 8/2017 vp
16.24 Jari Myllykoski vas (vastauspuheenvuoro): Arvoisa herra puhemies! On ilolla to-
dettava, että ministeri Lindströmillä on varpaat sopimusveden lämpimässä rantavedessä
toisin kuin ministeri Orpolla — te käsittelette tätä asiaa aivan niin kuin tämä ei koskettaisi
hallitusta. Emme ole täällä kiistämässä emmekä vastaväittämässä sitä, etteikö keskusjär-
jestöillä ole oikeus sanoa sopimuksia irti, kun ovat tämmöisen järjestöpäätöksen aikanaan
tehneet, mutta toivoisin, että hallitus voisi nähdä tämän tilanteen. Te olette meille kerto-
neet eduskunnassa nyt kasvavasta, orastavasta vientiteollisuuden paisumisesta. Onko tämä
nyt se hyvä hetki, että hallitus voisi tarttua siihen, rauhoittaa tilannetta ja sanoa, että siirre-
täänkö tätä asiaa vähän toisaammalle, jotta emme törmää siihen yhteiskuntarauhan rikko-
miseen niin, että työmarkkinajärjestöillä liittotasolla lähdetään neuvottelemaan näitä kaik-
kia sopimuksia uudelleen, [Puhemies koputtaa] mitkä ovat nyt voimassa?

16.25 Valtiovarainministeri  Petteri Orpo  (vastauspuheenvuoro): Arvoisa puhemies!
Ensinnäkään en minä usko ylipäänsä semmoiseen ajatukseen, että vanhat rakenteet on aina
se paras tapa, kun meidän työelämä muuttuu ja kilpailu maailmalla muuttaa koko ajan elä-
määmme. Yhteiskunnan pitää muuttua siinä mukana. Minusta tämä kehitys on nähtävissä
tällä hetkellä myöskin työmarkkinajärjestöjen piirissä, he itse tekevät näitä päätöksiä. He
itse tekevät näitä päätöksiä.

Tietenkin meidän pitää huolehtia palkansaajien turvasta. Sitä varten on olemassa työ-
lainsäädäntö, joka on meidän tehtävämme ennen kaikkea. Sen lisäksi on sitten sopimukset,
joita on ollut keskusjärjestötasolla, ja mielestäni on päivänselvää, että nämä pitää sopia liit-
totasolla jatkossa, jotta nämä asiat säilyvät ja tämmöinen niin sanottu tärkeä yhteiskunta-
rauha myöskin säilyy.

Vielä mitä tulee tähän paikalliseen sopimiseen, niin se on sovittu kiky-sopimuksessa
niin, että seuraava vaihe on liittokierros. Hallitus seuraa hyvin tarkasti sitä, miten liittokier-
roksella [Puhemies koputtaa] paikallinen sopiminen etenee. Arvioimme sitä vuoden alussa
ja katsomme sen jälkeen, miten voimme asiaa mahdollisesti edistää, jos on tarvetta.

Ensimmäinen varapuhemies Mauri Pekkarinen: Alkuperäisen kysymyksen esittäjä,
edustaja Rinne, haluaa vielä jatkaa kysymyksellään, mutta kun näin on, niin häntä ennen
edustaja Östman ja sitten edustaja Rinne.

16.27 Peter Östman kd (vastauspuheenvuoro): Kiitos, herra puhemies! Talouskasvun
kannalta on tärkeätä, että pystytään tarvittaviin rakenneuudistuksiin työmarkkinoilla ja että
voidaan sopia työehdoista paikallisesti, siinä olemme täysin samaa mieltä hallituksen kans-
sa, mutta toinen tärkeä elementti on kilpailukykyinen yritysverotus. Valtiovarainministeri-
ön verotyöryhmän mukaan Suomen järjestelmä on jo nyt riittävän kilpailukykyinen eikä
kaipaa muutoksia heidän mielestään. Kun yrittäjiltä kysytään, näin ei todellakaan ole. Sa-
maan hengenvetoon verotyöryhmä olisi silti esittämässä muutoksia osinkoverotukseen, ja
työryhmän mukaan osinkoverotus ei kannusta kasvuun — aivan käsittämätön väite. Ny-
kyisellä mallilla lievennetään osakeyhtiöiden kahdenvertaista verotusta. Silti eilen minis-
teri Soini oli myöskin esittämässä samansuuntaisia ajatuksia kuin verotyöryhmä eli muu-
toksia osinkoverotukseen. Kysyn ministeri Orpolta: mikä on hallituksen linja osinkovero-
tuksen suhteen?
8



Pöytäkirjan asiakohta PTK 8/2017 vp
16.28 Valtiovarainministeri Petteri Orpo (vastauspuheenvuoro): Arvoisa puhemies! En
ole veroministerinä esittämässä verotyöryhmän esittämiä muutoksia osinkojen verotuk-
seen. Yritysverotusta sen sijaan pidetään yleisesti ottaen kohtuullisen kilpailukykyisenä.
Silloin ennen kaikkea kyse on yhteisöverotuksesta. Sen osalta meidän täytyy tarkkaan seu-
rata, mitä maailmalla tapahtuu. Esimerkiksi Yhdysvalloissa kuulee presidentti Trumpin
suunnittelevan jopa yhteisöveron puolittamista. Tämäntyyppiset asiat täytyy tarkkaan kat-
soa, jotta taas kerran meidän vientiteollisuudelle tärkeä yritysverotus olisi ja pysyykin kil-
pailukykyisenä.

Sen sijaan mielestäni nyt ei ole oikea hetki ainakaan kiristää listaamattomien pk-yritys-
ten verotusta, nimittäin jos jonnekin niin nimenomaan pk-yrityksiin me odotamme uusien
työpaikkojen syntyvän ja että sieltä löytyy niitä kasvuyrityksiä, jotka yhä enemmän palk-
kaavat suomalaisia ja turvaavat meidän hyvinvointia.

Ensimmäinen varapuhemies Mauri Pekkarinen: Viimeinen kysymys, edustaja Rinne.

16.29 Antti Rinne sd (vastauspuheenvuoro): Arvoisa puhemies! Ministeri Orpo, heititte
äsken takaisin tännepäin, että SDP on yrittänyt osoittaa hallitukselle, ettei kannata näppe-
jään sotkea palkanmuodostukseen tai työehtoihin. Olen edelleen täsmälleen samaa mieltä.
Niistä meidän poliitikkojen kannattaa pitää näpit irti; me olemme kyllä 2007 saaneet ko-
kea sellaisia asioita, joita ei toivottavasti tulevaisuudessa nähdä, poliitikkoja sotkeutumas-
sa työehtojen muodostukseen.

Mutta nyt on kysymys sopimusyhteiskunnasta. Nyt on kysymys siitä, millä tavalla sopi-
musyhteiskuntaa tästä eteenpäin viedään. Nämä ovat pelisääntönormeja. Siellä on akava-
laisia asiantuntijoita ja toimihenkilötehtävissä työskenteleviä ihmisiä, jotka ovat täysin
näitten keskusjärjestösopimusten varassa heidän luottamushenkilöturvansa, työsuojeluval-
tuutettuturvansa näkökulmasta, ja nyt keskusjärjestö EK on rikkomassa tätä kokonaisuutta
sopimusyhteiskunnassa. Minulla on semmoinen tunne teidän vastauksistanne, että ikään
kuin te ette ymmärrä sitä, miten vakava tämä tilanne on työmarkkinoitten näkökulmasta.
Minä olin paikalla syyskuussa 2015, [Puhemies koputtaa] kun oli mielenosoitus. Minä
näin, miten se vakavuus syntyy, kun ei osata oikealla tavalla analysoida [Puhemies koput-
taa] tilannetta. Nyt toivon, että mietitte uudelleen, oletteko valmiit tarttumaan meidän [Pu-
hemies: Ja nyt, anteeksi vain, olisi ministeri Orpolla vuoro!] yhteistyötarjoukseemme.

16.30 Valtiovarainministeri Petteri Orpo (vastauspuheenvuoro): Arvoisa puhemies! Ei
ole hetkenkään kysymystä siitä, etteikö ymmärrettäisi, kuinka vakava tilanne Suomessa on
ylipäänsä koko kilpailukyvyn, työllisyyden, [Välihuutoja vasemmalta] työmarkkinoiden ja
vakauden kannalta, koska nyt vakaus on aivan kaikki kaikessa. Me emme tarvitse ylimää-
räisiä selkkauksia työmarkkinoille, ja siksi minä vetoan täällä siihen siinä hengessä, jota te-
kin äsken edustitte, että kun muutoksia työmarkkinajärjestöt tekevät itse, niin nämä muu-
tokset tehdään sopien, huolehtien siitä, että sopimukset keskusjärjestötasolta siirtyvät liit-
totasolle niin, että vakaus myöskin tässä yhteiskunnassa työmarkkinoilla säilyy, jotta
emme saa ylimääräisiä epävarmuustekijöitä meidän talouteen, joka muutenkin on vaikeas-
sa tilanteessa. Kyllä, otamme vakavasti, seuraamme, mitä tehdään, mutta ensisijaisesti
nämä asiat ovat työmarkkinajärjestöjen vastuulla ja heidän sovittavissaan olevia asioita, ja
toivon todella, että siellä löytyy järkeviä ja [Puhemies koputtaa] vastuullisia ratkaisuja.
9



Pöytäkirjan asiakohta PTK 8/2017 vp
Kysymyksen käsittely päättyi.
10


