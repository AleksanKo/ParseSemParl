















































DEM456B.tmp.xml


Pöytäkirjan asiakohta PTK 74/2019 vp
Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

12. Hallituksen esitys eduskunnalle laiksi pilaantuneiden alueiden puhdistamisen tukemi-
sesta annetun lain muuttamisesta

Hallituksen esitys HE 96/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 12. asia. Puhemiesneuvosto ehdottaa, että asia lähetetään ympäristövaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

15.04 Janne Sankelo kok: Arvoisa puhemies! Esityksessä siis ehdotetaan muutettavaksi
pilaantuneiden alueiden puhdistamisen tukemisesta annettua lakia. Pilaantuneiden aluei-
den puhdistamisen tukemiseen tarkoitetun valtionavustuksen maksaminen, takaisinperintä
ja valvonta ehdotetaan siirrettäväksi Pirkanmaan elinkeino-, liikenne- ja ympäristökeskuk-
selta elinkeino-, liikenne- ja ympäristökeskusten sekä työ- ja elinkeinotoimistojen kehittä-
mis- ja hallintokeskuksen tehtäväksi. Varsinaiseen lakiesitykseen ei ole huomautettavaa,
mutta muutama huomio itse toimintaan eli pilaantuneiden maiden puhdistamiseen:

Valtio on tukenut alueiden pilaantuneisuuden selvittämistä ja pilaantuneiden alueiden
puhdistamista järjestelmällisesti jo 1980-luvun lopusta lähtien. Tuolloin luotiin valtion jä-
tehuoltotyöjärjestelmä, joka on perustunut valtion ja yhteistyöosapuolten välisiin sopimuk-
siin. Pilaantuneen maan poisto pitää sisällään maankaivuun, maan kuljettamisen vastaan-
ottopaikkaan sekä vastaanoton ja pilaantuneen maan käsittelyn. Ely-keskus voi pyytää alan
yrityksiltä tarjouksia joko kokonaisurakkana tai jaettuina urakoina.

Yritysten kokemat ongelmat koskevat tapauksia, joissa tarjouksia pyydetään kokonais-
urakoina. Kokonaisurakkana tarjoaminen antaa alan isoille toimijoille mahdollisuuden
hinnoitella pienet, ilman vastaanottopaikkaa toimivat maanrakennusyritykset ulos ja aikaa
myöten pois markkinoilta. Tällöin on riski, että syntyy alueellinen monopoli. Lisäksi ase-
tetut laatu- ja referenssivaatimukset on koettu ylimitoitetuiksi.

Vuonna 2016 sovittiin, että ely pääsääntöisesti pyrkii tarjoamaan jaettuja urakoita, mut-
ta aina käytetään myös tapauskohtaista harkintaa, jossa huomioidaan kunkin hankkeen eri-
tyispiirteet. Hankintojen valmisteluun, kunnostusmenetelmän ja valintakriteereiden valin-
taan vaikuttavat lukuisat tekijät.

Arvoisa puhemies! Ongelmat koskevat tapauksia, joissa tarjouksia siis pyydetään koko-
naisurakoina. Näissä kokonaisurakkaa tarjoavat maanrakennusyritykset sekä pari yksit-
täistä vastaanottopaikan omistavaa yritystä. Etulyöntiasemassa on se vastaanottopaikan
 Tarkistettu
4.0



Pöytäkirjan asiakohta PTK 74/2019 vp
omistava yritys, jolla on vastaanottopaikka lähimpänä kohdetta. Tätä kautta sille syntyy
mahdollisuus käyttää hyväkseen määräävää markkina-asemaa.

Arvoisa puhemies! Mitä tästä sitten seuraa? No, pienet maanrakennusyritykset käytän-
nössä suljetaan markkinasta pois aikaa myöten. PIMA-hankkeiden tarjoaminen edellyttää
referenssejä vastaavista kohteista, esimerkiksi viimeisen kahden vuoden ajalta. Kun pienet
maanrakennusyritykset eivät käytännössä voi saada urakoita, tippuvat ne jatkossa pois
myös potentiaalisten tarjoajien listalta, koska niiden referenssit ovat vanhentuneet. Käy-
tännössä käy niin, että pari isoa toimijaa jää ainoiksi tarjoajiksi. Todellinen kilpailu lakkaa,
ja PIMA-hankinnoissa valtio saa jatkossa tarjouksia ainoastaan isoilta toimijoilta.

Tämän johdosta pitää lakiesitykseen liittyvässä asiassa toimia niin, että erikokoiset yri-
tykset voivat toimia nykyisessä markkinassa. Se on valtion taloudellinen etu, ja se on myös
syytä ottaa huomioon näitä lakeja sovellettaessa ja samalla sitten viestinä valiokuntakäsit-
telyyn.

Keskustelu päättyi.

Asia lähetettiin ympäristövaliokuntaan.
2


	12
	15.04


