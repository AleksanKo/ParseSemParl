















































DEMF15C.tmpSave.xml


Pöytäkirjan asiakohta PTK 58/2017 vp

 Tarkistettu
4.0

Pöytäkirjan asiakohta 

PTK 58/2017 vp

Täysistunto

Tiistai 23.5.2017 klo 14.01—16.08

8. Hallituksen esitys eduskunnalle laiksi kirkkolain muuttamisesta
Hallituksen esitys HE 26/2017 vp
Valiokunnan mietintö HaVM 7/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

16.04 Hannu Hoskonen kesk: Arvoisa puhemies! Tämän lakiesityksen ja hallintovalio-
kunnan mietinnön takana on vain se esitys, että arkkipiispan vaalissa demokraattista pää-
töksentekoa lisätään. Näin ollen, kun arkkihiippakunnan äänimäärää vähennetään ja sitä
kautta saadaan kirkolliskokousedustajille äänivaltaa lisää, se leventää tätä demokraattista
päätöksentekoa ja antaa sen päätösvallan aidosti yhä enemmän seurakuntalaisille, mikä
mielestäni on näissä olosuhteissa ja demokraattisessa yhteiskunnassa erittäin tervetullut
kehityssuunta. Suomalainen demokratiahan on aina perustunut siihen, että jokaisella suo-
malaisella ihmisellä, olkoon hän missä organisaatiossa tahansa valittuna edustajana parla-
mentarismin sääntöjen mukaan, tulee olla aitoa päätösvaltaa. Tämä nyt käsillä oleva mie-
tintö ja hallituksen esitys nimenomaan edustavat tätä linjaa.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 26/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


