















































DEM1AA3.tmp.xml


Pöytäkirjan asiakohta PTK 24/2019 vp
Pöytäkirjan asiakohta 

PTK 24/2019 vp

Täysistunto

Torstai 27.6.2019 klo 12.02—17.43

3.2. Suullinen kysymys hallituksen talouspolitiikasta (Petteri Orpo kok)
Suullinen kysymys SKT 2/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, edustaja Orpo.

Keskustelu

16.33 Petteri Orpo kok: Arvoisa puhemies! Arvoisa pääministeri Rinne, Ilta-Sanomien
kyselyn mukaan kaksi kolmesta suomalaisesta ajattelee, että teidän hallitusohjelmanne on
rakennettu epärealististen talousodotusten varaan. Valtion menoja lisätään, vaikka rahoi-
tusta ei pystytä takaamaan millään muulla kuin velkarahalla.

Pääministeri Rinne, Suomen kansa ei usko teidän hallituksenne ohjelmaan, enkä usko
minäkään. Te jaatte suomalaisille rahaa, jota ei ole. Te tiesitte tämän jo vaalien alla. Siitä
huolimatta annoitte vanhuksille, eläkeläisille, opiskelijoille, poliiseille, opettajille ja hoita-
jille lupauksia, joita te ette pysty pitämään. Te tiesitte tämän hallitusohjelmaneuvotteluis-
sa. Maan parhaat talouden asiantuntijat kävivät teille tästä kertomassa. Te kuitenkin pää-
titte myydä merkittävästi valtion omaisuutta, kolmella miljardilla eurolla yhteistä varalli-
suutta, jotta saatte hallituksenne ostettua kasaan. Miten käy teidän hiekalle rakennetulle
linnoituksellenne, kun rahat loppuvat eikä työllisyys kohene? [Puhemies koputtaa] Myyt-
tekö lisää valtion omaisuutta, nostatteko veroja, otatteko [Puhemies: Aika!] lisää velkaa
vai petättekö lupauksenne? Arvoisa pääministeri Rinne, Suomen ongelma ei ole menojen
vaan tulojen puute. [Puhemies: Aika!] Missä ovat työllisyystoimet? 

16.34 Pääministeri Antti Rinne (vastauspuheenvuoro): Arvoisa puhemies! Tätä kokoo-
muksen turhautuneisuutta siitä, että olette hallituksen ulkopuolella, olen kuullut jo aika pit-
kään [Ben Zyskowicz: Aika ylimielistä! Katsotaan neljän vuoden päästä!] ja vastannut aika
usein tähän kysymykseen, jota te nyt esitätte. Sen takia saatte hieman tätä omaakin näke-
mystänne esittää tässä. [Sari Sarkomaa: Kansa odottaa vastausta pääministeriltä!]

Totean sen, että hallituksen talouspolitiikka rakentuu sille, että Suomen työllisyysaste
nousee sinne 75 prosenttiin. [Oikealta: Ei nouse!] Se on aivan keskeinen asia toteuttaa tä-
män hallituksen talouspolitiikan näkökulmasta. Se tarkoittaa sillä perusuralla, joka nyt täl-
lä hetkellä näyttää toteutuvan valtiovarainministeriön arvion mukaan, sitä, että tarvitaan
plus 60 000 uutta työpaikkaa, ja tästä asiasta prosessit ovat käynnissä. Olen valmistelemas-
sa eduskunnallekin päätöksentekoa varten erilaisia asiakokonaisuuksia, joilla uskomme —
ja asiantuntijoidenkin arvioiden mukaan — ja haluamme varmistaa, kun sitten esityksiä tu-
lemme tekemään, että päästään tähän plus 60 000:een. 
 Tarkistettu
4.0



Pöytäkirjan asiakohta PTK 24/2019 vp
Ensimmäinen varapuhemies Tuula Haatainen:  Pyydän niitä edustajia, jotka haluavat
esittää lisäkysymyksiä, ilmoittautumaan nousemalla seisomaan ja painamalla V-painiket-
ta.

16.35 Petteri Orpo kok (vastauspuheenvuoro): Arvoisa puhemies! Arvoisa pääministeri
Rinne, en minä ole turhautunut. Ei kokoomus ole turhautunut. Me olemme huolissamme.
Kaksi kolmasosaa suomalaisista on huolissaan teidän talouspolitiikkanne ja työllisyyspo-
litiikkanne linjasta ja siitä, voitteko te pitää ne lupaukset, joita te olette antanut. Kyse on
luottamuksesta. Kyse on siitä, voiko teidän sanaanne, pääministeri Rinne, luottaa. [Timo
Heinonen: Ei voi!]

Te lupasitte ennen vaaleja vappusatasen pienituloisille eläkeläisille. Hallitusohjelma-
neuvotteluissa se kutistui 50 euroon. Nyt Kelan pääekonomistin mukaan se on 20—30 eu-
roa ja paljon pienemmälle joukolle kuin alun perin lupasitte. Kyse on siis luottamuksesta ja
siitä, voiko teidän sanaanne luottaa. 

Hallitusohjelman mukaan te haette nyt lisää rahoitusta eläkejärjestelmän sisältä, mutta
ei siellä ole ylimääräisiä rahoja. Jos te lisäätte työeläkejärjestelmän sisällä toisille lisää, se
on toisilta pois. Eli vaikka on aivan selvää, että pienituloisten eläkeläisten asemaa pitää pa-
rantaa, niin te olette tekemässä sen leikkaamalla toisilta. Miksi te, pääministeri Rinne, [Pu-
hemies: Aika!] haluatte leikata sairaanhoitajien, opettajien, poliisien eläkkeitä?

16.36 Pääministeri Antti Rinne (vastauspuheenvuoro): Arvoisa puhemies! Taidatte
muistaa viime vaalikauden lomarahaleikkauksen, kun puhutte tuolla tavalla. Mutta tästä
eteenpäin, jos katsotaan tulevaisuuteen päin, [Ben Zyskowicz: Tehän kannatitte kikyä!] se,
mitä minä olen luvannut eläkkeissä tehdä, on se, että useamman vuoden ohjelmalla, use-
ammalla korotuskerralla julkisen talouden tasapaino huomioon ottaen tullaan nostamaan
pienten eläkkeitten, joihinka luetaan takuueläkkeet, kansaneläkkeet ja pienet työeläkkeet,
tasoa 100 eurolla kuukaudessa nettona. Tämä tullaan toteuttamaan. Ensimmäinen askel
lähtee liikkeelle vuodenvaihteessa 2020. Silloin nostetaan alle 1 000 euron eläkkeitä, noin
alle 1 000 euron eläkkeitä, 50 eurolla kuukaudessa nettona ilman, että asumistukimenot tai
mitkään muutkaan vaikuttavat sen neton suuruuteen.

Nämä ovat niitä askelia, joilla mennään kohti sitä lupausta, joka on annettu näille pieni-
tuloisille eläkeläisille, jossa taustalla on se, että eläkejärjestelmässä on ollut ongelmia. Per-
hevapaita ei ole [Puhemies koputtaa] huomioon otettu laisinkaan eläkekarttumassa. Nyt ne
2005 lähtien [Puhemies: Aika!] on otettu huomioon, mutta ne iäkkäimmät eläkeläiset ovat
tässä asiassa ongelmissa.

16.38 Kai Mykkänen kok (vastauspuheenvuoro): Arvoisa puhemies! Jos viime vaalikau-
desta puhutaan, niin kannattaa jälleen ottaa esille kyllä tämä kahden viikon takainen VM:n
talousennuste ja katsoa sen sivun 24 työttömyysastekuvioita. Vaikeilla keinoilla, kyllä,
mutta historiallisesti Suomen työttömyysaste Sipilän hallituksen aikana saatiin nopeasti
itse asiassa kurottua lähelle Ruotsin tasoa. Vaikeita keinoja te tulette tarvitsemaan vielä
enemmän, jos oikeasti aiotte rahoittaa ne 1,2 miljardia plus 3 miljardia, jotka olette Suo-
men kansalle luvanneet, joka syystä epäilee, pystyttekö pitämään tämän, kun ette näytä us-
kaltavan tarttua niihin keinoihin, jotka oikeasti tepsivät, ja vaikeita ne ovatkin.

Palaisin myös siihen menopuoleen siltä osin, että, valtiovarainministeri Lintilä, viittasit-
te lisätalousarviokeskustelussa siihen, että nyt elokuuhun mennessä ministeriöiltä on pyy-
2



Pöytäkirjan asiakohta PTK 24/2019 vp
detty esitykset niistä menoista, jotka kertaluontoisten listalle olette laittaneet mutta jotka
saisivatkin jatkua yli kolme vuotta ja jotka siis jollain tavalla olisivat vuonna 2023 olemas-
sa ilman, että ne rasittaisivat kuitenkaan menokehystä, koska sitähän te ette pysty kanta-
maan enää julkisen talouden tasapainossa. Miten tämä taikatemppu on mahdollinen? Ovat-
ko ammatillisen koulutuksen opettajat ne kaksi viimeistä vuotta palkattomalla vapaalla tai
palkattomasti työskennellen, kun kerran palkkarahat eivät ole määrärahoissa, [Puhemies:
Aika!] vai teettekö te jonkun säätiön, [Puhemies: Kysymys!] jonka kautta ne ovat määrä-
rahojen ulkopuolella?

16.39 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Pitää paikkansa, että nämä niin sanotun kakkosinvestointikorin rahat ovat kertaluon-
teisia. Ne ovat kolmen vuoden rahoja, ja ne loppuvat siihen vuoteen 22. [Ben Zyskowicz:
Toistaiseksi oikein!] Kun edustaja Mykkänen viittaa näihin opetusministeriön puolella ole-
viin ammatillisen koulutuksen rahoihin, tämä viisi vuotta tulee siitä, että ministeriön puo-
lelta on ilmoitettu, että he pystyvät tekemään sillä viiden vuoden kokonaisuuden. Kaikki-
nensa tämä rahojen käsittely tulee tapahtumaan syksyllä riihessä ihan normaalisti, ja ta-
louspoliittinen ministerivaliokunta tulee tekemään kaikki ne päätökset, mitkä koskevat
näitä kertaluonteisia investointimenoja.

16.40 Mari-Leena Talvitie kok (vastauspuheenvuoro): Arvoisa puhemies! Hallitusohjel-
massa on kirjaus ”hallitus ei sulje mitään työllisyyttä parantavaa keinoa tarkastelun ulko-
puolelle”, ja hyvä niin. Jo hallitusohjelmaa käsiteltäessä ehdotin viiden kohdan listaa, jot-
ka toteutuessaan lisäävät työllisyyttä: jaetaan perhevapaiden kustannukset tasaisemmin,
mahdollistetaan paikallinen sopiminen kaikissa työpaikoissa, toteutetaan perhevapaauu-
distus ilman lisäkiintiöitä, luovutaan byrokraattisesta saatavuusharkinnasta ja toteutetaan
yksinkertainen osallistava sosiaaliturva, joka kannustaa aina opiskeluun tai työntekoon
eikä joutenoloon. Mitkä esimerkiksi näistä viidestä työllisyyttä lisäävästä toimesta hallitus
on valmis viemään eteenpäin? Mitä sanotte, pääministeri, työministeri? Onko työllisyyden
nosto, johon kaikki hallituksen hyvät toiveet nojaavat, aito tavoite? Oletteko puheen ja hal-
litusohjelman mittainen?

16.41 Pääministeri Antti Rinne (vastauspuheenvuoro): Arvoisa puhemies! Hienoa, että
edustaja otti esille tämän hallitusohjelman kirjauksen, että mitään keinoja ei suljeta pois.
Tämä on myös vastaus edustaja Mykkäsen puheisiin — minä en tällä hetkellä tiedä, että
olisi suljettu joitain keinoja pois, enkä usko, että silloin edustaja Mykkänenkään voisi tie-
tää, että on suljettu pois. Valmistelu on käynnissä, ja mietitään kaikkia mahdollisia keino-
ja, jotka voivat johtaa siihen, että työllisyysaste paranee. Mutta jos ne tarkoittavat sitä, että
aletaan polkea palkkoja, heikentää työehtoja, niin ne ovat minulle henkilökohtaisesti pois-
suljettuja keinoja tilanteen muuttamiseksi, enkä usko niitten vaikuttavan siihen, että työl-
lisyysaste lähtee parantumaan.

Perhevapaajärjestelmä tavalla, joka lisää nuorten naisten työllisyysedellytyksiä, työu-
ran kehitystä ja palkkakehitystä, on tärkeä elementti tässä kokonaisuudessa. Sama koskee
sosiaaliturvauudistusta. Tervetuloa mukaan, arvoisa oppositio, valmistelemaan sosiaalitur-
vauudistusta. Se lähtee käyntiin syksyllä [Puhemies koputtaa] komitean muodossa.
3



Pöytäkirjan asiakohta PTK 24/2019 vp
16.42 Työministeri Timo Harakka (vastauspuheenvuoro): Arvoisa puhemies! Kiitän
kysymyksestä. Uskon, että 75 prosentin työllisyysastetavoite on se, jonka jokainen tässä
salissa jakaa, ja siksi kaikki ajatukset otetaan vastaan. Työllisyyden kasvu kuitenkin edel-
lyttää investointeja — yksityisiä investointeja ja myöskin julkisia investointeja — ja tämä
hallitus on esittänyt jo alle kolmessa viikossa tulevaisuusinvestointien ohjelman raiteisiin
ja koulutukseen ja väyliin. Tämä jo lyhyellä tähtäimellä nostaa työllisyyttä useilla tuhan-
silla henkilötyövuosilla, mutta tärkein on se pitkän aikavälin vaikutus, joka tarkoittaa sitä,
että nopeiden, ilmastoystävällisten raiteiden ansiosta työvoima löytää työpaikan ääreen ja
varmistetaan suomalaisille työnantajayrityksille työvoiman saatavuus. Lisäksi, kuten pää-
ministeri tuossa totesi, työministeriössä on jo aloitettu mittava ohjelma sen osalta, että osal-
lisuutta ja osaamista lisätään yhteiskunnassa, aivan niin kuin hallitusohjelman otsikko ker-
too.

16.43 Ritva Elomaa ps (vastauspuheenvuoro): Arvoisa puhemies! Työllisyystilanne —
meinaako hallitus todella, että se paranee näillä toimilla, mitä te olette esittäneet? Ei mi-
tään. 

Eläkeläiset ovat syvästi pettyneitä. Vaalilupaukset eläkeläisille olivat valtavan suuret.
Nyt se kuuluisa vappusatanen on viisikymppinen, ehkä muutama kymppi tulevaisuudessa. 

Meitä perussuomalaisia usein moititaan siitä, että me puhumme kehitysavun leikkaami-
sesta. Mutta sanotaan niin, että me olemme sitä mieltä, että kehitysapu ei ole tarpeeksi te-
hokasta tänä päivänä. Jos ajatellaan tosiaan, että lasten ja naisten oikeudet paranisivat, niin
silloin tarvitaan muita toimia, tehokkaampia, ja siitä säästyisi rahaa. Silloin jos ne toimet
olisivat tehokkaampia ja kehitysapua vähennettäisiin, meillä olisi rahaa ja me pystyisim-
me myös vanhuksia ja eläkeläisiä ajattelemaan ja osoittamaan rahaa enemmän kotimaassa
apua tarvitseville.

16.45 Kehitysyhteistyö- ja ulkomaankauppaministeri Ville Skinnari (vastauspuheen-
vuoro): Arvoisa puhemies! Kehitysyhteistyö on, kuten hallitusohjelmassa todetaan, osa
Suomen ulko- ja turvallisuuspolitiikkaa. Kehitysyhteistyö ja kehityspolitiikka ovat osa
Suomen kauppapolitiikkaa. Kehitysyhteistyö on osa myös Suomen viennin edistämistä. Eli
puhumme siitä kokonaisuudesta, josta hallitusohjelmakin lähtee, että Suomi on kokoaan
suurempi maailmalla. 

Suomella on erittäin tunnettu, hyvä ja kunnioitettu historia kehitysavussa ja kehitysyh-
teistyössä globaalisti. Suomi on ollut YK:lle tärkeä kumppani, ja myös EU:lle ja globaalis-
ti kaikille järjestöille. Se on iso osa Suomen maabrändiä, iso osa sitä globaalia vastuuta,
jota Suomi kantaa. Suomi on myös lisännyt kehitysavun vastikkeellisuutta. Samalla Suo-
mi edellyttää, että ihmisoikeuksia noudatetaan ja kunnioitetaan kansainvälisiä sopimuksia.
Mutta on täysin selvää, että jatkossa me haluamme vaikuttavuutta kehitysyhteistyölle, ja
siksi hallitusohjelmassa myös lähdetään siitä, että ne vaikuttavuuskriteerit tullaan uudista-
maan ja niitä kehitetään ylivaalikautisiksi, ja tähän palaamme vielä syksyn aikana.

16.46 Antti Häkkänen kok (vastauspuheenvuoro): Arvoisa puhemies! Pääministeri Rin-
ne, tehän saitte pääministeripaikan hyvin pitkälti eläkelupauksella. Sehän on tosiasia, ja
tämä eläkelupaus eli satanen eläkeläisen lompakkoon, sehän ei toteudu. Te ette siitä pääse
mihinkään tällaisella portaittaisella mallilla tai jaksottaisella mallilla — kysehän on siitä,
4



Pöytäkirjan asiakohta PTK 24/2019 vp
että se lupaus ei toteudu, piste. [Kokoomuksen ryhmästä: Eläkepetos!] Se on tullut selväk-
si näiden viikkojen keskusteluissa. 

Toinen asia, mikä on tullut näiden viikkojen keskusteluissa esiin, on se, että nämä ker-
taluontoiset investoinnit ovat nyt kerta toisensa jälkeen muuttumassa pysyviksi menoiksi.
Eli enää ei puhutakaan siitä, että olisi miljardin menolisäykset pysyvästi, vaan useamman
miljardin. Voiko nyt valtiovarainministeri Lintilä sanoa, onko hallituksella yhteinen näke-
mys siitä, onko niitä pysyviä menoja lisätty 4 miljardia vai miljardi? [Ben Zyskowicz: Haa-
rukka on 1—3 miljardia!]

16.47 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Edustaja Häkkänen, minulla on hyvin selkeä vastaus teille: Niitä on lisätty 1,4 mil-
jardia. Eli kaikki se 3 miljardia, jotka ovat investointiluonteisia, tullaan pitämään inves-
tointiluonteisina. Se on täysin selvä asia. [Ben Zyskowicz: Saako tämän kirjallisena?] 

Kun tässä nyt otetaan kiinni hyvin voimakkaasti tähän ammatilliseen koulutukseen,
koko ajan kannattaisi muistaa, mitä sillä haetaan. Sillä haetaan nopeasti meille osaajia työ-
markkinoille. Meidän kasvun suurimpia ongelmia tällä hetkellä on koulutetun työvoiman
saanti, ja se, millä me pääsemme meidän päätavoitteeseemme eli saamme nostettua mei-
dän työllisyysasteen 75 prosenttiin, on se, että me pystymme työllistämään niitä ryhmiä,
jotka tällä hetkellä vaikeimmin työllistyvät: esimerkiksi pelkän peruskoulutuksen varassa
olevat, vajaatyökykyiset, maahanmuuttajat ja niin edelleen. Tällä me saamme sitä ruisket-
ta siihen, että me pystymme koulutuksella vastaamaan siihen kysyntään, jota työmarkki-
noilla on. [Arto Satonen: Lintilä on hyvä mies mutta väärässä hallituksessa!]

Kysymyksen käsittely päättyi.
5


