















































DEMDD6C.tmp.xml


Pöytäkirjan asiakohta PTK 30/2019 vp
Pöytäkirjan asiakohta 

PTK 30/2019 vp

Täysistunto

Torstai 12.9.2019 klo 15.59—19.42

2.3. Suullinen kysymys terapiatakuusta mielenterveyspalveluissa (Mia Laiho kok)
Suullinen kysymys SKT 10/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kokoomuksen edus-
kuntaryhmä, edustaja Laiho, olkaa hyvä.

Keskustelu

16.36 Mia Laiho kok: Arvoisa rouva puhemies! Mielenterveysongelmat ovat suurimpia
syrjäytymisen syitä. Puuttumalla mielenterveyden häiriöihin mahdollisimman varhain voi-
daan vähentää tilanteen pahenemista ja ehkäistä syrjäytymisen kierre ja vähentää myös eri-
koissairaanhoidon kustannuksia. 

Lapset ja nuoret eivät saa kuitenkaan tällä hetkellä riittävän nopeasti apua mielenterve-
ysongelmiin. Kokoomuksen mielestä osana hoitotakuuaikojen lyhentämistä on mahdolli-
simman pian tehtävä päätös myös terapiatakuun käyttöönotosta. Terapiatakuuhan varmis-
taa, että jokainen ihminen taustasta riippumatta saa riittävän nopeasti apua mielenterveys-
ongelmissa. Terapiatakuusta on tehty myös kansalaisaloite, joka on saanut runsaasti kan-
salaisten kannatusta. Lapsen paikan ei pidä olla jonossa, vaan lapsen paikan pitää olla kiin-
ni elämässä. 

Arvoisa ministeri Kiuru, onhan hallitus tekemässä terapiatakuusta päätöksen jo budjet-
tiriihen yhteydessä?

16.37 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Minä olen erittäin kiitollinen tästä kysymyksestä ja vastaan teille sen alkuosas-
sa esittämäänne kysymykseen, olemmeko me hallituksessa tukemassa tätä hyvää hanketta,
että olemme, niin kuin ymmärsin, että tekin olette. [Ben Zyskowicz: Jaa, budjettiriihessä
toteutuu!] Hoitotakuusta tullaan tekemään esitys eduskunnalle vielä ennen joulua, ja se tu-
lee sisältämään nimenomaan kokonaisvaltaisen, hoitotakuuta parantavan ketjun. Tätä
kautta on erittäin tärkeä asia, että siinä kokonaisuudistuksessa, jossa tulemme pitämään
huolta, että ihmiset saavat nopeammin hoitoa, on arvioitava vaivasta riippumatta, minkä-
laisiin tuloksiin pystymme. Tältä osalta hallitus tavoittelee sellaista hoitotakuuta, että pal-
velutarpeen arvioinnista pääsisi hoitoon seitsemässä päivässä. 

Esititte myöskin hyvän arvion siitä, että erityisesti mielenterveyspalveluiden tarve on li-
sääntynyt nuorimmassa ikäluokassa, 13—17-vuotiaissa, [Puhemies koputtaa] ja se kertoo
siitä, että on tehtävä asioita nyt paremmin.
 Tarkistettu
4.0



Pöytäkirjan asiakohta PTK 30/2019 vp
Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksen, nousemaan seisomaan ja ilmoittautumaan painamalla V-painiket-
ta.

16.38 Mia Laiho kok (vastauspuheenvuoro): Arvoisa rouva puhemies! Terapiatakuu ei
voi jäädä odottamaan sote-uudistusta tai pahimmillaan jäädä hallituksen kaavaileman laa-
jan hallintouudistuksen jalkoihin. [Paavo Arhinmäki: Juuri kuulitte, että näin ei ole käy-
mässä!] Meillä on ollut esillä tässä myös hoitajamitoitusasia ja siihen vaadittava raha, ja
olisi hyvä nyt tietää, paljonko tähän asiaan on hallitus varautunut laittamaan lisäresurssia.
Hallituksen pitää varmistaa hoitoonpääsy mielenterveyspalveluihin nopeasti pompottele-
matta lapsia ja nuoria. Kysynkin, ministeri Kiuru: miten hallitus aikoo varmistaa, ettei lap-
sia, nuoria, perheitä jätetä mielenterveysongelmien kanssa yksin, vaan he saavat tukea oi-
kea-aikaisesti, ja onhan terapiatakuun toteuttamiseksi olemassa riittävät rahat?

16.39 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Minusta mielenterveyspalveluiden tolalle laittaminen on yksi tämän kansakun-
nan isoimpia kysymyksiä myös kestävyysvajeen näkökulmasta. [Ben Zyskowicz: Missä
rahat?] Pitkään tässä salissa on puhuttu mielenterveyspalveluiden parantamisesta, mutta
se, mitä me olemme pystyneet näille palveluille tarjoamaan vuosikymmenen varrella, on
ollut pelkkä kylmä leikkauslinja. Meidän on pystyttävä lisäämään mielenterveyspalvelui-
den resursseja, ja sitä kautta hallituksen voimavarat ovat ensinnäkin siinä, että yksistään jo
mielenterveysstrategian laatiminen ja siihen riittävät voimavarat vaativat ainakin noin 18
miljoonan euron panostusta vuosittain.

Mitä tulee hoitotakuun parantamiseen tässä maassa, niin me tarvitsemme myöskin ne re-
surssit kunnille nyt purkaa hoitojonot, ja se koskee myös mielenterveyspalveluita. Iso on-
gelma on ollut se, että nämä palvelut ovat olleet saatavilla erityisesti erikoissairaanhoidon
puolella — jos ovat sielläkään olleet saatavilla tasavertaisesti. Täällä perusterveydenhuol-
lon puolella meidän on pystyttävä tarjoamaan näitä palveluita [Ben Zyskowicz: Niin, mis-
sä rahat?] matalalla kynnyksellä, [Puhemies koputtaa] jotta hoito alkaa heti, ja tätä nimen-
omaan tullaan tekemään, [Puhemies: Aika!] ja tähän on varattu myös resurssit. [Ilkka Ka-
nerva: Lintilällä on helppoa!]

16.40 Ben Zyskowicz kok (vastauspuheenvuoro): Arvoisa rouva puhemies! Ministeri
Kiuru, jos saa näin vanhempana valtiopäivämiehenä antaa teille neuvon, niin kannattaisi
noiden lupausten kanssa olla pikkasen varovainen. Tässä kansalaisaloitteessa, joka on teh-
ty ja joka on kerännyt yli 50 000 nimeä ja joka tulee tänne eduskuntaan, esitetään terapia-
takuuta ja esitetään, että se maksaa 35 miljoonaa euroa vuodessa. Valtiovarainministeriön
budjettiesityksessä tätä rahaa ei ole, ja nyt edustaja Laiho kysyi, aiotteko toteuttaa tämän
terapiatakuun, ja ymmärsin teidän vastauksenne niin, että kyllä aiotte. Mutta sehän ei ole
totta: se ei ole VM:n budjettiesityksessä. [Sari Sarkomaa: Eikä teidän
esityksessä!] Kysymys kuuluu: aiotteko budjettiriihessä huolehtia siitä, että terapiatakuun
vaatima 35 miljoonaa euroa lisätään hallituksen budjettiesitykseen? Tämä ratkeaa ensi vii-
kon alussa, kun teillä on budjettiriihi. Kyllä vai ei? [Timo Heinonen: Helppo vastata!]

16.42 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tiedän minäkin yhtä ja toista näistä sosiaali- ja terveydenhuollon palveluista,
2



Pöytäkirjan asiakohta PTK 30/2019 vp
[Kokoomuksen ryhmästä: Hienoa! — Paavo Arhinmäki: Todennäköisesti enemmän kuin
te, edustaja Zyskowicz!] ja tätä kautta, niin kuin tässä äsken totesin, kertaan vielä: Me
olemme sitoutuneet tässä hallituksessa siihen, että olipa vaiva mikä hyvänsä, se tulee hoi-
detuksi. [Kokoomuksen ryhmästä: Kyllä vai ei?] Ei voi keskittyä pelkästään siihen, että
joitakin vaivoja tässä yhteiskunnassa hoidetaan, [Timo Heinonen: Eli te ette kannata tätä?
— Ben Zyskowicz: Toteutatteko vai ei?] ja niin kuin totesin, tämä terapiatakuu on tärkeä
kansalaisaloite nimenomaan siitä näkökulmasta, että vuosien säästölinjan jälkeen eduskun-
nassa tunnustettaisiin, että mielenterveyspalvelut pitää laittaa kuntoon. Juuri näin äsken to-
tesin, ja sitä kautta nämä voimavarat tehdä tätä tärkeätä työtä on varattu. 

Tähän kansalaisaloitteeseen palataan myöhemmin. Siihen, millä tavalla seikkaperäises-
ti, missä palveluissa, millä tavalla toteutettuna se tehdään, palataan, kun tätä kansalaisaloi-
tetta täällä eduskunnassa aletaan käsittelemään. Itse en ole perehtynyt tämän kansalaisa-
loitteen yksityiskohtiin niin hyvin, että pystyisin euromääräisesti ottamaan siihen kantaa,
[Puhemies koputtaa] miten nämä yksi yhteen menevät, mutta me olemme varautuneet hoi-
totakuun toteuttamiseen tässä yhteiskunnassa, ja sen yhteydessä tätä asiaa, niin kuin tote-
sin, edistetään.

16.43 Ville Tavio ps (vastauspuheenvuoro): Arvoisa puhemies! Suomen Mielenterveys
ry:n kyselytutkimuksen mukaan joka kolmas nuori on harkinnut itsemurhaa. Tämä vetää
kerta kaikkiaan vakavaksi. Perussuomalaiset pitävät erittäin hyvänä, että tämä kansalaisa-
loite on saanut vaadittavan allekirjoitusmäärän ja asia on eduskunnan keskustelussa.

Toivoisin, että tässä keskustelussa voitaisiin ottaa myös henkinen näkökulma esiin, kos-
ka uskoisin kuitenkin, että jos mielenterveysongelmat lisääntyvät, niin siellä on oltava
myös joku syy, eli se ei ole pelkkä ilmasta tullut seuraus. En sano, että minä tietäisin, mikä
se syy on, mutta ajattelen, että nuoret ovat varmasti aina kokeneet kovasti yhteiskunnassa
paineita ulkonäöstä tai menestymisestä, mutta onko maailma mennyt kovempaan suun-
taan, kun internetissä nuorten nämä kaikki Instagramit ja tämmöiset kuvapalvelut asettavat
paineita ja kiusaaminen siirtyy internetiin ja kiusaaminen seuraa silloin kotiin? [Sosiaali-
demokraattien ryhmästä: Tehän sen tiedätte!] Kysynkin hallitukselta: voisiko valtiovalta
kenties ottaa jonkun projektin, jotenkin tukea nuorten henkistä kasvua ja kiinnittää huo-
miota myös siihen, mitkä ovat syyt tälle kasvaneelle ongelmalle?

16.44 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Erittäin koskettava ja tärkeä kysymys, edustaja Tavio. Minusta on olennaista,
että me huomaamme, että joka viides kanssakulkija tälläkin hetkellä tosiasiallisesti kärsii
jostakin mielenterveyshäiriöstä. Tämä on vakava uhka suomalaiselle yhteiskunnalle sen
takia, että sosiaalinen kestävyysvaje saattaa karata käsistä, jos mielenterveysongelmiin ei
pystytä tarjoamaan paremmin apua.

Te esititte monia hyviä keskustelunalkuja tähän kysymykseen, mistä nämä juurisyyt
juontuvat. On varmasti selvää, että monista asioista, ja siksi erityisesti kollegani Anders-
sonin, joka peruskoulusta vastaa, puolella tehdään nyt toimia mutta myöskin ylipäänsä
koko yhteiskunnan palvelujärjestelmän puolella eli sosiaali- ja terveydenhuollossa, ja tätä
kautta laajempi mielenterveysstrategia yhteiskunnassa antaisi enemmän keinoja monille
hallintoaloille puuttua näihin tärkeisiin asioihin. Kaikki eivät ole myöskään rahakysymyk-
siä.
3



Pöytäkirjan asiakohta PTK 30/2019 vp
16.45 Tiede- ja kulttuuriministeri Hanna Kosonen (vastauspuheenvuoro): Arvoisa pu-
hemies! Tämä on äärimmäisen tärkeä asia, kuinka me puutumme lasten ja nuorten haastei-
siin ennen kuin ne edes tulevat mielenterveysongelmiksi,. Ja tämä hallitus todella ajattelee
tältä kannalta, että puututaan etukäteen. Siksi meillä on tulossa esimerkiksi harrastamisen
suhteen panostuksia ja olemme luomassa Suomeen oman Islannin mallin, jossa yritetään
taata jokaiselle nuorelle ja lapselle kulttuuri- tai liikuntaharrastus, jossa he pääsevät koulu-
päivän yhteydessä kokemaan onnistumisen kokemuksia ja kokemaan yhteisöllistä tunnet-
ta yhdessä muiden lasten ja nuorten kanssa. Tämä toivottavasti myös sitten auttaa siinä,
että näitä mielenterveysongelmia ei niin paljon tulisi jatkossa.

16.46 Paula Risikko kok (vastauspuheenvuoro): Arvoisa puhemies! Nyt kun tuntuu, että
hallituksella on rahaa niin, että ranteita pakottaa, kysyisin: eikö nyt kannattaisi panostaa tä-
hän terapiatakuuseen, joka maksaa siis 35 miljoonaa ja niin sanotusti hintansa haukkuu,
koska sillä me saamme työkykyisiä ihmisiä ja hyvinvoivia nuoria? Nyt te, ministeri Kiuru,
sekoititte tämän äsken siihen hoitotakuun kiristämiseen. Te olette siihen lisäämässä tuhat
lääkäriä, ja se on aivan eri asia kuin tämä terapiatakuu. Mielestäni nyt kannattaisi ottaa
tämä uudelleen pohdittavaksi, miten tämä voitaisiin järjestää ja toteuttaa. Väitän, että tä-
män pystyisi toteuttamaan jo tällä hetkellä, esimerkiksi käyttämällä yksityisiä terapeutteja
palvelusetelin tai maksusitoumuksen tai kilpailutuksen kautta. Hoitovastuu olisi nimen-
omaan siellä julkisella puolella, mutta hyödynnettäisiin näissä viiveissä myös yksityistä
sektoria. Teillä on siitä hyviä esimerkkejä Suomesta. 17.8. [Puhemies: Aika!] oli Helsin-
gin Sanomissa juuri tästä kirjoitus, että Helsingin alueella tästä [Puhemies koputtaa] on
pystytty jo saamaan tämä takuu.

16.48 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Osa varmasti näkee eri intresseistä terapiatakuun tai esimerkiksi hoitotakuun
hyödyllisenä projektina. On aivan selvää, että erityisesti osa kannattaa sitä, että tässä olisi
mahdollisuus palvelusetelin laajentamiseen. Minä itse ajattelen, että nyt on tärkeätä, että
ihmiset tulevat hoidetuksi. Jos tämä asia olisi ollut helppo tehdä, niin sehän olisi jo tehty.
Miksi sitä ei ole tehty? Nyt kun me sitä yritämme tässä saada aikaan, [Markku Eestilä: Ei-
hän me olla syytettyjen penkillä! — Paavo Arhinmäki: Kyllä jossain määrin kokoomus
on!] niin minun mielestäni on olennaista antaa kuitenkin tunnustusta sille, että mielenter-
veysongelmien hoitoon on ensimmäistä kertaa vuosiin varattu tosiasiallista rahoitusta. Ha-
luan myöskin muistuttaa teitä, että mielenterveysongelmista kärsiminen on varsin leimaa-
vaa. Yllättävää kyllä, jopa 69 prosenttia ammattilaisista uskoo, että tosiasiassa leimaa tästä
tulee. Niistäkin, jotka taas itse ovat kärsineet mielenterveysongelmista mielenterveyskun-
toutujina, 19 prosenttia koki, että leimaa tulisi. Miksi me haluamme leimata, että on ole-
massa erillinen mielenterveyden terapiatakuu ja muu hoitotakuu? [Puhemies koputtaa]
Kyllä kokonaisvaltaisesti ihmisen hoitaminen täytyy yhdeltä [Puhemies: Aika!] luukulta
saada, ja kannatan sitä kautta terapiatakuuta [Puhemies: Aika!] osana tätä isoa hoitotakuu-
ta. [Ben Zyskowicz: Kansalaisaloite ei ole hyvä teidän mielestänne? Huono kansalaisaloi-
te!]

16.49 Työministeri Timo Harakka (vastauspuheenvuoro): Arvoisa puhemies! Tämä ää-
rimmäisen tärkeä ja äärimmäisen vakava kysymys liittyy myös työllisyyden edistämiseen.
Meillä on Suomessa lähes 13 000 alle 30-vuotiasta työkyvyttömyyseläkkeellä mielenter-
4



Pöytäkirjan asiakohta PTK 30/2019 vp
veyssyistä. Tämä on musertava luku. OECD:n arvion mukaan mielenterveysongelmien
vuosikustannus on Suomelle 11 miljardia euroa. [Mika Niikko: Mitäs tehdään? Tämä tie-
detään, mutta mitä tehdään?] Siksi esitämme hallitusohjelman mukaisesti kunnollista sat-
sausta työkykyohjelmaan, jolla ihmisiä voidaan saada takaisin työelämään. Uskon ja toi-
von, että me kaikki tässä salissa toivotamme jokaisen suomalaisen tervetulleeksi takaisin
töihin. Tämä työkykyohjelma ja palkkatuki ovat työkaluja, joilla autamme osatyökykyisiä
mukaan työelämään. Suomessa on 60 000 ihmistä, [Puhemies koputtaa] jotka ovat työha-
luisia ja omasta mielestään työkykyisiä. [Puhemies: Aika!] Me haluamme heidät takaisin
joukkoomme.

16.50 Mari Rantanen ps (vastauspuheenvuoro): Arvoisa puhemies! Tässä kun kuuntelee
tätä keskustelua, niin ei ole ihme, että kansalaiset ajattelevat, että miksi poliitikot eivät kos-
kaan vastaa kysymyksiin. [Sari Sarkomaa: Sanos muuta!] Vaikuttaa siltä, että tämä terapi-
atakuu tulee menemään niin, että ehkäpä pääministeri Rinne sanoo tällä viikolla hiukan
myöhemmin, että ei ole rahaa, mutta ei sano sitä täällä.

Nyt, arvoisa ministeri Kiuru, haluaisin vielä kerran palata siihen alkuperäiseen kysy-
mykseen, joka kysyttiin. Eli aiotteko te viedä tämän terapiatakuun läpi? Te puhuitte äsken
hoitotakuusta ja sotkitte nämä kaksi asiaa totaalisesti. Viedäänkö tämä terapiatakuu läpi vai
ei? [Ben Zyskowicz: Vastatkaa kerrankin kysymykseen! — Kokoomuksen ryhmästä: Kyl-
lä vai ei?]

16.51 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Niin kuin totesin, koko maahan tulee voimaan eduskunnan päätöksellä hoitota-
kuu. Tämä esitys tulee tänne eduskuntaan vielä ennen joulua, ja siinä hoitotakuussa on
huomioitava, että kaikki ihmisen vaivat pitää pystyä kokonaisvaltaisesti hoitamaan. Ja niin
kuin totesin, mielenterveyspuolella ei ole annettu takuuta siitä, että mielenterveysongel-
mia hoidetaan, ja sanoin, että tämä takuu tullaan antamaan osana tätä isoa hoitotakuun pa-
rantamista koskevaa hanketta, josta eduskunta pääsee pian päättämään. Eli en sotke näitä
asioita vaan totean, että niin mielenterveysvaivat kuin muutkin vaivat pitää pystyä tässä
yhteiskunnassa paremmin hoitamaan niin että ihminen pääsee nopeammin hoitoon. Niin
mielenterveyden kuin muidenkin ongelmien pitää olla paremman palvelun piirissä. [Ben
Zyskowicz: Ja milloin tämä takuu tulee voimaan? Antakaa siitä takuu!]

16.52 Aki Lindén sd (vastauspuheenvuoro): Rouva puhemies! Täällä on kuultu erittäin
tärkeitä puheenvuoroja tästä terapiatakuusta. On mainittu 35 miljoonaa euroa sen hintala-
puksi. En ole nyt aivan varma, osaavatko kaikki suhteuttaa tämän terveydenhuollon koko-
naismenoihin, mutta se on 3 promillea niistä terveydenhuollon kokonaismenoista, [Ben
Zyskowicz: Sit se varmaan hoituu!] jotka kuntasektorilla on. Ja tämä asia, aivan niin kuin
edustaja Risikko minusta erinomaisesti sanoi, on laitettavissa kuntoon tässä ja nyt kunnis-
sa ja kuntayhtymissä. Edustaja Risikko viittasi Helsingin erinomaisiin kokemuksiin, jotka
tästä on saatu. Tunnen niitä jossain määrin hyvin. Ja kun samalla tavalla saatte omissa kun-
nissanne kaupunginjohtajat ja sosiaali- ja terveysjohtajat ymmärtämään, että 0,3 prosenttia
on tämän asian hintalappu, niin se tulee kuntoon sillä. Ja on erittäin hyvä, että vielä valtio-
valta omalla tavallaan tukee tätä. 
5



Pöytäkirjan asiakohta PTK 30/2019 vp
16.53 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tuntui, että siinä oli retorinen kysymys, jossa edustaja antoi ymmärtää, että
tämä työ ei ole vain hallituksen piirissä tehtävissä, vaan kysyitte retorisesti, että voisivatko
kaikki muutkin olla tässä hyvässä kysymyksessä vastaajan roolissa. Nimittäin erityisesti
nykyiset palvelunjärjestäjät, 295 kuntaa, voisivat ihan tänään jo laittaa nämä asiat kuntoon. 

Sen takia me täällä puhumme näiden asioiden tolasta, koska ne eivät ole kunnossa, kun
43 prosenttia suomalaisista pääsee ylipäätään kiireettömään hoitoon palvelutarpeen arvi-
oinnista seitsemässä päivässä. Kyllä tämä vetää vakavaksi. Kyllä joku tässä maassa järjes-
täjänä on pystynyt hoitamaan asiat, toiset eivät. 

Myös mielenterveyspuolella meidän pitää onnistua entistä paremmin, ja se ei kyllä on-
nistu millään ilman tätä valtakunnallista ohjausta. Ja sitä kautta annan tukeni nimenomaan
siihen, että mielenterveyspuolella tätä asiaa ohjataan myös kansallisesti nyt, että rupeaa ta-
pahtumaan. [Ben Zyskowicz: Milloin teidän takuu tulee voimaan?] 

Ensimmäinen varapuhemies Tuula Haatainen: Edustaja Laine, seuraava kysymys.

16.54 Mia Laiho kok (vastauspuheenvuoro): Laiho. — Kiitoksia näistä kommenteista,
mutta edelleenkin on hämmentävää se, etten nyt oikein saa kiinni, millä tavalla tämä tera-
piatakuu aiotaan järjestää. Lapset ja nuoret tarvitsevat niitä ihmisiä, jotka heidän ongel-
mansa voivat kohdata ja voivat heidän kanssaan keskustella. Nyt niitä ihmisiä ei ole riittä-
västi siellä kentällä, ja sitä ei ole myöskään järjestetty niin, että he ovat saavutettavissa.
Mutta ennen kaikkea tämä pitää järjestää. Se ei hoidu ilman rahaa. 

Ja niin kuin työministeri Harakka täällä toi esille, työkyvyttömyys maksaa tälle maalle
paljon. Jos me nyt laitamme rahaa niihin varhaisiin vuosiin, lapsiin ja nuoriin, se varmasti
maksaa itsensä takaisin huomattavan suurella määrällä yhteiskunnan hyväksi. 

Kysynkin nyt vielä tässä — tässä on pyydetty vastausta siihen: huomioidaanko nyt bud-
jettiriihessä nämä lasten ja nuorten mielenterveyspalvelut ja myöskin muiden, aikuisten,
mielenterveyspalvelut niin, että voidaan taata terapiatakuun mukainen hoitoonpääsy no-
peasti niitä tarvitseville?

Ensimmäinen varapuhemies Tuula Haatainen: Ja kysyjä oli edustaja Laiho. Sanoin ni-
men vahingossa väärin. 

16.55 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kolme kuukautta on kulunut tätä hallituskautta, joten olemme nyt siinä tilan-
teessa, että mielenterveysstrategia lähtee aivan pian kentälle lausuntokierrokselle. Ilman
strategiaa on vähän vaikeaa katsoa tarpeeksi pitkälle tulevaisuuteen. Nyt sen tekee koko
yhteiskunta. Toivon, että siitä tulee hedelmällinen keskustelu ja suunta löytyy. 

Siihen tueksi on varattu budjettiin, niin kuin totesin, 18 miljoonaa mielenterveyspalve-
luiden parantamiseen vuosittain tässä maassa. Sen lisäksi meillä on jonkin verran tulevai-
suusinvestointirahaa, niin kuin tässä on todettu, jota pystytään käyttämään myöskin tämän
terapiatakuutyyppisen takuun — eli tämmöisen hyvän mielen takuun — toteuttamiseen,
jos näin halutaan eritellä, osana tätä hoitotakuuta. 

Kun tämä aloite tulee eduskuntaan, niin nimenomaan eduskunnan työssä sitten käydään
läpi, minkälaisia panostuksia vielä tarvitaan, jotta tämä kokonaisuus on täydellinen. Mutta
6



Pöytäkirjan asiakohta PTK 30/2019 vp
niin kuin totesin, hoitotakuun parantamiseen on myös varattu nämä resurssit, joita täällä
[Puhemies koputtaa] peräänkuulutettiin. [Ben Zyskowicz: Ja milloin se tulee voimaan?

Kysymyksen käsittely päättyi.
7


	2.3
	16.36
	16.37
	16.38
	16.39
	16.40
	16.42
	16.43
	16.44
	16.45
	16.46
	16.48
	16.49
	16.50
	16.51
	16.52
	16.53
	16.54
	16.55


