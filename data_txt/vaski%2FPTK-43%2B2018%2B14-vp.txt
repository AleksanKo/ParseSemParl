















































DEM9C85.tmp.xml


Pöytäkirjan asiakohta PTK 43/2018 vp
Pöytäkirjan asiakohta 

PTK 43/2018 vp

Täysistunto

Perjantai 27.4.2018 klo 13.01—13.59

14. Yhdenvertaisuusvaltuutetun kertomus eduskunnalle 2018
Kertomus K 6/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 14. asia. Puhemiesneuvosto ehdottaa, että asia lähetetään työelämä- ja tasa-arvo-
valiokuntaan, jolle hallintovaliokunnan ja lakivaliokunnan on annettava lausunto.

Keskustelu

13.30 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Yhdenvertaisuusvaltuutetun kertomus 2018 on käsittelyssä, ja halusin tämän
puheenvuoron pyytää oikeastaan esteettömyysasioiden takia. Tässä on erinomaisen hyvä
kohta: 2.4.2. Esteetön, saavutettava ja yhdenvertainen yhteiskunta. Alkuun haluan edel-
leen painottaa sitä, että meidän yhteiskunnassa iso haaste tällä hetkellä on perinteisen es-
teettömyyden lisäksi verkkoesteettömyys. Meillä siirtyy koko ajan palveluita yhä enempi
verkkoon ja odotetaan, että ihmiset osaavat käyttää pankkipalveluita, erilaisia verottajan
palveluita, erilaisia Kelan palveluita ja montaa muuta siellä netissä. Tämä verkkoesteettö-
myys on itse asiassa sellainen asia, johon toivon, että kiinnitettäisiin suomalaisessa yhteis-
kunnassa isompaa huomiota, ja se nimenomaan tarkoittaa myös sitä, että sellaiset ihmiset
pystyisivät toimimaan, joilla esimerkiksi on näön kanssa ongelmia, heikkonäköiset, tai
näin poispäin, mutta myös sitä, että ne palvelut olisivat yksinkertaisia ja helppoja, niin että
niitä osattaisiin käyttää. Toivon, että tässä verkkoesteettömyydessä erityisesti nyt valtion
toimijat olisivat edelläkävijöitä. Tässä selvityksessä todetaan, että ”esteetön yhteiskunta on
perusedellytys osallisuudelle ja yhdenvertaisuudelle”, ja todetaan myös, että ”yhdenvertai-
suuslain velvoite on tehdä kohtuullisia mukautuksia vammaisten ihmisten yhdenvertaisuu-
den toteuttamiseksi”, ja tämä itse asiassa laajeni vuonna 2015.

Ja tästä pääsen, arvoisa puhemies, siihen, miksi halusin tämän puheenvuoron käyttää.
Minulla kävi tällä viikolla kokousvieraana henkilö, joka käyttää pyörätuolia. Hän tuli edus-
kuntaan ja soitti, että hän ei pääse sisään tänne taloon — ei päässyt sisään taloon, jossa sää-
detään näitä lakeja esimerkiksi esteettömyydestä ja yhdenvertaisuudesta. Hän oli sateessa
tuolla eduskunnan ulkopuolella, ja kello, jota soitetaan, oli niin korkealla, että hän ei pys-
tynyt siihen puhumaan, kun hän istui pyörätuolissa. Lopulta hän pääsi sieltä sisään ja pääsi
turvatarkastuksen läpi, mutta kokoushuoneeseen hän ei tässä talossa päässytkään. Ensim-
mäisenä hänen piti päästä hissiin. Ensimmäinen hissi onnistui, se oli moderni hissi. Sen jäl-
keen tuli seuraava hissi, jossa oli veräjäovi. Siihen hän ei enää päässytkään omatoimisesti.
Sen jälkeen hänen piti vielä mennä kolmeen eri hissiin ja avata lukuisia vanhoja painavia
ovia.
 Tarkistettu
4.0



Pöytäkirjan asiakohta PTK 43/2018 vp
Kyllä esteettömyyden tässäkin talossa pitäisi olla aivan toisenlaisella tasolla. Nostin tä-
män asian esille myös ihan sen takia, että tämän talon pitäisi olla kyllä esimerkki ja suun-
nannäyttäjä näissä kysymyksissä, ja nyt tuntuu, että Museovirasto heiluttaa tässäkin asias-
sa häntää vahvemmin kuin esimerkiksi ihmisten yhdenvertaisuus tai talon esteettömyys.
Ymmärrän sen, että kaikkia ovia ei luonnollisestikaan tässä talossa voida tehdä esteettö-
miksi eikä pidäkään tehdä, pitää kunnioittaa myös sitä vanhaa historiaa. Mutta kyllä kaksi
vaihtoehtoa on olemassa: joko talon puolesta löytyy saattaja, joka auttaa, tai sitten tehdään
sellainen liikkumatie, että tässä talossa voidaan liikkua esteettömästi.

Vihreiden edustaja Hassi nosti tässä sähköisessä mediassa käymässämme keskustelussa
esille sen, että itse asiassa tämän remontin aikana eduskunnan esteettömyys meni huonom-
paan suuntaan. Äsken kerroin, että vuonna 2015 lainsäädäntö tiukkeni. Eduskunta aloitti
samaan aikaan saneerauksen, saneerasi taloa kaksi vuotta, ja talon esteettömyys heikkeni.
Esimerkiksi tästä kerroksesta edustaja Hassin kertoman mukaan poistui inva-wc. En tiedä,
mitä siinä tilanteessa sitten tehdään, kun eduskuntaan tulee seuraava henkilö, joka käyttää
säännöllisesti pyörätuolia.

Halusin nostaa tämän esille ihan sen takia, että toivon, että eduskunnassakin tämä yh-
denvertaisuus- ja esteettömyysasia otetaan vielä astetta vakavammin. Ja nyt kun tilanne on
tämä, mikä on, niin tarjotaan näille henkilöille, jotka talossa ovat, talon puolesta saattaja,
niin että he pystyvät tässä talossa osallistumaan niihin kokouksiin, mihin esimerkiksi hä-
net valtion virkamiehenä oli määrätty osallistumaan. Hän ei ollut siis vieraani, vaan hän oli
valtion virkamies, joka oli tänne tulossa.

Arvoisa puhemies! En mene yhdenvertaisuusvaltuutetun kertomuksessa tämän syvem-
mälle, sillä tämä on huolestuttava esimerkki siitä, että yhdenvertaisuus ei maassamme to-
teudu.

13.36 Eva Biaudet r: Arvoisa puhemies! Kiitos, edustaja Heinonen, se oli erinomainen ja
hyvin tarpeellinen puhe, jossa otitte esille hyvinkin tärkeän asian. Olen varma siitä, että tä-
män pitää johtaa toimenpiteisiin, ja se osoittaa myös sen, miten tärkeätä on, että meillä on
tällainen erityisvaltuutettu, joka nimenomaan kiinnittää erityisesti huomiota yhdenvertai-
suuteen ja sen edistämiseen ja siihen, miten ihan käytännössä se edellyttää meitä ajattele-
maan laajemmin ja monesta näkökulmasta ja toimimaan, että se ei ole pelkästään vain pe-
riaatteita vaan se on todellista osallistumista, jokaisen henkilön mahdollisuutta osallistua
yhdenvertaisesti meidän yhteiskuntaan, ja eduskunta tietenkin on nyt varmasti se ensim-
mäinen paikka.

On surullista tietenkin kuulla, että meillä vielä on ongelmia, mutta näihin varmasti puu-
tutaan ainakin tämän keskustelun jälkeen. Ja ehkä olisi hyvä, että meillä olisi joku järjes-
telmä, jossa voisi jatkuvasti tuoda esille tai jossa voi kiinnittää huomiota tällaisiin uusiin
asioihin, joita ennen ei ole tullut ajatelleeksi, jos meillä on muitakin paikkoja, esimerkiksi
täällä talossa, jotka aiheuttavat ongelmia.

Tämä on nyt yhdenvertaisuusvaltuutetun ensimmäinen raportti eduskunnalle, mutta ih-
miskaupparaportoija on itse asiassa kolmas, ja kiinnitän ehkä nyt eniten huomiota tässä ni-
menomaan tähän ihmiskauppapuoleen, joskin kaikki nämä asiat ovat hyvin hyvin tärkeitä.
Se on hyvin mielenkiintoinen kertomus, ja oikeasti suosittelen sitä luettavaksi kaikille. Sii-
nä on todella paljon hyviä suosituksia. Kansallinen ihmiskaupparaportoijahan on hyvin,
sanotaan, edistyksellinen mekanismi, jota ei monessa maassa ole, ja Suomi esitellään maa-
ilmalla siinä mielessä edelläkävijänä. Se osoittaa sen, että olemme kuitenkin tässä ihmis-
2



Pöytäkirjan asiakohta PTK 43/2018 vp
kaupan vastaisessa työssä toimineet ja menneet eteenpäin todella vahvasti luomalla meka-
nismeja, jotka nimenomaan koko ajan arvioivat sitä, toimiiko se lainsäädäntö, jota Suo-
men eduskunta on säätänyt, jossa pyritään estämään, ehkäisemään ihmiskauppaa, autta-
maan uhreja ja saattamaan syyllisiä vastuuseen.

Me kaikkihan tiedämme, että lainsäädäntö on yksi asia, mutta jotta aina voisi todellakin
kehittää sitä toimintaa ja saavuttaa näitä tavoitteita, jotka ovat hyvinkin vaikeita, on välttä-
mätöntä, että me käytännössä koko ajan seuraamme, miten se tapahtuu ja missä meidän tu-
lisi puuttua asiaan. Se on myöskin pioneerimainen tapa toimia siinä mielessä, että se oli
ehkä niitä ensimmäisiä tällaisia kertomuksia, joissa oikeasti eduskunta on käsitellyt todel-
la seikkaperäisesti ja käsitellyt kaikkia suosituksia ja antanut edelleen hallinnolle suosituk-
sia siitä, miten lainsäädännön valmistelua pitäisi kehittää ja miten toimintaa pitäisi suunni-
tella ja osaamista kehittää. Sillä on ollut hyvin hyvin suuri ja eduskunnalla on hyvin suuri
merkitys myöskin tässä toimeenpanon kehittämisessä. Siinä mielessä se on todella hieno
asia.

Aikaisemmissa kertomuksissa ihmiskaupparaportoija on nimenomaan kiinnittänyt huo-
miota rikoslain toimivuuteen, ja nyt tällä kertaa keskiössä onkin sitten ihmiskaupan uhrien
auttaminen. Keskiössä on se, miten tämä auttamista koskeva lainsäädäntö toimii. Siksi ha-
luaisinkin esittää, että näiden lausuntovaliokuntien lisäksi, jotka on esitetty, myöskin sosi-
aali- ja terveysvaliokunta antaisi lausunnon tästä raportista, koska se nimenomaan keskit-
tyy kuntien sosiaali- ja terveyspalveluiden toimivuuteen, miten tunnistetaan ihmiskaupan
uhri, miten hän saa sen avun, jonka hän tarvitsee, ja hänen erityisasemansa tarpeellisuus
huomiodaan, koska raportti ilmiselvästi sanoo, että siellä on yksi kaikkein heikoimmista
osista tässä meidän koko ihmiskaupan vastaisessa järjestelmässä ja siihen on kiinnitetty
liian vähän huomiota aikaisemmin. Siksi ajattelen, että tämä raportti ei saa riittävää, asian-
tuntevaa käsittelyä, jos se ei käy siellä meidän sosiaali- ja terveydenhuollon asiantuntijoi-
den arvioitavana. Toivon, että se jollain tavalla nyt sinne löytää, ja voisimme ehkä jo päät-
tää sen täällä.

Itse asiassa tässä esimerkiksi ongelmana on, että Suomessa uhriutuvien ja nimenomaan
seksikaupassa uhriutuvien auttaminen ei toimi. Esimerkiksi tilanne on, että juuri laisin-
kaan auttamisjärjestelmään ei ohjaudu ihmisiä, jotka saavat apua kansalaisjärjestöiltä. Oli-
si ihan välttämätöntä, että myös Suomen kansalaiset, jo Suomessa pysyvästi asuvat ihmi-
set, jotka uhriutuvat seksikaupassa, saisivat myöskin sen erityisavun, jota he tarvitsevat.
Siksi tuntuu siltä, että nyt on todella aika käsitellä myöskin tätä kuntien, ja ehkä tulevien
maakuntien, mutta nimenomaan näiden palveluiden mahdollisuuksia paremmin tunnistaa
nämä avun tarpeet.

Jälleen itse asiassa yhdenvertaisuusvaltuutetulla on hyviä konkreettisia suosituksia, täl-
lä kertaa yhdeksän suositusta, joista nimenomaan useat liittyvät myöskin tähän ihmiskau-
pan uhrien auttamiseen, osaksi liittyvät palveluihin, mutta osaksi liittyvät myös siihen, että
auttaminen tällä hetkellä näyttää kytkeytyvän hyvinkin läheisesti rikosprosessiin. Ja koska
rikosprosessi on hyvin esitelty, miten tämä prosessi käy, minkä te myöskin näette täältä si-
vulta 81, niin huomaa, että tällä hetkellä näyttää siltä, että tunnistetaan enemmän ja enem-
män uhreja, aloitetaan rikostutkintaa enemmän ja enemmän vuosi vuodelta, mutta sitten
esimerkiksi syytteiden lukumäärät ovat yhtä alhaisella tasolla kuin ne ovat olleet jo pitkän
aikaa aikaisemmin. Tässä tapahtuu jotain ihmeellistä, niin että rikostutkinta ei johda syyt-
teeseen. Rikostutkintaa ei siis ole riittävästi resursoitu tai ei ole riittävää osaamista — joku
syy. Osa siitä liittyy myös siihen, että auttamisjärjestelmässä on sellainen ongelma, että uh-
3



Pöytäkirjan asiakohta PTK 43/2018 vp
rit esimerkiksi eivät välttämättä hakeudu sinne, ja jotta rikosprosessi toimisi oikein hyvin,
niin yleensä tarvitaan uhria, joka pystyy ja kykenee edes myötävaikuttamaan sen rikospro-
sessin etenemiseen.

Ihan viimeiseksi haluaisin vielä kiinnittää huomiota yhdenvertaisuusvaltuutetun voima-
varoihin. [Puhemies koputtaa] Se, että esimerkiksi ei ole kunnolla painettu, liittyy siihen,
että heillä on vain 15 000 euroa vuodessa [Puhemies: Aika!] toimintamäärärahoja, mikä on
aivan liian vähän, ja se on myöskin meidän vastuullamme korjata. — Kiitoksia.

13.43 Johanna Karimäki vihr: Arvoisa rouva puhemies! Tämä valtuutetun kertomus
eduskunnalle on todella tärkeä. Yhdenvertaisuusvaltuutettu on esittänyt hyvin tärkeitä suo-
situksia ja myös tehnyt niitä havaintoja, että meidän ihmisoikeustilanteemme tällä hetkellä
on todella haastava. Esimerkiksi maahanmuuttajien oikeusturvassa, erityisesti turvapai-
kanhakijoiden oikeusturvassa, on paljon puutteita. Yhdenvertaisuusvaltuutettu nostaa esiin
muun muassa perheenyhdistämisen tarpeen lapselle tärkeänä oikeutena.

 Edustaja Biaudet edellä puhui vakuuttavasti ihmiskaupan uhrien auttamisesta ja ihmis-
kaupan vastaisen työn tehostamisesta. Yhdenvertaisuusvaltuutettu nostaakin esiin hyvin
paljon korjattavia asioita, kuten sen, että uhrit eivät nyt ohjaudu riittävästi auttamisjärjes-
telmään, etenkään kunnissa, ja yhdenvertaisuusvaltuutettu nostaa esiin sen, että auttami-
sen tulisi olla erillinen prosessi rikosoikeusprosessista ja että myös kansalaisjärjestöillä tu-
lisi olla paremmat toimintaedellytykset ihmiskaupan uhrien tunnistamiseen ja auttamiseen.

Edustaja Biaudet tuossa edellä teki esityksen, että nyt esitettyjen lausunnonantovalio-
kuntien lisäksi pyydettäisiin lausunto myös sosiaali- ja terveysvaliokunnalta, ja kannatan
tätä edustaja Biaudet’n tekemää ehdotusta.

Edustaja Heinonen puhui vammaisten oikeuksista, ja oli todella huolestuttavaa kuulla,
että eduskunnassa oltaisiin remontin jälkeen menty esteettömyysasioissa taaksepäin. Edus-
kunnan vammaisasioiden yhteistyöryhmällä on käynyt eduskunnassa lukuisia vierailijoita,
jotka ovat tarvinneet esteetöntä sisäänpääsyä, ja näin ollen esteettömyyden täytyy olla to-
della sujuvaa. On tärkeää, että joka paikkaan, kaikkiin kokoushuoneisiin on esteetön pää-
sy. Näihin asioihin täytyy saada parannusta.

Vammaisten oikeuksiin liittyen yhdenvertaisuusvaltuutettu on nostanut esiin, että osal-
lisuus ei toteudu esimerkiksi työelämässä riittävällä tavalla ja joukkoliikenteen esteettö-
myys ei toteudu niin kuin YK:n vammaisten oikeuksien sopimus edellyttää. Valtuutettu te-
kee senkin havainnon, että kun YK:n vammaisten oikeuksien sopimus astui voimaan, niin
samaan aikaan hallitus antoi esityksen, jossa heikennettiin esteettömyysmääräyksiä. Tässä
esteettömyysasetuksessa muun muassa opiskelija-asumisen esteettömyyttä on heikennet-
ty. Ja valtuutettu kiinnittää huomiota myös siihen, että kun vammainen henkilö osallistuu
kulttuuritapahtumiin, niin hänen ei pitäisi voida joutua ostamaan henkilökohtaiselle [Puhe-
mies koputtaa] avustajalle lippua.

Paljon tärkeitä ihmisoikeuskysymyksiä tässä raportissa.

13.47 Merja Mäkisalo-Ropponen sd: Arvoisa puhemies! Suomi ratifioi YK:n vammais-
ten oikeuksien yleissopimuksen joulukuussa 2016, mutta meillä on todella paljon tehtävää
yhteiskunnassamme, että tavoitteet saavutettaisiin. Ja kyllä tämä edustaja Heinosen esi-
merkki oli erittäin puhutteleva. Jos tässä talossa, jossa laaditaan yhdenvertaisuuslainsää-
däntöä, esteettömyys on ongelma, niin kyllä siihen täytyy silloin puuttua. Ilmeisesti Pikku-
4



Pöytäkirjan asiakohta PTK 43/2018 vp
parlamentin puolella tilanne on parempi ja nämä ongelmat koskevat nyt erityisesti tätä pää-
taloa.

Esteetön, saavutettava ja yhdenvertainen yhteiskunta ei vielä toteudu, vaikka pieniä as-
kelia kenties ollaan otettu oikeaan suuntaan, ja nyt meidän täytyy muistaa, että kysymys-
hän ei ole vain liikuntaesteettömyydestä vaan tavoitteena tulee olla kaikkien aistien esteet-
tömyys, ja yksi keskeinen kehittämiskohde on nämä digitaaliset palvelut, jotka edustaja
Heinonen myöskin mainitsi. Meillä on tällä hetkellä noin miljoona henkilöä, joilla ei ole
mahdollisuutta käyttää digipalveluja lainkaan, ja osalla tähän syynä on se, etteivät digipal-
velut ole esteettömiä. Näkö- ja kuuloaistien huomioimisen lisäksi pitäisi huomioida myös-
kin esimerkiksi hahmottaminen paremmin, esimerkiksi siis selkokielen käyttö digipalve-
luissa.

Tässä kertomuksessa sivulla 37 sanotaan minusta oikein hyvin, että ”vammaisten hen-
kilöiden oikeudet ovat Suomessa muodollisesti hyvät, mutta oikeuksiin pääsyssä on ongel-
mia”, ja sitten tämä lainaus jatkuu, että ”vallitseva asenneilmapiiri on yksi keskeinen tekijä
vammaisten henkilöiden kohtaamien ongelmien taustalla”. Eli meidän täytyisi tämä asen-
netyö nostaa keskeiselle sijalle. Olenkin sitä mieltä ollut jo pidemmän aikaa, että asenneon-
gelma on kaikkein pahin ongelma yhdenvertaisuuden toteutumisessa.

13.49 Jani Toivola vihr: Arvoisa rouva puhemies! On helppo yhtyä kaikkiin edellä pidet-
tyihin puheenvuoroihin ja kaikkiin niihin tärkeisiin näkökulmiin, mitä tästä kertomuksesta
on nostettu esille. Haluan myöskin yhtyä erityisesti edellisen edustajan puheenvuoron lop-
puun linkistä asenteisiin ja ihmisten yhdenvertaisuuteen yhteiskunnassa. Myös se on ehkä
semmoinen asia, mikä meiltä helposti lainsäätäjinä välillä unohtuu, tai jollain tavalla men-
nään puhtaasti sen lainsäädännön taakse eikä hahmoteta sitä linkkiä, laajemman yhteiskun-
nan, asenteiden, koko yhteiskunnallisen ilmapiirin, keskustelun ja vihapuheen suhdetta,
minkä myöskin kertomus nostaa vahvasti esille. Ja myöskin se, mitkä aidosti ovat ne mei-
dän välineemme tämäntyyppisiin kysymyksiin tarttua tai vähintään käydä syvää, syventä-
vää, pohtivaa arvokeskustelua myöskin eduskunnassa, on tärkeä osa sitä asenneilmapiiriä.

Todella laaja, kattava ja tärkeä kertomus. Ja tietenkin toive on myöskin siitä, että tämän
kertomuksen esille nostamat esimerkit myöskin vaikuttavat siihen työhön, mitä me tässä
talossa teemme. Tietenkin hallituksella on päävastuu — mutta ylipäätään jokaisella edus-
tajalla ja koko Suomen eduskunnalla. Ehkä semmoinen huomio, minkä yleisesti tästä itse
voi poimia, on kertomuksen huomio ihmis- ja perusoikeuksien heikkenemisestä, ja sitä tar-
kastellaan monesta näkökulmasta.

Yksi, minkä haluan myöskin itse tuoda tähän, liittyy translakiin, erittäin ajankohtaiseen
asiaan. Meillä on translaki, joka vaatisi kattavan kokonaisuudistuksen mahdollisimman
pian, mutta me olemme jo aika pitkään olleet tämän asian kanssa jumitilassa. Meillä on
edelleen esimerkiksi päättäjiä, jotka välttämättä eivät edes tiedä, että meillä on translaki,
joka muun muassa edelleenkin loukkaa ihmisen koskemattomuutta sterilisaatiopakkonä-
kökulman kautta. Se on asia, mistä me olemme saaneet huomautuksia sekä vaikuttavilta
elimiltä Suomessa että myöskin kansainväliseltä tasolta.

Myöskin Ihmisoikeuskeskus on juuri tehnyt laajan raportin translain kokonaisuudistuk-
sesta — sen tarpeesta — jota se suosittaa. Se tässä omassa raportissaan tarkastelee tätä ky-
symystä myöskin ihmis- ja perusoikeusnäkökulmasta ja tekee myöskin sen havainnon, että
joka kerta, kun me olemme saaneet näitä huomautuksia, senaikaisen hallituksen tapa kui-
tata nämä huomautukset on lopulta aina ollut se, että emme ole saavuttaneet yhteisymmär-
5



Pöytäkirjan asiakohta PTK 43/2018 vp
rystä tästä kysymyksestä, joten asialle ei voida tehdä mitään. Tämä on aika problemaatti-
nen asetelma, jos me olemme tekemisissä ihmis- ja perusoikeuskysymysten kanssa, että
vastaukseksi ikään kuin riittää se, että me emme saavuta yhteisymmärrystä. Kyllä minä sil-
loin näen, että meidän järjestelmässämme on jonkinlainen heikkous ja ihmisiä ja heidän
tarpeitaan jää jatkuvasti varjoon.

Kertomus nostaa eri vähemmistöryhmiä muutenkin esille: saamelaiset, romanit, vam-
maiset ja maahanmuuttajat, sieltä vielä erityisesti turvapaikanhakijat. Kaikkien näiden ryh-
mien kohdalla on äärimmäisen tärkeää, että me emme puhu vain ikään kuin yksilötasolla ja
yksittäisistä tapauksista vaan me tunnistamme, että kaikkien ryhmien kohdalla eri tavoin
on kyse yhteiskunnan rakenteista. Ja se on semmoinen elementti, mikä meidän täytyy lain-
säätäjinä erityisesti tunnistaa: millä tavalla me [Puhemies koputtaa] puramme niitä raken-
teita, jotka [Puhemies: Aika!] johtavat ilmiöihin ja [Puhemies koputtaa] yksilöiden syrjäy-
tymiseen yhteiskunnasta.

Toinen varapuhemies Tuula Haatainen: Tänään joudumme päättämään istunnon noin
kello 14. — Jatketaan keskustelua.

13.52 Johanna Karimäki vihr: Arvoisa puhemies! Edustajat Mäkisalo-Ropponen ja Toi-
vola käyttivät edellä hyvät puheenvuorot. Todellakin yhdenvertaisuusvaltuutettu nostaa
vammaisten oikeuksien toteutumisen kannalta asenneilmapiirin yhtenä merkittävänä teki-
jänä. Meidän täytyy itse kunkin, ihan jokaisen, parantaa omia asenteitamme, jotta voimme
suhtautua kanssaihmisiin tasaveroisemmin. Edustaja Toivola nosti esiin translain uudista-
misen tarpeen. Toden totta, olemme kaukana muiden Pohjoismaiden ihmisoikeutta kun-
nioittavasta translaista, joka ei vaadi esimerkiksi henkilöltä sterilisaatiota, jotta hän voi olla
juuri sitä sukupuolta kuin miksi hän itsensä kokee.

Mutta palaan vielä näihin vammaisten oikeuksiin, koska on todella huolestuttavaa, että
vaikka meillä on voimassa vammaisten oikeuksia turvaavaa lainsäädäntöä, vammaisten oi-
keuksia työelämässä turvaavaa lainsäädäntöä ja vammaisten oikeuksien sopimus, niin siitä
huolimatta valtuutettu nostaa esiin lukuisia sellaisia syrjintätapauksia työelämässä, liiken-
teessä, digitaalisessa ympäristössä, missä oikeudet eivät pääse toteutumaan. 

Edustaja Mäkisalo-Ropponen puhui hyvin juuri näistä digitaalisista oikeuksista. Tänä
päivänä niin moni palvelu siirtyy verkkoon, että on suorastaan perusoikeus, että turvataan
myös niille henkilöille, jotka eivät pysty siellä verkossa toimimaan esimerkiksi aistivam-
mojen vuoksi, se, että heille on aina vastaava palvelu järjestettynä toisella tapaa, ja myös
pankkien on pystyttävä tarjoamaan pankkipalveluita esimerkiksi näkövammaisille. Yh-
denvertaisuusvaltuutettu nostaa esimerkiksi sen, että kun kuntayhtymä toteutti joukkolii-
kennejärjestelmäuudistuksen, niin silloin otettiin käyttöön sellaiset lipunostolaitteet, joita
näkövammaiset henkilöt eivät voineet käyttää. No, tilannehan ratkaistiin sitten sillä taval-
la, että näkövammaiset henkilöt saivat luvan matkustaa maksutta joukkoliikenteessä. Mut-
ta on tärkeää, että jo suunnitteluvaiheessa otetaan huomioon esteettömyys ja tehdään sel-
laista ympäristöä, että kaikkien on hyvä siellä toimia.

Yhdenvertaisuusvaltuutettu nostaa esiin myös asumispalvelut ja sen, että haavoittuvien
ihmisryhmien asumispalveluja, vammaisten henkilöiden elinikäisiä tärkeitä palveluita, ei
pidä kilpailuttaa. Ja yhdyn siihen yhdenvertaisuusvaltuutetun vetoomukseen, että tämä
kansalaisaloite Ei myytävänä käsiteltäisiin täällä huolellisesti ja erityisesti siitä näkökul-
masta, että näitä palveluita [Puhemies koputtaa] ei tarvitse kilpailuttaa.
6



Pöytäkirjan asiakohta PTK 43/2018 vp
13.55 Merja Mäkisalo-Ropponen sd: Arvoisa puhemies! Esteetön rakentaminen ei ole
yhtään kalliimpaa kuin mikään muukaan rakentaminen, jos se otetaan huomioon suunnit-
telun alusta alkaen. Aika usein kuulee, että ei voi tehdä esteetöntä siksi, että se tulee kal-
liimmaksi, mutta tämähän ei pidä suinkaan paikkaansa.

Mutta syy siihen, miksi pyysin vielä puheenvuoron tässä yhteydessä, on se, että haluan
muistuttaa mieleen, että teimme edustaja Karimäen kanssa ennen joulua keskustelualoit-
teen vammaisten oikeuksien toteutumisesta Suomessa ja sen allekirjoitti reilusti yli sata
kansanedustajaa. Se keskustelu olisi ollut kyllä tarpeellista käydä täällä eduskunnassa,
mutta se nyt ei ole edennyt tänne asti. Sen takia minä nyt toivon, että jos se keskustelualoi-
te ei sitten etene tänne saliin asti, niin voisimme edes tässä yhdenvertaisuusvaltuutetun ker-
tomuksen yhteydessä käydä perusteellista, laajaa ja hyvää keskustelua tästä asiasta. Sen ta-
kia tämä edustaja Biaudet’n ajatus siitä, että tämä menisi lausunnolle myöskin sosiaali- ja
terveysvaliokuntaan, on minusta kannatettava, koska se toisi tähän keskusteluun vielä li-
sää ponnekkuutta ja laajempaa näkökulmaa. Sen takia minusta olisi erittäin perusteltua,
että myös sosiaali- ja terveysvaliokunta lausuisi tästä yhdenvertaisuusvaltuutetun kerto-
muksesta.

13.57 Eva Biaudet r: Arvoisa puhemies! Ihan lyhyesti.
Edustaja Toivola sanoi erittäin viisaasti, että on kysymys paljon asenteista, mutta mie-

lestäni tämä yhdenvertaisuusvaltuutetun kertomus kertoo myös siitä, että nyt tarvitaan
myöskin meiltä asennetta muuttaa lainsäädäntöä sillä tavalla, että rakenteet ovat sellaisia,
että on mahdollista puuttua esimerkiksi syrjintään.

Esimerkiksi sille, että yhdenvertaisuusvaltuutetun toimivalta on rajattu työelämän kysy-
myksissä, ei ole mielestäni mitään järkevää syytä. Myöskin se, että valtuutettu ei voi viedä
yhdenvertaisuus- ja tasa-arvolautakuntaan käsiteltäväksi asiaa ilman, että uhri nimetään,
on mielestäni kohtuutonta, koska on hyvin useasti niin, että uhri ei halua hirveästi tuoda
esille omaa asiaansa tai se tuntuu kiusalliselta. Tämä aliraportointi on hyvin tavallista. Oli-
si tärkeää, että nämä asiat voitaisiin käsitellä asioina. Kolmanneksi se, että yhdenvertai-
suus- ja tasa-arvolautakunnalle annettaisiin oikeus määrätä hyvitys syrjinnän uhreille, olisi
selvä parannus tähän tilanteeseen. Joten kyllä lainsäädäntöä voi tehdä ja parantaa sen lisäk-
si tietenkin, että asenteita muokataan.

Keskustelu päättyi ja asian käsittely keskeytettiin.
7


