















































DEMABCA.tmp.xml


Pöytäkirjan asiakohta PTK 69/2017 vp

 Tarkistettu
4.1

Pöytäkirjan asiakohta 

PTK 69/2017 vp

Täysistunto

Keskiviikko 14.6.2017 klo 14.03—15.54

10. Hallituksen esitys eduskunnalle laeiksi Euroopan unionin aluskierrätyksestä annetun 
asetuksen täytäntöönpanoon liittyvien lakien muuttamisesta

Hallituksen esitys HE 69/2017 vp
Valiokunnan mietintö YmVM 10/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on ympäristövaliokunnan mietintö YmVM
10/2017 vp. Nyt päätetään lakiehdotusten sisällöstä.

Keskustelu

15.42 Pauli Kiuru kok: Arvoisa puhemies! Tässäkin esityksessä on kysymys hengestä ja
elämästä mutta myös ympäristöstä. Hallituksen esityksellä toimeenpannaan EU:n aluskier-
rätysasetuksen vaatimuksia kansallisesti. Taustalla on Hongkongin yleissopimus vuodelta
2001, joka koskee turvallista aluskierrätystä. Sopimuksen on allekirjoittanut tässä vaihees-
sa vasta viisi valtiota, mutta oikeaan suuntaan tässä ollaan menossa. Ympäristövaliokunta
pitää tätä perusteltuna, että Suomi on myös mukana ratifioimassa ja tekemässä nämä lain-
säädäntömuutokset siltä osin kuin siihen on tarvetta — aika pieniä muutoksia. Näillä muu-
toksilla ei ole olennaista taloudellista vaikutusta Suomeen.

Tässä on kysymys kansainvälisestä yhteistyöstä, myös EU:n toiminnasta mutta perim-
miltään hengestä, elämästä ja ympäristöstä. Suuria aluksia kierrätetään joissakin maissa
hyvin puutteellisissa olosuhteissa, kuten Bangladeshissa, Pakistanissa, Intiassa, Kiinassa,
Turkissa, joissa 90 prosenttia näistä isoista aluksista tulee elinkaarensa päähän. Hyvä, että
kierrätetään, siinä ei sinänsä ole mitään pahaa tai moitittavaa, päinvastoin se on hyvä, että
kierrätetään, mutta se, miten se tapahtuu, on se kysymys. Ongelma on tässä, että työturval-
lisuustilanne on näillä purkamoilla monesti aivan kohtuuton — lähes orjatyötä muistutta-
via olosuhteita — ja toisaalta sitten on ympäristön näkökulmasta täysin retuperällä olevia
järjestelyjä tai järjestelyjä, joita ei ole olemassakaan.

Näillä sanoilla aivan hyvä hallituksen esitys, ja ympäristövaliokunta taisi olla muistaak-
seni yksimielinen ilman suurempaa keskustelua.

Yleiskeskustelu päättyi.

Eduskunta hyväksyi hallituksen esitykseen HE 69/2017 vp sisältyvien 1.—5. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


