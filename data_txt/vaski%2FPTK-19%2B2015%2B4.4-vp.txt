















































DEME509.tmp.xml


Pöytäkirjan asiakohta PTK 19/2015 vp
Pöytäkirjan asiakohta 

PTK 19/2015 vp

Täysistunto

Torstai 11.6.2015 klo 16.00—17.15

4.4. Suullinen kysymys Kreikan tilanteesta (Anna-Maja Henriksson r)
Suullinen kysymys SKT 4/2015 vp

Keskustelu

16.50 Anna-Maja Henriksson r: Värderade fru talman, arvoisa puhemies! EU-ländernas
toppmöte går av stapeln strax efter midsommar. Just nu är både statsminister Sipilä och fi-
nansminister Stubb ute i Europa och de har under de senaste dagarna också träffat centrala
europeiska beslutsfattare, och det här är ju jättebra.

Arvoisa puhemies! Sekä pääministeri että valtiovarainministeri ovat viime päivinä tavan-
neet keskeisiä eurooppalaisia päättäjiä, se on erittäin hyvä asia. Yhtenä keskeisenä aiheena
on ollut Kreikan tilanne, ja nyt olisi hyvä saada eduskunnassa päivitys tästä tilanteesta. Ky-
synkin tämän vuoksi nyt pääministerin sijaiselta ulkoministeri Soinilta, mikä on teidän kä-
sityksenne nyt Kreikan tilanteesta ja mikä on Suomen toimilinja Kreikan suhteen.

16.51 Timo Soini ps (vastauspuheenvuoro): Arvoisa rouva puhemies! Kreikan tilanne on
huono ja vakava. Kreikan piti vastata viime torstaina Junckerille, he eivät sitä tehneet. Vas-
tausta ei tullut perjantainakaan, lauantaina taisi tulla puhelinsoitto. Se vastine, jonka Kreik-
ka on euroryhmälle antanut, on kevyt. Sillä ei velkaantuminen taitu, sillä ei velkakestävyys
parane, ja tällä hetkellä näyttää siltä, että sopimusta tältä pohjalta ei synny. Syrizan toimin-
ta tässä asiassa on mielestäni ollut vastuutonta. Suomi on tietysti sääntöjä noudattava maa.
Me edellytämme myös, että Kreikka noudattaa niitä sääntöjä, joista on yhdessä sovittu. 

Puhemies Maria Lohela: Pyydän edustajia, jotka haluavat esittää lisäkysymyksiä, ilmoit-
tautumaan.

16.52 Carl Haglund r (vastauspuheenvuoro): Arvoisa rouva puhemies! Olisin vielä pää-
ministerin sijaiselta kysynyt sitä, että jos sitten Kreikan hallituksen toimilinja muuttuu ja
löytyy yhteinen sävel, niin onko Suomen hallituksella edellytykset ja valmius osallistua
mahdolliseen uuteen tukipakettiin Kreikan osalta, jos tarve niin vaatii, jotta valuutta pysyy
yhdessä ja Kreikka pystyy jatkamaan euromaana.

16.52 Timo Soini ps (vastauspuheenvuoro): Arvoisa rouva puhemies! Neuvottelut ovat
nyt herkässä vaiheessa, ja en lähde spekuloimaan sillä tilanteella, vaan katsotaan ensin neu-
vottelutulos. Viime eduskuntakaudella kylläkin eduskunta sitoutui pääomittamaan ja luo-
maan EVM-järjestelmää, ja se päätös on tehty ja siihen Suomi on maana sitoutunut. Toi-
voni mukaan on niin, että Kreikka ottaa lusikan kauniiseen käteen, tekee neuvotteluratkai-
 Tarkistettu
4.4



Pöytäkirjan asiakohta PTK 19/2015 vp
sun ja jollakin aikavälillä tämä velkaongelma helpottaa. Tällä hetkellä se ei kyllä näytä ko-
vin hyvältä, ja olen tämän asian suhteen kyllä pessimistinen.

16.53 Ben Zyskowicz kok (vastauspuheenvuoro): Arvoisa rouva puhemies! Kreikan ti-
lanne on se, mikä olisi jatkossa Suomen tilanne, jos opposition täällä antamat neuvot otet-
taisiin todesta (Eduskunnasta: Höpö höpö!) eli ne neuvot, että ammutaan alas kaikki uuden
hallituksen säästöt. Tänään säästöt kuulemma koskevat naisia ja lapsia, huomenna sairaita,
ylihuomenna terveitä, kohdistuvat ihan tavallisiin suomalaisiin tietysti. (Välihuutoja) Ke-
henpä muuhunkaan? Kiinalaisiinko?

Mutta Kreikan tilanne on joutunut huonoksi. Suomessa pyrimme taloutta korjaamaan.
Suomessa pyrimme velkaantumisen lopettamaan, jotta Kreikan tie ei olisi Suomen tie.
Mutta kun Kreikan tilanne on näin huono, niin toivon, että he lukevat Helsingin Sanomista
Saska Saarikosken erinomaisen artikkelin, joka lähtee siitä, että kreikkalaisten ei pidä syyt-
tää muita vaan katsoa peiliin. Kysyn ministeri Soinilta: mitä silloin seuraa, jos sopimusta ei
synny?

16.54 Timo Soini ps (vastauspuheenvuoro): Arvoisa rouva puhemies! Minulla oli tänään
erinomainen mahdollisuus vertailla kahta velkakriisin hoitajaa. Tapasin nimittäin Islannin
ulkoministerin, joka kertoi, miten Islannissa tämä velkakriisi hoidettiin. (Välihuutoja) Se
hoidettiin niin, että kolme isoa pankkia pistettiin konkurssiin, ja ne, jotka olivat velat teh-
neet, ne myöskin riskin kantoivat. Tässä olisi ollut Euroopan unionillekin oppia, miten pis-
tää todella sijoittajavastuu täysillä käyntiin.

On tietenkin selvä, että jos Kreikka ei pääse sopimukseen, ei tule sopimusta, silloin
Kreikka ajautuu maksukyvyttömyyteen ja käytännössä konkurssiin. Se tässä on se vaihto-
ehto: joko sopimus, joka yhteisesti hyväksytään, tai maksukyvyttömyys ja konkurssi.

Suullinen kyselytunti

Kysymyksen käsittely päättyi.
2


