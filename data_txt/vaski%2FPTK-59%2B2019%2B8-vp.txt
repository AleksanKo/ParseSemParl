















































DEM2A4.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

8. Hallituksen esitys eduskunnalle laeiksi lastensuojelulain ja lastensuojelulain muuttami-
sesta annetun lain voimaantulosäännöksen muuttamisesta

Hallituksen esitys HE 71/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 8.
asia. Puhemiesneuvosto ehdottaa, että asia lähetetään sosiaali- ja terveysvaliokuntaan, jol-
le perustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

15.24 Perhe- ja peruspalveluministeri Krista Kiuru (esittelypuheenvuoro): Arvoisa
puhemies! Voimassa olevan lastensuojelulain tarkoituksena on lapsen koskemattomuu-
den, oikeuksien ja erityisen suojelun vahvistaminen. Lasten vanhemmilla ja muilla huolta-
jilla on ensisijainen vastuu, totta kai, lasten hyvinvoinnista. Kunnan sosiaaliviranomaisilla
on velvollisuus tukea perhettä ja lasta lastensuojelun avohuollon tukitoimin. Silloin, ja kai-
kessa lastensuojelussa, painotetaan lapsen edun huomioon ottamista viranomaisen kaikis-
sa toimenpiteissä. Laissa korostetaan lapsen oikeutta osallistumiseen ja erityiseen suoje-
luun.

Arvoisa puhemies! Nykyiseen tapaan lastensuojelulain mukaista jälkihuoltoa on järjes-
tettävä sijaishuollon päättymisen jälkeen sekä avohuollon tukitoimena tapahtuneen sijoi-
tuksen jälkeen, jos sijoitus on kestänyt yhtäjaksoisesti vähintään puoli vuotta ja kohdistu-
nut lapseen yksin.

Olemme muutoksen edessä siksi, että eduskunta hyväksyi keväällä — kaikessa sosiaali-
ja terveydenhuollon lainsäädäntöuudistuksen tohinassa — vielä lakialoitteeseen 86/2018
sisältyneen lakiehdotuksen, joka koski jälkihuoltoiän nostamista. Aloite siis meni läpi so-
siaali- ja terveysvaliokunnan käsittelyssä. Tästä johtuen ehdotetaan, että 1.1.2020 alkaen
kunnan velvollisuus jälkihuollon järjestämiseen jatkuu siihen saakka, kunnes nuori täyttää
nyt 25 ikävuotta, tämänhetkisen 21 ikävuoden sijaan. Jälkihuollon ikärajanousu koskisi
niitä lapsia ja nuoria, joilla on oikeus jälkihuoltoon 1.1.2020. Tässä esityksessä tarkenne-
taan samalla nuorten määritelmää tarkoittamaan 18—24-vuotiaita, ja itsenäistymisvarojen
viimesijaiseksi maksuajankohdaksi muutetaan nyt sitten tämän muutoksen johdosta myös
25 ikävuotta, jotta nämä vastaisivat jälkihuollon ikärajan korotusta.

Matka aikuisuuteen on aika paljon monella vielä kesken jälkihuollon päättyessä, eikä
lainsäädännössä ole mahdollista määrittää sellaista tarkkaa ikärajaa, jolloin jokainen tukea
tarvinnut nuori olisi saavuttanut jo itsenäisyytensä. Ikärajan noston ulkopuolelle jäävät it-
 Tarkistettu
4.0



Pöytäkirjan asiakohta PTK 59/2019 vp
senäistyvät nuoret eivät jää kuitenkaan lakimuutoksen johdosta ilman tukea. Heidän tulee
jatkossakin saada ammattilaisilta tarvitsemansa ohjaus ja tuki. Lastensuojelulaki takaa jat-
kossakin, että kunta voi tarjota jälkihuoltoa myös niille nuorille ja lapsille, joilla ei ole sub-
jektiivista oikeutta jälkihuoltoon tai joiden oikeus jälkihuoltoon on nykyisen lain mukaan
päättynyt ennen 1.1.2020, mikäli tuki katsotaan tarpeelliseksi.

Valtion talousarviossa jälkihuollon ikärajan nosto on jo huomioitu vuoden 2020 alusta
lukien niin, että sinne on lisätty 12 miljoonaa euroa kuntien valtionosuuksiin seuraavan
neljän vuoden ajan. Jälkihuollon sisältöön ei tässä vaiheessa ja tässä esityksessä tehdä
muutoksia, sillä hallitus aloitti hyvin kiireellä, ja asia oli pöydällä odottamassa, kun tämä
muutos oli vielä siinä kevään tohinassa tehty, jolloin jäämme sitten harkitsemaan, minkä-
laisia muutoksia jälkihuoltoon, sen sisällöllisiin kehittämistoimiin, tullaan tekemään tällä
hallituskaudella. Tarkoitus on nyt varmistaa kuitenkin, että nuorille annetaan eduskunnan
linjaama riittävä tuki matkalla aikuisuuteen, ja tätä kautta tämä esitys tänne tuodaan.

Arvoisa puhemies! Samassa yhteydessä panimme merkille kesäkuun alussa, että... Sen
vuoksi, että eduskunta oli tätä jälkihuoltoa nyt pidentämässä, eduskunta oli myös hyväksy-
nyt jo aikaisemmin — 19.2.2019, samassa kevätrytinässä myöskin — uuden lain oikeu-
denkäynnistä hallintoasioissa eli hallintoprosessilain, joka kumoaa voimassa olevan hallin-
tolainkäyttölain. Uuden hallintoprosessilain voimaantulon myötä valittaminen hallinto-oi-
keuden päätöksestä korkeimpaan hallinto-oikeuteen muuttuu valitusluvanvaraiseksi kai-
kessa. Huomasimme tämän osana sitä työmme aloitusta, ja tällöin huomasimme myös, että
lastensuojelulaissa olevat viittaukset kumottuun hallintolainkäyttölakiin joudutaan korjaa-
maan viittauksiksi uuteen hallintoprosessilakiin. Samassa yhteydessä oli mietittävä, onko
nyt niin, että eduskunnan ratkaisun myötä myöskin sosiaali- ja terveydenhuollossa tode-
taan, että tämä on lapsen edun mukaista — siis se, että hallintoprosessilain voimaantulon
1.1.2020 myötä valittaminen hallinto-oikeuden päätöksestä korkeimpaan hallinto-oikeu-
teen muuttuu valitusluvanvaraiseksi myös lastensuojelulain mukaisissa asioissa. Näin
eduskunta siis oli päättänyt, ja tämä ei tietenkään tarkoita siis valituskieltoa mutta sitä lu-
vanvaraisuutta.

Kun harkitsimme asiaa, on selvää, että asianosaisilla säilyy mahdollisuus saattaa kor-
keimman hallinto-oikeuden tutkittavaksi lapsen huostaanottoa ja sijaishuoltoa, huostassa-
pidon lakkaamista, yhteydenpidon rajoittamista, lupaa lapsen tutkimiseen, toimeentulon ja
asumisen turvaamista, jälkihuoltoon ja tiettyyn yksityiskotiin sijoittamisen kieltoa koske-
va hallinto-oikeuden päätös. Nämä kaikki ovat siis vielä tämän oikeuden piirissä ja mah-
dollisuuden piirissä saattaa korkeimman hallinto-oikeuden tutkittavaksi. Jos asiassa on siis
jokin niistä valitusluvan myöntämisen perusteista, jotka äsken luin, korkeimman hallinto-
oikeuden on myönnettävä valituslupa. Korkein hallinto-oikeus voi myöntää valitusluvan
ennakkopäätösperusteen ohella myös ilmeisen virheen tai muun painavan syyn perusteella.

Näin lastensuojelun syvimmälle perusoikeuksiin kajoavat toimenpiteet, kuten vasten-
tahtoinen huostaanotto ja sijaishuollon järjestäminen sekä niihin liittyvät päätösprosessit ja
muutoksenhakujärjestelmä kokonaisuutena tarkastellen, turvaavat oikeusturvan saatavuu-
den, riittävyyden sekä asian joutuisan käsittelyn. Lapsilla on oikeus tulla kuulluksi, esittää
mielipiteensä asiassaan ja olla osallisena omassa asiassaan, myös vastentahtoisessa huos-
taanotossa ja sijaishuollon järjestämisessä. Lisäksi asianosaiset voivat hakea aina huostas-
sapidon lopettamista kunnan sosiaalitoimelta ja tarvittaessa myös valittaa kunnassa tehdys-
tä päätöksestä hallinto-oikeuteen. Lapsen edun tulee olla keskeinen arviointiperuste kaikis-
sa lasta koskevissa lastensuojelutoimissa ja niiden jokaisessa vaiheessa.
2



Pöytäkirjan asiakohta PTK 59/2019 vp
Nyt tällä ehdotuksella pitkät oikeusprosessit ovat tulemassa enemmän lyhyiksi, jos
eduskunta tämän ratkaisun hyväksyy. Olemme siis halunneet antaa vielä valiokunnalle
mahdollisuuden pohtia, mikä tässä on lapsen edun mukaista. Uskon, että tämä kyllä puhut-
taa eduskunnassakin, mutta nyt mahdollisuus on saatettu tämän äskeisen jälkihuollon laa-
jentamisen yhteydessä myös vielä valiokunnan pohdittavaksi. — Kiitoksia, että sain pu-
hua näin pitkästi.

Puhemies Matti Vanhanen: Tuli hyvä, perusteellinen esittely. Tästä puolen tunnin kes-
kustelurajasta: tehdään tässä sopiva kompromissi, jatketaan nyt keskustelua tuonne kym-
mentä vaille asti tästä aiheesta.

15.32 Pekka Aittakumpu kesk: Arvoisa puhemies! Näin isänpäiväviikolla on paikallaan
todeta, että meillä on maassamme paljon lapsia, jotka kaipaavat elämäänsä ja arkeensa
isää, ja on myös monia aikuisia, jotka kaipaavat elämäänsä isää. Perheiden hajoaminen ja
rikkinäisyys on aihe, josta yhteiskunnassamme ei riittävästi puhuta. Jollakin tavalla siitä on
tullut tabu, asia, josta ei jostakin syystä puhuta. Se on aivan ymmärrettävää, mutta se ei ole
kenellekään hyväksi. Se on ymmärrettävää, koska asiat eivät ole mustavalkoisia ja yksioi-
koisia, vaan usein ne ovat hyvinkin vaikeita ja kipeitä. Hiljaisuus tämän aiheen ympärillä
on ymmärrettävää, mutta se ei todellakaan ole hyväksi kenellekään. Kyllä meillä on lasten-
suojelun yhteydessä rohjettava puhua myös siitä, miten voisimme nykyistä paremmin tu-
kea perheiden hyvinvointia mutta nimenomaan myös perheiden eheyttä. Kun lapsilta on
kysytty kyselyissä heidän huolenaiheitaan, yksi yleisimpiä on ollut huoli siitä, että äiti ja
isä eroavat. Lapsi tarvitsee isää, ja lapsi tarvitsee äitiä, lapsi tarvitsee ympärilleen perhettä.
Parisuhteiden tukeminen palvelee meidän lasten ja perheiden hyvinvointia. Se näkyy myös
lastensuojelussa myönteisesti.

Arvoisa puhemies! Tämä hallituksen esitys on osa kokonaisuutta, joka parantaa erityi-
sesti lastensuojelun piirissä olevien nuorten tukea, aivan kuten ministerin hyvästä esityk-
sestä kuulimme. Esityksen tavoitteena on korjata lastensuojelulain säännöksiä ajantasai-
seksi, vastaamaan eduskunnassa jo hyväksyttyjä lainmuutoksia. Tässä maassa ja tässä sa-
lissa tehdään paljon hyviä päätöksiä, vaikka ne eivät aina saa ansaitsemaansa huomiota.
Tämä viime kaudella tehty päätös lastensuojelun jälkihuollon ikärajan nostamisesta 25 ikä-
vuoteen on erittäin tärkeä ja kannatettava ja tukee meidän nuortemme hyvinvointia. Ny-
kyään lastensuojelulain mukaan nuorella tarkoitetaan 18—20-vuotiasta. Nyt esityksessä
ehdotetaan lastensuojelulakia muutettavaksi siten, että nuorilla tarkoitettaisiin 18—24-
vuotiasta.

Arvoisa puhemies! Tämän esityksen kattavassa arviointiosiossa todetaan, että ”lasten-
suojelulain tarkoituksena on turvata lapsen oikeus turvalliseen kasvuympäristöön, tasapai-
noiseen ja monipuoliseen kehitykseen sekä erityiseen suojeluun”. Esitys myös toteaa, että
”kun viranomainen puuttuu perheen yksityisyyteen toteuttaessaan lastensuojelua, on pää-
töksiä tehtäessä huomioitava vanhempien ensisijainen velvollisuus ja oikeus päättää lap-
sensa hyvinvoinnista ja kasvatuksesta”. Tätä meidän yhteiskunnassamme on edelleen mer-
kittävällä tavalla vahvistettava: vanhempien mahdollisuutta ja vanhempien voimavaroja
vastata lastensa kasvatuksesta ja hoidosta. Ihanteellisin tilanne olisi silloin, kun emme tar-
vitsisi lastensuojelua lainkaan. Meidän on kaikin tavoin pyrittävä siihen, että lastensuoje-
lun tarve vähenisi, siihen, että isät ja äidit voivat hyvin, että perheet voivat hyvin, että lapsi
saa vanhemmiltaan, huoltajiltaan, riittävän turvan, suojan ja huolenpidon tasapainoiseen
3



Pöytäkirjan asiakohta PTK 59/2019 vp
elämään ja kasvuun. Kuitenkaan emme ole päässeet tässä asiassa oikein eteenpäin, vaan
lastensuojelun asiakkuuksien runsas määrä on jatkuva huolenaihe. Terveyden ja hyvin-
voinnin laitoksen mukaan esimerkiksi viime vuonna, 2018, sijoitettiin kiireellisesti 4 390
lasta, mikä on 6,9 prosenttia enemmän kuin edellisenä vuonna.

Arvoisa puhemies! Keskustalle on erittäin tärkeää se, että me vahvistamme lasten, nuor-
ten ja perheiden ennaltaehkäiseviä palveluita. Olemme hyvin iloisia siitä, että hallitus on
nyt sitoutunut parantamaan näitä ennaltaehkäiseviä palveluita monin tavoin. Toiveemme
ja näkemyksemme on se, että ennaltaehkäisyyn sijoittaminen tulee näkymään myönteisel-
lä tavalla myös lastensuojelun tarpeen vähenemisenä. Lastensuojelun ennaltaehkäiseviksi
toimiksi katson muun muassa seuraavat hallituksen päättämät toimet: Lapsiperheköyhyyt-
tä vähennetään korottamalla yksinhuoltajien ja monilapsisten perheiden lapsilisiä. Lape-
hanke jatkuu. Sen avulla lasten ja perheiden palveluita kootaan yhden katon alle, jolloin ne
ovat paremmin perheiden saavutettavissa. Lapsiperheiden kotipalvelun saatavuutta paran-
netaan. Päivähoidon ryhmäkokoja pienennetään.

Erityisen tärkeäksi tässä yhteiskunnallisessa tilanteessa koen ja näin sen, että meidän tu-
lisi tukea aluksi mainitsemaani perheiden eheyttä vahvemmin. Meidän tulee tehdä kaik-
kemme sen eteen, että niin isänpäivä kuin äitienpäivä olisi todella lapselle iloinen ja onnel-
linen päivä. Siksi haluaisin kysyä ministeri Kiurulta tässä yhteydessä, että jos mahdollista,
olisi hyvä kuulla siitä, millaisia toimia hallitus on tekemässä, jotta hallitusohjelmassa so-
vittu parisuhdetyön vahvistaminen toteutuu. Se liittyy hyvin vahvasti tähän meidän lasten-
suojeluaiheeseemme.

Arvoisa puhemies! Yhteinen tehtävämme on tukea perheiden eheyttä, vanhemmuutta ja
nuorten hyvinvointia. Pidän hyvin tärkeänä, että ministerin mainitsema arvokas jälkihuol-
lon kehittäminen saadaan yhdessä nyt eteenpäin. Se palvelee meidän nuoriamme. Ja on ai-
van todella hienoa ja arvokasta, että me täällä eduskunnassa pystymme tekemään tällaisia
lasten, nuorten ja perheiden hyvinvointia vahvistavia päätöksiä.

15.39 Hanna-Leena Mattila kesk: Arvoisa puhemies! Viime vaalikaudella eduskunta
hyväksyi lastensuojelulain muutoksen, jossa jälkihuollon ikäraja nostettiin 25 vuoteen.
Ensi vuoden alusta voimaan tuleva laki on ollut kovasti kaivattu ja odotettu. Kokemukset
kentältä ovat viestittäneet yhdensuuntaisesti, että yhteiskunnan tuki ja apu loppuvat ihan
liian aikaisin. Edustaja Alanko-Kahiluodon lakialoite keräsi peräti 115 edustajan nimen,
mikä kertoi yhteisestä tahtotilasta korjata vallitseva tilanne. Nyt lastensuojelulakia ehdote-
taan muutettavaksi siten, että nuorella tarkoitettaisiin 18—24-vuotiasta, kun ikä tämänhet-
kisen lain mukaisesti on 18—20 vuotta.

Vieraillessani elokuussa espoolaisessa lastensuojeluyksikössä nousi tämä jälkihuollon
liian alhainen ikäraja keskusteluun. Yksikön työntekijät murehtivat sitä, että liian moni
täysi-ikäisyyden saavuttanut nuori jäi ilman turvallisen aikuisen tukea. Lastensuojeluyksi-
köihin oli saattanut tulla muutamaa kuukautta vaille 18-vuotiaita, jotka saatiin juuri ja juu-
ri kiinni säännölliseen elämänrytmiin, irti päihteistä, kiinni arjen toimintoihin, kuten pyy-
kinpesuun ja ruuanlaittoon, kun heidät jouduttiin päästämään irti, koska laki ei mahdollis-
tanut heidän valvottua ja tuettua ohjaamistaan. Kalliit lastensuojelusatsaukset valuivat
hukkaan, kun vastuullista rahankäyttöä ja arjen perustaitoja osaamaton nuori suistui vel-
kaantumisen, päihteiden ja rikollisuuden maailmaan.

Vaikka jälkihuoltovastuun kasvattaminen tuokin tullessaan taloudellisia seuraamuksia
valtiolle ja kunnille, on lakimuutos inhimillisesti ja kokonaiskustannuksia tarkastellen jär-
4



Pöytäkirjan asiakohta PTK 59/2019 vp
kevää. Nykyiseen hallitusohjelmaan on kirjattu: ”Kehitetään lastensuojelun jälkihuoltoa.
Annetaan nuorelle riittävä tuki matkalla aikuisuuteen.” Mutta lisää rahoitusta ei ole varattu
tähän erikseen. Tämän osalta joudumme näin ollen palaamaan asiaan myöhemmin, kun
vaikutusten arviointia on pystytty tekemään paremmin.

Lastensuojelun henkilöstömitoituksen parantamiseen varattiin 9 miljoonaa euroa, ja tä-
hän sisällytettiin erityistä tukea vaativien lasten moniammatillisten palveluiden turvaami-
nen ja tiimimallin kehittäminen. On tärkeää, että lastensuojelutyötä tekee riittävä määrä oi-
kealla koulutuksella olevaa väkeä. Ylilyönnit ja lainvastaiset toiminnat lastensuojelussa
ovat useimmiten kummunneet osaamattomuudesta ja tietämättömyydestä.

Myös meidän lainsäätäjien on laadittava sellaisia lakeja, jotka edistävät lastensuojeluyk-
siköissä tehtävää työtä. Lasten ja nuorten itsemääräämisoikeudet ovat tällä hetkellä käytän-
nön kanssa ristiriidassa. Kun henkilökunnalla on riittävät oikeudet rajoittaa ja estää lapsen
itseensä tai toisiin kohdistamaa vahingollista toimintaa, parantaa se lapsen tai nuoren hy-
vinvointia mutta myös lastensuojeluammattilaisten työssäjaksamista. Nyt kun tässä minis-
teri on paikalla, niin kysyisin: onko tarkoitus tältä osin tarkistaa lastensuojelulakia? 

Keskustan eduskuntaryhmä näkee ensiarvoisen tärkeänä, että perheiden ja lasten ennal-
ta ehkäisevää tukea on parannettava. Kautta Suomen kuntien lastensuojelumenot ovat kas-
vaneet ja lasten ja perheiden pahoinvointi on valitettavasti lisääntynyt. Kaukana tuntuu ole-
van se päivä, jolloin ennalta ehkäisevään työhön voidaan sijoittaa enemmän kuin kallii-
seen kriisinhoitoon, mitä huostaanotot ja lastensuojeluyksikköihin sijoittamiset edustavat.
Olemme keskustassa tyytyväisiä, että viime vaalikaudella aloitettu lasten ja perheiden tu-
kemista parantava Lape-hanke on saanut jatkua myös tällä vaalikaudella. On tärkeää kehit-
tää toimivia lasten ja perheiden palveluita ja saada ne saman katon alle, jotta ne olisivat ai-
dosti kohderyhmiensä tavoitettavissa ja tuloksellisia. — Kiitos.

15.43 Lulu Ranne ps: Arvoisa puhemies! Lasten ja perheiden surullisten kohtaloiden en-
naltaehkäisyn tulisi olla päätöksenteon painopiste. Näin ei kuitenkaan ole, vaan sammu-
tamme jatkuvasti tulipaloja — niin kuin tässäkin tapauksessa.

THL:n tilastojen mukaan niiden alaikäisten osuus, joista on tehty lastensuojeluilmoitus,
on kasvanut hirvittävää vauhtia. Kasvu on ollut vuoteen 2008 verrattuna yli 63 prosenttia
koko maan tasolla. Kanta-Hämeestä löytyy varoittava esimerkki, sillä siellä kasvu on ollut
jopa 112 prosenttia. Koko 2000-luku on ollut järkyttävä. Huostassa tai kiireellisesti sijoi-
tettuna olevien määrä Suomessa on tuplaantunut ja siellä pahasti mainitussa Kanta-Hä-
meessä jopa 2,5-kertaistunut. Vastaavasti vuoden 2018 aikana huostassa tai kiireellisesti
sijoitettuna olleiden alaikäisten määrät ovat kolminkertaistuneet ja Kanta-Hämeessä nelin-
kertaistuneet. Huostaanoton tulisi olla viimesijainen toimenpide. Luvut kuitenkin kerto-
vat, että lastensuojelu epäonnistuu lasten, nuorten ja perheiden tukemisessa huostaanoton
välttämiseksi. Lapsiperheiden ongelmien juurisyihin ei selvästikään päästä riittävästi kä-
siksi.

Arvoisa puhemies! Miksi lastensuojelu epäonnistuu? Nyt käsillä olevassa lakimuutok-
sessa puhutaan monisektoraalisesta palvelukokonaisuudesta. Käytännössä ainoa asia, joka
lapsen tai nuoren elämään puuttuvassa prosessissa toimii hyvin ja kattavasti, on monisek-
toraalinen ja ammatillinen huolestuminen ja empatia. Kaikki työntekijät haluavat auttaa
lapsia, kaikki ovat sitoutuneita tekemään sitä hyvää työtä, mutta lopputulos ei ole riittävä.
Riittävää, todellista, pitkäkestoista ja vaikuttavaa apua eivät saa perheet eivätkä lapset.
Seuraava toimi, joka toimii, onkin sitten tämä huostaanotto. 
5



Pöytäkirjan asiakohta PTK 59/2019 vp
Keskeinen jälkihuollon anti on asumisen järjestämisen lisäksi se, miten sosiaaliturvajär-
jestelmää käytetään. Sen oppii 21 ikävuoteen mennessäkin. Ei jälkihuollossa ole sen enem-
pää todellista apua nuorten elämään kuin lastensuojelulla ennen huostaanottoakaan. Jälki-
huoltoajan jatkamiseen 25-vuotiaaksi asti käytettävät rahat tulisivat parempaan käyttöön
työssä ennen huostaanottoa.

Arvoisa puhemies! Huostaanottopäätökset ovat suuria, usein pitkäkestoisia prosesseja.
THL:n vuonna 2018 julkaistun vuotta 2016 koskeneen tutkimuksen mukaan kolmasosa
vuonna 16 sijoitettuna olleista oli ollut sijoitettuna vähintään puolet elämästään. Näitä
huostaanottoja puretaan harvoin. 31.12.2014 huostassa olleista 0—15-vuotiaista lapsista
92 prosenttia oli huostassa vielä kaksi vuotta myöhemminkin. Siksi perusoikeuksiin ran-
kimmin puuttuvissa päätöksissä tulisi säilyttää suora valitusoikeus hallinto-oikeuden pää-
töksistä korkeimpaan hallinto-oikeuteen. Väite siitä, että valituslupamenettelyn varaan jää-
minen samaan aikaan sekä turvaisi oikeusturvan että nopeuttaisi valitusprosessin koko-
naisläpimenoaikaa, on hyvin ristiriitainen. Eniten oikeusturvaa kaipaavien tapausten käsit-
tely pelkästään pitkittyy valituslupamenettelyn vuoksi. 

Puhemies Matti Vanhanen: Jatkan tätä keskustelua kello 16 saakka, ja sitä ennen viimei-
sen puheenvuoron käyttää ministeri Kiuru.

15.47 Mirka Soinikoski vihr: Arvoisa puhemies! Hallituksen esitys lastensuojelulain
muuttamisesta on tärkeä ja samalla harvinainen malliesimerkki siitä, miten oppositiosta
voidaan vaikuttaa Suomen suuntaan. Viime kauden lopulla edustaja Alanko-Kahiluoto sai
vietyä lakialoitteen läpi oppositiosta käsin vahvan yhteistyön turvin. Kiitos kaikille osalli-
sille hyvästä työstä lastensuojelun jälkihuollon hyväksi.

Lastensuojelun jälkihuollon ikärajaa nostetaan 21 ikävuodesta 25 ikävuoteen. Ikärajaa
nostamalla matalan kynnyksen palvelut halutaan turvata huostassa olleille nuorille, ja näin
syrjäytymistä voidaan ehkäistä entistä paremmin. Lapsiasiavaltuutettu toteaa lausunnos-
saan, että jälkihuollon ikärajan nostolla voi olla erittäin positiivisia vaikutuksia monen
nuoren elämään ja lakimuutos on siksi kannatettava. Lapsiasiavaltuutettu nostaa nuorten
syrjäytymisen ehkäisemisen hyvin suunnitellun jälkihuollon tärkeäksi tavoitteeksi. Ikära-
jan nostolla autetaan nuorta aikuista itsenäistymään sekä lisätään nuoren elämänhallintaa
ja hyvinvointia. Samaan aikaan on kuitenkin kehitettävä kuntien lapsiperhepalveluita yh-
denvertaisiksi, vaikuttaviksi ja vastaamaan perheiden tosiasiallisia tarpeita. Autetaan ajois-
sa ja arvostetaan kaikenlaisia perheitä Suomessa.

Arvoisa puhemies! Hallitus esittää, että jatkossa lastensuojeluasioihin liittyvästä hallin-
to-oikeuden päätöksestä voi valittaa korkeimpaan hallinto-oikeuteen vain valituslupame-
nettelyn kautta. Lapsiasiavaltuutetun lausunnon mukaan valituslupamenettelyn käyttöön-
otto on perusteltua mutta on erityisen tärkeää, ettei valitusluvan myöntämisen kynnys nou-
se liian korkeaksi. Lapsen oikeusturvan toteutuminen ei saa vaarantua tämän seurauksena.
Samoin lapsen, nuoren ja hänen perheensä osallisuus sekä oikeus tulla aidosti kuulluksi
lastensuojelun prosesseissa on turvattava jatkossa nykyistä paremmin. 

15.49 Ruut Sjöblom kok: Arvoisa puhemies! Kiitän hallitusta hyvästä ja tarpeellisesta
esityksestä. Lastensuojelu kuuluu julkisen hallinnon keskeisimpiin tehtäviin, ja sen kehit-
täminen on varmasti tärkeää kaikille tässä salissa.
6



Pöytäkirjan asiakohta PTK 59/2019 vp
Huostaanoton kokeneille nuorille tarjottava jälkihuolto on hyvin arvokas palvelu, jossa
yhteiskunnan varat ovat todellisessa hyötykäytössä. Sen avulla voidaan ehkäistä syrjäyty-
mistä. Lisäksi sillä voi olla pitkällä tähtäimellä kansantaloudelle suuria vaikutuksia. Kui-
tenkin, mikä tärkeintä, jälkihuolto voi parhaimmillaan helpottaa haastavista lähtökohdista
itsenäistyvän nuoren tietä kohti tasapainoista ja onnellista aikuisuutta. On hienoa, että jäl-
kihuollon palveluiden tarjoamisen yläikäraja nostettiin 25 vuoteen lakimuutoksen kautta
aiemmin tänä vuonna. Hallituksen esitys selventää lastensuojelulainsäädäntöä tämän osal-
ta, mikä on järkevää.

Jälkihuollossa on toki vielä parannettavaa. Alueellisesti palveluissa on suuria eroja. Jäl-
kihuollon asiakkailla on myös hyvin erilaisia ja valitettavasti myös eriarvoisia kokemuksia
palveluiden tasosta. Kaikki eivät ole olleet edes tietoisia oikeudestaan jälkihuollon palve-
luihin, ja tähän tarvitsemme muutoksen.

Edellinen hallitus asetti tämän vuoden tammikuussa työryhmän selvittämään jälkihuol-
lon uudistustarpeita. Raportin mukaan jälkihuoltoa tulisi uudistaa tavoitteelliseksi ja räätä-
löidyksi tukemaan nuoria aikuistumisessa ja itsenäistymisessä. Lisäksi tarvitaan kokonais-
valtaista ja koordinoitua yhteistyötä hallinnonalojen välillä, etteivät palvelut olisi irrallisia
toisistaan. Toivon, että te, arvoisa hallitus, huomioitte vahvasti nämä ilmenneet uudistus-
tarpeet.

Haluaisin nostaa esiin tästä esityksestä uuden lain voimaantuloon liittyvät säädökset.
Esityksen mukaan jälkihuolto-oikeus koskee niitä lapsia ja nuoria, jotka kuuluvat ikänsä
puolesta vuonna 2020 lain soveltamisalan piiriin. Laki ei siis koske jälkikäteen niitä nuo-
ria, joiden jälkihuolto-oikeus päättyy ennen sen voimaantuloa. Lastensuojelun Keskusliit-
to on huolissaan siitä, ettei esityksessä ole arvioitu lakimuutoksen vaikutuksia jälkihuollon
ulkopuolelle jääviin nuoriin. Yhdenvertaisen aseman takaamiseksi on huolehdittava, että
nämä nuoret saavat tarvitsemansa palvelut aikuisten palveluiden puolelta.

Itsenäistymistä tukevia palveluita tarvitsevat siis myös ne nuoret, jotka jäävät lain sovel-
tamisalan ulkopuolelle. Tämä teidän, arvoisa hallitus, on otettava huomioon. Kannatan
lämpimästi hallituksen tavoitetta lastensuojeluun liittyvien oikeusprosessien nopeuttami-
sesta ja lyhentämisestä. Pitkät oikeuskäsittelyt ovat hyvin haitallisia huostaan otetuille lap-
sille, eivätkä ne palvele kenenkään muunkaan etua. On hyvin tärkeää, että huostaan otetun
lapsen elämä vakiintuisi mahdollisimman pian ilman häiriötekijöitä ja epävarmuutta. Kui-
tenkin prosessissa on huolehdittava tarkasti lasten oikeuksista sekä riittävästä osallisuudes-
ta. Hallituksen ehdottamien muutosten lisäksi tarvitsemme myös laajempia toimia parem-
man lasten ja nuorten suojelun sekä hyvinvoinnin edistämiseksi. Toivon, että te, arvoisa
hallitus, olette valmiita niihin.

15.53 Mia Laiho kok: Arvoisa puhemies! Viime hallituskaudella hyväksytyn lastensuo-
jelulain yhtenä osana tuli tämä jälkihuoltovelvoitteen lisääminen 25 vuoteen nykyisen 21
vuoden sijasta. Ja nyt tämä laki on käsittelyssä.

Jälkihuollollahan tarkoitetaan sijaishuollon tai pitkän avohuollon sijoituksen päättymi-
sen jälkeen tarjottavaa kokonaisvaltaista tukea lapselle tai nuorelle. Jälkihuollon tarkoituk-
sena on tukea lapsen kotiutumista sijaishuollosta tai auttaa aikuistuvaa nuorta saavutta-
maan riittävät valmiudet itsenäisen elämän aloittamiselle.

Kuten tiedämme, usea 18-vuotias ja vielä 21-vuotiaskin nuori tarvitsee vielä paljon van-
hempien tukea, ja ne nuoret, jotka ovat olleet sijoitettuna, ovat vielä entistä haavoittuvam-
massa asemassa. Onkin todella tärkeää, että tätä nivelvaihetta jatketaan ja heitä tuetaan.
7



Pöytäkirjan asiakohta PTK 59/2019 vp
Edustaja Sjöblom nosti esiin soveltamisalan ulkopuolelle jäävät nuoret, ja tämä on to-
siaan asia, joka sosiaali- ja terveysvaliokunnassa täytyy erikseen vielä katsoa ja jossa täy-
tyy kuulla asiantuntijoita niin että laki voitaisiin ulottaa koskemaan kaikkia nuoria, jotka
nyt sitä jälkihuoltoa tarvitsevat.

Nostaisin tässä esille ennaltaehkäisyn merkityksen meidän kasvavien lastensuojelun
huostaanottomäärien suhteen. Yhä useamman lastensuojelun huostaanoton takana on van-
hempien päihdeongelma tai mielenterveysongelma, ja sen takia vanhempien sujuva hoi-
toon pääsy mielenterveys- ja päihdepalveluihin on ensiarvoisen tärkeää, ja sillä voitaisiin
moni kiireellinen sijoitus välttää ja välttää samalla paljon yhteiskunnallisia kustannuksia ja
ennen kaikkea inhimillistä kärsimystä perheelle ja lapselle. 

Samoin lasten ja nuorten mielenterveyspalvelujen matalalla kynnyksellä saaminen ja
esimerkiksi päihdehoidossa vierotushoitoon nopealla aikataululla pääsy ovat ensiarvoisen
tärkeitä, kun mietitään, millä tavalla me voimme ennaltaehkäistä lasten ja nuorten huos-
taanottoja. 

Puhemies Matti Vanhanen: Edustaja Kivisaari, ja sen jälkeen viimeinen puheenvuoro
ministeri Kiurulle.

15.56 Pasi Kivisaari kesk: Arvoisa puhemies! Keskusta oli viime kaudella hyväksymäs-
sä muun eduskunnan kanssa jälkihuollon ikärajan muutoksen 25 ikävuoteen. Tästä seuraa
loogisesti tietysti se, että lastensuojelulakia ehdotetaan muutettavaksi siten, että nuorella
tarkoitetaan 18—24-vuotiasta. Nämä muutosesitykset ovat varsin teknisluonteisia ja yh-
denmukaistavat eduskunnassa jo hyväksyttyjen lakimuutosten toimeen saattamista.

Muutos voi tarkoittaa erityisesti alkuvaiheessa kunnille kustannusten nousua. Lisäkus-
tannuksista ei ymmärtääkseni viime vaalikaudelta ole tarkkaa arviota, koska ikärajan muu-
tos tehtiin eduskunnassa lakialoitteen pohjalta, eikä vaikutusarviointia siten tehty. Tämä
tulisi kuitenkin kuntien osalta sekä selvittää että huomioida. Kysyisinkin ministeriltä: mi-
ten kunnilla on edellytykset vastata mahdolliseen kustannustason nousuun?

Tässä kohtaa keskusteluun on nostettu myöskin yleisesti lastensuojelun tilanne ja las-
ten, nuorten ja perheiden hyvinvointi. Keskustan näkemys on, että lasten ja perheiden en-
nalta ehkäisevää tukea on parannettava. Muun muassa viime vaalikaudella aloitetun ja täl-
lä vaalikaudella jatkuvan Lape-hankkeen avulla kehitetään lasten ja perheen palveluita ja
kootaan niitä yhden katon alle, jolloin ne ovat paremmin perheiden saavutettavissa.

Lastensuojeluun ja erityisesti lasten, nuorten ja perheiden hyvinvointiin liittyvät siis
konkreettisesti ja tärkeästi ennalta ehkäisevät toimet. Niissä ylivoimaisesti tehokkain kei-
no on pitää suomalaisen kasvatus- ja koulutusjärjestelmän taso ja laatu kunnossa. Kouluis-
sa kohdataan jokainen lapsi ja nuori, ja erityisesti opettajien osuus yhdessä kotien kanssa
on äärimmäisen ratkaiseva. Koulut tarvitsevat myös moniammatillista tukea, jossa tieto-
jenvaihto, moniammatillinen toiminta on riittävää ja suoraviivaista.

Arvoisa puhemies! Kannan iloa siitä, että hallitus on juuri näihin toimiin satsaamassa.
Ensisijainen vastuu lapsen kasvattamisesta on, kuten ministeri Kiuru ansiokkaasti totesi-
kin, aina vanhemmilla. Valitettavasti aina se ei ole mahdollista. Niissä tapauksissa yhteis-
kunnan pitää varmistaa, että riittävä ja riittävän pitkä apu ulottuu tarpeeksi kauas. Se on
myöskin tämän esityksen ydin.
8



Pöytäkirjan asiakohta PTK 59/2019 vp
15.59 Perhe- ja peruspalveluministeri Krista Kiuru: Arvoisa puhemies! Ensinnäkin on
ilo kuulla tätä keskustelua, koska erittäin hyvin luemme täällä eduskunnassa aikaa, ja hie-
noa oli se, todettavaksi jo tähän alkuun, että viime sosiaali- ja terveysvaliokunnassa puo-
lueet löysivät yli rajojen toisensa, ja tästä syystä yksittäinen kansanedustajankin aloite pää-
tyi siihen, että tuki löytyi muista puolueista asian käsittelyyn ottamiseen ja vieläpä niin,
että sekä hallitus että oppositio tuota kyseistä aloitetta aikoinaan tukivat. Se kertoo siitä,
että lastensuojeluasioissa eduskunnassa on vahva tahtotila, ja se näkyy nyt siinä, että uusi
hallitus sitten toi tämän eduskunnan esityksen — joka vaatii siis 12 miljoonan euron pa-
nosta — tänne eduskuntaan käsittelyyn, ja tämä on myös varattu osaksi ensi vuoden bud-
jettiesitystä ja siitä eteenpäin. 

Niin kuin totesin, viime hallituskaudella lastensuojelulakia muutettiin ja nuo uudistuk-
set astuvat voimaan vuoden alkuun, mutta tärkeä asia meillä on vielä ikään kuin kunniavel-
kana maksettavana. Tästä asiasta edustaja Mattila puhui ottaessaan esiin tuon itsemäärää-
misoikeuden jatkon. Sosiaali- ja terveysministeriössä on pitkään tehty töitä itsemääräämis-
oikeuden tänäpäiväistämiseksi eräiden ryhmien osalta, ja erityisesti lastensuojeluasiakkaat
ovat olleet tilanteessa, jossa itsemääräämisoikeuden nykypäiväistäminen on jäänyt jäl-
keen. Valiokunnassa kipuilimme tämän asian kanssa, ja on tässä eduskunnan edessä todet-
tava, että valitettavasti hyvä yritys, joka silloin oli jo ministeri Saarikolla, päätyi sitten va-
liokunnassa siihen, että perustuslakivaliokunnan lausunnon jälkeen jouduimme tilantee-
seen, jossa sitä olemassa olevaa pohjaa emme saaneet sellaisella aikataululla korjattua, että
se olisi täyttänyt perustuslakivaliokunnan lausunnon ehdot, minkä johdosta itsemääräämis-
oikeuteen liittyvät parannuspykälät jäivät silloin päättämättä. Siinä on kysymys yksinker-
taisesti siitä, että lastensuojelulapsillakin on oikeus tavanomaiseen elämään. Ja mitä tuo ta-
vanomainen arki, tavanomainen elämä kattaa, se jäi meiltä vielä eduskunnassa tarkalleen
määrittelemättä, ja tältä osin meillä on tässä kyllä kunniavelkaa, myönnän sen, mutta sa-
massa hengenvedossa on sanottava, että tämän määritteleminen ei ole kovin helppo tehtä-
vä. Mutta tässä todettuna: lastensuojeluasioihin joudumme palaamaan vielä moneen ker-
taan eduskunnan kaudella, ja jään tätä asiaa vielä pohtimaan, ja yritämme myöskin valmis-
tella — teille, edustaja Mattila — tähän vielä jatkossa tämän kunniavelan maksun, mutta
totean, että tehtävä ei ole helppo. 

Sitten, muita kysymyksiä tuli: Edustaja Aittakumpu kysyi parisuhdetyöstä. Tänään ovat
muuten Parisuhdepäivät alkaneet, olin siellä aamulla puhumassa, ja lupasin myös siellä,
että asia varmasti nousee keskusteluun ja tulemme tekemään nimenomaan hallitusohjel-
man innoittamina toimia siihen, miten suomalaisia parisuhteita voidaan laittaa voimaan pa-
remmin. Moni ajattelee, että miksi eduskunta siitä kantaisi huolta, mutta kyllä minun on sa-
nottava, että niin monessa suhteessa me suomalaiset voisimme paljon paremmin, jos pari-
suhteetkin voisivat hyvin, ja sitä kautta on ilo sanoa, että hallitusohjelmassa tunnustetaan
se, että asioilla on merkitystä, erityisesti täällä sosiaali- ja terveydenhuollon puolella. En
lähde nyt sen enempää tässä avautumaan, mutta olemme kyllä pohtimassa myös tätä asiaa. 

Jälkihuollon kehittämisestä oli kysymyksiä, ja on todettava, että tässä esityksessä ei siis
voi millään olla jälkihuollon kehittämistoimia, koska tämä tuli kesällä lastina pöydälle ja
hyvä kun tässä ajassa saimme tehtyä hallituksen esityksen, joka oli kahden kuukauden ajan
lausuntokierroksella, joten ymmärrätte ne tuskat siinä. Tällaisia asioita pitää valmistella
sitten kentän kanssa isossa yhteistyössä: mitä se jälkihuollon kehittäminen on, kun se ve-
nyy nyt 21:stä 25 ikävuoteen? Samaan asiaan itse asiassa törmäsin maanantaina vierailles-
9



Pöytäkirjan asiakohta PTK 59/2019 vp
sani Porin sosiaalitoimessa, ja erityisesti lastensuojeluasiakkaiden työntekijöiden kanssa
keskusteltuani totesin juuri tämän saman, että perästä vielä kuuluu. 

Kivisaari muistutti vaikutusarvioinnista: Se on totta, mutta on hyvä sanoa, että tässä esi-
tyksessä, sillä aikataululla, mikä meillä oli käytössä, teimme parhaamme, ja kyllä tässä vai-
kutusarvioita on, mutta on nimenomaan kysymys siitä, mitä me sillä sisällöllä tarkoitam-
me, kun mennään 21 vuoden jälkeen sinne 25:een. Käydään tämä dialogi nyt kentän kans-
sa hyvässä yhteistyössä ja huolellisesti valmistellaan se, mitä sitten tällä rahalla, tällä 12
miljoonalla, tosiasiassa tullaan jatkossa tekemään. Mutta otan kopin siitä.

Edustaja Sjöblom nosti esille myös sen, mitä tehdään sitten näille nuorille, jotka 21 vuot-
ta täytettyään eivät pääsekään jälkihuollon korotuksen piiriin. Tuossa äsken totesinkin jo,
että he eivät jää kuitenkaan ilman tukea. Se on selvä jo sen takia, että sosiaalityöntekijän tu-
lee ohjata heidät, jo nykylainsäädännön mukaan, tarvittaessa käyttämään kunnan muita
yleisiä palveluita, tukitoimia ja etuisuusjärjestelmiä, tästä ei voi siis kieltäytyä kentällä.
Toisaalta myöskin lastensuojelulaki mahdollistaa tällä hetkellä ja jatkossakin sen, että kun-
ta voi tarjota myöskin erillistä jälkihuoltoa, jo nyt, niille nuorille ja lapsille, jotka ovat tä-
män tarpeessa, vaikka ikä tulisikin täyteen, ja tältä osin he eivät tule jäämään tässä heitteil-
le — mutta meille on tärkeää, että me valvomme, että näin todella on.

Aivan lopuksi, puhemies, toteaisin vielä tähän loppuun, että minä kiitän eduskuntaa sii-
tä, että te olette aivan oikein ymmärtäneet tämän lakiesityksen vaikeamman osan, joka ni-
mittäin liittyy käytännössä näihin valituslupamenettelyn osalta tuleviin muutoksiin. On ilo
kuulla kuitenkin sitä keskustelua, että eduskunta arvosti tätä hallituksen aloitetta siitä, että
käytte tämän keskustelun vielä täällä. Lausuntokierroksella 23 lausunnonantajaa — siis
kahden kuukauden työn tuloksena 23 lausunnonantajaa — totesi, että kuitenkin kannatet-
tiin tätä esitystä, joka perustuu nyt siihen eduskunnan pohjaratkaisuun. Kolme näistä ta-
hoista koki, että näin ei olisi pitänyt toimia. Siksi valiokunnan tulee olla tässä sitten viimei-
nen ratkaisija, miten päin tämä asia halutaan tehdä. Siltä osin totean teille, että tehkää par-
haanne ja ottakaa vielä tarkalleen selvää. [Puhemies koputtaa] Näissä asioissa on herk-
kyyksiä, joissa on lapsen etu arvioitava, ja uskon, että valiokunta siitä suoriutuu, ja haluan,
että te saatte vielä mahdollisuuden tämän tekemiseen. Tiedän, että arviointineuvosto olisi
halunnut, että tätä asiaa olisi perusteltu enemmän, mutta eduskunta on tämän päätöksen ai-
koinaan jo tehnyt, ja tuomme sen tämän lakiesityksen yhteydessä vielä kerran arvioitavak-
si, että miten mennään, ja siltä osin kiitos myös puhemiehelle, että sain tämän tässä lopussa
sanoa. Suhtaudutaan tähän kylmän viileästi, niin, että lapsen etua nyt valiokunnassa tarkas-
tellaan, ja tulette varmasti siellä pääsemään sitten omiin johtopäätöksiin siitä, miten asias-
sa edetään. Mutta eduskunnan kanta on täällä taustalla, ja vielä kerran on täällä mahdolli-
suus asia arvioida. Kiitän tästä keskustelusta.

Toinen varapuhemies Juho Eerola: Keskustelu ja asian käsittely keskeytetään. Asian kä-
sittelyä jatketaan tässä samassa istunnossa päiväjärjestyksen muiden asiakohtien tultua kä-
sitellyiksi.

Keskustelu keskeytettiin kello 16.07.

————

Keskustelua jatkettiin kello 19.04.
10



Pöytäkirjan asiakohta PTK 59/2019 vp
Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 8 käsittelyä.

19.04 Merja Mäkisalo-Ropponen sd: Arvoisa puhemies! Jälkihuollon pidentäminen sii-
hen saakka, kunnes jälkihuoltoon oikeutettu nuori täyttää 25 vuotta, mistä siis tässä laki-
esityksessä on puhe, on erittäin perusteltu asia. Jälkihuollon tarkoitushan on auttaa aikuis-
tuvaa nuorta saavuttamaan riittävät valmiudet itsenäiseen elämään. Nuoret saavat jälki-
huoltona tukea esimerkiksi asumisen, koulutuksen, sosiaalisen ja psyykkisen toimintaky-
vyn, terveydenhuollon sekä toimeentulon suhteen. Itsenäisen elämän aloittaminen on kai-
kille nuorille vaativa prosessi, mutta erityisen vaativaa se voi olla lastensuojelussa sijoituk-
sessa olleille nuorille, ja siksi on perusteltua tukea näitä nuoria nykyistä pidempään niin
että omat siivet varmasti sitten kantavat itsenäisessä elämässä. On toki jälkihuoltoa myös
sisällöllisesti edelleen kehitettävä, ja siihen hallitusohjelmassakin on sitouduttu, mutta
tämä kehittämisasia ei toki tähän lakiesitykseen nyt sitten mahtunut tai ennättänyt.

Puhemies! Tämä on todella tärkeä lakimuutos, mutta en voi olla sanomatta, että meidän
on kyllä tässäkin asiassa katsottava perusasioita. Miksi lastensuojeluasiakkuudet lisäänty-
vät koko ajan? Miksi emme panosta lasten, nuorten ja lapsiperheiden terveyden ja hyvin-
voinnin edistämiseen ja ennaltaehkäisyyn? Näiden toimenpiteiden avulla saisimme estet-
tyä monta inhimillistä kärsimystarinaa ja yhteiskunnan rahaakin varmasti säästyisi. Lap-
siin ja nuoriin panostaminen on paras tulevaisuusinvestointi, minkä voimme ikinä tehdä, ja
onneksi tässäkin asiassa tämä hallitus on tehnyt suunnanmuutoksen kohti parempaa, ja oli
jo korkea aika.

Lopuksi, arvoisa puhemies: Tarkastusvaliokunta tutustui tänä syksynä lastensuojelun ti-
lanteeseen, ja aiomme sitten jatkaakin tämän asian käsittelyä jossakin vaiheessa. Alusta-
van tutustumisen perusteella tulimme siihen tulokseen, että lastensuojelun sisältöä ja toi-
mintatapoja on myös pohdittava uudelleen. Lainsäädännössä tuntuu olevan vielä selkeyt-
tämisen tarpeita esimerkiksi siinä, milloin nuorta saa rajoittaa lastensuojeluyksikössä. Kä-
vimme tutustumassa paikan päällä, ja meille kerrottiin työntekijöiden taholta, että he voi-
vat puuttua nuoren toimintaan rajoittavasti vasta siinä vaiheessa, kun jotain ikävää on jo ta-
pahtunut. Ennaltaehkäisevästi puuttuminen tai tämmöinen rajoittaminen ei ole luvallista,
näin meille kerrottiin. Siellä sanottiin, että he eivät ole varmoja, tarvitaanko uutta lakia,
mutta erityisesti lain sisältöä täytyisi selkeyttää, se on epäselvä. Tapasimme tutustumis-
käynnillä myöskin nuoren, joka asui siellä lastensuojeluyksikössä, ja kun kysyimme tästä
asiasta häneltä, nuorelta, itseltään, hän kertoi, että hänen kohdallaan ennalta ehkäisevä ra-
joittaminen pelasti hänet ja hänen tulevaisuutensa. Ilman näitä rajoittamistoimenpiteitä hän
ei olisi selvinnyt tulevaisuuteen siinä elämäntilanteessa, kun hän akuuttivaiheessa tuli sin-
ne lastensuojeluyksikköön. Erityisesti työntekijät kyllä toivovat lainsäädännön selkiyttä-
mistä, sillä he kokivat, että epäselvyys lainsäädännössä vaikeuttaa nuorten auttamista. —
Kiitos.

19.08 Hanna Holopainen vihr: Arvoisa puhemies! Tästä asiasta on tänään käyty todella
hyvää keskustelua täällä jo, ja edelleen haluan itsekin tähän osallistua, koska aihe on niin
tärkeä. On todella hyvä asia, että lastensuojelun jälkihuoltotoimenpiteitten piiriin nyt pää-
sevät myös aikuistuvat nuoret, koska tutkimusten mukaan kodin ulkopuolelle sijoitetuista
lapsista hyvin moni on syrjäytymisvaarassa, ja meidän täytyy löytää niitä keinoja, joilla
tätä syrjäytymistä voidaan ennaltaehkäistä. Nämä huostaanotetut nuoret tarvitsevat erityis-
11



Pöytäkirjan asiakohta PTK 59/2019 vp
tä tukea, jotta he pääsevät tämmöisen itsenäisen hyvän elämän alkuun. Heillä ei ole muita
omaisia, jotka voivat tämmöistä normaalia tukea heille tarjota, joten silloin on yhteiskun-
nan tehtävä tätä tukea antaa. Nämä tukitoimenpiteet voivat olla sitä, että nuori saa esimer-
kiksi henkilökohtaista ohjausta ja neuvontaa ihan arjessa selviytymiseen tai sitten opinto-
jen ja työllistymisen tukea.

On toki niin, että varmasti tämä uudistus tuo myös kustannuksia. Kuntaliiton arvion mu-
kaan tästä voisi seurata jopa noin 50 miljoonan euron kustannukset, ja on tärkeätä, että jat-
kossa nämä ihan ehdottomasti kunnille korvataan. On syytä koko ajan pitää mielessä se,
että pitkällä tähtäimellä kuitenkin nämä toimenpiteet tulevat edulliseksi, koska ihan var-
muudella säästää muita menoja, jos päästään ajoissa ennaltaehkäisemään näitten nuorten
elämässä muuten myöhemmin esiin nousevia ongelmia ja haasteita.

Täällä käytiin aikaisemmin hyvää keskustelua siitä, että jälkihuollon kehittämistä tarvi-
taan myös monella tavalla lisää, ja jatkossa jää nähtäväksi, mitkä ovat tämmöisen työryh-
män toimenpide-ehdotukset siihen, mitkä toimenpiteet voisivat olla hyviä ottaa käyttöön.
Nostettiin esiin huolta myös näistä väliinputoajista, jotka tämän lain myötä eivät jälkihuol-
lon piiriin kuulu, koska tämä ei ole takautuvasti heidän osaltaan voimassa. On tärkeää koko
ajan muistuttaa siitä, että kunnilla myös on mahdollisuus edelleenkin ohjata heitä tämmöis-
ten toimenpiteitten piiriin siitä huolimatta, ettei siihen ole lakisääteistä velvoitetta. Var-
maan kunnissa luottamustoimessa olevat valtuutetut ja muut huolehtivat, että näin todella-
kin tapahtuu.

On ollut tosi hyvä, että nostetaan esiin tämmöinen polttava kysymys, koska se on yhteis-
kunnan vastuulla, että meillä ei olisi nuoria, jotka omista toimenpiteistään riippumatta ovat
joutuneet semmoiseen tilanteeseen, että perhetaustan tai muun takia he ovat joutuneet
huostaanotetuiksi ja siitä sitten seuraa haasteita. Nyt sitten ollaan tarttumassa tähän haas-
teeseen.

19.11 Mikko Kinnunen kesk: Arvoisa rouva puhemies! Kuulimme päivällä ministerin
laajan ja perusteellisen esittelyn, kiitoksia hänelle siitä, ja on käyty myös vilkasta keskus-
telua asian tiimoilta. Taustalla on tämä viime vaalikauden, edustaja Alanko-Kahiluodon
aloitteesta tehty, lainmuutos, joka on erittäin perusteltu. 

Jälkihuollon kehittäminen lastensuojelussa palvelee nuoriamme. Sillä ehkäistään syr-
jäytymistä. Tehtävämme on aina pitää kaikki mukana. Lakimuutos helpottaa haastavista
oloista ponnistavan nuoren matkaa kohti aikuisuutta ja vastuunottoa. Toki, niin kuin kuu-
limme, lastensuojelua tulee katsoa kokonaisuutena. Myöskin sivistysvaliokunnassa kuu-
limme asiantuntijoiden kertomaa siitä, että nuorten rajoittaminen on vähintäänkin ymmär-
retty väärin joissakin toimipisteissä. Tarvitaan laintulkinnan selkeyttämistä ja ainakin sen
läpikäymistä ja kouluttamista, jotta ei mennä liian pitkälle vietyihin ratkaisuihin. 

Edustaja Mäkisalo-Ropponen nosti esille myös perheitten tukemisen. Päivällä oli puhet-
ta puolisoitten välisen suhteen tukemisesta, perheitten eheyden tukemisesta ja vanhem-
muuden tukemisesta. Ne ovat kaikki tärkeitä asioita, sillä lapsia ja nuoria on pystyttävä aut-
tamaan ajoissa. Lasten hyvinvointi, nuorten hyvinvointi ja perheitten hyvinvointi ovat
meille tärkeitä asioita ja kuuluvat yhteen. Meidän tulee parantaa ennalta ehkäisevää tukea.
Perheet tarvitsevat aivan konkreettista kotiapua, ja tarvitsemme vanhanajan kodinhoitajat
takaisin. Lasten ja perheiden palvelut kannattaa koota yhden katon alle perhekeskuksiin,
tai millä nimellä sitä halutaan kutsua, samalle luukulle, jossa eri alojen asiantuntijat teke-
vät yhteistyötä ja palvelut ja tuki ovat perheitten kätevästi saatavissa. Sekä ennalta ehkäise-
12



Pöytäkirjan asiakohta PTK 59/2019 vp
vä tuki, korvaava ja korjaava tuki että jälkihoito kannattaa siis sijoittaa saman katon alle.
Näin voimme tukea lapsia ja perheitä oikeaan aikaan. 

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
13


	8
	15.24
	15.32
	15.39
	15.43
	15.47
	15.49
	15.53
	15.56
	15.59
	19.04
	19.08
	19.11


