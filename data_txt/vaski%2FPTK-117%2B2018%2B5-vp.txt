















































DEMB3E.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

5. Hallituksen esitys eduskunnalle laiksi henkilötietojen käsittelystä maahanmuuttohallin-
nossa ja eräiksi siihen liittyviksi laeiksi

Hallituksen esitys HE 224/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään hallintovaliokuntaan,
jolle perustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.29 Sisäministeri Kai Mykkänen (esittelypuheenvuoro): Arvoisa puhemies! Hallitus
ehdottaa säädettäväksi uutta maahanmuuttohallinnon henkilötietolakia. Tähän lakiin koot-
taisiin henkilötietojen käsittelyä koskeva sääntely maahanmuuton hallinnonalan lainsää-
dännöstä. Uusi laki korvaisi siis 20 vuotta vanhan ulkomaalaisrekisterilain, ja tähän halli-
tuksen esitykseen liittyvät myös ehdotukset vastaanottolain, säilölain, kotoutumislain ja
eräiden muiden lakien tarvittavaksi muuttamiseksi.

Henkilötietojen käsittelystä maahanmuuttohallinnossa säädettäisiin yhdessä, nykyaikai-
sen henkilötietolain vaatimukset täyttävässä laissa, joka täydentää Euroopan unionin tieto-
suoja-asetusta, tietosuojalakia ja rikosasioiden tietosuojalakia. Henkilötietolakia olisi tul-
kittava yhdessä myös toimivaltaa luovan muun lainsäädännön kanssa. Henkilötietojen
sääntelykehikko muodostuisi tästä kokonaisuudesta yhdessä. Henkilötietolaki tulisi sovel-
lettavaksi Maahanmuuttoviraston sekä vastaanottokeskusten ja säilöönottoyksiköiden toi-
minnan lisäksi myös silloin, kun poliisi, Rajavartiolaitos, ulkoasiainhallinto, ely-keskuk-
set tai TE-keskukset käsittelevät henkilötietoja maahanmuuttoviranomaisen roolissa. 

Ehdotuksen tavoitteena sisällöllisesti on henkilötietojen käsittelyä koskevan sääntelyn
selkeyttäminen sekä lainsoveltajan että rekisteröidyn oikeuksien turvaamisen näkökulmas-
ta. Tavoitteena on nykyistä riskiperusteisempi lähestymistapa, eli sääntely kohdennetaan
tarkemmin sääntelyä edellyttäviin tilanteisiin, esimerkiksi tiettyihin henkilötietoryhmiin
kuuluvat henkilötiedot erikseen, ja sääntelyä toisaalta puretaan niissä tilanteissa, joissa yk-
sityiskohtainen sääntely ei ole välttämätöntä. Lain soveltamisala olisi nykyisestä poiketen
käyttötarkoitussidonnainen eikä rekisterisidonnainen. Se ei siis olisi sidottu tiettyihin re-
kistereihin ja niitä käyttäviin viranomaisiin eikä tietojärjestelmiin, vaan tavoitteena on mo-
derni sääntelytekniikka, jossa tukeudutaan vahvasti toimivaltaa luovaan lainsäädäntöön,
eikä siellä säädettyjä asioita toisteta enää henkilötietolaissa. 
 Tarkistettu
4.0



Pöytäkirjan asiakohta PTK 117/2018 vp
Muutoksilla mahdollistettaisiin ennen kaikkea uudet nykyaikaiset toimintatavat, kuten
automatisoitu päätöksenteko Maahanmuuttoviraston toiminnassa. Automaattista päätök-
sentekojärjestelyä voitaisiin soveltaa, jos asian laatu tai laajuus, yhdenmukainen kohtelu,
lapsen etu tai muu erityinen syy ei muuta vaadi.

Esitetään myös luovuttavaksi tiedon liikkumista koskevasta kaksinkertaisesta sääntelys-
tä. Nyt säädettäisiin vain viranomaisen tiedonsaantioikeudesta yhdellä kertaa. Tavoitteena
on henkilötietoja koskien myös velvoitteidenhoitoselvityksen osittainen käyttöönotto, joka
mahdollistaisi laajemman automaattisen tiedonsiirron erityisesti Verohallinnon järjestel-
mistä oleskelulupien myöntämisen yhteydessä. 

Maahanmuuttohallinnossa sovellettavan henkilötietolain säätäminen on välttämätöntä-
kin, koska kumottavaksi ehdotettu ulkomaalaisrekisterilaki on monin paikoin vanhentunut
ja toisaalta henkilötietojen käsittelyä koskevaa sääntelyä on pirstaleisesti eri puolilla lain-
säädäntöä. Lisäksi EU:n tietosuojauudistus tuo muutostarpeita kansalliselle erityislainsää-
dännölle. Ehdotetun lain tavoitteena on varmistaa, että perustuslain 10 §:n mukainen vaa-
timus säätää henkilötietojen suojasta lailla täyttyy asianmukaisesti koko maahanmuutto-
hallinnossa. Ehdotuksella on vaikutuksia sekä sääntelytekniikkaan että henkilötietojen kä-
sittelyä koskeviin käsittelysääntöihin. Esityksellä ei sinänsä muuteta lupien myöntämisen
kriteereitä eikä edellytyksiä. Ehdotuksella selkeytettäisiin henkilötietojen käsittelyä sekä
lainsoveltajan että myös rekisteröidyn oikeuksien turvaamisen näkökulmasta. Ehdotuksel-
la toteutettaisiin henkilötietojen käsittelyä maahanmuuttohallinnossa koskevan sääntelyn
keskittäminen nykyaikaisen henkilötietolain vaatimukset täyttävään lakiin.

Yhteen vetäen voisi sanoa, että muutoksella mahdollistetaan erityisesti siis automatisoi-
dun päätöksenteon luominen ja käyttöönotto maahanmuuttohallinnossa, mikä on erittäin
tärkeää, jos haluamme erityisesti osaajien ja tekijöiden Suomeen tulon lupajärjestelmää ke-
hittää siihen suuntaan, että se jono ei ole kuukausissa laskettava vaan pikemminkin päivis-
sä laskettava. Ensi vuoden alussa on tarkoitus jo pilotoida erityisesti opiskelijan oleskelu-
luvan osalta sitä, että paitsi rekistereistä tietojärjestelmä kerää automaattisesti tarvittavat
tiedot, myöskin päätös valmistellaan automaattisesti, ja ihminen ainoastaan sen tarkistaa.
Jatkossa voisi myös olla niin, että myönteiset päätökset tapahtuvat suoraan automaattisesti
ja tarkistukset tehdään sitten syyperusteisesti ja riskiperusteisesti, kuten esimerkiksi Vero-
hallinnossa on jo pitkään tehty.

Lisäksi ulkomaisen työvoiman lupabyrokratiaa vähennetään, kun Maahanmuuttoviras-
to voisi jatkossa saada toisilta viranomaisilta tietoja yhdellä pyynnöllä keskitetysti, mikä
on myös erittäin keskeinen haaste tällä hetkellä, kun tiedot jakautuvat työvoimahallinnon,
ulkomaalaishallinnon ja vielä ulkoministeriön ja Maahanmuuttoviraston välille ja esimer-
kiksi työnantajien verotiedot ja työnantajan taustatiedot tarvitsee moneen kertaan ilmoit-
taa eri viranomaisille. Tästä toivottavasti pääsemme siihen, että samaa tietoa viranomaisel-
lta kysytään Suomessa vain kerran ja sen jälkeen sitten tieto liikkuu viranomaisten välillä.
Tämä esitys ei sitä vielä yksin tuo, mutta tällä päästään astetta eteenpäin henkilötietojen
osalta silloin, kun puhutaan oleskeluluvan hakijasta tai erityisesti sen uusijasta, jolla on jo
Suomessa henkilötietojälkiä eri järjestelmissä.

Uusi laki ottaisi todella myös ensimmäisen askeleen kohti velvoitteidenhoitoselvityk-
sen käyttöönottoa Maahanmuuttovirastossa. Tämä velvoitteidenhoitoselvitys on siis Vero-
hallinnon palvelu, josta selviää, onko työnantaja hoitanut velvoitteensa, kuten verot ja la-
kisääteiset vakuutusmaksut. Tietoa voidaan hyödyntää työntekijän oleskelulupien käsitte-
lyssä, ja työnantajan ei tarvitse toimittaa samoja tietoja useammalle viranomaiselle, ja toi-
2



Pöytäkirjan asiakohta PTK 117/2018 vp
saalta voidaan ottaa askelia kohti selvästi nykyistä valvontapainotteisempaa oleskelulupa-
järjestelmää, jossa väärinkäytöstilanteisiin myös oleskeluluvan myöntämisen jälkeen voi-
daan tehokkaasti puuttua. Uskon, että se on meidän kaikkien yhteinen etu, että Suomeen ei
synny kahden kerroksen markkinoita eikä laitonta työvoiman hyväksikäyttöä.

Arvoisa puhemies! Toivon, että tästäkin käydään rakentava keskustelu.

16.35 Joona Räsänen sd: Arvoisa puhemies! Ylipäätänsä on varmaan hyvä todeta al-
kuun, että on järkevää miettiä meidän lainsäädäntöämmekin siitä näkökulmasta, millä ta-
valla me voimme järkevöittää näiden eri lupahakemusten käsittelyä ja myös sitä, minkä-
laista tietoa kerätään ja miten se tieto on sitten eri viranomaisten käytettävissä. Tältä osin
on hyvä, että tänne tuodaan näitäkin esityksiä, joilla todella pyrimme järkevöittämään näi-
tä käsittelyitä.

Ehkä ainoana huomiona totean vain sen, että tähän esitykseenhän eduskunnan oikeus-
asiamies antoi aika kriittisen lausunnon liittyen siihen, voiko olla niin, että osa tiedoista,
mitä tässä kerätään, jäisivät sillä tavalla avoimiksi, että niiden käytettävyys olisi ehkä hie-
man laajempaa kuin olisi suotavaa. Tältä osin on varmaan järkevää, että sitten valiokun-
nassa aika tiheällä kammalla tämä kammataan läpi ja katsotaan, että voidaan varmistua sii-
tä, että ihmisten tiedot eivät päädy sellaisiin käsiin, jotka niitä eivät tarvitse.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
3


