















































DEM76C4.tmpSave.xml


Pöytäkirjan asiakohta PTK 90/2016 vp

 Tarkistettu
4.0

Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

18. Hallituksen esitys eduskunnalle laeiksi meriliikenteessä käytettävien alusten kilpailuky-
vyn parantamisesta annetun  lain muuttamisesta sekä merimieseläkelain 4 §:n muuttami-
sesta

Hallituksen esitys HE 145/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 18. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

20.50 Kari Kulmala ps: Arvoisa rouva puhemies! Hallituksen esityksessä ehdotetaan
muutettavaksi meriliikenteessä käytettävien alusten kilpailukyvyn parantamisesta annet-
tua lakia siten, että tukiohjelma laajennettaisiin koskemaan merenmittausaluksia.

Erityisalusten miehistökustannuksiin ei ole tällä hetkellä voinut saada tukea miehistötu-
kilain nojalla. Ruotsi, kuten moni muukin eurooppalainen maa, on saanut huomattavaa kil-
pailuetua Suomeen nähden. Esimerkiksi Ruotsi on laajentanut tukiohjelmaansa vuodesta
2014 alkaen siten, että sen tukiohjelma kattaa erityisalukset, kuten merenmittausalukset,
merentutkimusalukset sekä väyläalukset. Myös Tanskan ja Hollannin osalta vastaavia tu-
kiohjelman laajennuksia on hyväksytty. Merenmittaus on kansainväliselle kilpailulle erit-
täin altista, ja tämä epäkohta on heikentänyt tarpeettomasti Suomen lipun alla purjehtivien
merenmittausalusten kansainvälistä kilpailukykyä sekä Suomen että Euroopan pohjois-
osien vesialueilla. Mikäli tilanne jatkuisi ennallaan, johtaisi se todennäköisesti siihen, että
Suomen alueella merenmittausta harjoittavat alukset toimisivat ymmärrettävistä syistä esi-
merkiksi Panaman lipun alla ja saisivat Suomen aluevesillä toimiessaan toisesta maasta tu-
kea ulkomaan meriliikenteeseen. En pidä tätä millään tavoin Suomen edun mukaisena.

Nykyinen tilanne koetaan epäkohdaksi suomalaisen merenmittaushenkilöstön työllisyy-
den, suomalaisen merenmittausosaamisen säilymisen sekä varautumisen ja maanpuolus-
tuksen kannalta, joten näidenkin syiden vuoksi hallituksen esitys on tarpeellinen ja erittäin
kannatettava.

Keskustelu päättyi.

Asia lähetettiin liikenne- ja viestintävaliokuntaan.


