















































DEMF4A4.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

6. Hallituksen esitys eduskunnalle laiksi Suomen perustuslain 10 §:n muuttamisesta
Hallituksen esitys HE 198/2017 vp
Valiokunnan mietintö PeVM 4/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 6. asia. Ensim-
mäisessä käsittelyssä sisällöltään päätetty lakiehdotus on käsiteltävä perustuslain säätämis-
järjestyksessä. Lakiehdotus voidaan nyt, jollei sitä vähintään viiden kuudesosan enemmis-
töllä julisteta kiireelliseksi, hyväksyä lepäämään ensimmäisiin eduskuntavaalien jälkeisiin
valtiopäiviin tai hylätä.

Keskustelu

14.07 Johanna Karimäki vihr: Arvoisa rouva puhemies! Käsittelyssä on perustuslain
muutos, joka tarvitaan, jotta tiedustelulait voidaan hyväksyä tällä kaudella eduskunnassa.
Kysymys on siitä, että lailla voidaan säätää välttämättömistä rajoituksista viestin suojaan
myös rikosten torjunnassa. Tähän mennessä se on ollut mahdollista rikosten selvittämisek-
si. Lisäksi uutena perusteena on kansallinen turvallisuus.

Asia ei suinkaan ole mustavalkoinen, mutta kannatan tätä perustuslain muutosta. Edus-
kuntakäsittelyssä haluan varmistaa, että tiedustelulle on tiukat palomuurit ja toimitaan aina
ihmisoikeuksia kunnioittavasti. Luvan tiedusteluoperaatioon voi saada vain vahvoin perus-
tein Helsingin käräjäoikeuden kautta. Uusi tiedusteluvaltuutettu on merkittävä laillisuus-
valvoja, ja parlamentaarisesta valvonnasta vastaa uusi tiedusteluvaliokunta.

Vihreät pitävät välttämättömänä suojelupoliisin eli supon koko toiminnan saamista par-
lamentaariseen valvontaan. Sen rooli muuttuu nyt poliisiorganisaatiosta tiedusteluorgani-
saatioksi. Huolellinen eduskuntakäsittely on tarpeen, jottemme luo turvallisuuden turvin
kansalaisten urkintakoneistoa. [Hälinää — Puhemies koputtaa]

Puhemies Paula Risikko:  Pyydän rauhoittumaan ja kuuntelemaan. — Edustaja, olkaa hy-
vä.

  Kiitos. — Massavalvontaa ei voi hyväksyä, ja ymmärtääkseni lakien reunaehdoilla se
on suljettu pois. Dataa voi seuloa vain tietyin kriteerein epäilysten pohjalta. Järjestelmän
valvonnan toimivuus on kaiken a ja o.

Tiedustelulakien tarpeiden lähtökohdat ovat olleet keskusteluissa hyvin esillä. Me tar-
vitsemme uudet siviili- ja sotilastiedustelulait, sillä on kyettävä reagoimaan ajoissa voimis-
tuviin uhkiin, kuten terrorismiin. [Ben Zyskowicz: Hyvin sanottu!] Nykyiset lait eivät
mahdollista viranomaisten tiedonhankintaa kansallisen turvallisuuden takaamiseksi. Tällä
 Tarkistettu
4.1



Pöytäkirjan asiakohta PTK 93/2018 vp
hetkellä olemme tiedustelussa riippuvaisia siitä, mitä tietoja saamme muiden maiden tie-
dusteluviranomaisilta, sillä meillä ei ole omaa ulkomaantiedustelua. Muiden maiden val-
tiollisten tahojen tiedustelu saattaa myös vahingoittaa yritystemme toimintaa. Uhkien ha-
vaitseminen mahdollisimman aikaisin on tärkeää. Tiedustelulait ovat iso paketti, jonka py-
käliin on huolella tutustuttava.

Lakivaliokunta tarkastelee erityisesti tiedustelun valvontaan ja lupamenettelyyn liitty-
viä kysymyksiä. On tärkeää saada sellaiset lait, jotka turvaavat kansallisen turvallisuuden
ja ovat tasapainossa yksilönsuojan kanssa. Ministerit vakuuttivat tiedustelulakien lähete-
keskustelussa, etteivät lait mahdollista massavalvontaa ja että kansalaiset voivat tehdä tie-
dusteluvaltuutetulle kanteluja ja tutkimuspyyntöjä. Lakivaliokunnan tehtävä on paneutua
muun muassa tiedusteluvaltuutetun rooliin ja toimivaltaan sekä siihen prosessiin, jossa
tuomioistuin antaa luvan supolle tai Puolustusvoimille tiedusteluun. Perusoikeuksien suo-
ja huolettaa, ja siksi siihen puuttumisen on oltava tarkkarajaisesti määritelty. Tietoliiken-
netiedustelun on oltava mahdollisimman kohdennettua ja rajattua.

Toimintaympäristö on muuttunut nopeasti viime vuosina. Perustuslakivaliokunnan mie-
tintö on tarkkaan punnittu, eikä valiokunta näe estettä perustuslain kiirehtimiselle tässä
asiassa. Mikäli lain kiirehtiminen on huomenna äänestyksessä, aion äänestää lain kiirehti-
misen puolesta. — Kiitos.

14.11 Tapani Tölli kesk: Arvoisa puhemies! Nyt käsittelemme perustuslain uudistusesi-
tystä toisessa käsittelyssä. Viime viikolla oli ensimmäinen käsittely, ja oli merkille panta-
vaa, että sekä sisällöstä että perustuslain muutoksen tarpeellisuudesta vallitsi suuri yksi-
mielisyys. Se on erittäin merkittävä asia. 

Perustuslain muutos on aina merkittävä asia ja siihen on valmistauduttava huolellisesti,
ja voi todeta, että tämä muutosesityksen valmistelu on tapahtunut perusteellisesti, huolel-
lisesti ja laajapohjaisesti. Oikeastaan tämä työ käynnistyi jo viime vaalikaudella, ja varsi-
naisesti perustuslain osalta oikeusministeriön työryhmä asetettiin 2015 ja sai työnsä val-
miiksi syksyllä 2016. Tässä oli laajapohjainen asiantuntijatyöryhmä, joka myös kuuli mer-
kittävän joukon asiantuntijoita. Loppuvuodesta 2015 asetettiin myös parlamentaarinen
seurantaryhmä, joka tätä perustuslain muutosta on huolella käsitellyt. Tässä oli myös laaja
lausuntokierros ennen kuin tämä sitten tuli eduskuntaan.

On syytä todeta, että tämä perustuslain muutos on varsin tarkkaan rajattu: se koskee yh-
den pykälän yhtä momenttia. Tässä hallituksen esityksessä oli yksi vähän laajempi kohta,
jonka perustuslakivaliokunta rajasi perustellusti pois. 

On syytä todeta, että tämä perustuslakivaliokunnan mietintö on yksimielinen ja mietin-
töä tehdessään ja mietinnöstä päättäessään valiokunta oli täysilukuinen. Tämä ei ole vähä-
merkityksellinen asia. Tämä luo myös pohjan jatkokäsittelylle. On syytä todeta, että tässä
työssä ei ole ollut asetelmana hallitus—oppositio, vaan tämä on parlamentaarista valmis-
telua. Tätä muutosesitystä ei ole tehty tätä hallitusta varten eikä seuraavaa hallitusta var-
ten, vaan pitkälle tulevaisuuteen, ja siksi tähän on syytä rakentua vahva luottamus. Huoli-
matta poliittisten suhdanteiden muutoksista, joita aina on, tähän järjestelmään täytyy voida
luottaa. Se on meidän yhteiskuntamme turvallisuuden kannalta aivan avaintekijä, eli me
teemme tässä tulevaisuutta. 

En käy läpi nyt tässä yhteydessä näitä erityislakeja eli substanssilakeja, siviilitieduste-
lua, sotilastiedustelua, valvontaa, laillisuusvalvontaa ja parlamentaarista valvontaa, se on
omansa, mutta tämä perustuslain muutos luo näille pohjan.
2



Pöytäkirjan asiakohta PTK 93/2018 vp
Yhden näkökulman otan tässä tästä esille, asian, joka on paljon ollut keskustelussa, ja se
on se, salliiko tämä massavalvonnan. On syytä selkeästi todeta, että ei salli. Perusoikeuk-
sien rajoitusedellytykset ja ne edellytykset, mitä valiokunta linjasi, ovat täysimääräisesti
voimassa silloin, kun arvioidaan näiden erityislakien suhdetta tähän perustuslakiin. Tämä
luo turvallisen näkökulman.

Nyt on keskusteltu siitä, miten kiire tällä on ja onko jotakin nyt yhtäkkiä tapahtunut.
Voin todeta, että se kiire on ollut jo kauan, ei se ole nyt hetkessä tullut. Siksi voi todeta, että
jos tämä lykkääntyy, niin sekin on varsin iso päätös. On myös syytä todeta, että tästä ei voi
vetää sitä johtopäätöstä, että aina perustuslain muutos tehtäisiin kiireellisellä menettelyllä.
Tämän hyvin vahvasti perustuslakivaliokunta tuo mietinnössään esille.

Arvoisa puhemies! Teen viitaten perustuslain 73 §:ään ehdotuksen, että tämä lakiesitys
julistetaan kiireelliseksi eli käsitellään kiireellisellä menettelyllä, mikä tarkoittaa sitä, että
se voidaan näillä valtiopäivillä hyväksyä.

14.17 Mika Kari sd: Arvoisa rouva puhemies! Eduskunnan perustuslakivaliokunta on ar-
vioinut mietinnössään hallituksen esityksen Suomen perustuslain 10 §:n muuttamisesta.
Valiokunta ei näe esteitä sille, että perustuslakia muutettaisiin kiireellisessä säätämisjärjes-
tyksessä. Näin mahdollistettaisiin tiedustelulainsäädännön laatiminen vielä tällä kuluvalla
vaalikaudella. Parlamentaarisen historiamme kannalta on erittäin merkittävää, että perus-
tuslakivaliokunta teki yksimielisen mietinnön tästä asiasta. [Eero Heinäluoma: Oikein!]

Perustuslakiin esitetty viestintäsalaisuuden muutos on rajattu koskemaan vain vakavia
kansallisen turvallisuuden uhkaajia, olivatpa he kotimaisia tai ulkomaalaisia ääritoimijoi-
ta. Massavalvontaa ei esitetty perustuslain muutos siis mahdollista. Rajanveto on tältä osin
riittävän selkeä ja myös yksiselitteinen. Turvallisuudesta vastaavien viranomaisten val-
tuuksien kasvaessa lainsäädännöllä on samassa yhteydessä varmistettava kansalaisten pe-
rusoikeuksien toteutuminen myös käytännössä. Samalla tiedonvälityksen lähdesuoja ja sa-
lassapitovelvollisuuden suojaamien tietojen koskemattomuus tiedustelutoiminnassa on
taattava. Tätä hallituksen esityksessä toteuttavat tiedusteluvaltuutetun viran perustaminen
ja parlamentaarisen tiedusteluvalvontavaliokunnan muodostaminen. Luotan, että hyvässä
parlamentaarisessa yhteistyössä varmistamme selkeät ja riittävät rajat tiedustelutoiminnal-
le.

Arvoisa puhemies! Pidän erittäin arvokkaana, että eduskuntakäsittelyssä on voitu yksi-
mielisesti tulla sille kannalle, että hankkeen yhteydessä toteutetaan koko suojelupoliisin
valvonta. Supon toiminnan parlamentaarisesta valvonnasta on vuosia käyty keskustelua.
Nyt on tärkeää, että supon valtuuksien lisääntyessä koko supo tulee parlamentaariseen val-
vontaan. Valvonnan laajentaminen on tärkeää myös kansalaisten supoa kohtaan kokeman
luottamuksen säilyttämiseksi. Tämä oli yksi sosiaalidemokraattisen eduskuntaryhmän
edellytys uudistuksen toteuttamiseksi.

Koko itsenäisyytemme ajan täällä eduskunnassa on pystytty tekemään puoluerajat ylit-
tävää yhteistyötä valtiollista turvallisuutta koskevissa asioissa. Se on ollut Suomen vah-
vuus. Tästä pitkästä linjasta on pidettävä kiinni myös nyt, kun käsittelemme vaativaa han-
ketta tiedustelulainsäädännön toteuttamiseksi. Tosiasioita on katsottava silmiin, kun pu-
humme kansalaisten turvallisuuden takaamisesta. Lainsäädäntöä on välttämätöntä kehittää
vastaamaan Suomen muuttunutta turvallisuusympäristöä. Suomi tarvitsee ajantasaisen tie-
dustelulainsäädännön varautuakseen uusiin uhkiin.
3



Pöytäkirjan asiakohta PTK 93/2018 vp
Arvoisa rouva puhemies! Demokratian on myös kyettävä puolustamaan itseään. Kansa-
laisten perusoikeudet ja kansalliset turvallisuustarpeet ovat yhdistettävissä, kun parlamen-
taarinen valvonta viranomaisten uusille valtuuksille ja koko supon toiminnalle on kunnos-
sa. Tältä osin hallituksen esitys perustuslain muuttamisesta on perusteltu. Sosiaalidemo-
kraattinen eduskuntaryhmä antaa tukensa tiedustelulakien voimaansaattamiselle vielä täl-
lä vaalikaudella. Näin ollen minulla on ilo kannattaa edustaja Töllin tekemää esitystä julis-
tamisesta kiireelliseksi.

14.21 Paavo Arhinmäki vas: Arvoisa rouva puhemies! Perustuslain muuttamiseen pitää
olla aina erittäin korkea kynnys, ja tämä kynnys tulee jo siitä, missä järjestyksessä perus-
tuslakia pitää muuttaa. Vielä korkeampi kynnys, aivan äärimmäisen korkea kynnys, pitää
olla kiireellisyydessä, siinä, että julistetaan muutos kiireelliseksi. 

Arvoisa rouva puhemies! Tässä keskustelussa on syytä erottaa perustuslain muutos, tie-
dustelulait ja perustuslain muutoksen kiireelliseksi julistaminen. Ensimmäisessä käsitte-
lyssä kävi ilmi, että perustuslain muutos nauttii yhteisymmärrystä täällä: kaikki ovat val-
miita sen tekemään. Tiedustelulait, joihin erityisesti edustaja Karimäki puheessaan keskit-
tyi, ovat täysin eri asia. Ne tulevat myöhemmässä vaiheessa käsittelyyn. Niiden sisällöstä
on monia duubioita, mutta ne on mahdollista säätää sen jälkeen, jos tämä perustuslain muu-
tos hyväksytään. [Markku Rossi: Ja tarve on suuri!] Mutta nyt se kolmas kysymys on, onko
muutos niin kiireellinen, että tämä pitää julistaa kiireelliseksi. 

Arvoisa rouva puhemies! Täällä on aivan oikein todettu, että perustuslakivaliokunta an-
toi yksimielisen mietinnön asiasta. Perustuslakivaliokunta ei lähtenyt mietinnössään itse
esittämään kiireelliseksi julistamista. Perustuslakivaliokunta arvioi asiaa puhtaasti valtio-
sääntöoikeudellisesta näkökulmasta ja totesi, että ehdotonta valtiosääntöoikeudellista es-
tettä kiireellisen järjestyksen käytölle ei ole. [Eero Heinäluoma: Juuri näin!] Tämä on mi-
nusta tärkeä nähdä, että perustuslakivaliokunta ei esittänyt kiireellisyyttä, mutta ei myös-
kään nähnyt sille estettä, jos niin halutaan toimia. Asia jää siis eduskunnan ratkaistavaksi.
[Eero Heinäluoma: Juuri näin!] 

Valiokunta kuitenkin painotti normaalijärjestyksen ehdotonta ensisijaisuutta ja kiireel-
lisyyden poikkeuksellisuutta. Tämä on hyvin tärkeää. Hallinto-, puolustus- ja ulkoasiain-
valiokunta kaikki ovat omalta osaltaan lausuneet perustuslakivaliokunnalle turvallisuusti-
lanteen kehityksestä. Itse olen ulkoasiainvaliokunnan jäsen. Mitään sellaista radikaalia tai
välitöntä uhkaa, mikä välttämättä edellyttäisi perustuslain kiireellistä muuttamista, ei tul-
lut ilmi näissä kuulemisissa. Kuten perustuslakivaliokuntakin huomioi, on käsittelyssä
mennyt myös jo sen verran aikaa ja vaalikausi on siinä vaiheessa, että asian siirto seuraa-
van eduskunnan ratkaistavaksi ei venyttäisi lakien voimaantuloa enää kuin vähän. 

Arvoisa rouva puhemies! Näin myös toteavat valtiosääntöasiantuntijat, joita perustusla-
kivaliokunta on kuullut. 

Martin Scheinin toteaa: On selvästi nähtävissä, että hallitus on priorisoinut muita kiireel-
lisiä lainsäädäntöhankkeita. Tätä taustaa vasten lausumat perustuslain 10 §:n muutoksen
kiireellisyydestä ovat menettäneet uskottavuuttaan. Samalla kahden eri menettelytavan
käytöstä seuraavien aikataulujen ero on entisestään kaventunut. 

Tuomas Ojanen toteaa: Jo yksin se, että perustuslain muutoksen käsittely on jäänyt ke-
vätistuntokaudella kiirellisempinä pidettyjen sote- ja maakuntalakipakettien katveeseen —
havaitsen antaneeni perustuslakivaliokunnalle ensimmäisen kerran lausunnon käsillä ole-
vasta hallituksen esityksestä lähes neljä kuukautta sitten — on omiaan horjuttamaan halli-
4



Pöytäkirjan asiakohta PTK 93/2018 vp
tuksen esityksen kantaa siitä, että Suomen turvallisuustilanteen heikentyminen ja tarve va-
rautua Suomen kansallista turvallisuutta uhkaavaan toimintaan todella muodostaisivat sel-
laisen poikkeuksellisen tilanteen, jossa perustuslain kiireellisellä muuttamisella on osoitet-
tavissa välttämätön tarve. Jos näin todella olisi asianlaita, käsillä olevaa hallituksen esitys-
tä olisi toivottavasti priorisoitu myös perustuslakivaliokunnassa niin sanotun sote-maku-
lakipakettien tulipalokiireenomaisen käsittelyn sijaan. 

Juha Lavapuro toteaa: Lopuksi kiinnitän valiokunnan huomiota ensinnäkin siihen, että
perustuslakivaliokunta tekee kiireellistä menettelyä koskevassa kannanotossaan myös en-
nakkopäätöksen. Mitä kevyemmin perustein ja lyhyemmän ajan voittamiseksi kiireellinen
perustuslain muuttamismenettely hyväksytään, sitä herkemmin ja vähäisemmin syin tähän
poikkeukselliseksi tarkoitettuun menettelyyn voidaan turvautua myös jatkossa.

Arvoisa rouva puhemies! Meillä ei ole siis erimielisyyttä siitä, pitääkö perustuslakia
muuttaa. Meillä on erimielisyys siitä, onko tämä niin merkittävä ja kiireinen asia, että se pi-
täisi julistaa kiireelliseksi. Kysymys on perustuslain muuttamisjärjestyksestä ja ennen
kaikkea demokratiasta.

Arvoisa rouva puhemies! Ulkoasiainvaliokunnassa kuulemieni asiantuntijoiden sekä
lainaamieni perustuslakivaliokunnassa olleiden asiantuntijoiden näkemysten pohjalta olen
tullut siihen tulokseen — ja olemme tulleet siihen tulokseen — että kiireellisyys ei ole täs-
sä ylittynyt, se korkea, korkea kynnys, ja sen vuoksi emme kannata asian julistamista kii-
reelliseksi, vaikka kannatamme kyllä itse perustuslain muuttamista.

14.27 Ben Zyskowicz kok (vastauspuheenvuoro): Arvoisa rouva puhemies! On myönnet-
tävä, että en ihan täysin ymmärrä tätä vasemmistoliiton logiikkaa, vaikka edustaja Arhin-
mäki perusteellisesti esitteli heidän näkökulmansa asiaan. Jos ja kun vasemmistoliittokin
pitää tätä perustuslain muutosta perusteltuna ja tarpeellisena ja kun perustuslakivaliokunta
on tehnyt täysin selväksi, että tämä ei ole mikään ennakkotapaus sen suhteen, että jatkos-
sakin aina muutettaisiin perustuslakia nimenomaan kiireellisessä menettelyssä, niin en ym-
märrä, miten sen jälkeen päädytään kuitenkin vastustamaan tätä kiireelliseksi julistamista.
Kukaan meistä ei näe tulevaisuuteen, kukaan ei tiedä, mitä tapahtuisi sen vuoden tai kah-
den aikana, minkä lakihanke tällä perusteella viivästyisi, mutta kun olemme jo nyt jäljessä
näiden valtuuksien osalta suhteessa muihin Suomeen rinnastettaviin maihin, niin ei kiireel-
lisyyttä pidä estää.

14.28 Erkki Tuomioja sd (vastauspuheenvuoro): Arvoisa puhemies! Tiedustelulakien
uudistamisesta vallitsee laaja yhteisymmärrys, ja on erinomaisen hyvä asia, että niiden si-
sällöstä on myöskin päästy nyt yhteisymmärrykseen. Mutta minua, ehkä vähän jälkijättöi-
sesti, on jäänyt askarruttamaan kysymys siitä, olisiko ollut kuitenkin mahdollista viedä näi-
tä tiedustelulakeja laki kerrallaan eteenpäin niin, että kukin laki säädettäisiin perustuslain
säätämisjärjestyksessä. Tiedän, että oikeusoppineet ovat ja itsekin olen sitä mieltä, että täl-
lainen käytäntö ei ole hyvä ja on tärkeätä, että perustuslaki on riittävän selkeä antamaan
kaikkiin kysymyksiin vastaukset.

Mutta kysymykseksi jää tämän jälkeen se, että kun hyväksytään nyt tämä perustuslaki-
muutos, niin tarkoittaako se sitä — ja toivon, että esimerkiksi edustaja Tölli voisi tätä kom-
mentoida — että jatkossa voidaankin yksinkertaisessa lainsäädäntöjärjestyksessä esimer-
kiksi palata niihin hallituksen alkuperäisiin esityksiin, jotka nyt täällä on sovittu muutetta-
5



Pöytäkirjan asiakohta PTK 93/2018 vp
vaksi kaikkien hyväksymällä tavalla, ilman että silloin enää tarvitaan mitään perustuslain
muutosjärjestystä, [Puhemies koputtaa] koska se perustuslaki on näin muutettu.

14.29 Ville Niinistö vihr (vastauspuheenvuoro): Arvoisa puhemies! Mielestäni vasem-
mistoliiton ja edustaja Arhinmäen sekä äsken edustaja Tuomiojan esille nostamat näkökul-
mat ovat perusteltuja ja ne pitää ottaa vakavasti. Perustuslain muuttamisen kynnys on kor-
kea, ja eduskunnan pitää osoittaa silloin, jos se päättää kiirehtiä perustuslain muuttamista,
sellaista vakavuutta, että se samalla korostaa sitä, että tässä ei luoda ennakkotapausta sille,
että perustuslaissa erityisesti perus- ja ihmisoikeuksia, joita tässä ollaan kieltämättä rajoit-
tamassa, lähdettäisiin noin vain muuttamaan jatkossakaan.

Ainoa syy, miksi itse voin harkita tässä kiirehtimismenettelyä, on se, että tämä eduskun-
ta laajasti, hallitus—oppositio-rajat ylittäen, näkee yhdessä sen tiedustelulakien sisällön
kehittämisen sellaisena, että siitä voidaan laajasti päästä yhteisymmärrykseen, että me
saamme sellaiset tiedustelulait, jotka tulevat kunnioittamaan myös tämän uuden perustus-
lain perus- ja ihmisoikeusvaatimuksia ja olemaan sellaisia, että myös valvontaa paranne-
taan. Silloin nähdään se, että vuoden—kahden hyöty siinä, että tiedustelulain käytännöt
voidaan ottaa käyttöön, on niin suuri, että perustuslain kiireellisyys on poikkeustapaukse-
na mahdollista, mutta silloinkin korostaen perustuslakivaliokunnan näkemystä siitä, että
tämä on poikkeus. Se oli mielestäni tärkeä kannanotto perustuslakivaliokunnalta, [Puhe-
mies koputtaa] joka suojaa tulevaisuutta ja suomalaisten perustuslakia.

14.30 Tapani Tölli kesk (vastauspuheenvuoro): Arvoisa puhemies! Näitä edustaja Tuo-
miojan ja edustaja Niinistön esille ottamia asioita perustuslakivaliokunta ja samoin myös-
kin seurantaryhmä ovat huolellisesti pohtineet.

Mitä tulee tavallisen lain säätämiseen vaikeutetussa järjestyksessä: sitä ei ole tehty vuo-
sikausiin, vaan lähtökohta on se, että lakiesitykset pitää korjata perustuslain mukaisiksi.
Tämä on peruslähtökohta.

Mitä sitten tulee siihen, voidaanko tulevaisuudessa tavallisella lailla tehdä mitä vain: ei
voida. Tämän mietinnön mukaisesti ja tämän esityksen mukaisesti nämä säännöksen sovel-
tamisrajoitukset ovat täysimääräisesti voimassa, ja jokaista uutta lakiesitystä tulee tark-
kaan peilata tämän perustuslain mukaisesti, ja ne reunaehdot ovat erittäin tiukat. On syytä
todeta, että myös perusoikeuksien yleiset rajoitusedellytykset ovat täysimääräisesti voi-
massa, niin että tässä mielessä voi hyvin turvallisesti tarkastella elämää eteenpäin. [Puhe-
mies koputtaa] Ei voi tulevakaan hallitus, oli se minkä värinen tahansa, tehdä mitä tahansa,
vaan nämä on ankkuroitu sillä tavalla.

14.32 Johanna Ojala-Niemelä sd  (vastauspuheenvuoro):  Arvoisa rouva puhemies!
Aluksi haluan lämpimästi kiittää parlamentaarisen työryhmän puheenjohtaja Tölliä ja pe-
rustuslakivaliokunnan puheenjohtaja Lapintietä tästä mittavasta työstä, että olemme tässä
pisteessä, että tämä perustuslain muutos on täällä salissa käsiteltävänä.

Pääsääntönä perustuslain muuttamiselle tulee olla normaali menettely, mutta tässä on
minusta pystytty osoittamaan hyvin niitä pointteja, miksi tämä on vietävä kiireellisenä lä-
pi. Meillä on selkeästi turvallisuustilanne heikentynyt, ja kuten olemme täällä kuulleet,
olemme muiden maiden tiedustelutiedon varassa. Samaan aikaan meillä on tarve varautua
Suomen kansallista turvallisuutta uhkaavaan toimintaan. Jos tätä menettelyä ei kiirehdit-
täisi, nämä tiedustelulait tulisivat voimaan aikaisintaan 2020, mutta nyt on mahdollista ai-
6



Pöytäkirjan asiakohta PTK 93/2018 vp
kaistaa, että ne tulevat voimaan jopa 2018 loppuvuodesta tai [Puhemies koputtaa] vuoden-
vaihteessa.

Samoin sitten uudet ilmiöt, joihin täytyy varautua: meillä on hybridivaikuttamista,
kybertoimintaympäristön merkityksen kasvua, terrorismia — kaikkea tämäntyyppistä
asiaa, joka voi olla ykskaks meidän silmillä. Minusta on vastuullista, [Puhemies koputtaa]
että näihin ilmiöihin varaudutaan ajoissa.

14.33 Li Andersson vas (vastauspuheenvuoro): Arvoisa puhemies! Haluan nyt tehdä sel-
väksi, että tämä parlamentaarinen seurantaryhmä ei tarkastellut tätä kiireellisyyttä, ja pe-
rustuslakivaliokunta, jossa sitä käsiteltiin, myöskin yksimielisesti päätti olla julistamatta
tätä esitystä kiireelliseksi, eli tässä on nyt kyse poliittisesta harkinnasta, jota eduskunnassa
tehdään.

Vasemmistoliitolle tämä on tärkeä periaatteellinen kysymys. Me haluamme pitää perus-
tuslain muuttamisen kynnystä mahdollisimman korkeana myöskin jatkossa. On syytä pai-
nottaa, että esimerkiksi ulkovaltojen edustajathan eivät nauti Suomen perustuslain suojaa,
vaan tässä on nyt kyse suomalaisen kansanvallan pelisäännöistä ja suomalaisten perusoi-
keuksista ja niihin tehtävistä rajoituksista.

Tässä ollaan nyt poikkeamassa normaalista menettelystä, mitä tulee perustuslain muut-
tamiseen. Kun ollaan poikkeamassa normaalista menettelystä, pitäisi pystyä osoittamaan
erityisen tarkkaan ja vakuuttavasti, että nämä kriteerit kiireellisen menettelyn käytölle täyt-
tyvät. Näin ei ole tässä tilanteessa tehty.

14.34 Päivi Räsänen kd (vastauspuheenvuoro): Arvoisa puhemies! Edustaja Arhinmäki
edellytti korkeaa kynnystä sekä perustuslain muutokselle että sen kiireelliselle käsittelylle.
Olen tästä samaa mieltä. Tämä kynnys on kuitenkin mielestäni selvästi ylittynyt. Kiireelli-
nen tarve on ollut tiedossa jo pitkään, ja se, että aikaa on nyt kulunut, ei mielestäni tee tyh-
jäksi tätä kiireellisyyttä — mainitsen vain siviiliturvallisuuden näkökulmasta terroristisen
toiminnan, josta valitettavasti myös Suomessa olemme saaneet kokemusta, ja sitten toi-
saalta sotilaallisen turvallisuuden kannalta nähdyn hybridivaikuttamisen. Perustuslakiva-
liokunta ei tehnyt kiireellisyydestä esitystä, mutta kuitenkin totesi, että kiiremenettelyn
käytölle on nähtävissä poikkeuksellisesti välttämätöntä tarvetta ja kyseessä on pakottava
tilanne. Ihmettelen, että edustaja Arhinmäki ei näitä havaintoja tehnyt siellä ulkoasiainva-
liokunnassa, kun kuitenkin perustuslakivaliokunta nojasi juuri muiden valiokuntien lau-
suntoihin ja asiantuntijakuulemisiin.

14.35 Eero Heinäluoma sd (vastauspuheenvuoro): Arvoisa puhemies! Tässä on käsillä
itse sisällöstä yksimielinen arvio. Ennen kuin menen siihen, haluaisin kuitenkin tehdä sen
saman kuin monet muut — tähän saliin kuuluva vähän harvinainen havainto — eli kiittää
tämän asian vastuullisesta ja hyvästä käsittelystä perustuslakivaliokunnan puheenjohtaja
edustaja Lapintietä ja aivan erityisesti edustaja Tölliä, joka on pitkältä aikaa tehnyt tässä
erinomaisen arvokkaan työn, jotta tämä laaja yhteisymmärrys on voinut syntyä. Minusta se
on aihetta noteerata, koska se ei ole aivan itsestään selvää eikä ole ollut kovin helppoa, jo-
ten kiitos sinne, minne se kuuluu.

Sitten itse asiasta. Jotenkin tuntuu, onko tässä nyt kuitenkaan suuren erimielisyyden ai-
hetta. Jos vasemmistoliittokin sanoo, että he hyväksyvät tämän sisällön, niin silloinhan me
olemme yhtä mieltä siitä, miten perusoikeudet pidetään voimassa ja nämä turvallisuusnä-
7



Pöytäkirjan asiakohta PTK 93/2018 vp
kökohdat otetaan huomioon lakia tehtäessä. Ainut erimielisyys koskee sitä, tehdäänkö
tämä kiireellisesti vai ei, ja se on enemmänkin opillinen erimielisyys kuin perusoikeuksiin
liittyvä erimielisyys. Minusta vasemmistoliiton kantaakin voi näin ollen arvostaa yhtenä
kansallisen yhteisymmärryksen osatekijänä.

14.37 Eva Biaudet r (vastauspuheenvuoro): Arvoisa puhemies! Minusta edustaja Arhin-
mäki piti erittäin painavan ja hyvän puheenvuoron. Minusta perustuslakivaliokunta on teh-
nyt hyvää työtä, ja on tietenkin merkittävää, että kun ollaan muuttamassa perustuslakia, sii-
tä ollaan yksimielisiä. Mielestäni tämä keskustelu menettelystä ja äänestys menettelystä
näyttää, että se on ongelmallista sen takia, että se vie itse asiassa huomion pois tästä pää-
asiasta, joka on se suuri asia. Minäkin kiinnitin huomiota siihen, että perustuslakivaliokun-
ta ei esitä, päinvastoin korostaa poikkeuksellisuutta. He myöskin käyttävät sellaista kieltä,
jota eivät erityisvaliokunnat ole kuitenkaan toistaneet, kun he ovat edellyttäneet poikkeuk-
sellista ja välttämätöntä tarvetta tai sitä, että ei muutoin kuin pakottavassa tilanteessa.
Myös perustuslakiasiantuntijat ovat suhtautuneet kielteisesti tähän nopeutettuun menette-
lyyn.

Ajattelen, että yksi esimerkki siitä, että olisi ehkä hyödyllistä käyttää hiukan enemmän
aikaa — kyseessä ei kuitenkaan ole kovin pitkä aika — on se, että perustuslakivaliokunta
on edellyttänyt, että valvonta olisi tasapainossa itse tämän tiedustelulainsäädännön kanssa.
Nyt tällä hetkellä budjetissa on aivan alimitoitetusti varoja tälle [Puhemies koputtaa] tie-
dusteluvaltuutetun toiminnalle, ja minusta se osoittaa sitä, [Puhemies koputtaa] että tätä ei
ole valmisteltu riittävästi.

14.38 Leena Meri ps (vastauspuheenvuoro): Arvoisa puhemies! Täällä edustaja Tuomio-
ja puhui siitä, että sisällöistä on päästy yksimielisyyteen. Toivottavasti hän ei puheenvuo-
rossaan tarkoittanut kuitenkaan vielä tiedustelulakeja, koska niitähän ei nyt ole käsitelty.
Muun muassa perustuslakivaliokunta ottaa kantaa niihin vasta, kun ne saapuvat.

Edustaja Zyskowicz totesi, että tämä ei ole ennakkotapaus, mutta te olette itse perustus-
lakivaliokunnan jäsen, niin kuin minäkin, ja kaikki meidän ratkaisumme ovat tietyllä lailla
ennakkoratkaisuja. Tämä on ensimmäinen kerta, kun nykyisen perustuslain aikana otetaan
kantaa kiireellisyyteen, joten kyllä tämä ennakkoratkaisu siinä mielessä on. Edustaja Rä-
sänen toi esille, että perustuslakivaliokunta olisi todennut, että tässä olisi kiiremenettelyn
edellytykset — jo edellisessä keskustelussa huomautin, että me totesimme, että näin voi
myös ajatella — mutta seuraava kappale, 41, kuitenkin toteaa, että me emme ota kantaa.
Toivon, että tämä luetaan täällä niin kuin se on kirjoitettu.

14.39 Markus Mustajärvi vas (vastauspuheenvuoro): Arvoisa puhemies! Edustaja Zys-
kowicz peräsi täällä johdonmukaisuutta, ja huomenna se nähdään, onko vasemmistoliiton
eduskuntaryhmä ainoa, joka on johdonmukainen, ja ainoa, joka ei käy kauppaa tärkeillä
asioilla. Me emme allekirjoita mitään salaisia lisäpöytäkirjoja. [Eduskunnasta: Ohhoh!]

Perustuslakivaliokunta on tehnyt hyvän mietinnön, sitä ei voi moittia, mutta kysymys
kuuluu, kestävätkö ne linjaukset, jotka siellä ovat, aikaa ja poliittista painetta. 1990-luvun
alussa perustuslaki taipui muun muassa siihen, että eläkkeitä leikattiin takautuvasti ja jopa
kaksinkertaisesti. Sitäkään ei olisi uskonut. Ja minkälaista painetta on sitten nostatettu tä-
män talon ulkopuolella? Kyllä ihmetyttää, kuinka tämä Airiston operaatio ajoittuikin tä-
hän kohtaan. Operaatiolle oli tarve, mutta kun näitä kohdehenkilöitä on seurattu vuosia,
8



Pöytäkirjan asiakohta PTK 93/2018 vp
operaatiota valmisteltu kuukausia, niin oliko sattumaa, että eduskuntatyön yhteyteen ajoit-
tui tämä operaatio? [Ilkka Kanerva: Se oli sattumaa!]

14.40 Wille Rydman kok (vastauspuheenvuoro): Arvoisa rouva puhemies! On selvää,
että perustuslakia ei pidä lähteä muuttamaan kepein perustein ja, kuten perustuslakivalio-
kuntakin omassa lausunnossaan korostaa, myös vastaisuudessa tulee pääsääntönä olla se,
kun perustuslakia muutetaan, että sen tulee tapahtua kahden eri eduskunnan toimesta. 

Kuitenkin jo nykyinen perustuslaki tuntee mahdollisuuden myöskin yhden ja saman
eduskuntakauden aikana tehtävään perustuslain muutokseen, mutta se edellyttää hyvin laa-
jaa kansallista yksimielisyyttä, viiden kuudesosan enemmistöä tässä salissa. Ja kuten pe-
rustuslakivaliokunta on todennut omassa lausunnossaan, ottaen huomioon hallituksen esi-
tyksessä esitetty selvitys, perustuslakivaliokunnan muilta valiokunnilta saamat lausunnot
ja perustuslakivaliokunnan saama muu asiantuntijaselvitys perustuslakivaliokunnan mie-
lestä voidaan ajatella, että tilanne poikkeaa perustuslakivaliokunnan aikaisemmin tarkas-
telemista perustuslain muutoksista siten, että kiiremenettelyn käytölle on poikkeuksellises-
ti välttämätöntä tarvetta ja kyseessä on pakottava tilanne.

14.42 Mikko Savola kesk (vastauspuheenvuoro): Arvoisa rouva puhemies! Minunkaan
logiikkaani tämä ei nyt oikein käy. Jos kerran olemme tästä itse asiasta ja lain sisällöstä sa-
maa mieltä, niin miksi emme tätä kiireellisesti nyt sitten voisi käsitellä ja päättää, [Markus
Mustajärvi: Tässä on vaalit välissä!] koska jos nyt ei ole sellainen tilanne, että tätä kiireel-
lisyyttä voisi käyttää, niin missä ihmeen paikassa se sitten olisi? Maailma on muuttunut, ja
näitä uhkatekijöitä Suomea kohtaan on tullut huomattavasti lisää. Ei voi jatkua niin, että
me olemme ainoastaan muiden maiden tiedustelutiedon varassa, kun me omaa kansallista
turvallisuuttamme selvitämme. Mitä tulee vielä tähän kiireellisyyteen, niin on se nyt aivan
eri asia, että meillä on puolen vuoden sisällä tämä lainsäädäntö voimassa, kuin se, että me
normaalissa säätämisjärjestyksessä kahden vaalikauden aikana tämän säädämme ja se on
noin kahdessa vuodessa voimassa.

Minun mielestäni tällä asialla on kiire, ja kannatan kyllä tätä esitystä ja sen viemistä nyt
tämän eduskunnan aikana läpi.

14.43 Pekka Haavisto vihr  (vastauspuheenvuoro):  Arvoisa puhemies! Perustuslain
muuttaminen on tehty tarkoituksella vaikeaksi sen vuoksi, että kansalaiskeskustelulle ja
poliittiselle prosessille jäisi riittävästi tilaa. Olen itse vähän huolissani siitä, että näiden
asioiden ympäriltä en näe vielä sellaista kunnollista kansalaiskeskustelua. Kansalaiset ei-
vät välttämättä tiedä, mitä nämä muutokset merkitsevät.

Kun puututaan luottamuksellisen viestin salaisuuteen ja suojaan, niin puututaan tietysti
aivan keskeiseen perusoikeuteen, joka lähtee jo sieltä kirjesalaisuuden ajasta asti. Se kos-
kee yksilöitä, se koskee yrityksiä, se voi koskea myöskin tiedostusvälineitä ja niiden edus-
tajia, toimittajia tietyissä tapauksissa. Minusta tähän pitäisi sillä vakavuudella suhtautua.

Ongelma tässä kiireelliseksi julistamisessa juuri tällä hetkellä on, että emme tietysti vie-
lä tiedä tulevien tiedustelulakien tarkkaa sisältöä. Edustaja Tölli on tehnyt tässä erittäin hy-
vää työtä ja konsultoinut, ja on pyritty luomaan tätä yhteistä agendaa, mutta jollakin taval-
la olisi hyvä, että meillä olisi käsissämme myös ne muotoilut, millaiseksi lopulta nämä tie-
dustelulait muotoutuvat.
9



Pöytäkirjan asiakohta PTK 93/2018 vp
14.44 Paavo Arhinmäki vas (vastauspuheenvuoro): Arvoisa rouva puhemies! Yleinen
teknologian kehitys vaatii uudentyyppistä tiedustelua. Tilanne Euroopassa ja maailmassa
on muuttunut entistä vaikeammaksi. Erityisesti karmea terrorismi on entistä enemmän
noussut esille. Nämä ovat kaikki niitä perusteita, joidenka vuoksi tiedustelulakien uudista-
minen on tarpeellista.

Me olemme lehdistä saaneet lukea, minkälaisia muutoksia tähän hallituksen esitykseen
tiedustelulaista on tulossa, mutta meillä ei ole niistä varsinaisesti tietoa. Toivottavasti nämä
todella ovat menossa eteenpäin, koska niissä on paljon niitä kriittisiä kohtia, joita vasem-
mistoliittokin on nostanut esille.

Mutta nyt emme keskustelleet tiedustelulain sisällöstä vaan perustuslain muuttamisesta
ja sen kiireellisyydestä. Aikaisemmin puhuttiin perustuslaillisesta oikeistosta, nyt var-
maan pitää puhua sitten perustuslaillisesta vasemmistosta, joka nostaa esille sen, että kii-
reelliseksi julistamiseen pitää olla erittäin korkea kynnys. Enkä ymmärrä, mistä tämä väite
kahdesta vuodesta tulee, kun tosiasiassa tämä voidaan tämän eduskuntakauden aikana sää-
tää siihen, että vain ne pykälät, jotka eivät mene tässä läpi, voidaan tehdä heti ensi kauden
alussa. [Puhemies koputtaa] Puhutaan paljon lyhyemmästä ajasta kuin kahdesta vuodesta.
Sen vuoksi kiireellisyys ei ole perusteltua.

14.45 Mika Niikko ps (vastauspuheenvuoro): Arvoisa puhemies! Tiedustelulain sisältö ei
varmasti ole mikään erimielisyyttä herättävä teema kenenkään kohdalla, mutta tästä me-
nettelytavasta tietysti seuraa paljon kysymyksiä erityisesti kansalaisille. Tämä kiireelli-
syyshän monesti johtaa sellaiseen, kuten nyt on nähty vaikkapa sote-uudistuksessa, mil-
laista soppaa keitetään, kun kiireessä tehdään. Elikkä eihän näin isoja asioita pitäisi tehdä
ilman huolellista valmistelua ja semmoista menettelytapaa, joka lisäisi avoimuutta ja luot-
tamusta kansalaisten kohdalla.

Toki ymmärrän tämän, että Suomen pitää pystyä vastaamaan nykyään kaikennäköisiin
uhkiin ja suojelupoliisi tarvitsee lisää välineitä kuten myös Puolustusvoimat tiedusteluun
ja maanpuolustukseen, mutta samanaikaisesti pitää ymmärtää se, että kansalaiset tietysti
ajattelevat sitä, ruvetaanko tätä uutta tiedustelulakia soveltamaan esimerkiksi siten, kuten
jotkut maat, jotka seuraavat tällä hetkellä vaikka semmoisia sähköposteja, joissa on pari sa-
naa ylimääräistä, jotka eivät kuulu normaalin ihmisen sähköpostilistaan, niin että silloin ne
kaikki luetaan. Tämä on kuitenkin tulevaisuuden pelko kansalaisilla, ja nämä pelot pitää
häivyttää, kuten edustaja Tölli puhui. Siinä mielessä meidän täytyy vastuullisina päättäjinä
tehdä semmoista lainsäädäntöä, joka lisää luottamusta eikä vie sitä.

14.46 Hannu Hoskonen kesk (vastauspuheenvuoro): Arvoisa rouva puhemies! On hyvä
muistaa, että tämä perustuslain 10 §:n muuttaminen on läpikäynyt erittäin huolellisen par-
lamentaarisen valmistelun, ja se on kaiken pohjana. Seurantaryhmän puheenjohtaja Tapa-
ni Tölli ja kaikki siinä ryhmässä työskennelleet ja kaikki puolueet tässä asiassa ovat teh-
neet ansiokasta työtä, erittäin ansiokasta työtä. 

On syytä muistaa myös se, että eihän tässä olla menossa minnekään villiin viidakkoon,
vaan esimerkiksi näissä tiedusteluasioissa tulee nyt maahan kattava valvonta, parlamentaa-
rinen valvonta, joka on aivan erittäin hyvä asia. Valtaa ilman vastuuta ja valvontaa ei voi
olla olemassa. Tässäkin asiassa tämä vanha viisaus toteutuu. Valvonta tulee ja se on parla-
mentaarisen valvonnan katteen alla aina, se on erittäin hyvä asia. 
10



Pöytäkirjan asiakohta PTK 93/2018 vp
Kannattaa muistaa sekin asia, että kun perusoikeuksia rajoitetaan, sitähän on ennenkin
tehty. Perusoikeuksia on rajoitettu eri yhteyksissä ja eri syillä, mutta aina kun perustusla-
kivaliokunta on siitä lausunut, niin perustelu on ollut se, että kun perusoikeuksia rajoite-
taan, niin sen saavutetun hyödyn pitää olla suurempi kuin se haitta, [Puhemies koputtaa]
mikä aiheutuu siitä rajoituksesta itsestään.

14.48 Simon Elo sin (vastauspuheenvuoro): Arvoisa rouva puhemies! Kun suomalaises-
sa kulttuurissa yleisesti ottaen kiitetään liian vähän, niin kyllä minäkin nyt kiitän tässä
edustaja Tapani Tölliä siitä arvokkaasta työstä, minkä on tehnyt tämän esityksen hyväksi,
ja myös edustaja Lapintietä ja koko perustuslakivaliokuntaa, sekä täytyy antaa myös nyt
tunnustus sosiaalidemokraattiselle ryhmälle, joka piti erinomaisen puheenvuoron edustaja
Mika Karin suulla. Vastuullinen puheenvuoro, joka olisi varmaan voinut sinisestäkin suus-
ta suurin piirtein tulla, kun nimi olisi vain vaihdettu ryhmästä. Siinä tuli erittäin tärkeä nä-
kemys edustaja Karilta siitä, että me voimme samaan aikaan huolehtia sekä kansalaisten
perusoikeuksista että kansalaisten turvallisuudesta. 

Tällä hyvin laajalla yksituumaisuudella, mistä nyt vain jotkut poikkeavat, me pystym-
me vakuuttamaan kansalaiset. Siksi ihmettelen hieman edustaja Biaudet’n ja myös edusta-
ja Niikon näkemyksiä siitä, että olisi jotenkin liian kiireellisesti tehty tätä esitystä. Virka-
miestyönä aloitettu vuonna 2013, viisi vuotta tehty työtä, ja nyt ollaan tässä pisteessä. On
vaikea nähdä, miten tässä olisi tehty liian nopeaa työtä, vaan nimenomaan on tehty huolel-
lista työtä, jotta nämä perusoikeudet ja kansalaisten [Puhemies koputtaa] turvallisuus ovat
tasapainossa.

14.49 Eero Heinäluoma sd (vastauspuheenvuoro): Arvoisa puhemies! Täällä oli keskus-
telua siitä, voiko vaihtoehtoisesti ajatella, että yksittäisiä lakeja hyväksyttäisiin viiden kuu-
desosan enemmistöllä, ja kyllähän näinkin on tehty. Muistelen niin, että kun tehtiin päätös
presidentin asemasta kriisinhallintajoukkojen lähettämisessä myös EU-tehtäviin, niin tuo
päätös taidettiin toistakymmentä vuotta sitten 2006 tehdä tällä poikkeusmenettelyllä. Eli
on semmoinen tie ollut käytössä, vaikkei se yleisesti kannatettavaa ole.

Sitten suhteessa uudistuksen kokonaisuuteen kyllähän tämä on merkittävä ratkaisu, ja
edelleenkin minusta on aiheellista sanoa, että vaikka tässä nyt on vähän eriseuraisuutta me-
nettelytavasta ja voimaantulosta, niin on tämä hyvin harvinainen parlamentti siinä, että
kaikki ovat samaa mieltä itse sisällöstä. Kaikki ovat samaa mieltä itse sisällöstä, miten pe-
rustuslaki pitää kirjoittaa, siinä on sataprosenttinen yhteisymmärrys. Sitten ollaan siitä hiu-
kan eri mieltä, tuleeko se voimaan hetimmiten vai vuoden päästä. En sanoisi, että historian-
kirjoituksen kannalta tämä ero on kovin suuri.

Puhemies Paula Risikko:  Otetaan tähän vielä kahdeksan vastauspuheenvuoroa ja sen jäl-
keen mennään takaisin puhujalistalle ainakin joksikin aikaa.

14.50 Stefan Wallin r (vastauspuheenvuoro): Arvoisa puhemies! Perustuslakivaliokunta
on tehnyt erittäin hyvän työn haastavassa maastossa ja kirjoittanut hyvän mietinnön, ja kun
sitä mietintöä lukee, niin on aivan päivänselvää, että siihen ei sisälly minkääntyyppistä
avointa valtakirjaa tai porsaanreikää, joka madaltaa kynnystä tekemään muutoksia perus-
tuslakiin kiireellisellä menettelyllä jatkossakin, vaan se kynnys on ja pysyy ihan samanlai-
sena.
11



Pöytäkirjan asiakohta PTK 93/2018 vp
Kun puhutaan tämän lain tarpeellisuudesta ja myöskin kiireellisyydestä, niin puhutaan
tietysti ajasta: mikä on se menetetty aika, joka syntyy, jos me emme hyväksy tätä kiireel-
lisenä. Aika ei ole rahaa, mutta se on turvallisuutta. Kun puhutaan turvallisuudesta, pitää
nostaa kissat pöydälle. Jos jotain tässä maassa tapahtuisi ja meillä ei ole tätä lakia voimas-
sa ja tämä menetetty aika on meidän itsemme aiheuttama ja voidaan jonkinmoisella toden-
näköisyydellä sanoa, että esimerkiksi isku olisi ollut estettävissä, jos viranomaisilla olisi
ollut riittävän suuret valtuudet, niin auta armias sitä jälkiviisauden määrää, mikä tässä yh-
teiskunnassa on. Nyt meillä on mahdollisuus tehdä tämä ratkaisu, ja se tehdään huomenna.

14.51 Ilkka Kantola sd (vastauspuheenvuoro): Arvoisa puhemies! Käsitellessään halli-
tuksen esitystä perustuslain muuttamiseksi kiireellisessä järjestyksessä perustuslakivalio-
kunta kuuli valtiosääntöoppineita asiantuntijoita kahteen kertaan samasta asiasta. Ensin
hallituksen esitykseen pohjautuen pyydettiin ottamaan kantaa esityksen kiireellisyyteen, ja
sitten kun oli saatu substanssivaliokuntien — ulkoasiainvaliokunnan, hallintovaliokunnan
ja puolustusvaliokunnan — lausunnot kiireellisyyteen ja turvallisuustilanteen muutoksiin
liittyen, kuultiin valtiosääntöoppineita asiantuntijoita vielä uudestaan. Näiden kuulemis-
ten jälkeen kenenkään valtiosääntöoppineen lausunnosta ei käynyt ilmi, että joku näkisi eh-
dottoman esteen tämän julistamiselle kiireelliseksi. Pitivät sitä mahdollisena, toiset suhtau-
tuivat siihen kriittisemmin, näkivät, ettei ole kovin paljon perusteita kiireellisesti säätämi-
selle, mutta kukaan ei nähnyt ehdotonta valtiosääntöoikeudellista estettä. Tämän pohjalta
perustuslakivaliokunta sitten päätyi oman mietintönsä lopussa oleviin arvioihin siitä, että
voidaan ajatella, että turvallisuustilanteen muutoksissa on sellaisia elementtejä, jotka teke-
vät välttämättömäksi tämän säätämisen kiireellisesti. [Puhemies koputtaa] Näin voidaan
ajatella, mutta toisaalta valiokunta toteaa, että ei näe ehdotonta estettä kiireellisesti säätä-
miselle.

14.53 Ville Tavio ps (vastauspuheenvuoro): Arvoisa puhemies! Kun viimeksi perustusla-
kia muutettiin, niin Suomen kaikkiin kotitalouksiin jaettiin selkokielinen kirjanen perus-
tuslain sisällöstä. Mielestäni tätä perinnettä tulisi jatkaa, ja aina kun perustuslaki muuttuu,
tulisi kaikkiin kotitalouksiin jakaa kirjanen, selkokielinen esite, siitä, mitä muutettiin ja
mitä se merkitsee. Tietysti kaikkein parasta demokratian kannalta olisi, jos tällainen muu-
tosesitys jaettaisiinkin kotitalouksiin muutosesityksenä ja kansalta kysyttäisiin, hyväksy-
vätkö he eduskunnan kaavaileman perustuslain uudistuksen.

14.54 Matti Torvinen sin (vastauspuheenvuoro): Puhemies! Tämän tiedustelulakipake-
tin valmistelu on ollut mielestäni erittäin asiallista, ja erityisesti haluan kiittää perustusla-
kivaliokunnassa valiokunnan puheenjohtajaa ja sitten myöskin varapuheenjohtaja Tölliä.
Ymmärrän hyvin nuo kannanotot, jotka tuossa ovat vasemmistosta lähinnä tulleet. Vasem-
mistoliiton ideologisen taustan huomioiden hyväksyn sen, jo kaukaisilta ajoilta 40-luvulta
kriittisyys tällaisiin asioihin on totta kai selkeä.

Mutta keskustelu siitä, onko tämä kiireelliseksi julistettava vai ei, linkittyy myös siihen,
että on perusteita sille sisältökeskustelulle. Me olemme jo vuosikausia jäljessä siitä tiedus-
telujärjestelmästä ja tiedustelulaista, joka muualla maailmassa, muualla Euroopassa, on.
Jos nyt jätämme tämän julistamatta kiireelliseksi, seuraava eduskunta ottaa sen käsittelyyn
ja tutkii sitä noin 1,5—2 vuotta ja sen jälkeen tekee päätöksen. [Vasemmistoliiton ryhmäs-
12



Pöytäkirjan asiakohta PTK 93/2018 vp
tä: Miksi ihmeessä?] Se on selvä, että on [Puhemies koputtaa] tuulesta temmattua puhua,
että se päätös tehtäisiin heti.

Puhemies Paula Risikko: Tässä vaiheessa siis vielä neljä vastauspuheenvuoroa ja sen jäl-
keen mennään puhujalistalle, ja nämä neljä henkilöä ovat edustajat Mika Kari, Niinistö,
Andersson ja Tölli.

14.55 Mika Kari sd (vastauspuheenvuoro): Arvoisa rouva puhemies! Olen saanut toimia
puolustusvaliokunnassa ja eduskunnan hallintovaliokunnassa, jota myös poliisivaliokun-
naksi kutsutaan, vuodesta 2011 asti, siis kohta lähes kahdeksan vuoden ajan, ja kun kuun-
telen tässäkin keskustelussa esitettyjä pohdintoja, että turvallisuusympäristössämme ei oli-
si tapahtunut muutosta tänä aikana, ei sellaista muutosta, joka tässä perustuslain säätämis-
järjestyksessä voitaisiin kiirehtimällä hoitaa, hämmästelen niitä argumentteja lähinnä sen
takia, että meillä eduskunnassa on näistä asioista, turvallisuuteemme liittyvistä asioista, pa-
ras mahdollinen käytössä oleva tieto.

Ja siihen, että tästä perustuslain säätämisjärjestyksestä syntyisi joku ennakkotapaus, en
jaksa uskoa. Perustuslaki ei ole mikään pyöröovi, johon voidaan työntää lakeja lepatta-
maan, vaan ne hoidetaan asiallisella järjestyksellä, ja tässä meillä on takanamme perustus-
lakivaliokunnan yksimielinen kannanotto. Yhdyn kyllä edustaja Heinäluoman näkemyk-
seen, että meillä on tässä edessämme vähän tällainen opillinen riita, ei niinkään sisällöistä,
vaan ehkä sitten jotain opillisen ja ideologisen välimaastosta. [Puhemies koputtaa]

Haluan kiitää, edustaja Tölli, teitä hyvästä työstä ja yhteistyöstä.

14.56 Ville Niinistö vihr (vastauspuheenvuoro): Arvoisa puhemies! Perustuslain muu-
toksen sisältö on nyt olennainen myös tässä, kun arvioidaan sitä, mikä riski kiirehtimisellä
on. Me olemme sisällöstä samaa mieltä, ja siinä perustuslakivaliokunta kavensi merkittä-
västi alkuperäisen esityksen puuttumista perus- ja ihmisoikeuksiin, koska tämä luottamuk-
sellisen tiedon suojan rikkominen on mahdollista vain silloin, kun se on välttämätöntä, ja
samalla kansallisen turvallisuuden vakavan uhan kynnys nostettiin korkealle. Eli perustus-
lakivaliokunta on jo tehnyt perus- ja ihmisoikeuksia suojaavat perustelut sille, miten tätä
jatkossa voidaan eri tilanteissa soveltaa, ja se suojaa suomalaisten perusoikeuksia.

Koska me olemme siitä sisällöstä kaikki samaa mieltä, niin jos tämä jätettäisiin lepää-
mään seuraavalle eduskunnalle, seuraavan eduskunnan pitäisi hyväksyä se samansisältöi-
senä. Eli me olemme sisällöstä samaa mieltä. Vaalit eivät todennäköisesti muuttaisi sitä tu-
losta, koska kaikki puolueet ovat sisällöstä samaa mieltä. Olennainen asia on nyt se, että
siitäkin, mitä kiirehtimisellä vauhditetaan — tiedustelulain sisältöä — me olemme riittä-
vän samanmielisiä, jotta me voimme luottaa toisiimme, niin että tämä voidaan kiirehtiä,
niin että siellä ei voi olla sellaista, mikä aiheuttaa ristiriitaa ja mitä kansalaisten pitäisi voi-
da harkita vaalien yli. Minä en näe, että sellaista riskiä on, jos me tässä nyt edustaja Töllin
tekemän hyvän työn pohjalta ja edustaja Lapintien jatkaman työn [Puhemies koputtaa]
pohjalta luotamme toisiimme. Tämä asia on ollut poikkeuksellinen tällä hallituskaudella,
ja siitä kiitän edustaja Tölliä.

14.58 Li Andersson vas (vastauspuheenvuoro): Arvoisa puhemies! Mielestäni tämä ei
ole mikään pieni erimielisyys, vaan tässä on kyse periaatteellisesti erittäin merkittävästä
asiasta eli siitä, saako Suomen kansa ilmaista mielipiteensä eduskuntavaalien kautta tilan-
13



Pöytäkirjan asiakohta PTK 93/2018 vp
teessa, jossa heidän perusoikeuksiinsa ollaan tekemässä muutoksia ja rajoituksia. Siitähän
tässä on kyse.

Keskustelussa menevät koko ajan sekaisin tiedustelulakien tarve ja tämä kiireellisyys.
Puheenvuorot, joita tässä on pidetty turvallisuusympäristön muutoksesta, teknologisesta
kehityksestä, ovat kaikki olleet ansiokkaita ja puoltavat uusien tiedusteluvaltuuksien tar-
vetta, mutta ne eivät ole mikään argumentti kiireellisen menettelyn puolesta. Samaten täs-
sä on sanottu, että on yhteisymmärrys sisällöistä. Me emme ole vielä edes aloittaneet näi-
den varsinaisten tiedustelulakien käsittelyä. Tässä on nyt ainoastaan kyse perustuslain
muutoksesta, ja siitä sisällöllisestä muutoksesta on yhteisymmärrys. Tiedustelulait ovat
vielä erillinen kokonaisuus, [Puhemies koputtaa] joka tulee myöhemmin tarkasteluun.

Puhemies Paula Risikko: Vielä edustajat Tölli ja Kanerva, ja sen jälkeen mennään listal-
le.

14.59 Tapani Tölli kesk (vastauspuheenvuoro): Arvoisa puhemies! Minäkin haluan kiit-
tää kaikkia, jotka tässä työssä ovat olleet mukana. Tämähän ei ole vielä valmis, tämä on
kesken, mutta kiitän tähänastisesta. 

Haluan kiinnittää huomion siihen, minkä edustaja Niinistö otti esille: jos se siirtyy seu-
raaville valtiopäiville eikä siihen enää tehdä muutoksia, se on hyväksyttävä sisällöltään
muuttumattomana, niin mitä harkintaa siinä on muuta kuin se, hylätäänkö vai hyväksytään-
kö se? [Markus Mustajärvi: Vaalit välissä!] Nyt kun meillä on sisällöstä selkeä yhteinen
ymmärrys, miksi me jätämme sen hyllylle? Kun tämä valmistelu on ollut poikkeuksellisen
perusteellista monien tahojen mukaan ja siinä on päädytty yksimielisyyteen, niin miksi me
lykkäisimme tätä asiaa? Hyväksytään se. Tämä on kaiken lisäksi tarkkaan rajattu, siinä on
kysymyksessä yhden pykälän yksi momentti, tosin erittäin merkittävä ja vaikuttava, mutta
se ei ole huitaistu, vaan se on huolella harkittu. 

15.00 Ilkka Kanerva kok (vastauspuheenvuoro): Arvoisa puhemies! Kun kollega An-
dersson puhui siitä, mikä on näiden tiedustelulakien tarve, niin minulle tämä piirtyy erin-
omaisen selvästi niin, että tiedustelulakien vakavimmat uhat eivät tietenkään tule Suomes-
ta. Ne tulevat meidän kansainvälisestä toimintaympäristöstämme, niillä on kansainvälinen
alkuperänsä, ja näillä uhilla ja riskeillä on selvästikin maamme rajojen ulkopuolella olevat
kytköksensä. Ne tulevat sieltä, eivät siitä, että tässä epäiltäisiin suomalaisia ihmisiä. Tämä
mahdollistaa sen, että valtionjohdolla, turvallisuusviranomaisilla on ajankohtainen tilanne-
kuva oman päätöksentekonsa pohjaksi, ja sellainen täytyy Suomella olla yhtä lailla kuin
kaikilla muillakin valtioilla. 

Puhemies Paula Risikko: Me menemme nyt puhujalistalle, kuten on kerrottu, ja sitten
hetken päästä jatketaan debattia.

15.01 Pekka Haavisto vihr: Arvoisa puhemies! On tärkeää, että eduskunta nyt hetkeksi
pysähtyy käsittelemään tätä perustuslain muutosesitystä. Perustuslain muuttaminen ei ole
arkipäiväinen asia, eikä voi kylliksi korostaa sitä, miten poikkeuksellista on esittää perus-
tuslain muutos kiireellisenä. Syy, miksi perustuslain muuttaminen on tehty vaikeaksi, tai
tehdään vaikeutetussa järjestyksessä, on tietenkin se, että kansalaiskeskustelulle ja poliitti-
selle prosessille, poliittiselle keskustelulle annettaisiin riittävästi tilaa. Mielestäni tällä
14



Pöytäkirjan asiakohta PTK 93/2018 vp
taustalla on erityinen painoarvo maailmassa, jossa näemme ihan demokraattisissakin mais-
sa sellaisia perustuslain muutoksia, joilla pyritään jähmettämään valtarakenteita tai vähen-
tämään kansalaisten oikeuksia. Mielestäni tätä pitää heijastaa myös tähän kansainväliseen
keskusteluun. 

Tämä muutos koskee hyvin tärkeää asiaa, luottamuksellisen viestin salaisuutta, sitä pe-
riaatetta, voisi sanoa hyvin vanhaa periaatetta, kirjesalaisuudesta ja viestinnän salaisuudes-
ta, jota olemme aina kunnioittaneet. Se koskee yksityishenkilöitä, yrityksiä, se voi koskea
myös toimittajia ja tiedotusvälineitä ja näiden lähdesuojaa pahimmassa tapauksessa. Kun
tätä perustuslain muutosesitystä käsitellään, niin tätä on tietysti koko ajan ikään kuin hah-
motettava tätä tiedustelulakien kokonaisuutta vasten, ja se on vasta tässä eduskuntakäsitte-
lyssä muotoutumassa. Meillähän ei vielä ole tarkkoja pykäläesityksiä siitä, miten muutam-
me siviilitiedustelua ja sotilastiedustelua koskevaa lainsäädäntöä. Mielestäni on kuitenkin
tarpeen muutama niihin liittyvä periaate sanoa myös tämän keskustelun yhteydessä. 

Ensimmäinen ajatus, joka minulla on tästä kokonaisuudesta, liittyy esitettyyn tieduste-
luvaliokuntaan ja myöskin tiedusteluvaltuutettuun, joka toivottavasti on henkisesti riittä-
vän etäällä tiedusteluviranomaisista. Mutta minulla on tiettyjä duubioita sen suhteen, että
samaan aikaan kun eduskunta muodostaa tiedusteluvaliokunnan, sen jäsenistä suojelupo-
liisi tekisi laajan turvallisuusselvityksen, eli valvottava tekisi valvojastaan selvityksen.
Mielestäni tässä on sellainen epäsuhta, johon eduskunnan pitää vielä tämän asian, tiedus-
telulakien, käsittelyssä paremmin paneutua.

Toinen huoleni koskee kansainvälistä tietojenvaihtoa. Mehän Suomessa ajattelemme ai-
na, että viranomainen on rehellinen ja viranomaisella ei ole mitään poliittisia päämääriä,
mutta maailmalla toimii paljon tiedusteluviranomaisia, jotka toimivat aivan toisilla peli-
säännöillä kuin meidän omat tiedusteluviranomaisemme. Kun tässä nyt kovasti korostam-
me sitä, että pääsemme vaihtamaan tietoja näiden tiedusteluviranomaisten kanssa, se voi
tarkoittaa niiden ihmisten osalta, joiden tietoja vaihdetaan, aivan mahdottomia ihmisoi-
keus- ja kansalaisoikeustilanteita, mikäli asioimme esimerkiksi autoritääristen hallintojen
kanssa, joissa ihmiset voivat joutua ilman oikeusprosessia syytettyjen listalle. Eli tähän tie-
donvaihdon merkitykseen pitää myöskin panna tietty varaus, mitä se tarkoittaa kansalais-
oikeuksille ja ihmisoikeuksille pahimmissa tilanteissa. En viitsi mainita niitä maita, joissa
tämä riski on olemassa, mutta niitä valitettavasti nykymaailmassa on aika paljon.

Kolmas huolenaiheeni liittyy massavalvontaan, josta täällä on monella suulla todistettu,
että siitä ei kuitenkaan tässä ole kysymys. Ulkoasiainvaliokunnan lausunnossa todetaan,
että monessa maassa kyllä kutsutaan massavalvonnaksi sellaista toimintaa, jossa tietovir-
rasta voi jollakin hakukriteerillä lähteä etsimään yksittäistä tietoa tai yksittäistä hakusanaa.
Tämä on ehkä vähän semanttinen kysymys, mutta tietyssä mielessä meidän ei ehkä kannat-
taisi tuudittautua siihen, että alamme kutsua Suomessa eri nimellä jotakin toimintaa, millä
on esimerkiksi massavalvonnan nimi muualla maailmassa. Toivon, että tähän paneuduttai-
siin tämän asian käsittelyssä vielä tarkemmin.

Arvoisa puhemies! Puheenvuoroni lopuksi haluan alleviivata sitä periaatetta, että vaik-
ka nykyajan digitaalisessa maailmassa jokin valvontamenetelmä tulisi mahdolliseksi, se ei
vielä tarkoita, että se on moraalisesti hyväksyttävä tai oikeusjärjestyksen mukainen. Tämä
nykyinen tiedon ja digitaalisen tiedon ja somen maailma antaa mahdollisuuden viranomai-
sille koota hyvin monista eri lähteistä yksittäisistä ihmisistä tietoa, ja voimme täällä edus-
kunnassa, ja meidän täytyy, myöskin panna raja, jossa tätä yksityisyydensuojaa suojellaan.
Tämä tiedustelulainsäädäntö on tietysti vain yksi esimerkki, mutta tämä raja pitää myös
15



Pöytäkirjan asiakohta PTK 93/2018 vp
muussa lainsäädännössä vetää. Kansalaiset ovat hyvin huolissaan siitä, että heistä liikkuu
sellaista tietoa, jota joku voi kerätä ja muodostaa ihmisten profiileja tällä pohjalla. — Kii-
tos, arvoisa puhemies.

15.06 Pertti Salolainen kok: Arvoisa puhemies! Olemme käsittelemässä erittäin tärkeää,
kansallisesti tärkeää lainsäädäntöä. Olen ollut mukana tässä parlamentaarisessa valmiste-
lutyöryhmässä, jota edustaja Tölli on hienosti vetänyt, ja olemme todella tehneet perusteel-
lista työtä, käyttäneet paljon tunteja ja hankkineet paljon tietoa tästä asiasta. 

Tässä nyt keskustellaan tällä kertaa vain tästä kiireellisyydestä, ja siihen aion minäkin
keskittyä, koska nuo lait ovat ihan eri asia ja niistä keskustellaan myöhemmin. Se, että täs-
sä on päästy yli puoluerajojen laajaan yksimielisyyteen, käy ilmi muun muassa siitä, että
ehdotuksen kiireellisyydestä teki edustaja Tölli ja sitä kannatti edustaja Kari. Se on aika-
moinen osoitus siitä, että tässä talossa nyt halutaan tehdä yhteistyötä tärkeän asian osalta. 

Miksi meillä sitten on sellainen mahdollisuus ylipäätään, että voidaan perustuslain muu-
tos tehdä kiireellisesti? Se on tietysti sitä varten, että jos todella on kansallisia taikka muita
erittäin painavia asioita ja syitä, niin silloin tällainen lainmuutos voidaan tehdä. Ja nyt täl-
lainen tilanne on, se on juuri tässä ja nyt. Keskityn perustelemaan, koska tässä puhutaan nyt
tästä kiireelliseksi julistamisesta, vain niitä seikkoja eli sitä, minkä vuoksi tämä on kiireel-
linen, enkä näitä muita lakeja. 

Ensinnäkin: Me olemme vakavasti jäljessä verrokkimaista, 20 vuotta ainakin, ellei
enemmän. Meidän viranomaisiltamme puuttuu työkalupakki, millä tavalla näitä asioita
voitaisiin käsitellä ja selvittää tässä uudessa kyber- ja digitaalisessa maailmassa, joka tuo
ihan omat, uudet haasteensa. Eli meidän viranomaisillamme ei ole mahdollisuutta seurata
kansallisesti merkittävällä tavalla, mitä tässä asiassa tapahtuu. Kansainvälinen tilanne on
vakavasti muuttunut. Terrorismi on tullut yllättävänkin arkipäiväiseksi, ja kyberhyökkäyk-
set, jotka jo mainitsin, voivat rampauttaa teollisuuslaitoksia, pankkijärjestelmiä ja monia
muita yhteiskunnan kannalta tärkeitä instituutioita. 

Vähäisimpänä ei tietenkään tässä ole tämä sotilastiedustelulaki, koska sehän mahdollis-
taa myöskin meidän lähialueemme tiedustelun ihan toisella tavalla kuin tähän asti on ollut
asianlaita. Meillähän ei ole ollut kunnollista mahdollisuutta tehdä ulkomaista tiedustelua,
mitä nyt sotilasasiamiehet ja vastaavat ja diplomatia ovat voineet tehdä. Me olemme yk-
sinkertaisesti olleet liian riippuvaisia ulkomaista. Satun tämän hyvin läheisesti tietämään
erään tehtäväni johdosta, jossa pääsin seuraamaan, millä tavalla ulkomaiden kanssa hoide-
taan tiedusteluasioita. Se on ”give and take”: jos sinulla ei ole mitään antaa, et myöskään
mitään saa. Se on vuorovaikutusta. Nyt meidän viranomaisemme saavat sellaista tavaraa
käyttöönsä, jolla on markkinointiarvoa ja jota voidaan käyttää tällaisissa tilanteissa [Ilkka
Kanerva: Meidän hyväksemme!] — meidän hyväksemme.

Oli muuten aika järkyttävä kokemus — palaan siihen vielä, olen sen pari kertaa julkises-
tikin sanonut — kun meille tuli Mainostelevision uutisista tieto, että Suomen ulkoministe-
riötä oli pitkät ajat vakoiltu, ja tämä tieto tuli Ruotsin tiedustelun kautta meille. Tämä on
vain eräs osoitus siitä, minkälaisia tilanteita on, joissa meidän keskeisiä viranomaisiamme,
ministeriöitämme ja nyt tässä tapauksessa ulkoministeriötämme pystyttiin vakoilemaan il-
man, että me tiesimme, ennen kuin ystävällismielinen valtio meille sen kertoi. 

Seuraava tärkeä asia, jonka otan esille, on teollisuusvakoilu. Teollisuusvakoilulla pyri-
tään kaappaamaan patentteja ja sellaisia menetelmiä, joita teollisuus käyttää, jotka ovat
meidän, Suomen, kilpailuvaltti maailmalla. Ellei meillä ole niitä, niin emme me pärjää ta-
16



Pöytäkirjan asiakohta PTK 93/2018 vp
vallisella bulkkihommalla. Meillä täytyy olla näitä korkealuokkaisia tietoja, patentteja ja
muita menetelmiä, joilla suomalainen teollisuus pärjää. Näitä voidaan ja on voitu vakoilla
tähänkin asti. Monet maat vakoilevat niitä, ja tässä ei ole kysymyksessä nyt vain yksi val-
tio, vaan vakoilua Suomea kohtaan harjoittavat monet valtiot. 

Entä sitten ne vammat, joita voidaan aiheuttaa meidän sähköjärjestelmillemme ja digi-
taalisille järjestelmillemme? Jos tammikuussa saadaan meidän kansallinen sähköjärjestel-
mämme sekaisin — pakkasta olisi vaikka -20 astetta — niin me voimme ymmärtää, min-
kälaisia seuraamuksia siitä on, ja se on mahdollista. Ulkomaiset tiedustelujärjestöt ram-
pauttivat Iranin ydinjärjestelmän, ja tämä on osoitus siitä, minkälaisiin saavutuksiin pääs-
tään, kun käytetään näitä nykyaikaisia menetelmiä. Meillä on nyt edes jonkunlaiset mah-
dollisuudet paremmin seurata sitä, mitä tapahtuu kybermaailmassa ja hybridimaailmassa,
eli sähköjärjestelmiä, pankki- ja rahoitusjärjestelmiä, teollisuusvakoilua, joita jo sanoin
tässä.

Ja lopuksi vielä: Suomi on siis useiden maiden tiedustelun ja vakoilun kohteena jatku-
vasti, [Markus Mustajärvi: Ollut iän kaiken!] ja on vaikea sanoa, miksi on vielä lisäperus-
teita, minkä vuoksi, me emme tiedä. Emme me tiedä, mitä ovat ne hankkeet, joita Suomea
vastaan tehdään, ennen kuin ne tapahtuvat. Tämän vuoksi meillä täytyy olla viranomaisilla
nämä työkalupakit käsissä, jotta he voivat tätä hoitaa.

Sitten ihan lopuksi: Tällä viivästymisellä vuoteen 2020 tai vieläkin pitemmälle ei voite-
ta mitään. Nämä lait tulevat joka tapauksessa. Se olisi parempi, että ne hoidetaan kiireelli-
sesti, jotta me annamme sen työkalupakin meidän viranomaistemme käsiin.

Puhemies Paula Risikko:  Mennään tällä puhujalistalla.

15.13 Leena Meri ps: Arvoisa rouva puhemies! Tuosta edellisestäkin puheenvuorosta
huomasi, kuinka vaikeaa itse perustuslain muutoksesta on puhua pelkästään perustuslain
muutoksena, koska se ei synny mistään itsestään vaan jostakin yhteiskunnallisesta tarpees-
ta ja näistä keskusteluista nimenomaan tiedusteluvaltuuksien osalta.

Tässä keskustelussa on hyvä pitää erillään se, että on kysymyksessä perustuslain muu-
tos, ja kun ja jos sitä muutetaan, se koskee jatkossa myös muita lakeja kuin tätä tiedustelu-
lakipakettia, elikkä luottamuksellisen viestin suojaan voidaan jatkossa tietyin reunaedelly-
tyksin puuttua tavallisessa lainsäätämisjärjestyksessä eli normaalilla yksinkertaisella
enemmistöllä aivan kuten säätäisimme minkä tahansa lain. Totta kai se tulee perustuslaki-
valiokunnan käsittelyyn, mutta siellä tutkimme niitä reunaehtoja, joita olemme muun
muassa tässä mietinnössä nyt antaneet tälle sisällölle. Vaikka edustaja Zyskowicz totesi,
että tämä ei ole minkäänlainen ennakkoratkaisu, niin kyllä tämä monella tavalla on ennak-
koratkaisu, ja tätä tullaan käyttämään tulevina vuosina. Jos ja kun perustuslain muutos me-
nee näin läpi, niin jos tulee muita lakeja, jotka sivuavat tätä uudistettua momenttia, tämä tu-
lee olemaan yksi ennakkoratkaisu. [Vasemmalta: Kyllä!]

Toinen kysymys on tämä kiireellisyys. Täällä on käytetty hyviä argumentteja siitä, että
on aika merkittävää, että tässä jää nyt se kansalaiskeskustelu pois. Meidän edustajamme
Ville Tavio otti puheeksi sen, että aikaisemmin oli lähetetty kansalaisille tietopaketti, jo-
hon kansalaiset voivat perehtyä. Nyt esimerkiksi itse saan valtavasti viestejä, missä ihmi-
set kysyvät, mitä tämä tarkoittaa. Miten yksinkertaisesti vastaisin tähän sähköpostilla? Oli-
si tosi hyvä, jos olisi tämmöinen selkokielinen, selkeä viesti. Nyt tulee monenlaista viestiä,
mikä tulee vaikuttamaan myös siihen, miten kansalaiset hyväksyvät tämän. On valtavia
17



Pöytäkirjan asiakohta PTK 93/2018 vp
pelkoja siitä, mitä nyt aletaan valvoa. Vaikka me ehkä täällä tunnemme paremmin näitä
lain säännöksiä, ymmärrän hyvin kansalaisten huolen. Tämä on ollut itsellenikin valtava
paketti tutustua ja mennä sisälle. Ihan esimerkkinä: Keskustelin aikaisemmin tuossa ryh-
mäläisten kanssa, että Sveitsissähän harjoitetaan tämmöisiä sitovia kansanäänestyksiä —
ne ovat nimenomaan myös sitovia — perustuslaistakin. Tässä olisi meillä hieman ehkä
opittavaa. Me olemme täällä kuitenkin kansan palvelijoita, unohdamme välillä sen. [Mark-
ku Rossi: Neljän vuoden välein!]

Mitä tulee näihin itse lakien sisältöihin, niin niistähän ei tosiaan vielä tiedetä, miten ne
lähtevät menemään ja miten perustuslakivaliokunta niihin ottaa kantaa, riippuen nyt siitä,
meneekö tämä muutos läpi kiireellisenä vai ei, koska jos se ei mene, niin sittenhän me jou-
tuisimme tutkimaan niitä nykyiseen perustuslakiin verrattuna ja kaikki pykälät eivät olisi
mahdollisia.

Minä kiinnitin huomiota semmoiseen asiaan, joka joissakin sosiaalidemokraattien pu-
heenvuoroissa tuli esille, että täällä olisi jonkinlaista sopimusta. Oikeastaan minä haluaisin
nyt tarkentaa, onko täällä siis sopimusta tulevien tiedustelulakien sisällöistä, [Vasemmal-
ta: On!] koska tämä oli sellainen asia, minkä takia me myös kutsuimme edustaja Töllin tä-
nään meidän ryhmäämme, kun täällä oli puhetta, että on sopimus näistä lakien sisällöistä.
Nyt todellakin haluan tietää, onko perustuslaista käyty jonkinlaista kauppaa. [Markus
Mustajärvi: Kirjallinen sopimus!] — Tässä huudellaan kirjallisesta sopimuksesta. Olen
itse nähnyt sen lapun, ja siihenhän on pyydetty eduskuntaryhmien puheenjohtajien allekir-
joitukset. Siinä on muistiinpanoja. En tietenkään itse allekirjoita mitään tuommoisia pape-
reita, en tiedä, mikä niiden merkityskään on. Ne tuntuvat vähän erikoisilta, en toivoisi sel-
laisia tehtävän. Niistä tulee aina sitä ikävää puhetta, että mitä kassakaappisopimuksia te oi-
kein teette, vaikka ne eivät sitä olisikaan.

Perussuomalaisten ryhmässä on myös herännyt ajatus, josta me kävimme vilkasta kes-
kustelua viime viikolla ja josta emme vielä ole kantaamme lopullisesti muodostaneet: kun
puhutaan siitä, että tiedustelulailla on kiire ja tiedusteluvaltuudet pitää saada, niin kyllä, so-
tilaalliseen tiedusteluun, mutta siviilitiedustelun puolella ongelmia on juuri esimerkiksi
massavalvonnan puolella. Juuri tässä on tämä huoli siitä, minkälaisia viestejä joutuu
muualle ja kuka niitä lukee ja mitä niille sitten mahdollisesti tehdään. Tuli esille näissä kes-
kusteluissa, että meillä on paljon ongelmia, jotka liittyvät turvallisuuteen ja jotka ovat jo
meidän tiedossamme. Siis ne ovat jo meidän tiedossamme, mutta niille ei ole välttämättä
tehty kiireellisesti mitään. Yksi asia on tämä viime viikon kyselytunnilla esille tullut stra-
tegisten kohteiden maanomistus. Eikö se ole turvallisuusriski, että meillä voivat strategisia
kohteita omistaa esimerkiksi venäläiset? Miksei sille ole kiireellisesti tehty mitään? [Väli-
huutoja vasemmistoliiton ryhmästä] Tästä on ollut jo 2014 lehdistössä, tämä on tiedossa
oleva asia. Tähän ei tarvita tiedustelulakia.

Toinen asia on se, että supo on ilmoittanut, että useita satoja ihmisiä tarkkaillaan esimer-
kiksi radikalisoitumisen vuoksi. Täällä on joukossa mahdollisesti laittomasti maassa ole-
via. Minkä takia heitä ei oteta säilöön? Eikö tämmöinen ihminen ole turvallisuusuhka? Ei
meidän tarvitse tiedustella sitä asiaa enää, supo valvoo jo heitä. Tietyllä tavalla on unoh-
dettu käyttää niitä työkaluja, mitkä ovat olemassa, ja unohdettu, mitkä asiat ovat jo tiedos-
sa. Tähän en ole saanut vastausta, ja eihän siihen oikeastaan halutakaan vastata. Kun ky-
syin tuossa ministeri Orpolta muutamia viikkoja sitten, aiotaanko tämä maahanmuuttopo-
liittinen ohjelma, joka tuli perussuomalaisten vaatimuksesta loppuvuodesta 2016, täyttää,
niin ministeri Orpohan vastasi, että hän ei mielellään puhu näistä turvapaikka-asioista.
18



Pöytäkirjan asiakohta PTK 93/2018 vp
Tämä oli budjettikeskustelun yhteydessä, kun toin esille sen, kuinka paljon siihen rahaa yh-
teensä menee.

Mutta meidän ryhmämme tosiaan keskustelee näistä vielä, ja katsotaan, meillä on kyllä
hyvinkin kriittisiä ajatuksia. Minun mielestäni on ollut erittäin tervetullutta, ja tunnen jopa
sielujen sympatiaa vasemmistoa kohtaan, koska me olemme yleensä ne, joille nauretaan,
kun me tuomme kriittisiä ajatuksia esille. Nyt voin samaistua teihin, kun teille sanottiin,
että olette 40-luvulta tai miltä luvulta te nyt olittekaan. Meillekin muuten usein sanotaan,
että me muistutamme jotain 30-lukulaisia. Minä olen kyllä syntynyt vuonna 68, en 30-lu-
vulla. — Mutta kiitos tästä.

15.20 Arja Juvonen ps: Arvoisa rouva puhemies! — Niin, itse asiassa jatkan tuosta, että
mehän olemme Impivaarasta, näinhän meille hyvin usein sanotaan. 

Mutta, arvoisa rouva puhemies, kyseessä on siis perustuslain kiireellinen muuttaminen.
Se on todellakin niin, että kiireelliseen muuttamiseen on aina korkea kynnys. Me olemme
kaikki varmasti yksimielisiä siitä, että turvallisuuden eteen on tehtävä paljon toimia ja on
myös varauduttava, mutta toisaalta myös turhanpäiväinen jossittelu ja ehkä pelkojen liioit-
telu — ymmärrän sen, että pitää olla valmiina ja pitää olla varuillaan — ei ehkä vielä tässä
vaiheessa kannata. 

On aivan niin, kuten edustaja Meri sanoi, että meillä on jo tällä hetkellä paljon asioita,
joihin tulisi kiinnittää huomiota. Meillä ovat juurikin nämä maakaupat, ja ehkäpä voisim-
me miettiä myös sitä juurisyytä, minkä takia niitä kauppoja tehdään. Onko hallitus tehnyt
sellaista politiikkaa, että tuolla maanomistajat ja tilalliset ja talolliset joutuvat myymään ul-
komaalaisille, koska kotimaasta ei löydy ostajaa? Mitä on tapahtunut maan arvolle ja maan
hinnalle, ja varsinkin syrjäseuduilla kiinteistöjen hinnoille? Nehän ovat romahtaneet. Se on
ymmärrettävää, että kauppa käy sille, joka sen kiinteistön ostaa. Eihän kukaan halua myy-
dä tappiolla omia tiluksiaan.

Arvoisa rouva puhemies! Muistan sen, että kun ministeri Orpo kertoi budjetista, niin
siellä mainittiin yhden kerran sana, joka on ollut meillä täällä tulenpalavalla kiireellä eteen-
päin vietävä, eli sote. Hän mainitsi, että toivottavasti sote saadaan maaliin, jotta eduskun-
taan jää myös tiedustelulain mentävä aukko. Nyt minä ihmettelen sitä. En ole perustusla-
kivaliokunnan jäsen, olen sosiaali- ja terveysvaliokunnan jäsen, ja olemme istuneet siellä
aamusta iltaan, ja meille on sanottu, että kiire on kova saada sote-lait maaliin. Missä ne nyt
viipyvät? Ja mitä on nyt tapahtunut sille kiireelliselle sote-paketille, eli onko se nyt sitten
pysähtymässä? Hallitus voisi kertoa meille ihan reilusti, jatketaanko työskentelyä siellä vai
siirrytäänkö tähän tiedustelulakipaketiin, koska tämä varmasti on aikaa vievää ja aivan var-
masti vaatii paljon resursseja. Älkää turhaan istuttako meitä siellä sote-valiokunnassa, jos
teidän esityksenne on kaatumassa ja se ei etene. Näillä sanoilla haluan tähän kommentoi-
da. [Leena Meri: Juuri niin, hyvä Juvonen!]

Arvoisa rouva puhemies! Se on erittäin tärkeää, että meillä käydään kansalaiskeskuste-
lua ja että me kansanedustajina saamme valtavasti postia, palautetta erilaisista lakiesityk-
sistä. Minun täytyy sanoa, että en minä tästä ole saanut niin paljon postia kuin esimerkiksi
eutanasiakansalaisaloitteesta tai tasa-arvoisesta avioliittolaista. Niistä tuli valtavasti postia. 

Olen monissa asiayhteyksissä esittänyt joukkoistamista, miten äärettömän tärkeä ja
hyvä työkalu se on. Sitä käytettiin muun muassa osakeyhtiölainsäädäntöä tarkkailtaessa,
mitä virheitä siellä mahdollisesti oli, ja kansalaiset saivat ottaa kantaa. Tämä on sellainen
asia, että ihmiset eivät välttämättä tiedä, mutta heitä pelottaa, tulee puskista, tulee pelkoja
19



Pöytäkirjan asiakohta PTK 93/2018 vp
ja ajatuksia, että mitä ihmettä tämä tarkoittaa — kun minä nyt lähetän sen tekstiviestin, niin
kuka sen lukee, ja kuka kuuntelee minun puhelujani. Elikkä me menemme ihan näissä pe-
rusasioissa, kun me puhumme kansalaisten kanssa käydyistä keskusteluista, ja nämä olisi
hyvä avata, ja niin kuin me perussuomalaiset olemme vuosikausia, vuosikymmeniä puhu-
neet, selkokielellä, jotta ihmiset ymmärtävät, mistä oikein on kysymys. Mutta todellista-
han on Suomessa ja maailmalla se arki, että me olemme kyberhyökkäysten uhreja ja myös
meidän sähköverkostot ja muun muassa sairaalamaailma ovat jatkuvasti uhkien alla, tieto-
verkostot: kuka sinne hyökkää. Ja sehän romahduttaa sitten koko toiminnan, jos sinne vi-
rus pääsee tai joku muu hyökkäys. 

Näillä ajatuksilla minä tätä ajattelen. Minä toivoisin todellakin, että jos se on niin, että
potilasturvallisuus ja ihmisen hoito väistyvät sen sijaan, että saadaan tämä tiedusteluasia
— ihmisen turvallisuus — kuntoon, niin minä olen vähän semmoisessa jakomielisessä ti-
lassa: minä en tiedä, kumpi on tärkeämpää. Mutta kertokaa, mitä sotelle tapahtuu, jos tie-
dustelulait tulevat pikaisesti. — Kiitos. 

15.25 Ilkka Kantola sd: Arvoisa rouva puhemies! Ajatus siitä, että viranomaisilla olisi
pääsy lukemaan henkilökohtaista viestintääni, on ahdistava. Ei siksi, että viestini olisivat
jotenkin julkaisukelvottomia tai noloja, vaan siksi, että yksityisyydelläni on luovuttama-
ton arvo itsessään. Minulla tulee olla oikeus itse päättää, miten avaan yksityisyyttäni viran-
omaisille tai julkisuudelle. Ei ole sattumaa, että kotirauhan suoja ja luottamuksellisen vies-
tin salaisuus on perustuslaissamme sijoitettu samaan pykälään. Molemmissa on kyse yksi-
tyisyydestä — oikeudesta yksityisyyteen. Yksityisyydensuoja on luovuttamaton osa demo-
kratian kivijalkaa. Se on vähintään yhtä tärkeä demokratian rakennetekijä kuin mielipi-
teen- ja sananvapaus. Se, että luottamuksellinen viestintä nauttii vahvaa suojaa, tekee mah-
dolliseksi ajattelun ja ajatusten vaihtamisen täyden vapauden. Ajattelun vapaus tekee
mahdolliseksi demokratian — sen, että kansalaisilla on aito mahdollisuus osallistua poliit-
tiseen vallankäyttöön.

Totalitaaristen yhteiskuntien tunnusmerkkinä on viranomaisten vallan kasvattaminen
kansalaisten valvomisessa. Luottamuksellisen viestin salaisuuden murtamiselle on matala
kynnys totalitaarisissa valtioissa. Niissä myös sananvapautta rajoitetaan. Vapaan lehdistön
asema käy ahtaaksi, viranomaisilla on pääsy kotirauhan piiriin. Totalitaarisissa valtioissa
kansalaisten ajattelun ja ajatusten vaihtamisen vapaus on tiukasti rajattua, rajoitettua siksi,
että demokratiavaatimukset eivät pääsisi voimistumaan, ja rajoitettua siksi, että kansalais-
ten ajattelunvapaus uhkaa hallitusvallassa olevien asemaa.

Arvoisa puhemies! Demokratian puolustaminen vaatii sananvapauden turvaamisen li-
säksi myös kykyä torjua ennakolta uhkia, jotka vakavasti vaarantaisivat kansallista turval-
lisuuttamme. Perustuslain muutostarve, jossa puututaan luottamuksellisen viestin salaisuu-
teen, perustuu käsitykseen siitä, että viestiliikenteeseen kohdistuva tiedustelu on entistä
keskeisempi keino tällaisten uhkien torjumisessa. Voimassa oleva lainsäädäntö ei mahdol-
lista sellaista tiedustelutoimintaa, jota nykytilanteessa tarvitaan. Suomi on tiedustelutieto-
jen osalta riippuvainen eräiden naapurimaiden avusta, mikä joissakin tilanteissa on riski
kansalliselle turvallisuudelle.

Käsitellessään hallituksen esitystä perustuslain 10 §:n muuttamisesta perustuslakivalio-
kunta on arvioinut lakiesitystä huolellisesti, kuten täällä on käynyt ilmi. Yksimielisesti hy-
väksymäänsä mietintöön valiokunta on pyrkinyt kirjoittamaan mahdollisimman yksiselit-
teisesti ne rajat, joiden sisällä viranomaisten on pysyttävä silloin, kun uusia tiedusteluval-
20



Pöytäkirjan asiakohta PTK 93/2018 vp
tuuksia otetaan käyttöön ja kun tuomioistuin päättää näistä luvista. Me emme halua ottaa
askeltakaan siihen suuntaan, että jollekin syntyisi mahdollisuus ryhtyä muuttamaan, kehit-
tämään Suomea totalitaristisesti hallituksi yhteiskunnaksi. Me haluamme varjella kansa-
laisten oikeutta yksityisyyteen asettamalla riittävän tiukat valtiosääntöiset rajat luottamuk-
sellisen viestin salaisuuteen puuttumiselle. Me haluamme selkeästi torjua niin sanotun
massavalvonnan. Tämä ilmenee mietintömme tekstistä. Siteeraan mietinnön tekstiä: ”Eh-
dotettu sääntely ei mahdollista yleistä, kohdentamatonta ja kaikenkattavaa tietoliikenteen
seurantaa tiedustelutoiminnassa.”

Tämän lisäksi valiokunta korostaa sitä, ettei lainmuutos anna lupaa mihinkään kokeilu-
luonteiseen tiedusteluoperaatioon yleisellä tasolla. Mitään yleistä haravointia ei perustus-
lain 10 §:n muutos tule sallimaan. Tiedustelulupaa hakevan viranomaisen on osoitettava,
että käyttöön otettava luottamuksellisen viestin suojaan puuttuva tiedustelumenetelmä on
kussakin tilanteessa tehokas ja välttämätön keino saada tietoa kansallista turvallisuutta va-
kavasti uhkaavasta toiminnasta. Sen pitää olla siis tehokas ja välttämätön keino.

Hyväksyessään mietinnön eduskunta asettaa siis jyrkän rajan viranomaisten tiedustelu-
toiminnassa harjoitettavalle massavalvonnalle nyt ja tulevaisuudessa. Se ei mahdollista
massavalvontaa.

Arvoisa puhemies! Kannatan perustuslain 10 §:n muutoksen hyväksymistä mietinnössä
esitetyssä muodossa ja tuen asian käsittelemistä perustuslain kiireellisessä säätämisjärjes-
tyksessä.

15.29 Satu Hassi vihr: Arvoisa puhemies! Yksityiselämän suoja ja viestisalaisuuden suo-
ja ovat hyvin vanhoja demokraattisen oikeusvaltion perusperiaatteita, ja niihin kajoami-
seen on oltava korkea kynnys. Omana kansanedustaja-aikanani niihin on kajottu muun
muassa sallimalla tietyn vakavuusasteen rikoksissa poliisille teletunnistustietojen hankki-
minen ja telekuuntelu. 

Perustuslakivaliokunnan mietinnön seitsemännellä sivulla todetaan mielestäni yksi
olennainen asia siitä, mihin tämä muutos nyt liittyy. Valiokunta toteaa näin: ”Vaikka vie-
raan valtion sotilas- tai muun viranomaisorganisaation viestintä ei nauti luottamuksellisen
viestin salaisuuden suojaa, sotilastiedustelutoimivaltuuksia ei voida kaikissa tapauksissa
kohdistaa niin täsmällisesti, ettei olisi vaaraa viranomaisten tilapäisestä pääsystä yksittäis-
ten, tiedustelutehtävään liittymättömien henkilöiden viestintää koskeviin tietoihin, mikä
tulee perustuslakivaliokunnan mielestä tavallisissa laeissa rajata mahdollisimman vähäi-
seksi. Perustuslakivaliokunta korostaa, että säännöksen soveltamisala rajautuu hallituksen
esityksen perusteluissa kuvatuin tavoin tiedon hankkimiseen vain Suomeen kohdistuvasta
sotilaallisesta toiminnasta tai Suomen turvallisuusympäristön kannalta merkityksellisestä
sotilaallisesta toiminnasta. Muutoinkin valiokunta painottaa tarvetta tulkita rajoitusperus-
tetta suppeasti.”

No, me tiedämme, ja se on todettu jo moneen kertaan, että kiirehtiminen perustuslain
muutoksissa on poikkeuksellista, ja tässä asiassa tämä pyrkimys kiirehtimiseen liittyy tie-
dustelulakiin, jonka ehdotuksen sisältöä meillä ei ole vielä tiedossamme. Tämän hallituk-
sen aikana luottamus on rakoillut monella tapaa, monista eri syistä, ja tässä yhteydessä ha-
lua nyt painottaa sitä, että on todella tärkeää, että hallitus tässä asiassa kunnioittaa sitä par-
lamentaarista työtä, jota on tehty edustaja Töllin johdolla. Yhdyn niihin kiitoksiin, mitä
edustaja Töllin johtaman työryhmän työstä tässä on esitetty. 
21



Pöytäkirjan asiakohta PTK 93/2018 vp
Epäilyt, joita kansalaisten keskuudessa on, ovat ymmärrettäviä. Hallitushan on heiken-
tänyt ihmisoikeuksien kunnioittamista muun muassa turvapaikkapolitiikassa, ja on luon-
nollista, että silloin herää epäilys siitä, että kyseessä on laajempikin tendenssi ihmisoikeuk-
sien sivuuttamisesta. Toisaalta, parhaassa tapauksessa tiedustelulait tulevat selventämään
laillisen ja laittoman rajaa ja samalla myös tehostamaan poliisin valvontaa. Tiedustelula-
kiahan sinänsä on pidetty tarpeellisena jo edellisen eduskunnan ja edellisen hallituksen ai-
kana.

On tärkeää, että tiedustelulaki kirjoitetaan sellaisella tavalla, että ihmisoikeusnäkökul-
maa kunnioitetaan. Esimerkiksi edustaja Haaviston esille nostama asia ihmisoikeuksien
kunnioittamisesta tiedustelun kansainvälisessä yhteistyössä on erittäin tärkeä. On hyvin
olennaista, että Suomesta ei jatkossakaan vuoda yksittäisiä ihmisiä koskevia tietoja sellai-
siin maihin, joissa ihmisoikeuksia ei kunnioiteta. On myös hyvin tärkeää, että valvojaa val-
votaan. Esimerkiksi kun poliisille annettiin tietyn vakavuusasteen rikoksissa oikeus hank-
kia teletunnistetietoja ja oikeus telekuunteluun, niin sitten on paljastunut tapauksia, joissa
poliisi ei ole kunnioittanut niitä rajoja ja niitä edellytyksiä, joita laissa on asetettu. Ja jotta
tiedustelu pysyisi lain mukaisissa rajoissa, myös sen valvonta on erittäin tärkeää.

Lopuksi, arvoisa puhemies, muutama sana tästä kiireellisyydestä. 
On aivan oikein, useat kollegat ovat todenneet sen, että kiireellisyyteen on oltava erityi-

nen syy, mutta uskon, että moni kysyy myös, että jos itse perustuslain muutoksesta on yk-
simielisyys, niin onko jokin erityinen syy siihen, että asiaa ei julistettaisi kiireelliseksi. On
myös perusteltua kritisoida hallitusta siitä, että vaikka tätä asiaa sinänsä on jo pitkään ku-
vattu kiireelliseksi, niin käytännössä se on aika pitkäksi aikaa jäänyt sote-uudistuksen jal-
koihin. Ja mitä tulee siihen, onko asia ennakkotapaus vai ei, perustuslakivaliokunta mietin-
nössään korostaa, että se ei ole ennakkotapaus. Ei meillä kuitenkaan ole käytännössä mi-
tään keinoa estää, etteikö tulevaisuudessa tähän viitattaisi ennakkotapauksena. Toisaalta,
jos sitten tiedustelulaki säädettäisiin perustuslain säätämisjärjestyksessä, niin ennakkota-
pauksena sitäkin käsiteltäisiin. Eli kysymys on pohjimmiltaan luottamuksesta, ja todella
toivon ja painotan sitä, että hallitus tässä asiassa ei pettäisi luottamusta vaan kunnioittaisi
edustaja Töllin johtaman parlamentaarisen työryhmän työtä. 

Vielä viimeisenä asiana korostaisin edustaja Biaudet’n esille tuomaa asiaa tiedusteluval-
tuutetun määrärahoista. Ei riitä, että tiedusteluvaltuutetulla on laissa valtuudet, hänellä pi-
tää olla myös määrärahat sen toiminnan käytännön hoitamiseen.

15.36 Päivi Räsänen kd: Arvoisa rouva puhemies! Täällä on useissa puheenvuoroissa
kiitetty keskeisiä lainvalmistelussa mukana olevia henkilöitä, ja itsekin haluan antaa syvän
kiitoksen perustuslakivaliokunnan puheenjohtaja Lapintielle ja koko perustuslakivalio-
kunnalle siitä, että tämä mietintö pystyttiin tekemään yksimielisesti ja se on erittäin, erit-
täin hyvin ja asiantuntevasti laadittu. Sitten myös kiitän osaltani ja parlamentaarisen työ-
ryhmän jäsenenä puheenjohtaja Tölliä, joka on todellakin hyvin pitkälti ansioitunut siinä,
että tässä näin suurella yksimielisyydellä olemme tätä asiaa nyt käsittelemässä. Toivon si-
tä, että tämä sama yhteishenki jatkuu sitten myös näitten varsinaisten tiedustelulakien kä-
sittelyssä, sekä sotilas- että siviilitiedustelulain ja myös tämän valvontalain käsittelyssä.

Ajattelen, että tätä parlamentaarista työryhmää todellakin edelleenkin tarvitaan. Vaikka
se varsinainen työ tietysti tehdään siellä valiokunnissa, näkisin, että tällä edustaja Töllin
johtamalla parlamentaarisella työryhmällä on nyt todella tärkeä merkitys, koska on tär-
keää, että kunnioitetaan eduskunnan laajaa tahtotilaa myös, kun näitä sisältöjä käsitellään.
22



Pöytäkirjan asiakohta PTK 93/2018 vp
Haluan myös mainita, rouva puhemies, parlamentaarisesta työryhmästä, että edustaja Kas-
vi, joka ei ole täällä nyt keskuudessamme, on varsinainen asiantuntija näissä kysymyksis-
sä, ja ajattelen, että hänellä oli kyllä erittäin tärkeä rooli ja panos siinä, kun parlamentaari-
nen työryhmä näitä lakeja kävi läpi.

15.38 Hannu Hoskonen kesk: Arvoisa rouva puhemies! Kuten tämän keskustelun aika-
na olemme jo monesti kuulleet, perustuslain muuttaminen ei ole mikään pikkujuttu, eikä se
tälläkään kertaa sitä ole. Nyt perustuslain 10 §:ään tehtävää muutosta on huolella ja pit-
kään valmisteltu. Tämä valmistelutyö on tehty parlamentaarisella pohjalla, ja annan sille
työlle erittäin suuren arvon.

Maailma ympärillämme on muuttunut viimeisen viiden vuoden aikana, voi sanoa, että
tämän vaalikauden aikana, todella nopeasti. Tarve omalle tiedustelutoiminnalle ja ennen
kaikkea sille, että saadaan tässä maassa lainsäädäntö muiden Euroopan maiden tasalle, on
aivan välttämätön. Meidän on reagoitava niihin muutoksiin, mitä ympärillemme tapahtuu.
Muutokselle emme mahda mitään, mutta siihen pitää mukautua. Kun katsoo tätä maailmaa
ympärillämme, niin tämä tarve on todellakin huutava. Elämme tälläkin hetkellä tiedustelu-
asioissa toisilta valtioilta saamiemme tietojen varassa, ja näinhän itsenäisen valtion asiat
eivät voi olla. Me tarvitsemme oman tiedustelutoiminnan ja ennen kaikkea sitä varten luo-
dut vakaat lait ja toimintamenetelmät — ja sitten tietysti myös valvonnan tälle toiminnalle.
Koska nyt olemme etenemässä harkitulla, hyvällä tavalla, niin nämä kaikki tavoitteet siinä
toteutuvat.

Meidän kauttamme kulkee erilaisissa tietoverkoissa valtava määrä tietoa tässä maassa
— maan sisällä, maahan ja maasta pois — ja kaikkea tätä tietoa, joka kulkee, koskevaa tie-
dustelutoimintaa harjoittavat tällä hetkellä vain vieraiden valtioiden toimijat, eivät suoma-
laiset. Kun tämä laki nyt tulee sitten säädetyksi, toivon mukaan kiireellisessä menettelys-
sä, kuten edustaja Tölli puheenvuorossaan esitti, niin silloin suomalaisillakin viranomaisil-
la on lainmukainen oikeus lähteä näitä tietoverkkoja valvomaan. Kuten tässä monessa pu-
heenvuorossa on todettu ja aivan kuten perustuslakivaliokunnan lausunnossakin sanotaan,
minkäänlaista massavalvontaa ei tietenkään ole tulossa, vaan kaikki valvonta, toiminta on
selkeästi kohdennettua ja rajattua ja sitä valvotaan. Ollaan perustamassa tiedusteluvalio-
kunta eduskuntaan ja sitten tietysti tiedusteluvaltuutettu, joka toimii itsenäisenä viranomai-
sena ja valvoo tätä tiedustelutoimintaa yleensä. On ihan selvää, että tällaiset asiat ovat ko-
vin arkaluonteisia ja siellä liikkuu myös sellaisia asioita, jotka ovat ehdottomasti vain vi-
ranomaisten tietoon tarkoitettuja, mutta sitäkin toimintaa valvotaan, totta kai, eikä ole ole-
massa semmoista sokeaa pistettä, joka tällä lainsäännöllä luotaisiin, vaan perustuslain
10 §:n muutos ja tiedustelulait ovat paketti, jolla turvataan sekä kansalaisten perusoikeu-
det että sitten tietysti luodaan tähän maahan tiedusteluolosuhteet, joilla pystytään kansa-
laisten turvallisuus takaamaan vuosiksi eteenpäin.

Tässä keskustelussa on kuultu myös puheenvuoroja, että tätä kiireelliseksi julistamista
ei tarvittaisi. Hieman ihmettelen niitä perusteita, kun kuitenkin tässä salissa vallitsee aivan
täydellinen yksimielisyys tämän lain sisällöstä. En ole kuullut yhtäkään puheenvuoroa sii-
tä, että tämän lain sisältö olisi väärä. Jos me äänestäisimme tämän perustuslain muutoksen
yli vaalien lepäämään, niin seuraava eduskunta joutuisi sitten sen saman paketin millilleen
samanlaisena hylkäämään tai hyväksymään. Muutostentekomahdollisuutta ei ole. Näin ol-
len tämän hyväksynnän osalta, joka nyt tehtäisiin ja toivon mukaan tehdään kiireellisessä
menettelyssä, kuten edustaja Tölli ehdotti ja edustaja Kari ansiokkaasti kannatti ja puheen-
23



Pöytäkirjan asiakohta PTK 93/2018 vp
vuorossaan sen myös hyvin perusteli, on mielestäni tässä aika kummallinen tilanne. Mitä
lisäarvoa saisi sillä, että tämä makaisi pari vuotta tuolla jossakin ja sitten sille ei voisi mi-
tään kuitenkaan tehdä? Niitä perusteluja hieman ihmettelen.

Tärkeää kuitenkin tässä asiassa on se, että saadaan tämä perustuslain muutos käsiteltyä
ja tiedustelulait nopeasti voimaan, koska sille asialle on taas tällä hetkellä erittäin kipeä tar-
ve.

15.42 Wille Rydman kok: Arvoisa rouva puhemies! Kuten on useassa puheenvuorossa
todettu, perustuslakia ei pidä lähteä muuttamaan kepein perustein. Sen vuoksi perustuslais-
samme määritelläänkin, että pääsääntönä, kuten perustuslakivaliokunta omassa mietinnös-
sään vielä alleviivaa, tulee vastaisuudessakin olla se, että perustuslain muutokset tehdään
kahden eri eduskunnan voimin. Kuitenkin perustuslakimme tuntee sen mahdollisuuden,
että mikäli viisi kuudesosaa eduskunnasta katsoo tarpeelliseksi julistaa perustuslain muu-
toksen käsiteltäväksi kiireellisessä menettelyssä, niin se on mahdollista.

Kun täällä jotkut edustajat ovat kantaneet puheenvuoroissaan huolta siitä, että ei kai täs-
tä vain muodostu nyt sitten uutta pääsääntöä, niin luonnollisestikaan ei. Jo itsessään se, että
viiden kuudesosan enemmistö tarvitaan, korostaa tämän menettelyn poikkeuksellisuutta.
Siihen vaaditaan huomattavan laajaa poliittista yhteisymmärrystä. Ja tässä tapauksessa
olen siinä käsityksessä, että tällainen yhteisymmärrys on varsin hyvin saatu saavutettua
huolellisen parlamentaarisen yhteistyön ja kompromissinhaun kautta.

Mitä tulee perustuslakivaliokunnan työhön tässä käsittelyssä, on syytä yhtyä niihin kii-
toksiin, jotka kohdistuvat esimerkiksi valiokunnan puheenjohtaja Annika Lapintien an-
siokkaaseen työhön. Perustuslakivaliokunta on tehnyt huolellista työtä sen osalta, että on
varmistuttu sensitiivisistä ihmisoikeus- ja luottamuksellisen viestin salaisuuteen liittyvistä
kysymyksistä, ja onnistunut tämän työn tuloksena tuottamaan yksimielisen mietinnön, jos-
sa todetaan, että esteitä kiireelliseksi julistamiselle ei tämän perustuslain muutoksen osalta
ole.

No millaisissa tilanteissa sitten on soveliasta tällaista poikkeuksellista kiireellistä me-
nettelyä käyttää? Ihmettelisin, jollei kansallinen turvallisuus ja painava kansallinen intres-
si sellainen olisi. Kuten olemme varsin laajapohjaisesti saaneet huomata, on turvalli-
suusympäristömme muuttunut merkittävästi, eikä lainsäädäntömme eikä myöskään perus-
tuslakimme ole onnistunut tämän muutoksen perässä pysymään. Tästä syystä emme suin-
kaan ole hätiköiden tekemässä tätä muutosta, vaan itse asiassa olemme jo merkittävän pal-
jon jäljessä niistä lainsäädännöllisistä tarpeista, joita meillä itse asiassa olisi jo vuosien ajan
ollut. Tiedustelulainsäädäntöön liittyviä muutoksia on myös vuosien ajan käsitelty parla-
mentaarisessa ryhmässä, jota edustaja Tölli on ansiokkaasti vetänyt. Tämä ryhmä on saa-
vuttanut varsin laajan yksimielisyyden siitä, mikä näkyy tässäkin salissa, että tämänkaltai-
set lait tarvitaan ja että niihin tarvittava perustuslain muutos tulee myöskin tavalla tai toi-
sella, ja varsin laajasti nähdään myöskin, että nimenomaisesti kiireellisessä järjestyksessä
saada hyväksytyksi.

Tällä hetkellä elämme, kuten edustaja Salolainen totesi, sellaisessa lainsäädännöllisessä
tilanteessa, jossa olemme enemmän tai vähemmän riippuvaisia ulkomaisten tiedustelupal-
veluiden hyväntahtoisuudesta. Tämä ei tietenkään ole kestävä tilanne. On korkea aika saa-
da oma lainsäädäntömme vastaamaan niitä tarpeita, joita muuttunut kansainvälispoliitti-
nen ympäristö ja tiedustelullinen ympäristö edellyttävät. Tästä syystä pidän erittäin kanna-
tettavana sitä, että tämä perustuslain muutos saataisiin säädetyksi kiireellisessä järjestyk-
24



Pöytäkirjan asiakohta PTK 93/2018 vp
sessä. On syytä muistaa se, että jos tämä perustuslain muutos jää lepäämään vaalien ylitse,
niin seuraava eduskunta joutuu joko hyväksymään tai hylkäämään sen. Eli sisällöllistä
muutosta ei enää ole mahdollista tehdä.

Lisäksi on syytä muistaa se, että vaikka perustuslain muutos jäisi lepäämään, itse sisäl-
lölliset lait eivät jää lepäämään, vaan ne raukeavat vaalikauden päättyessä, ja seuraavan
hallituksen pitäisi sitten nämä sisällölliset tiedustelulait antaa uudelleen erikseen, mikä vii-
västyttäisi prosessia myöskin merkittävästi. Täytyy kuitenkin huomioida, että vaalien jäl-
keen seuraavat hallitusneuvottelut eivät nekään ole välttämättä läpihuutojuttu ja siirrytään
aika pian sitten jo syksyn 2019 puolelle. Ja kuten tiedämme, politiikassa voi aina sattua kai-
kenlaista.

Tätä taustaa vasten en pidä ollenkaan vähämerkityksellisenä sitä ajallista voittoa, mikä
saavutettaisiin näiden jo myöhässä olevien lakien hyväksymiselle, mikäli eduskunta saa-
daan huomisessa äänestyksessä tukemaan tätä kiireellistä säätämisjärjestystä, kuten toi-
von, että tästä salista se tarvittava viiden kuudesosan enemmistö löytyy.

15.48 Thomas Blomqvist r: Värderade fru talman! Säkerhetsläget i vår näromgivning har
förändrats och det finns ett klart behov också här som den här salen enhälligt har konstate-
rat, att vi behöver förändra och uppdatera våra spaningslagar. Jag tänker ändå inte gå in på
innehållet i spaningslagarna. Eftersom vi i dag diskuterar i vilken ordning den här grund-
lagsändringen ska stadgas så tänker jag uppehålla mig vid det. 

De här spaningslagarna förutsätter alltså en ändring av grundlagens 10 §, och efter att ha
dels tagit del av sakkunnighörandena i försvarsutskottet och nu senast av grundlagsutskot-
tets betänkande så har jag den uppfattningen att den här ändringen ska skötas i brådskande
ordning. Det är ändå viktigt att poängtera att det här naturligtvis inte är det nya normala.
Det ska fortsättningsvis, som också grundlagsutskottet konstaterat, vara en hög tröskel för
att med fem sjättedelars majoritet kunna stadga om en ändring i grundlagen. I och för sig är
ju redan det att fem sjättedelar av riksdagen är för en ändring en verkligt hög tröskel. 

I vår grupp är en väldigt klar majoritet för att det i det här unika fallet är motiverat att
göra så som ledamot Tölli föreslår, alltså att ändra grundlagen i brådskande ordning. 

Den här möjligheten finns, och min bedömning är att utmaningarna i vår säkerhetsom-
givning är så pass stora att jag personligen inte är beredd att ta den risk som det skulle vara
att inte stadga den här lagen i brådskande ordning. Men det är naturligtvis alltid ett väldigt
noggrant övervägande som vi måste göra innan vi går in för ett sådant här förfarande.

Arvoisa puhemies! Myös minä haluan omasta ja ryhmäni puolesta kiittää parlamentaarista
työryhmää ja erityisesti sen puheenjohtajaa, edustaja Tölliä hyvästä työstä. Rakentava ote
on ollut koko ajan, ja lopputulos on myös erittäin, erittäin hyvä. Nyt keskustellaan siitä,
missä järjestyksessä tämä perustuslain muutos tehdään, ja keskityn nyt siihen.

Me olemme kaikki samaa mieltä siitä, että tarvitsemme uuden tiedustelulain, sellaisen,
joka mahdollistaa viranomaisten tehokkaan toiminnan mutta samalla huolehtii kansalais-
ten perusoikeuksista. Nyt kun olen tutustunut tähän perustuslakivaliokunnan mietintöön ja
vielä kun olen puolustusvaliokunnan jäsen ja siellä olen kuullut asiantuntijoita, niin olen
sitä mieltä, että edustaja Töllin ehdotus siitä, että tämä muutos tehdään kiireellisellä me-
nettelyllä, on hyvä ehdotus, ja kannatan sitä ehdotusta, kuten myös selkeä enemmistö mei-
dän ryhmästämme tekee. — Kiitos.
25



Pöytäkirjan asiakohta PTK 93/2018 vp
15.51 Li Andersson vas: Arvoisa puhemies! Kuten tämän päivän keskustelun perusteella
on käynyt ilmi, niin houkutus kytkeä nämä varsinaiset tiedustelulait yhteen tämän perus-
tuslain muutoksen kanssa on ilmeisen suuri, mutta painotan edelleen, että näitä on tarkas-
teltava erillisinä kokonaisuuksina ja meillä on nyt tällä hetkellä käsittelyssä vain tämä hal-
lituksen esitys perustuslain muuttamiseksi sekä tämä salissa tehty esitys kiireellisen menet-
telyn käyttämisestä. 

Tämä perustuslain muutos itsessäänhän on periaatteellisesti merkittävä siitä syystä, että
se mahdollistaa myöskin muita lainsäädäntöhankkeita tulevaisuudessa kuin vain nämä tie-
dustelulait, sekä sen takia, että ensimmäistä kertaa koskaan mahdollistetaan luottamuksel-
lisen viestin salaisuuden loukkaaminen sellaisessa toiminnassa, johon ei liity rikoksia tai
rikosepäilyjä. Tästäkin syystä on tosiaan kyse erittäin merkittävästä muutoksesta. Samasta
syystä on myös syytä painottaa, että ulkovallat ja ulkovaltojen edustajat eivät nauti Suo-
men perustuslain suojaa. Tätä muutosta ei siis tehdä sen takia, että viranomaiset voivat val-
voa ulkovaltojen toimintaa suomalaisissa tietoverkoissa, vaan sen takia, että tietoliikenne-
tiedustelua ei ole mahdollista teknisesti tehdä sellaisella tavalla, ettei siinä synny tilanteita,
joissa myöskin suomalaisten luottamuksellisen viestin suojaa loukataan.

Kuten monet muut puhujat, minäkin pidän tärkeänä, että perustuslakivaliokunta painok-
kaasti linjaa, että tämä ei mahdollista massavalvontaa. Samaten on kuitenkin syytä huomi-
oida, että massavalvonta perustuslakivaliokunnan mietinnössä määritellään kaiken katta-
vana tietoliikenteen valvontana. Se on päivänselvää, että sellaiseen ei ole edes teknisiä tai
resurssien puolesta valmiuksia Suomessa, mutta kyllä tämä joka tapauksessa mahdollistaa
laajamittaisen tietoliikennetiedustelun tekemisen tämän perustuslain muutoksen kautta.

Monissa puheenvuoroissa on myös kysytty, että jos ei hyväksytä kiireellisessä menette-
lyssä, niin mitä sitten. Tiedustelulait olisi mahdollista tämän vaalikauden aikana viedä
eteenpäin niin, että niitä tarkastellaan voimassa olevan perustuslain näkökulmasta. Se tar-
koittaa sitä, että kaikkia pykäliä ei ole mahdollista tämän vaalikauden aikana säätää mutta
seuraavan vaalikauden aikana, kun tämä perustuslain muutos on hyväksytty, olisi hallituk-
sen mahdollista antaa täydentävä esitys, jolla sitten tuotaisiin nämä puuttuvat pykälät tie-
toliikennetiedustelun osalta. Eli tämä on täysin mahdollista tehdä, mikäli poliittista tahtoa
on.

Sitten on kysytty, että jos yhteisymmärrys perustuslain muutoksesta on, niin miksi ei
käytetä kiireellistä menettelyä: sen takia, että kukaan meistä ei voi tietää, mikä tulevan
eduskunnan kokoonpano on. Tämän perustuslain tavallisen muuttamisjärjestyksen idea on
se, että kansalaiset itse pääsevät vaikuttamaan tilanteessa, jossa heidän perusoikeuksiinsa
ollaan tekemässä muutoksia, eduskuntavaalien kautta, mutta nyt ollaan vielä sellaisessa
onnekkaassa tilanteessa, että aikaa eduskuntavaaleihin on hyvin vähän. Eli me pidämme
kyllä edelleen tätä tavallista säätämisjärjestystä tässä oikeana etenemistapana.

15.54 Eerikki Viljanen kesk: Arvoisa puhemies! On selvää, ettei maan perustuslakia
pidä lähteä muuttamaan kevyin perustein. Yhtä lailla on selvää, että viranomaisilla pitää
olla mahdollisuus ja välineet kansallisesta turvallisuudesta huolehtimiseen tämänhetkises-
sä ja tulevassa toimintaympäristössä. 

Parlamentaarisen työryhmän puheenjohtaja Tölli kertoi edellä hyvin tarkasti muutoksen
tarpeesta, sisällöstä sekä siitä, miksi muutokset kannattaa tehdä kiireellisessä säätämisjär-
jestyksessä. Edustaja Kari täydensi ja laajensi hyvin edustaja Töllin puheenvuoroa, myös
sitä, miksi perustuslain muutos on tarpeen tehdä kiireellisessä perustuslain säätämisjärjes-
26



Pöytäkirjan asiakohta PTK 93/2018 vp
tyksessä. Kiitän parlamentaarisen työryhmän jäseniä hyvästä työstä ja rakentavasta käsit-
telystä, ja erityisesti yhdyn monen suusta täällä tänään kuultuihin ryhmän puheenjohtaja
Töllille lausuttuihin kiitoksiin, kiitoksiin puheenjohtaja Töllin vastuullisesta ja rakentavas-
ta työstä, painavista puheenvuoroista, joihin on helppo yhtyä ja joita on helppo kannattaa. 

Toivon kovasti, että tulevassa äänestyksessä enemmistövaade kiireelliseksi julistami-
sesta täyttyy ja muutettu lainsäädäntö saadaan voimaan mahdollisimman nopeasti. 

15.56 Ville Niinistö vihr: Arvoisa puhemies! Suomessa on hyvä perustuslaki. Se suojaa
vahvasti ihmisten perus- ja ihmisoikeuksien toteutumisen ja turvaa oikeusvaltiota Suomes-
sa. Siitä näkökulmasta olen ollut itse aikanaan, kun tähän prosessiin lähdettiin, hyvin kriit-
tinen sen suhteen, että Suomessa lähdettäisiin tekemään sellaisia tiedustelulakeja ja niiden
edellyttämiä perustuslain muutoksia, jotka tätä periaatetta merkittävästi muuttaisivat. 

Kymmenen vuotta sitten Euroopassa kiisteltiin Ruotsin FRA-laista, ja monissa maissa
on selkeästi annettu turvallisuusviranomaisille semmoisia tiedusteluvaltuuksia, jotka ovat
olleet liian laajoja, ja niitä on käytetty väärin. Mutta näistä huolista, mitä minulla on ollut
tämän prosessin alussa siitä, voiko ylipäätään perustuslakia muuttaa ja voiko sen perusteel-
la säätää tiedustelulakeja, täytyy sanoa, että kaikkiin huoliin on matkan varrella löydetty
rajaukset ja vastaukset niin, että edustaja Jyrki Kasvikin, joka vihreiden puolesta on ollut
tässä varsinaisessa parlamentaarisessa ryhmässä, on todennut, että ne ovat tulleet hyvin
huomioiduiksi. Eli tämä on ollut hyvä prosessi siinä, että me, jotka olemme halunneet ko-
rostaa ihmisten yksityisyyden suojaa, olemme saaneet ne rajoitukset sekä tähän perustus-
lakimuutokseen että tiedustelulakivalmisteluun eteenpäin. Sitten kun eurooppalainen tuo-
mioistuinkäytäntö on edennyt niin, että EU:sta on tullut tiukkoja tuomioistuintulkintoja sii-
tä, että tällaista rajatonta massavalvontaa ei edes senkään perusteella voi tehdä ilman sel-
keää, kohdennettua epäilyä, niin tämä lakimuutos on mennyt sitäkin kautta parempaan
suuntaan. 

Lopuksi haluan korostaa sitä, että perustuslakivaliokunta omassa mietinnössään sel-
keästi rajoittaa sitä, miten perustuslain muutospykälää voidaan tulkita. Se korostaa sitä,
että tiedonhankinta on turvallisuusviranomaisten tehtävä. Rajoitusedellytys koskisi vain
tiedon hankkimista sellaisesta toiminnasta, joka luonteensa takia voi muodostua vakavaksi
uhkaksi kansalliselle turvallisuudelle. Se rajoittaa myös kaiken kattavaa valvontaa. Näin
ollen kaikkia tulevia lakeja, myös näitä uusia tiedustelulakeja, tullaan arvioimaan hyvin
tiukan kriteeristön puitteissa, ja itse perustuslakivaliokunnan jäsenenä tulen varmista-
maan, että nekin lait läpäisevät sellaisen perus- ja ihmisoikeuskontrollin, että voimme olla
kansainvälisessä vertailussa ylpeitä. Tämä on eurooppalaisessa vertailussa selkeästi sellai-
nen prosessi, josta tuleva tiedustelulaki rajoittaa kohtuuttomat valtuudet pois ja asettaa val-
vojalle valvojan. Siinä mielessä tila paranee Suomessa nykyisestä, koska meillä ei ole esi-
merkiksi suojelupoliisilla laajaa valvontaa tällä hetkellä, ja tämä asia tulee nyt korjattua. 

Eli tämä prosessi on sitouttanut meitäkin, jotka voimakkaasti haluamme puolustaa ih-
misoikeuksia, ja näin ollen, koska tämä perustuslakimuutos on hyväksyttävä, se helpottaa
myös tätä pohdintaa kiireellisyydestä ja asettaa sen tiedustelulain uhkakuvien puitteisiin, ja
niiden perusteella sitä on sitten arvioitu.

15.59 Markus Mustajärvi vas: Arvoisa puhemies! Aiemmin täällä yhdessä puheenvuo-
rossa sanottiin, että tämä lainsäädäntö ei koske suomalaisia. No, jos puhutaan perustuslain
muuttamisesta, se nimenomaan koskee suomalaisia. Jos puhutaan tiedustelulaista, se kos-
27



Pöytäkirjan asiakohta PTK 93/2018 vp
kee suomalaisia ja muun maan kansalaisia. Sen pitää koskea myös suomalaisia. Jos muis-
taa nämä kouluampumistapaukset, niin niissä kyllä oli ihan suomalaistoiminnasta valitet-
tavasti kyse. 

Perustuslain ja perustuslain muutosten tulee kestää aikaa, poliittista painetta ja ennen
kaikkea poliittista epävakautta. Niin pitää kestää myöskin perustuslakivaliokunnan. Kun
täällä aikaisemmin viitattiin aikaan vuosikymmenten taakse, niin kannattaa muistaa myös
se demokratian musta hetki, kun äärioikeistolaiset tunkeutuivat perustuslakivaliokunnan
kokoukseen, veivät sieltä vasemmistolaisia kansanedustajia, jotka oli vaaleilla valittu.
Yksi sieppaajista tällä väkivallanteon hetkellä Säätytalossa, missä eduskunta kokoontui,
näytti sieppaustilanteessa etsivän keskuspoliisin virkamerkkiä. Eli se palauttaa kyllä mie-
leen, mihin rooliin suojelupoliisi voi eduskunnassa tulla. Se voi tulla kutsuttuna asiantun-
tijaroolissa, mutta siihen se saa jäädä. 

Edellinen perustuslaki kesti perusmuodossaan liki sata vuotta, ja kyllä tämän aikajän-
teen pitää olla vuosikymmeniä eteenpäin, kun mietitään, mitä muutoksia tehdään. Edel-
leenkään ei ole kerrottu mitään perusteita tälle aikatauluviivästykselle, sille, mihin faktaan
perustuu se, että puhutaan kahden vuoden viivästyksestä. 

Kun viittasin aiemmin siihen, kuinka poliittista painetta sekä poliittisten puolueitten,
virkakoneiston että tiedotusvälineitten kautta on nostatettu, niin viittasin tähän Airiston jät-
tioperaation ajoitukseen. En tarvetta kiistänyt, mutta viittasin ajoitukseen, että sillä oli kyl-
lä yks yhteen ajoitus tämän perustuslain ja tiedustelulakien aikataulun kanssa täällä edus-
kunnassa. On näitä esimerkkejä poliittisesta paineesta hyväksyä tiedustelulait muutenkin.
Muistan Osuuspankin palvelunestohyökkäyksen, josta eräs Suomen johtavista asiantunti-
joista sanoi heti tuoreeltaan, että kyse on valtiollisesta toimijasta, ja ilmansuuntakin oli sel-
villä. Sitten myöhemmin selvisi, että kyseessä oli kaksi helsinkiläistä teinipoikaa, jotka oli-
vat tämän palvelunestohyökkäyksen takana. Muun muassa puolustusministeri Niinistö on
täysin perusteetta uhkaillut sillä, että pienet vihreät miehet voivat miehittää Ahvenan-
maan. Tällaisille uhkakuville ei kyllä ole minkäänlaisia perusteita. 

16.02 Jari Myllykoski vas: Arvoisa herra puhemies! Pyysin vastauspuheenvuoroa arvos-
tamani edustaja Salolaisen jälkeen, joka tavallaan veti tähän keskusteluun yhden yksityis-
kohdan perustellen, että nyt pitää kiirehtiä. Se oli se, että tuli yritysvakoilu tähän yhtenä
osana mukaan. Hämmästyin kyllä kovasti, kuinka voidaan kaksi niin erilaista asiaa kytkeä
toisiinsa. Politiikka ja politiikasta puhuminen totta kai omien päämäärien takia on tärkeää,
ja niitä on hyvä perustella, mutta yhtä lailla kuin yksityisen yksityisyydensuoja on yrityk-
sillä myös ihan yhtäläinen yksityisyydensuoja. Ne itse turvaavat omat järjestelmänsä. Yri-
tysvakoilu ei ole sitä, että sitä pystyttäisiin hallinnoimaan jotenkin verkon kautta, vaan se
tapahtuu kyllä suoraan yhteydessä siihen yritykseen, eikä patentteja pystytä suojaamaan si-
ten, että voidaan sähköisen tiedustelun kautta estää patenttien murtamista. Se kohdistuu
kyseiseen yritykseen, se on hyvin fyysistä, läsnä olevaa tietojen hankintaa. Siihen ei liity
mitenkään tämä lainsäädäntö, jota me nyt olemme kiirehtimässä ja tekemässä perustusla-
kimuutosta. Pitää uskaltaa erottaa nyt nämä kaksi asiaa. Ei pidä olla niin notkealanteinen,
että tanssi käy niin molemmin puolin lattiaa, että sekoitetaan nämä kaksi asiaa. Siitä olen
kyllä vähän pahoillani, että koetetaan johdonmukaisesti tavallaan harhauttaa tätä keskuste-
lua sille puolelle, mikä ei nyt ole tänä iltana käsittelyssä.
28



Pöytäkirjan asiakohta PTK 93/2018 vp
16.04 Jukka Kopra kok: Arvoisa herra puhemies! Tätä tiedustelulakikokonaisuuteen
kuuluvaa perustuslain muutosta on valmisteltu huolellisesti ja suurella tarkkuudella. Tek-
nologian kehittyminen ja maailman tapahtumien kulku ovat tehneet ilmeiseksi sen, että
myös Suomen tiedustelulainsäädäntö pitää saattaa tämän päivän vaatimusten tasalle. Laki-
esityksiä on työstetty pitkään ja niiden sisällöstä vallitsee laaja parlamentaarinen ymmär-
rys. Korostan siis sitä, ettei varsinaista erimielisyyttä lain tarpeellisuudesta ja sisällöstä ole.
Keskustelu on pyörinyt viime aikoina enemmän sen ympärillä, onko kiire vai ei. Näkemyk-
seni mukaan kiire on ja on ollut jo monta vuotta. Tiedustelulakikokonaisuus on ratkaistava
ripeästi. On tärkeää, että erityisesti tämä nyt päätettävänä oleva perustuslain muutos teh-
dään nopeasti. 

Tämä esitys perustuslain muuttamisesta on perusteltu, ja toivon, että eduskunta kantaa
vastuunsa maan ja kansalaisten turvallisuudesta ja hyväksyy tämän muutoksen nopeutetus-
sa menettelyssä.

16.05 Markku Eestilä kok: Arvoisa puhemies! On hyvä huomata, että tässä salissa vallit-
see kuitenkin yksimielisyys siitä, että ulkoinen turvallisuuskuva on merkittävällä tavalla
muuttunut eikä välttämättä parempaan suuntaan. Kun lukee lehtiä, niin huomaa, että esi-
merkiksi keskisessä Itä-Euroopassa alkaa moniin maihin muodostua sotilaallisia joukkoja
ja ikään kuin leirejä, kerhoja, joiden linjaus on selvästi poikkeavaa maan virallisesta sisä-
tai ulkopoliittisesta linjasta. Ja kun me emme tiedä, mitä näiden takana on ja kuka näitä oh-
jaa ja mikä on tarkoitusperä, niin lienee selviö, että meidänkin täytyy nopeasti pyrkiä rea-
goimaan tavalla, joka turvaa valtiollisen koskemattomuuden ja meidän sisäisen ja ulkoisen
turvallisuuden, jotka tänä päivänä entistä enemmän ovat yksi ja sama asia. 

Itse luin tämän perustuslakivaliokunnan mietinnön, ja minun mielestäni se oli todella
huolella tehty, eikä ainakaan minulle tullut sellaista näkökulmaa, etteikö tätä kiireellisyyt-
tä olisi punnittu niin, että se on kerta kaikkiaan kertaluonteinen ja sitä ei koskaan voi tois-
taa helposti. 

16.06 Olli-Poika Parviainen vihr: Arvoisa herra puhemies! Perustuslakivaliokunnan
mietintö on erittäin ansiokas ja se antaa hyvän pohjan jatkotyölle. Vihreiden päävaatimuk-
set tähän jatkotyöhön liittyen ovat seuraavan suuntaisia: 

Me toivomme monen muunkin tavoin, että suojelupoliisin toiminta tuodaan jatkossa ko-
konaisuudessaan parlamentaarisen valvonnan piiriin. Lisäksi tuomioistuimen harjoittama
valvonta on keskeinen kansalaisten oikeussuojan kannalta, ja siksi päätöksenteon tasapuo-
lisuuden kannalta on erittäin tärkeää, että tiedusteluvaltuutetulla on myös puheoikeus tuo-
mioistuimen käsittelyssä. Lisäksi tiedusteluvaltuutella tulisi olla myös valitus- ja kantelu-
oikeus tiedusteluun liittyvissä päätöksissä. Tiedustelua valvovalla viranomaisella eli tie-
dusteluvaltuutetulla tulee olla myös riittävät oikeudet ja resurssit hoitaa tehtäviään, eli mei-
dän tulee huolehtia siitä, että tiedusteluvaltuutettu pystyy aidosti vaikuttamaan eikä hän
huku työmääräänsä. Kun tiedustelupalvelut vaihtavat kansainvälisesti tietoja keskenään,
tietojen vaihdossa on lähdettävä ihmisoikeusperustaisuudesta. Tämä rajaa tulevaisuudessa
tiettyjä valtioita pois meidän tietojenvaihtokumppanuudestamme. Tähän perustuslakiva-
liokuntakin on jo kiinnittänyt huomiota.

Ja ylipäätään, jos lähdetään siitä, että meidän turvallisuusmaisemamme kuitenkin on
muuttunut hyvin laajasti viime vuosina — se on muuttunut kansainvälisen politiikan aree-
noilla, se on muuttunut osittain Suomen rajojen sisällä, se on muuttunut globaalisti tässä ti-
29



Pöytäkirjan asiakohta PTK 93/2018 vp
lanteessa, ja vielä kun otetaan mukaan teknologian kehitys ja muutos — on perusteltua,
että Suomeen luodaan solidit ja hyvät tiedustelulait. Suomen tiedustelulait, joita nyt esite-
tään tähän maahan, jotka toivottavasti lähtevät etenemään nopeammin valiokuntakäsitte-
lyssä, jahka perustuslain muutos on käsitelty, ovat jo sitten, kun ne valmistuvat, epäilemät-
tä läntisten maiden tiukimpia. Ja mikä on tärkeintä tämän lain valmistelussa: olemme saa-
neet siinä parlamentaarisesti hyvin ääntä kuuluviin ja löytäneet laajaa yhteisymmärrystä
sen puolesta, että esimerkiksi ihmisten arjen tietoturvaa, tietosuojaa tämä laki ei millään ta-
voin vaaranna. Myös kun puhutaan esimerkiksi teollisuudesta, niin on hyvä huomata, että
esimerkiksi monet tietoturva-alalla toimivat yhtiöt toivovat tämän sorttista sääntelyä, kos-
ka se selkeyttää heidän toimintaympäristöään. Tällä hetkellä se toimintaympäristö on mo-
nin paikoin varsin kaoottinen.

16.08 Arja Juvonen ps: Arvoisa herra puhemies! Täällä on käyty hyvää keskustelua.
Tuossa puheenvuorossani nostin jo esiin niitä asioita, jotka mieltäni painavat. 

Mutta vielä haluan palata tähän, mitä tässä salikeskustelussa nousi esille. Elikkä joku
mainitsi täällä kassakaappisopimuksen ja sen, onko tehty sopimuksia siitä, että saataisiin
vietyä kiireellisesti tätä asiaa eteenpäin. Kyllä minullekin herää niitä ajatuksia tässä, kun
tavallinen kansanedustaja olen ja mietin sitä, että kun esimerkiksi sote on nyt pysähtynyt
kokonaan, niin onko sillä jonkunlainen asiayhteys, että sote ei vedä ja nyt sitten tämä toi-
nen kiireellinen asia ollaan tuomassa, elikkä onko tehty jonkunlaisia sopimuksia siellä, että
jos toinen etenee, niin toinenkin etenee, elikkä tehdään sitä kauppaa. Sehän on tässä poli-
tiikassa hyvin tuttua, ja jokainen meistä joutuu sitä jossakin vaiheessa sitten... [Välihuuto
keskustan ryhmästä] — Tämä ei ole keksimistä, tämä on puhdasta politiikkaa. Edustaja sel-
käni takana, joka näin sanoitte, kyllä te sen myös tiedätte. — Elikkä tämä on minun ajatuk-
seni nyt sitten tähän loppuun. — Kiitos.

16.09 Mika Kari sd: Arvoisa herra puhemies! Me kaikki täällä salissa varmasti ymmär-
rämme kansalaisten huolen, mutta yhtä lailla voisin sanoa, että meidän kaikkien tehtävänä
ja näkemykseni mukaan myös velvollisuutena on pyrkiä poistamaan niitä huolia asiallisel-
la tiedolla kertomalla tästä lainvalmistelun prosessista, sen eri vaiheista totuudenmukaises-
ti pysyen asiassa ja totuudessa, ja jos niitä epäilyksen paikkoja on, niin puhua niistäkin asi-
alliseen sävyyn. Minä en itse henkilökohtaisesti kovinkaan paljon välitä tämmöisestä, voi-
ko sanoa, uhkakuvien, mielikuvien synnyttämisestä, kun puhutaan joistakin kassakaap-
pisopimuksista ja muista. Minun mielestäni se ei ole kovinkaan sopivaa myöskään tämän
asian arvolle, koska jokaiselta eduskuntaryhmältä on ollut edustaja tässä edustaja Töllin
vetämässä parlamentaarisessa seuranta-/koordinaatioryhmässä, jossa asiat on käyty läpi
hyvässä parlamentaarisessa yhteistyössä. Toivon, että se asiallisena keskusteluna jatkuu
myös jatkossa.

Olen huomannut myös, että tätä asiaa on haluttu lähestyä myös vähän tämmöisestä hal-
litus—oppositio-asetelmasta, mutta näissä turvallisuusasioissa se asetelma ei ole reilu eikä
oikein uskottavakaan. Turvallisuusasiat tehdään yli vaalikausien kestäväksi yhteiseksi te-
räsbetonipohjaksi, jonka päältä voidaan rakentaa arjen turvallisuutta monien viranomais-
ten ja kansalaisten ominkin toimin.

Minä haluaisin muutamasta asiasta vielä muistuttaa. Perustuslakia ei ole muutettu hel-
poilla prosesseilla. 20 vuoden aikana perustuslakia on muutettu vain kolme kertaa, ja kun
puolueet täällä eduskunnassakin ovat tästä isosta kuvasta yksimielisiä, niin tekee mieli hie-
30



Pöytäkirjan asiakohta PTK 93/2018 vp
man kysyä sen perään, ovatko puolueet sitten muuttamassa kantaansa, jos vaikkapa tämä
käsittelyjärjestys ei menisi kiireellisenä. Enpä usko. Muistutan myös, että jos emme tätä
lainsäädäntöä nyt kiirehdi, niin me emme menetä pelkästään sitä aikaa, joka lainsäädäntö-
prosessiin liittyy, vaan menetämme sen päälle vielä sen ajan, minkä kestää tämän suori-
tuskyvyn synnyttäminen ja pystyyn nostaminen turvallisuusviranomaisten toimesta. Se
aika on hyvä liittää myös siihen aikaan, joka mahdollisella viivästymisellä menetetään.

16.12 Ben Zyskowicz kok: Arvoisa herra puhemies! Omalta osaltani vastaan muutamiin
puheenvuoroihin, joita keskustelun kuluessa on esitetty.

Edustaja Meri muun muassa halusi kommentoida tai kumota sen näkemykseni, jonka
esitin yhdessä puheenvuorossani, että tämä ei ole mikään ennakkotapaus perustuslain
muuttamisen menettelystä. Eli totta kai tämä on ”ennakkotapaus” siinä mielessä, että kun
perustuslain pykälää nyt muutetaan, niin sen jälkeen tätä asiaa koskevia erilaisia lakiehdo-
tuksia peilataan tietysti uuteen perustuslain pykälään sellaisena kuin se on silloin voimas-
sa. Tarkoitin ja sanoinkin, että tämä ei ole mikään ennakkotapaus sen suhteen, että nyt pe-
rustuslakivaliokunta tai eduskunta laittaisi sellaisen viestin maailmalle, että Suomessa on
helppo kiirehtiä perustuslain muuttamista ja löytää viiden kuudesosan enemmistö, koska
aina kun tätä kiireellistä järjestystä halutaan käyttää, niin siinä ovat voimassa tietyt aika tiu-
kat reunaehdot, jotka käyvät ilmi perustuslakivaliokunnan mietinnöstä.

Toiseksi haluan todeta lähinnä edustaja Ville Niinistölle, joka puhui, että ”me, jotka
olemme ihmisoikeuksia puolustamassa”, että kyllä tässä kaikki ovat ihmisoikeuksia puo-
lustamassa, sillä henki ja elämä ovat aika tärkeitä ihmisoikeuksia, ja tällä lainsäädännöllä
pyritään nimenomaan niitä suojaamaan.

Sitten edustaja Juvonen on ollut huolissaan siitä, onko tällä sittenkään kiire, kun perus-
tuslakivaliokunnassa on se sotekin kiireellisenä tulossa käsittelyyn. Täällä on perustusla-
kivaliokunnan varapuheenjohtaja ja varsinaisia jäseniä, mutta kai noin yleisellä tasolla voi
sen todeta, minkä jokainen kansanedustaja tietää, että eri valiokunnissa, myös perustusla-
kivaliokunnassa, viedään rinnakkain useita asioita samanaikaisesti eteenpäin.

Viimeisenä seikkana: Edustaja Juvonen ainakin on ollut huolissaan joistakin kassakaap-
pisopimuksista tähän liittyen. Ymmärtääkseni tässä on hyvin avoimesti käyty tätä keskus-
telua eri eduskuntaryhmien kesken, ja minä näen tilanteen niin, että kun on löytynyt yhteis-
ymmärrys hyvin laajasti tästä muutoksesta ja myös lähes yhtä laajasti tästä kiireelliseksi ju-
listamisesta, niin samoissa keskusteluissa, samoissa pöydissä on oltu yhtä mieltä siitä, että
myös sitten, kun käsitellään näitä varsinaisia tiedustelulakeja, niiden osalta pyritään vas-
taavasti laajaan yhteisymmärrykseen eduskunnan piirissä. Mitään salaisuuksia tai salaisia
kassakaappisopimuksia minun mielestäni ja minun tietääkseni tähän asiaan ei liity.

16.15 Li Andersson vas: Arvoisa puhemies! Pakko käyttää vielä yksi puheenvuoro tä-
män parlamentaarisen seurantaryhmän jäsenenä, kun tässä mainittiin tavallisten kansalais-
ten yksityisyydensuoja ja rooli ja asema näiden lakimuutosten jälkeen. Nehän liittyvät oi-
keastaan suoraan nyt käsiteltävänä olevaan perustuslain muutosesitykseen.

Kohdentaminen, kun puhutaan tietoverkoissa tapahtuvasta tiedustelusta, ei tarkoita sitä,
että sitä kohdennetaan jonkin tietyn yksilön verkkoviestintään, vaan se tarkoittaa sitä, että
sitä kohdennetaan tiettyyn osaan tietoliikenteestä. Tämä on syytä pitää mielessä. Tämä on
myöskin se syy, minkä takia tietoliikennetiedustelua ei ole mahdollista tehdä niin, että on
täysi varmuus siitä, että kenenkään tavallisen kansalaisen yksityisyyden suojaa ei loukata,
31



Pöytäkirjan asiakohta PTK 93/2018 vp
ja siksi hallitus on tuonut tämän perustuslain muutoksen, jossa tosiaankin lisätään uusi ra-
joitusperuste yksityisyyden suojaan ja mahdollistetaan sen loukkaaminen silloin, kun tie-
toa kerätään kansallista turvallisuutta vakavasti uhkaavasta toiminnasta.

Sitten vielä kerran liittyen tähän kiireelliseen menettelyyn ja eduskuntavaaleihin: Paino-
tan nyt vielä kerran, että kysehän on myöskin siitä, että istuva eduskunta ei voi tietää, ketkä
täällä ovat edustamassa kansalaisia seuraavien eduskuntavaalien jälkeen, ja tämähän on ol-
lut se perustuslain tavallisen säätämisjärjestyksen idea, että kansalaiset äänestämällä vaa-
leissa pääsevät vaikuttamaan myöskin siihen, kun perustuslakia muutetaan ja tehdään ra-
joituksia ja muutoksia ihmisten perusoikeuksiin. Tästä ollaan nyt poikkeamassa, mikä on
kansanvallan näkökulmasta tietenkin ikävää. Mielestäni on harmillista, että sitä tehdään
nyt tilanteessa, jossa eduskuntavaalit ovat niin lähellä, että tämä ajallinen säästö, mikä saa-
daan kiireellisen menettelyn kautta, on melko vähäinen.

Vielä lopuksi, kun tässä on keskusteltu siitä, minkälainen ennakkotapaus tästä sitten tu-
lee, puhuisin ehkä itse mieluiten poliittisesta ennakkotapauksesta. Eräs oikeudellinen
asiantuntija, joka on perustuslakivaliokunnalle lausunut, on mielestäni kiteyttänyt sen hy-
vin tällä tavalla: mitä kevyemmin perustein ja lyhyemmän ajan voittamiseksi kiireellinen
perustuslain muuttamismenettely hyväksytään, sitä herkemmin ja vähäisemmin syin tähän
poikkeukselliseksi tarkoitettuun menettelyyn voidaan turvautua myös jatkossa.

16.17 Mikko Savola kesk: Arvoisa herra puhemies! Tästä ajallisesta säästöstä olen kyllä
vahvasti eri mieltä, koska kun uusi eduskunta ensi keväänä valitaan ja jos se lähtee tätä kä-
sittelemään, ottaa tuo joka tapauksessa aikaa paljon. Uusien kansanedustajien ja uudelleen
valittujen valiokuntien jäsenten täytyy perehtyä hyvin vahvasti tietysti kaikkiin asioihin,
mutta myös tähän, ja se ottaa aikaa, ja kunnes uusi hallituskin pääsee aloittamaan, anta-
maan esitykset ja niin edelleen, niin kyllä se helposti sen puolitoista vuotta, kaksi vuotta-
kin voi eteenpäin ottaa. Sen takia itse ainakin haluan tätä kiireellisyyttä tässä nyt viedä
eteenpäin nimenomaan niin, että tämän eduskunnan aikana nämä päätökset saataisiin teh-
tyä.

Arvostan tuota edustaja Mika Karin kannanottoa kyllä. Olemme puolustusvaliokunnas-
sa saaneet tehdä hyvää yhteistyötä. Kun luette nämä sekä puolustusvaliokunnan että ulko-
asiainvaliokunnan lausunnot liittyen tähän kiireellisyyteen ja sen toimintaympäristöku-
vauksen, mitä ne pitävät sisällään, niin niistä voitte jo nähdä vahvasti niitä perusteita, min-
kä takia tätä kiireellisyyttä nyt tässä näinkin voimakkaasti puolletaan.

Terroritekoja on tapahtunut valitettavasti Euroopassa, niin myös Suomessa, ja nämä
ovat tietysti semmoisia, mihinkä pitää pystyä ennalta ehkäisevästi tarttumaan, että tämmöi-
siä ei koskaan enää Suomessa tai missään muuallakaan Euroopan sisällä tapahtuisi. Ja mitä
tulee maanpuolustukseen, mitä tulee ylipäätään siihen vaikuttamiseen, mitä tämmöisten ul-
koisten turvallisuustekijöitten kautta tulee, niin ennakkovaroitusaika on muuttunut. Sitä ei
oikeastaan enää ole. Ei ole enää mitään perinteisiä sodanjulistuksia, missä rupeaisivat maat
sitten valmiuttaan tai joukkojaan liikekannallepanon myötä nostamaan. Valmiuteen on
toki panostettu. Puolustusvoimat on muuttunut entistä enemmän koulutusorganisaatiosta
valmiusorganisaatioksi, mutta jotta voidaan reagoida, on myös valmiudet siihen oltava, ja
se vaatii sen, että meillä on nämä tiedustelulait kunnossa, mikä vaatii sen, että tämä perus-
tuslain muutos tehdään nyt ja kiireellisenä.
32



Pöytäkirjan asiakohta PTK 93/2018 vp
16.20 Marisanna Jarva kesk: Arvoisa puhemies! Suomen tiedustelukyky tarvitaan ajan
tasalle uhkia vastaan. Sotilas- ja siviilitiedustelulakeja ja niiden valvontaa koskevia lakeja
voidaan viedä eteenpäin, jos perustuslain muutoksen kiirehtimistä koskeva kanta voittaa
huomenna. Erityisen tärkeätä tässä on ollut, että tätä itse asiaa kannatetaan puoluerajoista
riippumatta. Tämä on tärkeä viesti myös suomalaisille, että kannamme huolta suomalais-
ten turvallisuudesta.

Kaikki puolueet ovat tosiaan tiedustelulakien tarpeellisuuden kannalla. Ainoa vääntö
käydään enää tämän lakeja koskevan perustuslakimuutoksen kiireellisyydestä. Ehkä ih-
mettelen tosiaan itsekin tätä vasemmistoliiton vastustusta tätä koskien, koska lain sisällös-
tä ollaan samaa mieltä. Asian siirtämisellä seuraavien vaalien yli ensi kaudelle ei voida
enää vaikuttaa lakimuutoksen sisältöön vaan ainoastaan hyväksyä tai hylätä laki. Kiireel-
lisyyden vastustaminen ei ole siksi oikein johdonmukaista mielestäni.

Tiedustelulakeja on pidetty tarpeellisina jo edellisen hallituksen aikana. Suomi on elä-
nyt jo pitkään turvallisuusympäristön muutoksesta johtuen tilanteessa, jossa tunnistetaan
erilaisia uhkia ja niiden toteuttajia niin maan sisällä, maahan tullen kuin maahan koskaan
tulematta. Olemme olleet ja olemme nyt riippuvaisia muiden maiden tiedustelusta, jonka
kautta olemme osittain saaneet tietoa Suomeen kohdistuvista uhista ja esimerkiksi viran-
omaisiin, yksityishenkilöihin tai yrityksiin kohdistuvasta vakoilusta. Myös omat viran-
omaisemme tarvitsevat työkalut, joiden avulla tiedämme paremmin, mitä turvallisuusym-
päristössämme tapahtuu meitä koskien. Niin puolustusvaliokunnassa asiaa käsitellessäm-
me kuin myös muissa valiokunnissa on todettu, että tiedustelulaissa ei ole kyse massaval-
vonnasta ja tiedustelulle asetetaan myös kattava parlamentaarinen valvonta. Kansalaistem-
me suojaamiseksi tarvitsemme myös Suomelle jatkossa mahdollisuuden nykyaikaiseen so-
tilas- ja siviilitiedusteluun erilaisten uhkien torjumiseksi.

16.22 Ritva Elomaa ps: Arvoisa puhemies! Olen kuunnellut hyvin tarkasti edustajien pu-
heenvuoroja tiedustelulaista ja myös edustaja Töllin perusteluja lain puitteista. Sotilaalli-
nen uhka ja terrorismin uhka maatamme koskien ovat niitä asioita, joiden painoarvo on val-
tava. Niitä on syytäkin punnita tosi tarkasti perustuslain muutosta käsiteltäessä. 

Onko sitten kiire asialla? No, tässä ei varmasti kovin paljon aikaakaan voida tuhlata
miettimiseen. Asia on erityisen vakava. Turvallisuustilanne ei ole enää sama kuin kymme-
nen vuotta sitten. Olemme perussuomalaisessa eduskuntaryhmässä, kuten edustaja Meri
sanoi, paljon keskustelleet tästä asiasta. Siinä on monta pointtia, muun muassa tämä yksi-
lön oikeusturva, yksityisyydensuoja tietojen saamisessa. Se on tärkeä ja hyvin painotetta-
va asia, se ei ole mikään heppoinen asia, mutta tietysti, kun ajatellaan turvallisuutta maas-
samme, niin se menee kaiken edelle.

16.23 Mika Kari sd: Arvoisa herra puhemies! Kun viime helmikuussa eduskunta aloitti
tämän tiedustelulakikokonaisuuden käsittelyn, siinä yhteydessä ryhmäpuheenvuorossani
toin esiin sosiaalidemokraattien pitkäaikaisen tavoitteen siitä, että myös meillä turvalli-
suusviranomaisten valvonta toimii, ja tällä varmistetaan se, että kun viranomaisille anne-
taan lisää toimivaltuuksia, myös näitten toimivaltuuksien käyttöä valvotaan. Silloin vielä
helmikuussa tähän näkemykseen eivät ihan kaikki voineet yhtyä, mutta myöhemmin, kun
oikeuskansleri ja eduskunnan oikeusasiamies tulivat tälle samalle kannalle, oli helppo yh-
teistyöllä parlamentaarisessa seuranta-/ohjausryhmässä hakea yksimielisyyttä ja yhteistä
33



Pöytäkirjan asiakohta PTK 93/2018 vp
näkymää sille maailmalle, että myös meidän turvallisuusviranomaistemme toimivaltuuk-
sia valvotaan ja nimenomaan parlamentin puolelta.

Olen käyttänyt muutaman puheenvuoron ja kiitellyt toimijoita. Yksi toimija on kuiten-
kin unohtunut, jäänyt kiittämättä, ja haluan sen tässä yhteydessä tehdä. Perustuslakivalio-
kunnan puheenjohtaja, edustaja Lapintie on tehnyt valiokuntansa kanssa merkittävän työn
tälle tasavallalle, ja siinä perustuslakivaliokunnan mietinnössä on hyvin seikkaperäisesti
kuvattu, siinä sisällössä, joka tähän mietintöön kuuluu, myös perustuslain roolia suomalai-
sessa lainsäädäntöjärjestelmässä. Minuun on tehnyt suuren vaikutuksen se tapa, jolla tästä
turvallisuusorientoituneesta aiheesta, tiedustelulaista ja tässä tapauksessa perustuslain sää-
tämisestä, on tässä parlamentissa keskusteltu. Mielipiteitä on, erilaisiakin mielipiteitä,
mutta se kyky, jota tämä eduskunta on jälleen kerran osoittanut siinä, millä tavalla asioista
voidaan keskustella, kyllä ansaitsee myös kiitoksen ja arvon. Ja myös tästä parlamentaari-
sesta työstä yksi kulma: tässä eduskunnassa ei käytetä ainoastaan puolueiden valtaa, vaan
meidän kansanedustajien valtaa, ja se, että parlamentti käyttää parlamentin valtaa, on ehkä
tästä vallankäytöstä se kaikkein korkein taso.

16.26 Li Andersson vas: Arvoisa puhemies! [Eduskunnasta: Vielä kerran!] — Vielä ker-
ran. [Naurua] — Mikäli eduskunta päätyisi ratkaisuun, jossa jätetään tämä perustuslain
muutos lepäämään seuraaville valtiopäiville, hallitus voisi joka tapauksessa siis viedä
eteenpäin tämän tiedustelulakikokonaisuuden käsittelyyn jo tämän vaalikauden aikana.
Silloin sitä sisältöä käsitellään nykyisen voimassa olevan perustuslain näkökulmasta, ja,
kuten tiedämme, esimerkiksi suurin osa sotilastiedustelusta on mahdollista säätää voimas-
sa olevan perustuslain nojalla siitä syystä, että ulkovaltojen edustajat eivät nauti Suomen
perustuslain suojaa.

Kun sitten seuraavat valtiopäivät eduskuntavaalien jälkeen sitten istuvat, niin olisi mah-
dollista hyväksyä tai hylätä tämä lepäämään jätetty perustuslain muutos, minkä jälkeen
hallituksen on mahdollista tuoda ne pykälät, jotka on mahdollista säätää tämän perustus-
lain muutoksen jälkeen, joten minä osaltani myöskin ihmettelen sitä, mistä tämä aika-arvio
kahdesta vuodesta on tullut, kun kyllä on mahdollista menetellä nopeammin, mikäli siihen
on poliittista tahtoa. 

16.27 Matti Torvinen sin: Arvoisa puhemies! Halusin vielä lopuksi käyttää tämän pu-
heenvuoron, koska nyt on ilmennyt selkeää väärinkäsitystä monenlaisissa asioissa. Ensin-
näkin on tietenkin perustuslakivaliokunnan lähtökohta siitä, että tästä kiireelliseksi julista-
misesta ei tule pääsääntöä, niin kuin me toteamme loppujohtopäätöksissä, eli sen vuoksi
emme suosittele tätä kiireelliseksi julistamista, mutta toteamme, että se on mahdollista.
Toinen on tietenkin se, että kun täällä koko ajan tietysti tuodaan julki sitä, että onhan mah-
dollista jo nykyisen lainsäädännön mukaisesti vieraan valtion sotilastiedusteluviranomai-
siin puuttua eikä heillä ole sellaisia suojamekanismeja kuin on kansalaisilla, niin nyt kui-
tenkin on todettava se, että meillä on jo maassa runsaasti sellaisia tiedusteluorganisaatioi-
ta, jotka ovat tunnuksettomia, eikä niitä voida arvioida vieraan valtion tunnustuksellisina
sotilasorganisaatioina. Eli kiireellisyydelle on tarvetta, toisin kuin oli varmasti joskus ai-
kaisemmin.

Keskustelu päättyi ja asian käsittely keskeytettiin.
34


	6
	14.07
	14.11
	14.17
	14.21
	14.27
	14.28
	14.29
	14.30
	14.32
	14.33
	14.34
	14.35
	14.37
	14.38
	14.39
	14.40
	14.42
	14.43
	14.44
	14.45
	14.46
	14.48
	14.49
	14.50
	14.51
	14.53
	14.54
	14.55
	14.56
	14.58
	14.59
	15.00
	15.01
	15.06
	15.13
	15.20
	15.25
	15.29
	15.36
	15.38
	15.42
	15.48
	15.51
	15.54
	15.56
	15.59
	16.02
	16.04
	16.05
	16.06
	16.08
	16.09
	16.12
	16.15
	16.17
	16.20
	16.22
	16.23
	16.26
	16.27


