















































DEM59A7.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

2.5. Suullinen kysymys puolustusministerin valtiosääntöasiantuntijoita koskeneesta tali-
banvertauksesta (Kari Uotila vas)

Suullinen kysymys SKT 270/2018 vp

Suullinen kyselytunti

Puhemies Paula Risikko: Vasemmistoliiton eduskuntaryhmän kysymys, edustaja Uotila,
olkaa hyvä.

Keskustelu

16.47 Kari Uotila vas: Arvoisa rouva puhemies! Eduskunta päätti yksimielisesti puhe-
miehistön ehdotuksesta palauttaa tiedustelulait valiokuntakäsittelyyn sen varmistamisek-
si, että lait varmasti täyttävät perustuslakimme vaatimukset. Tämän jälkeen yksi valtioneu-
voston jäsen rinnasti maamme keskeisiä ihmisoikeuksia puolustavia valtiosääntöasiantun-
tijoita Afganistanin lapsia, naisia ja vanhuksia murhanneisiin ja kiduttaneisiin talibanei-
hin. Taliban on ääriliike, joka hallitsi suurinta osaa Afganistania vuodesta 96 vuoteen
2001. Talibaneilla oli käytössä islamilainen šarialaki heidän itse tulkitsemassaan erityisen
ankarassa muodossa, ihmisoikeuksilla ei ollut sijaa, ja erityisesti naisten asema oli katast-
rofaalinen. Pääministeri Sipilä, pidättekö hyväksyttävänä sitä, että hallituksenne jäsen ver-
taa valtiosääntöasiantuntijoitamme talibaneihin?

16.48 Pääministeri Juha Sipilä (vastauspuheenvuoro): Arvoisa puhemies! Ministeri Jus-
si Niinistö on esittänyt blogissaan omia näkemyksiään, ja ne eivät edusta hallituksen kan-
taa.

Mitä tulee tähän perustuslakikysymykseen ja eduskunnan työhön, niin se on päivänsel-
vä asia meille, että hallitus nauttii eduskunnan luottamusta eikä eduskunnan tarvitse naut-
tia hallituksen luottamusta.

Myöskin ministerillä on erittäin laaja sananvapaus ja vapaus esittää kärkeviäkin mieli-
piteitä. Tästä kysymyksestä on tehty oikeuskanslerille kantelu, ja sitten oikeuskansleri tie-
tenkin tämän kantelun käsiteltyään tulee johtopäätökseen siitä, onko näitä sananvapauden
ja arvokkaan käyttäytymisen rajoja rikottu vai ei. [Välihuutoja]

16.49 Kari Uotila vas (vastauspuheenvuoro): Arvoisa puhemies! Kysyin, arvoisa päämi-
nisteri, teiltä: pidättekö hyväksyttävänä tätä hallituksenne ministerin käytöstä ja hänen an-
tamiaan lausuntoja ja vertailuja? ”Kyllä” tai ”ei” riittää. Jos sanotte, että ette hyväksy, niin
jatkokysymys on: mihin toimenpiteisiin aiotte ryhtyä?
 Tarkistettu
4.0



Pöytäkirjan asiakohta PTK 163/2018 vp
16.50 Pääministeri Juha Sipilä (vastauspuheenvuoro): Arvoisa puhemies! En pidä vii-
saana tätä kirjoitusta, mikä on ollut. En yhdy niihin mielipiteisiin, mitä siinä on esitetty. Ja
kuten tuossa sanoin, oikeuskansleri tutkii asian, ja oikeuskanslerin johtopäätösten mukai-
sesti aion asiassa toimia.

Puhemies Paula Risikko: Haluaako ministeri Niinistö käyttää puheenvuoron? — Tämä
kysymys on tässä vaiheessa loppuun käsitelty.

Kysymyksen käsittely päättyi.
2


