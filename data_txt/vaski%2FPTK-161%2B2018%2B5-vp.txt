















































DEMAA7D.tmp.xml


Pöytäkirjan asiakohta PTK 161/2018 vp
Pöytäkirjan asiakohta 

PTK 161/2018 vp

Täysistunto

Tiistai 19.2.2019 klo 14.00—19.01

5. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 273/2018 vp
Lakialoite LA 7/2015 vp
Valiokunnan mietintö HaVM 32/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on hallintovaliokunnan mietintö HaVM 32/2018 vp.
Nyt päätetään lakiehdotuksen sisällöstä.

Avataan yleiskeskustelu. — Valiokunnan puheenjohtaja Eerola, olkaa hyvä.

Keskustelu

14.43 Juho Eerola ps (esittelypuheenvuoro): Arvoisa rouva puhemies! Hallituksen esi-
tyksessä ehdotetaan muutoksia viiteen ulkomaalaislaissa säädettyyn kokonaisuuteen.
Muutokset koskevat uusintahakemuksen tutkittavaksi ottamisen edellytyksiä ja käännyttä-
misen täytäntöönpanoa, kansainvälistä suojelua hakevan työnteko-oikeutta, kansainvälistä
suojelua hakevan matkustusasiakirjan haltuunottoa sekä ulkomaalaislain edellytystä per-
heenkokoajan alaikäisyydestä. Valiokunta pitää ehdotettuja muutoksia tarpeellisina ja tar-
koituksenmukaisina.

Näitten uusintahakemusten määrä ja osuus kaikista Suomessa jätetyistä turvapaikkaha-
kemuksista ja kansainvälistä suojelua koskevista hakemuksista ovat viime vuosina kasva-
neet. Maahanmuuttoviraston tilastojen mukaan vuonna 2018, viime vuonna, kaikista tur-
vapaikkahakemuksista — joita siis oli viime vuonna 4 548 kappaletta — 47 prosenttia eli
liki puolet oli tällaisia uusintahakemuksia. Näitten uusintahakemusten suuri osuus ei saa-
dun selvityksen mukaan johdu ainoastaan vuoden 2015 poikkeuksellisen suuresta turva-
paikkahakemusten määrästä, kuten usein kuullaan väitettävän. 

Tämän lakiehdotuksen tavoitteena on vähentää uusintahakemusten määrää ohjaamalla
hakijat esittämään kaikki tiedossaan olevat kansainvälistä suojelua koskevan hakemuksen
kannalta merkitykselliset seikat ja perusteet jo sen ensimmäisen hakemuksen tai sitä kos-
kevan muutoksenhaun yhteydessä. Osa näistä hakijoista tekee nimittäin uusintahakemuk-
sen ainoastaan viivyttääkseen maasta poistamista. 

Tämän esityksen tavoitteena on myöskin vähentää uusintahakemusmenettelyn väärin-
käyttömahdollisuuksia. Valiokunta kuitenkin tähdentää, että jos uusintahakemuksessa esi-
tetään uusia ratkaisuun vaikuttavia perusteita, hakemus on otettava tutkittavaksi kansain-
välisen suojelun tarpeen arvioimiseksi. Ehdotetuilla uusintahakemuksen tutkittavaksi otta-
mista koskevilla säännöksillä pyritään tehostamaan uusintahakemusten käsittelyä Euroo-
pan unionin lainsäädännön ja perustuslain 9 §:n 4 momentin asettamissa rajoissa. 
 Tarkistettu
4.0



Pöytäkirjan asiakohta PTK 161/2018 vp
Valiokunta toteaa, että hakijalla ei ole menettelydirektiivin mukaan kaikissa tilanteissa
oikeutta jäädä uusintahakemuksen käsittelyn yhteydessä jäsenvaltion alueelle. Toinen uu-
sintahakemus estää nykyisin tämän käännyttämispäätöksen täytäntöönpanon, jos aiempi
uusintahakemus on jätetty tutkimatta. Lainkohtaa ehdotetaan nyt muutettavaksi siten, että
käännyttämispäätöksen täytäntöönpanon näkökulmasta ei ole enää merkitystä, onko aiem-
pi hakemus jätetty tutkimatta vai käsitelty tavallisessa, tai sitten vaikka nopeutetussakin,
menettelyssä. Ensimmäinen uusintahakemus estää nykyisin yleensä käännyttämispäätök-
sen täytäntöönpanon. Ehdotuksen mukaan ensimmäinen uusintahakemus ei enää estä ai-
kaisemman hakemuksen nojalla tehdyn lainvoimaisen käännyttämispäätöksen täytäntöön-
panoa, jos uusintahakemuksen tarkoituksena on vain tämän päätöksen välittömän täytän-
töönpanon esto tai viivyttäminen. Välitön täytäntöönpano on kyseessä esimerkiksi silloin,
kun maasta poistamisen käytännön valmistelut on aloitettu ja maasta poistamisen arvioitu
ajankohta, tai sen päivä jopa, on jo tiedossa. Hakijalla on näissä tilanteissa tiedossaan ai-
kaisempaan päätökseen perustuva velvoite poistua maasta tykkänään. Valiokunta koros-
taa, että täytäntöönpanoa koskevassa harkinnassa on näissäkin tilanteissa otettava huo-
mioon, että hakijan oikeusturvan toteutuminen edellyttää, että hänellä on ollut tosiasialli-
nen mahdollisuus jättää se hakemus aikaisemmin. 

Sitten kansainvälistä suojelua hakevan työnteko-oikeuteenkin vähän puututaan. Kan-
sainvälistä suojelua hakeneen henkilön työnteko-oikeuden alkamisen ajankohtaa ehdote-
taan nyt vähän täsmennettäväksi. Valiokunta ei pidä sääntelyn kannalta johdonmukaisena,
että henkilöllä olisi työnteko-oikeus niissä tilanteissa, joissa hänellä on velvollisuus pois-
tua Suomesta poies. 

Mitä tulee tähän matkustusasiakirjan haltuunottoon, josta alussa mainitsin, valiokunta
pitää edelleen perusteltuna, että ulkomaalaislakiin lisätään säännös kansainvälistä suoje-
lua hakevan matkustusasiakirjan haltuunotosta. Tavoitteena on varmistaa turvapaikkame-
nettelyn sujuvuus sillä viisiin, että puuttuva matkustusasiakirja ei estä esimerkiksi hakijan
tunnistamista tai kielteisen päätöksen saaneen henkilön maasta poistamista. 

Edelleen työntekijän oleskeluluvan jatkolupaa hakevalla on ehdotuksen mukaan jatkos-
sa mahdollisuus ilman saatavuusharkintaa hakeutua myöskin sellaisen työnantajan palve-
lukseen, joka toimii muulla kuin edellisessä työntekijän oleskeluluvassa mainitulla alalla.
Muutoksella ei ole vaikutusta työsuojelun valvontaviranomaisen toimintaan. Valiokunta
korostaa tässäkin yhteydessä työehtojen ennakko- ja jälkivalvonnan tehokkuuden ja ulko-
maalaisten työntekijöiden oikeuksien turvaamisen merkitystä. 

Arvoisa puhemies! Tässä tämä mietintö. Tähän jätettiin kaksi kappaletta vastalauseita,
ja niistä varmaan kuulemme tänään myöhemmin.

14.50 Reijo Hongisto sin: Arvoisa rouva puhemies! Jätin 3.8. hallitukselle kirjallisen ky-
symyksen turvapaikkahakemuksen uudistamisesta. Kysymyksen johdannossa totesin:
”Nykyisen lain mukaan sama henkilö voi hakea Suomesta turvapaikkaa useita kertoja. Jul-
kisuudessa olleen tiedon mukaan vastaanottokeskuksissa majailee tuhansia kielteisen tur-
vapaikkapäätöksen saaneita henkilöitä. Osa näistä on hakenut turvapaikkaa jopa viisi ker-
taa.” Esitin hallitukselle kysymyksen: ”Onko hallitus tietoinen, että kielteisen turvapaikka-
päätöksen saanut turvapaikanhakija voi uudistaa hakemuksensa useita kertoja, ja mihin toi-
miin hallitus ryhtyy, jotta tällainen toistuva hakeminen kielletään?” 

Tämä käsittelyssä oleva lakialoite on mielestäni konkreettinen näyttö hallituksen toimis-
ta. Kiitos siitä. Minun mielestäni ihmisiä ei saa syrjiä sen enempää positiivisesti kuin ne-
2



Pöytäkirjan asiakohta PTK 161/2018 vp
gatiivisestikaan. Kaikkia meitä täytyy kohdella yhdenvertaisesti, samalla tavalla, erityises-
ti oikeusistuimissa asioitaessa. Kun esimerkiksi Suomen kansalainen prosessoi asiaansa
alioikeudessa, hän voi osoittaa tuomioistuimen päätöksestä tyytymättömyyttä hovioikeu-
teen ja sieltä voi anoa valituslupaa korkeimpaan oikeusasteeseen saakka. Kun nämä oike-
usasteet ovat asian ratkaisseet ja päätöksensä antaneet, asian käsittely loppuu siihen. Muis-
tamani mukaan taitaa tulla päätöksessä sinetti, että tätä päätöstä kaikki asianosaiset nou-
dattakoot. Siis asian käsittely loppuu siihen. Suomalainen ei saa asiaansa yhä uudestaan ja
uudestaan esille.

Näin ollen, arvoisa puhemies, kun tavallista suomalaista edellytetään kertomaan kaikki
tiedossaan olevat, asian käsittelemisen kannalta merkittävät seikat heti ensimmäisessä oi-
keuskäsittelyssä, niin mielestäni ihan samaa merkittävän tiedon kertomista ensimmäisessä
käsittelyssä taikka puhuttelussa voidaan edellyttää perustellusti myöskin turvapaikkaa ha-
kevalta. Tämän takia, arvoisa puhemies, minä pidän tärkeänä, että kaikkia kohdellaan oi-
keusjärjestelmässämme yhdenvertaisesti ja samalla tavalla. — Kiitoksia.

14.53 Joona Räsänen sd: Arvoisa puhemies! Jälleen meillä käsittelyssä on liuta muutok-
sia ulkomaalaislakiin, joka kyllä tällä kaudella on ollut monen muutoksen kohteena. Tä-
mänkertaisista muutoksista keskeisin liittyy juuri siihen, että näillä hallituksen esityksillä
pyritään siihen, että turvapaikanhakija ilmoittaa kaikki hakemuksen kannalta merkityksel-
liset tai sen myönteistä johtopäätöstä puoltavat asiat siinä ensimmäisessä käsittelyssä. Tätä
muutosta voi pitää kyllä varsin perusteltuna, jotta todella päästäisiin siihen tilanteeseen,
jolloin myös tämä turvapaikkaprosessi selkeytyy ja ensimmäisessä käsittelyssä käydään
kaikki ne seikat läpi, jotka liittyvät hakijan suojelupäätökseen. Sen jälkeen pääsemme sit-
ten eteenpäin näissä muissa toimenpiteissä elikkä siinä, että heidät, jotka saavat sitten
myönteisen päätöksen, tulee kotouttaa, ja heidät, jotka saavat kielteisen päätöksen, tulee
kotiuttaa, ja molemmissa meillä on kyllä tehostamisen varaa.

Arvoisa puhemies! Tässä paljon on matkan varrella tullut huomioita liittyen siihen, mil-
lä tavalla tämä suhteutuu turvapaikanhakijoiden oikeusturvaan ja niihin aikaisempiin muu-
toksiin, joita tässä salissa vuonna 2016 on tehty, ja siitä syystä sosiaalidemokraattinen va-
liokuntaryhmä jätti tähän lausumaehdotuksen, jolla haluttaisiin, että eduskunta toteaisi sel-
keästi, että nämä muutokset, jotka 2016 tehtiin — jolloin siis oikeusturvaa heikennettiin,
kun valitusaikoja rajattiin ja myös avustajan käyttömahdollisuutta rajattiin — tuotaisiin
uudelleen käsittelyyn ja niissä voitaisiin tehdä vähän toisenlaisia ratkaisuja, jolloin pääs-
täisiin myös siihen, että tämä turvapaikkaprosessi kestäisi vähän tarkempaa tarkastelua.
Tämä tukisi myös sitä tämän esityksen tavoitetta, että turvapaikkakäsittely menisi mahdol-
lisimman jouhevasti ja selvittäisiin yhdellä käsittelyllä, eikä tarvitsisi sitten turvautua niin
hakijan kannalta kuin myöskään yhteiskunnan kannalta siihen, että näitä hakemuksia täy-
dennetään aina jälkivaiheessa, mikä on johtanut siihen, että tämä prosessi on pidentynyt.
Nämä käsittelyaikojen pidentymiset totta kai näkyvät myös siinä, että ihmiset, joille sitten
loppuviimein ei myönteistä oleskelulupaa tule, ovat kuitenkin edelleen täällä Suomessa,
eikä päästä siihen tilanteeseen, että heidät voitaisiin palauttaa, mikäli lainvoimaisen kiel-
teisen oleskelulupapäätöksen saavat.

14.55 Anders Adlercreutz r: Ärade talman! Tässä esityksessä on joitain hyviä asioita. On
hyvä, että tämän kautta saatavuusharkintaa helpotetaan. On hyvä, että alaikäisenä Suo-
meen tulleen turvapaikanhakijan tilannetta myöskin parannetaan. On tietenkin ikävää, että
3



Pöytäkirjan asiakohta PTK 161/2018 vp
tämä ei tullut hallituksen omasta tahdosta vaan sen kautta, että EU:sta tuli noottia tämän
asian suhteen.

Mutta tässä esityksessä on huomattavan paljon ongelmia. Tässä esityksessä ei ole arvi-
oitu ihmisoikeusvaikutuksia, mitä tietenkin tulisi tällaisessa asiassa ihmisoikeusvaltiossa
tehdä. Tässä sovelletaan EU:n menettelydirektiiviä tavalla, joka vie Suomen standardit
niitten minimistandardien tasolle — eli ei enempää, ei vähempää kuin nimenomaan ne mi-
nimit — ja tietenkin sopii kysyä, onko tämä Suomen kannalta oikea linja.

Me tiedämme, että jo nyt meillä on ongelmia turvapaikkaprosessien käsittelyn kanssa.
Tämän on sisäministeriö myöntänyt, tämän on korkein hallinto-oikeus myöntänyt. Tämä
on Suomen asianajajien toteama asia. Tästä tehdään selvitystä parhaillaan. Me tiedämme,
että vuonna 16 tehdyt heikennykset ovat ihmisoikeustilannetta ja tasavertaisuutta loukan-
neet, heikentäneet. Siitä huolimatta tehdään nyt muutos, joka asiantuntija-arvioiden mu-
kaan heikentää oikeusturvaa, vaarantaa ehdotonta palautuskieltoa. Kysymys on, haluam-
meko tällaista muutosta tällaisessa tilanteessa, jossa järjestelmän ongelmat ovat ilmeiset ja
ne on tunnustettu.

Toisin kuin edustaja Eerola totesi, niin saadun selvityksen mukaan suuri määrä uusinta-
hakemuksia johtuu nimenomaan siitä, että menettelyjä on heikennetty, että kaikilla ei ole
oikeutta avustajaan prosessin alkuvaiheessa. Selvityksestä ilmenee myöskin, että se mitä
suurimmassa määrin johtuu siitä, että meillä oli kymmeniätuhansia hakemuksia vuosina
15—16. Tänä vuonna niitä on muutama tuhat. Eli on selvä, että uusintahakemusten määrä
on silloin iso. Saadun selvityksen mukaan toisia uusintahakemuksia on huomattavan vä-
hän, kolmansia uusintahakemuksia vielä vähemmän. 

Oleellista tässä on, että jos me huomaamme, että esityksen todetaan vaarantavan oike-
usturvaa, niin me reagoimme siihen. Jos joku esitys vaarantaa edustajan äidin oikeustur-
vaa, ystävän oikeusturvaa, veljen, siskon oikeusturvaa, niin emme me silloin sellaista ha-
lua. Jos se vaarantaa tänne tulleen ulkomaalaisen oikeusturvaa, haluammeko sellaistakaan
esitystä? Mielestäni oikeusvaltiossa sellaista esitystä ei tulisi viedä eteenpäin. Siitä huoli-
matta tämä hyväksyttäneen. Siitä huolimatta tämä hyväksyttäneen muun muassa demarei-
den äänillä, mikä minun mielestäni on valitettavaa.

14.59 Matti Semi vas: Arvoisa rouva puhemies! Tässä hallituksen esityksessä todella on
hyviäkin asioita, eli ei nyt ihan suoranaisesti voi moittia kokonaisuutta. Mutta näitten po-
sitiivisten muutosten lisäksi tämä hallituksen esitys sisältää hirmu paljon ongelmallisia
asioita, joita on hirmu vaikea perustella ja jotka ovat heikosti perusteltavissa kokonaisuu-
dessaan. 

Ulkomaalaislain 95 §:ään on ehdotettu uusi momentti, mikä antaisi viranomaisille mah-
dollisuuden ottaa turvapaikanhakijan matkustusasiakirjat haltuun. Tällainen rajoitus on
heikosti perusteltavissa, kun otetaan erityisesti huomioon, että ulkomaalaislain 7 luvussa
säädetään jo nyt prosessin turvaamiseksi mahdollisista turvatoimista, joista yksi on 119 §:n
mahdollisuus määrätä luovuttamaan matkustusasiakirja poliisin haltuun. Siihen nähden
tämä tuntuu tarpeettomalta.

Sitten jos katsotaan ulkomaalaislain 79 ja 80 §:ää, niin ehdotetuilla muutoksilla turva-
paikanhakijan työnteko-oikeus halutaan säätää katkeavaksi, elikkä jos hän on töissä aiem-
min mahdollisessa uusintahakemusvaiheessa, kielteisen päätöksen saatuaan hän menettää
työpaikkansa. Tämän lisäksi ehdotettujen muutosten myötä uusintahakemuksen jättämi-
sestä alkaisi uusi karenssiaika työoikeutta koskien vastaavasti kuin ensimmäisen hakemuk-
4



Pöytäkirjan asiakohta PTK 161/2018 vp
sen jättämisvaiheessa. Näin ollen henkilö joutuisi riippuen siitä, onko hänellä voimassa
olevaa matkustusasiakirjaa, odottamaan 3 tai 6 kuukautta uusintahakemuksen jättämisestä
saadakseen työskennellä. Elikkä näin estetään tällaisen ulkolaisen ja pakolaisen, joka ha-
luaa tulla Suomeen, työskentelymahdollisuudet ja näin hänet syrjäytetään meidän työelä-
mästä pois. 

Turvapaikanhakijan työnteko-oikeus on paitsi järkevää yhteiskunnan kannalta myös
keskeinen väline henkilölle itselleen kiinnittäytyä ja vahvistaa osallisuutta suomalaiseen
yhteiskuntaan. Työnteko-oikeus vahvistaa henkilön itsenäisyyttä ja on keskeinen tekijä on-
nistuneen kotouttamisen käynnistämisessä. Inhimillisten näkökohtien lisäksi työnteko-oi-
keuden rajoittaminen on taloudellisesti epärationaalista ja sitoo hakijat vastaanottopalve-
lujen ja vastaanottorahan piiriin. Elikkä näin heiltä viedään pois mahdollisuus hankkia
omalla työllään elantoa. 

Mielestämme tämmöisiä uusia turvapaikkapoliittisia tiukennuksia ei olisi syytä nyt täs-
sä vaiheessa tehdä, ennen kuin lukuisia aiempia kiristyksiä on arvioitu ja niiden aiheutta-
mia ongelmia turvapaikkamenettelyssä ja ne virheet on korjattu. Erityisesti turvapaikanha-
kijoiden oikeusapuun ja valitusaikoihin vuonna 2016 tehdyt kiristykset ovat aiheuttaneet
vakavia oikeusturvaongelmia, jotka oikeusministeriön oma selvityskin on tunnustanut ja
ehdottanut korjattavaksi. 

Viime vuonna 11,4 prosenttia loppuun käsitellyistä uusintahakemuksista johti myöntei-
seen päätökseen, eli useampi kuin joka kymmenes sai myönteisen päätöksen näistä vali-
tuksista. Se osoittaa sen, että näitten käsittely ensimmäisellä kerralla on epäonnistunut. Uu-
sintahakemuksen rajoittaminen ja palautusten nopeuttaminen merkitsisivät tämän hetken
tilanteessa lisääntyvää riskiä sille, että Suomi loukkaa kansainvälisen oikeuden ehdotonta
palauttamiskieltoa ja käännyttää henkilöitä maihin, joissa heitä uhkaa vaino, kidutus tai
joku muu epäinhimillinen kohtelu. Myös uusintahakemukset on lähtökohtaisesti tutkittava
yksilöllisesti ja perusteellisesti. 

Kaiken kaikkiaan jos miettii näitä prosesseja, niin jos ne olisi tehty kunnolla, koko hom-
ma, alusta lähtien ja saataisiin ensimmäisellä kerralla luotettava ja hyvä päätös aikaan, niin
me emme tarvitsisi näitä uusintahakemuksia, silloin asiat toimisivat hyvin ja kunnolla.
Mutta se vaatii resurssia, mistä on ollut koko ajan pulaa.

15.04 Krista Mikkonen vihr: Arvoisa rouva puhemies! Niin kuin tässä edellä sekä edus-
taja Adlercreutz että Semi toivat esille, tässä lakiesityksessä on paljon semmoisia ongel-
mia ja yksittäisiä lakimuutoksia, joita ei olisi nyt tässä vaiheessa syytä tehdä ennen kuin on
todellakin tehty selkeästi kokonaisarvio ja pystyttäisiin varmistautumaan siitä, että proses-
sit ovat kunnossa ja jokainen turvapaikanhakija todellakin saa oikeudenmukaisen kohte-
lun. Niin kuin oikeusministeriön oma selvityskin on tunnustanut, nämä kiristykset, mitä
viime vuosina on tehty, ovat aiheuttaneet hyvin vakavia oikeusturvaongelmia, ja ne pitäisi
ensin korjata, ennen kuin ruvetaan tekemään uusia kiristyksiä.

Oikeusapuun kohdistunut tiukennus niin, että ei enää ole avustajaa käytössä, on kaik-
kein suurin ongelma, ja se johtaa nimenomaan siihen, että ensimmäisessä käsittelyssä tai
ensimmäisessä haastattelussa ei välttämättä saa kaikkia asioita kerrottua, ja sen takia tarvi-
taan myöhemmin näitä uusintahakemuksia. Meidän pitäisi huolehtia prosessien aivan alus-
ta lähtien, että jokainen saa sen tarvitsemansa oikeusavun, riittävät tulkkauspalvelut ja
kaikki, niin että nämä prosessit voivat edes lähtökohtaisesti olla oikeudenmukaisia. Nyt-
hän on tilanne se, että sen takia näitä uusintahakemuksia joudutaan paljon tekemään, ja täs-
5



Pöytäkirjan asiakohta PTK 161/2018 vp
sä vaiheessa ei näitä uusintahakemuksia olisi syytä nyt rajoittaa, koska tilanne ei ole kun-
nossa prosessin alusta alkaen. 

Mutta niin kuin tässä ihan alussa tuli myös todettua, tässä esityksessä on jotain ihan hy-
vääkin, ja se on nimenomaan se, että työvoiman saatavuusharkinnasta luovutaan tapauk-
sissa, joissa henkilö on oleskellut ja työskennellyt Suomessa yhden vuoden ajan, ja tämä on
erittäin tärkeä muutos. Erittäin hyvä on myös, että tätä perheenyhdistämiskäytäntöä muu-
tetaan niin, että jos prosessi on pitkittynyt ja hakija on ehtinyt täyttää 18 vuotta, niin se ei
keskeytyisi. Valitettavasti, kuten edellä tuli edustaja Adlercreutzin puheessa ilmi, tämä ei
suinkaan ollut hallituksen oma esitys, vaan tämä johtuu nyt Euroopan unionin tuomioistui-
men käytännöistä, mutta hienoa, että se nyt tänne lakiin saadaan. 

Mutta kaiken kaikkiaan, niin kuin me tiedämme, turvapaikanhakijoiden määrä on mer-
kittävästi vähentynyt. Meillä ei ole nyt mitään tarvetta tehdä mitään erityisiä kiristyksiä tä-
hän prosessiin, vaan meidän täytyisi huolehtia siitä, että kaikki prosessit on hyvin resursoi-
tu. Sitä kautta me saamme niitä myös nopeutettua.

Vihreiden edustaja ei ollut mukana valiokunnassa asian ratkaisevassa käsittelyssä, mut-
ta olemme tämän RKP:n ja vasemmiston vastalauseen takana.

15.07 Arja Juvonen ps: Arvoisa rouva puhemies! Kiitän hallintovaliokunnan puheenjoh-
tajaa, perussuomalaisten Juho Eerolaa, hyvästä mietinnön esittelystä tuolta puhujapöntös-
tä ja totean sen, että tosiaankin tämän hallituksen esityksen tarkoituksena on vähentää kan-
sainvälistä suojelua koskevan uusintahakemusmenettelyn väärinkäyttömahdollisuuksia ja
ohjata hakijat esittämään kaikki tiedossaan olevat kansainvälistä suojelua koskevan hake-
muksen kannalta merkitykselliset seikat ja perusteet jo ensimmäisen hakemuksen tai sitä
koskevan muutoksenhaun yhteydessä.

Totta kai on erittäin tärkeää, että jokainen hakija saa oikeudenmukaisen käsittelyn ja
kohtelun. Se on merkityksellistä ja tärkeää, ja pidän erittäin tärkeänä myös sitä, että nämä
prosessit ovat sujuvia, ne ovat nopeita ja kaikki asiat, jotka henkilöä koskettavat ja joita hä-
nellä on tiedossaan, tuodaan julki ja sitä kautta myös prosessit nopeutuvat. Se tuo myös
meille säästöjä yhteiskunnassa.

Pidän myös erittäin tärkeänä sitä, että siinä vaiheessa, kun tämä pitkällinen prosessi ja
mahdollisesti ne monet hakemukset on käyty läpi ja kun henkilö saa sen päätöksen, saako
jäädä vai saako kielteisen päätöksen, se myös otetaan käyttöön ja se toteutuu — ja erityi-
sesti, että maasta poistutaan sen jälkeen, jos on saanut kielteisen turvapaikkapäätöksen,
koska näen, että ei ole kenenkään etu, että tällaiset henkilöt jäävät Suomeen.

Sosiaali- ja terveysvaliokunta hyväksyi taannoin lakiesityksen, jolla sosiaalihuoltolakia
muutettiin. Valtion budjetissahan on 5,4 miljoonaa kohdennettu resursseja juurikin pape-
ritta maassa oleskelevien sosiaalihuoltoon, elikkä he saavat yösijan, ravinnon ja sitten lääk-
keet tarvittaessa. Pidän tärkeänä sitä, että ensiavun jälkeen, kun akuutti hätä on ohi ja esi-
merkiksi talvipakkasilla tämä apu on annettu, kyllä näiden henkilöiden tulee poistua maas-
ta. En pidä hyvänä, että luomme vetovoimatekijöitä ja on mahdollista jäädä tänne Suo-
meen ja käyttää sitten näitä palveluja. Eli kun me puhumme näistä asioista, niin pitää huo-
mioida myös realistisesti se, että me emme tiedä, kuinka paljon laittomasti maassa oleske-
levia on Suomessa — se määrä on tuhansia — ja niin kauan kuin emme tiedä, ketkä täällä
maassamme oleskelevat, niin silloin tilanne on huolestuttava. Se ruokkii myös rikollisuut-
ta, niin ikävää kuin se on sanoa, mutta varkauksia, taskuvarkauksia ynnä muita, tapahtuu
tuolla kadulla. Sain juuri eilen tiedon, että eräs rouva tuli pahoinpidellyksi rautatieasemal-
6



Pöytäkirjan asiakohta PTK 161/2018 vp
la juurikin ulkomaalaistaustaisen taholta. Siitä on tehty myös rikosilmoitus, ja asia on siltä
osin käsittelyssä. Mutta niin kauan kuin emme tiedä, keitä ihmiset ovat, niin maasta pitää
poistua. [Silvia Modig: Mistä se rouva tiesi, oliko ulkomaalainen? Kysyikö paperit?]

15.10 Jukka Kopra kok: Arvoisa rouva puhemies! Tämä hallituksen esitys ulkomaalais-
lain muuttamisesta on tarpeellinen ja tervetullut. Kun tilastoja katsoo, yli puolet Suomesta
turvapaikkaa hakeneista ei ole kansainvälisen suojelun tarpeessa, mutta siitä huolimatta
näitä hakemuksia uusitaan ja yritetään turvapaikkaa saada muuttuneilla tarinoilla. Järjes-
telmä on kuormittunut sen johdosta, että tehdään näitä tarpeettomia uusintahakemuksia, ja
voi kysyä, kohdistuvatko meidän rajalliset resurssimme sitten aidosti niille, ketkä apua tar-
vitsevat, kun sitä hyväksikäyttävät sellaiset henkilöt, jotka hyötyvät prosessin pitkittymi-
sestä sekä tarpeettomasta hakuprosessista.

Nykyinen järjestelmä tietyllä tavalla palkitsee epärehellisyydestä. Tarinoita kannattaa
keksiä, jotta uuden hakemuksen saa vireille. On oikeudenmukaista, että turvapaikanhaki-
jan asia ratkaistaan kerralla oikein ja rajatonta uudelleenhakemisen mahdollisuutta siis ra-
joitetaan.

Turvapaikanhakijoiden lukumäärään viitattiin täällä. Siitä lukumäärästä riippumatta
meidän pitää kehittää tätä järjestelmää kohti oikeudenmukaista toimintaa ja varmistaa sen
toimivuus kaikin keinoin. Apu pitää kohdistaa todellisille hädänalaisille, ja tämä hallituk-
sen esitys vie meidät kohti sitä tavoitetta.

15.11 Joona Räsänen sd: Arvoisa puhemies! Kun keskustelun aikana on annettu ehkä vä-
hän väärin ymmärtää, että tällä muutoksella, jolla siis tähdätään todella siihen, että hakija
esittää kaikki merkitykselliset syyt jo ensimmäisen hakemuksen yhteydessä, nyt rajataan
aivan valtavasti mahdollisuuksia tuoda näitä uusia perusteita myöhemmin, niin on ehkä
syytä käydä tämä prosessi läpi.

Ensinnäkin, kun hakija jättää ensimmäisen hakemuksensa, niin hän siinä esittää ne pe-
rusteet, joilla hän ajattelee, että on oikeutettu saamaan kansainvälistä suojelua. Hänellä on
mahdollisuus esittää lisäperusteita koko sen prosessin ajan, kun se prosessi on vireillä, siis
koko sen prosessin ajan. Senkin jälkeen, kun hän saa Maahanmuuttovirastosta ensimmäi-
sen päätöksen, jos se on kielteinen, hän luultavasti siitä valittaa, ja hänellä on tämän vali-
tuksenkin osalta mahdollisuus esittää uusia perusteita. Se, mitä tämä lakimuutos nyt kos-
kee, on se tilanne, kun oikeusasteesta tulee lainvoimainen päätös, ja vielä senkin jälkeen
jos on merkityksellisiä syitä suhteessa siihen, saako hakija kansainvälistä suojelua, nekin
otetaan vielä käsittelyyn. Joten, arvoisa puhemies, on ehkä pikkuisen väärin antaa ymmär-
tää, että tällä aivan valtavasti ollaan nyt niitä mahdollisuuksia rajoittamassa, joissa tilan-
teissa voi tuoda niitä perusteltuja syitä ilmi, jotka liittyvät siihen, saako hakea kansainvä-
listä suojelua vaiko ei. 

Sitten kyllä herää se kysymys, mikä on se syy, minkä takia niitä kaikkia syitä, joita ha-
kijalla on, ei voitaisi esittää jo ensimmäisen käsittelyn yhteydessä. Se on aivan selvää, että
totta kai meidän prosessien ja viranomaistoiminnan tulee kannustaa siihen, että tämä on
mahdollista tehdä ensimmäisen käsittelyn yhteydessä. Siihen liittyvät ne kysymykset, jois-
ta täällä jo 2016 keskusteltiin liittyen vaikkapa avustajan käyttöoikeuteen, joka olisi syytä
palauttaa, jotta prosessi menisi kertaheitolla läpi ja näitä tarpeettomia uusintahakemuksia
olisi sitten vähemmän. 
7



Pöytäkirjan asiakohta PTK 161/2018 vp
15.13 Anders Adlercreutz r: Ärade talman! Siis tässä esityksessä on ongelmallista esi-
merkiksi se suunnaton epämääräisyys, joka liittyy siihen, että arvioidaan, onko uusintaha-
kemus tehty ilmeisessä tarkoituksessa viivästyttää asiaa. Kun tästä kysyttiin valiokunnas-
sa, niin ei kukaan pystynyt vastaamaan, miten tämä todetaan, onko se ajallinen asia, miten
se arvioidaan, minkälaisin objektiivisin perustein, ja se tekee tästä epämääräisen ja ongel-
mallisen esityksen.

Edustaja Räsänen totesi, että pitää tietenkin ohjata siihen, että kaikki sanotaan mahdol-
lisimman aikaisessa vaiheessa, ja näinhän on. Sehän on aivan selvä asia, ja ideaalitilantees-
sa näin tehtäisiin. Mutta ihan niin kuin edustaja Räsänen totesi aikaisemmin, vuoden 2016
muutokset ovat nimenomaan vaarantaneet tämän asian. Eli jos me haluamme ajaa sitä, mitä
edustaja Räsänen ja edustaja Kopra totesivat, että mahdollisimman aikaisessa vaiheessa
tuodaan mahdollisimman täydelliset selvitykset siitä, mitkä ovat perusteet, niin silloin on
ilmiselvää, että pitäisi taata avustaja jokaiselle, jotta varmuudella saataisiin viesti tuotua
perille asti. Minun mielestäni nämä asiat kytkeytyvät toisiinsa.

Jos meillä on täydelliset, hyvät prosessit, niin silloin tällaiset muutokset ovat vähemmän
ongelmallisia, mutta koska meillä on osittain heikentyneet prosessit, ja tämä on laajasti
tunnustettu, niin silloin ei pidä lähteä tekemään muutoksia, jotka vaarantavat oikeustur-
vaa, ovat ihmisoikeuksien näkökulmasta ongelmallisia — siis asiantuntija-arvioiden mu-
kaan, ei nyt edustaja Adlercreutzin mukaan vaan asiantuntija-arvioiden mukaan. Kyllä
nämä yhteydet pitää nähdä ja ne pitää tunnistaa ja pitää toimia vastuullisesti niitten johto-
päätösten mukaisesti.

Mitä tulee vetovoimatekijöihin, niin sellainen vetovoimatekijä, joka perustellaan sillä,
että Suomeen olisi jotenkin houkutteleva tulla, värjötellä talvessa jossain suojassa yhteis-
kunnan ulkopuolella ilman rahaa, ilman mitään — ei se nyt kauhean vetovoimaiselta tun-
nu. Minusta tuntuu, että ei näitä asioita pidä vetovoimatekijöihin sekoittaa. 

15.16 Sirpa Paatero sd: Arvoisa rouva puhemies! Varmuuden vuoksi tulin tänne puhuja-
korokkeelle, ettei tarvitse katsoa tuota kelloa niin tarkasti koko ajan.

Tämä lakiesitys, joka tässä on käsittelyssä, sisältää monta erityyppistä asiaa. Niin kuin
täällä on todettu ja itsekin olen todennut, olisipa ollut kiva, jos ulkomaalaislakeja muutet-
taisiin sillä lailla, että niistä jokainen pysyisi jotenkin kärryillä. Nyt kun näitä on tullut
muistaakseni viimeisen puolentoista vuoden aikana kuusi vai seitsemän kertaa, niin joskus
meillä oli samaan aikaan käsittelyssä useampi esitys ulkomaalaislaista ja sitten jouduttiin
tekemään yhteensovitusta ja katsomaan, mikä siellä oikeasti muuttui, ja se on aina ongel-
mallista valiokuntakäsittelyssä ja varmaan eduskunnan isonkin salin käsittelyssä.

Vuonna 2015, kun tuli suuri määrä turvapaikanhakijoita, on eittämättä ollut tilanne, jos-
sa kaikkia ei ole pystytty haastattelemaan samalla tavalla, koska pikaisesti haettiin Migriin
lisää työntekijöitä. Siinä kohtaa, kun haetaan paljon lisää työntekijöitä semmoisella koke-
mustaustalla, että ei aikaisemmin ole käsitelty turvapaikkahakemuksia, on ymmärrettävää,
että ne eivät olleet tasalaatuisia. Tästä syystä me vastustimme silloin 2016 oikeusturvan
heikentämistä sekä oikeusavustajan tilanteen heikentämisen että näitten valitusaikojen
osalta, koska kun me sen prosessin laitamme käyntiin, niin siinä kohtaa se kaikkein tarkoi-
tuksenmukaisin ja paras keino on tietenkin se, että ihmisellä olisi mahdollisimman help-
poa ja kunnolla aikaa ja kunnolla tukea laittaa se ensimmäinen hakemus. No, tämän me hä-
visimme tässä salissa, ja sen takia nyt sitten on varmaan osa näistä hakemuksista ollut puut-
8



Pöytäkirjan asiakohta PTK 161/2018 vp
teellisia, ja sen takia niitä on jouduttu sitten myöhemmin täydentämään ja toisaalta ehkä
myöskin hakemaan uudelleen.

Pitää ensin myöskin todeta, että tässä lakiesityksessä ei kielletä hakemasta toista, kol-
matta, neljättä, viidettä tai kuudetta kertaa. Ainoa, mikä tässä on muutos, on, että joissakin
tapauksissa voidaan arvioida, että maasta poistamista voidaan toteuttaa jo ennen kuin nämä
kaikki prosessit on käyty läpi. Tässä ei kielletä toista kertaa hakemista. Mutta mikä se on se
olennainen syy siihen? Tästä meillä oli valiokunnassakin keskustelua. Jonkun mukaan se
on poliisi, joka päättää. Ei päätä. Missään tapauksessa se ei ole se poliisi, joka sitä maasta
poistamista on järjestämässä, vaan poliisille voi tulla aavistus, jonka jälkeen Migri elikkä
maahantuloviranomaiset arvioivat sen tarpeen, onko tässä jotakin syytä vai eikö ole jota-
kin syytä. Sen takia tämä ei ole ihan niin mustavalkoista kuin joistakin ulkopuoleltakin tul-
leista kommenteista on voinut saada käsityksen.

Tässä lakiesityksessä on hyvää se, että nyt tulee selkeämmin esille se 18 vuoden raja:
vasta siinä kohtaa on täysi-ikäinen, kun on koko prosessi käyty läpi, elikkä perheenyhdis-
täminen helpottuu.

Matkustusasiakirjan haltuunotto, joka tässä kohtaa joittenkin puolueitten mielestä on
ongelmallinen, on minun näkemykseni mukaan enemmän nykyisen käytännön kirjaamista
lakiin. Jo tälläkin hetkellä on tilanteita, joissa matkustusasiakirja otetaan viranomaisten
huostaan siksi ajaksi, mutta tietenkin, jos sitä tarvitsee johonkin toisen viranomaisen käyt-
töön tai johonkin asiointiin, se on aina saatavissa takaisin. Mutta tämmöinen käytäntö on
yhä edelleenkin.

Sitten tämä työntekijöiden asema. Työn tekemisen kielto siinä kohtaa, kun maasta pois-
taminen on tullut oikeuden päätöksen jälkeen lainvoimaiseksi: Itsekin mietin, että siinä on
mahdollisesti hieman tämmöinen harmaan talouden ongelma, jos kuitenkin se ajanjakso
siitä varsinaisesta oikeuden päätöksestä ja sen lainvoimaisuudesta siihen varsinaiseen
maasta poistumiseen on kovin pitkä, ja tietenkin toivoisi, että se aika ei olisi kovin pitkä.
Mutta kun tässä meillä asiantuntijoina oli työntekijä- sekä työnantajajärjestöjä ja molem-
mat puolet olivat sitä mieltä, että kun kerran on lainvoimainen maastapoistamispäätös, sen
jälkeen sen työskentelyn ei pidä enää olla mahdollista, niin olemme tämän esityksen taka-
na.

Sitten tästä saatavuusharkinnasta on puhuttu muissakin lakiesitysten osissa, ja tässä koh-
taa ymmärrettävää on, että kun ihminen kerran on täällä työssä ja vaikka hän vaihtaa sitten
työtä, niin siinä kohtaa sitä saatavuusharkintaa ei näiden ihmisten osalta, jotka ovat turva-
paikanhakijoina saaneet oleskeluluvan, enää tarvitse tehdä, ja se on vähintäänkin kohtuul-
lista, jotenka päästään parempaan. Meillä on paljon esimerkkejä eri puolilta Suomea, kuin-
ka ihminen on integroitunut yhteiskuntaan, kun on saanut työpaikan, ja jos yhtäkkiä sitten
siinä kohtaa työpaikka vaihtuu ja olisi taas arvioinnin alaisena, että voiko sitä työtä tehdä,
niin se olisi kohtuutonta. Tästä syystä tuemme myöskin tätä ajatusta.

Palaan alkuun ja siihen kohtaan, että me olemme jättäneet tähän ponnen, niin kuin edus-
taja Räsänen täällä jo kertoi, ja tulemme esittämään toisessa käsittelyssä, että eduskunta pa-
laisi hallituksen esityksellä siihen kohtaan, missä tätä oikeusturvasuojaa on rajusti heiken-
netty, minkä jälkeen suurin osa näistäkin ongelmista, joita nyt tällä lailla yritetään torpata,
olisi ollut vältettävissä.

15.22 Arja Juvonen ps: Arvoisa puhemies! Tuo edellinen puheenvuoroni aavistuksen
verran jäi vielä kesken. Haluan vielä tähdentää sitä, että pidän itse erittäin tärkeänä, että
9



Pöytäkirjan asiakohta PTK 161/2018 vp
prosessit ovat oikeudenmukaisia ja jokainen saa oikeudenmukaisen, ajallisen ja hyvän kä-
sittelyn asialle, jotta sitten lopputulos on hyvä. Sitten siinä vaiheessa, jos tulee kielteinen
päätös, on poistuttava maasta. Muu ei ole kenenkään etu. Tähän vielä lisään sen, että pidän
erittäin tärkeänä sitä, että meillä Suomessa kiinnitetään huomiota myös siihen rikollisuu-
teen, mitä mahdollisesti meillä on, ja valveudutaan ja ollaan etukäteen tietoisia siitä, mitä
kaikkea voi olla tulossa, ja myös se, että me tiedämme, keitä meidän maassamme oleske-
lee, on osa tätä. Olen samaa mieltä, että vetovoimatekijöitä ei tule Suomeen luoda eikä nii-
tä tule ylläpitää, ja siinä mielessä koen, että on hyvä puhua asioista avoimesti ja reilusti, ja
myös hallituksen tulisi tietää, kuinka paljon meillä Suomessa on ihmisiä, joilla on kieltei-
nen päätös ja joilla ei ole lupaa tänne jäädä. Se ei ole kenenkään etu. Tämä on se kanta, joka
on mielestäni erittäin hyvä muistaa.

15.23 Olli Immonen ps: Arvoisa puhemies! Ensinnäkin kiitokset hallintovaliokunnan pu-
heenjohtaja Eerolalle mietinnön esittelystä. Näin yleisesti voisi todeta, että tämä hallituk-
sen esitys on askel oikeaan suuntaan. Itse asiassa jokainen askel, jolla turvapaikkapolitiik-
kaa tiukennetaan, on Suomessa askel oikeaan suuntaan. 

Tosiasia on se, että Suomella on tällä hetkellä Pohjoismaiden löysin turvapaikkapolitiik-
ka, mitä tulee esimerkiksi perheenyhdistämiskäytäntöihin. Tämä näkyi esimerkiksi vuon-
na 2007, kun Suomeen tuli enemmän turvapaikanhakijoita kuin väestöllisesti samankokoi-
seen Tanskaan ja Norjaan. Tämä kertoo ainoastaan siitä, että meillä on Suomessa sellaisia
vetovoimatekijöitä, joita muista Pohjoismaista ei tällä hetkellä löydy. Perussuomalaisten
mielestä Suomessa tulee tähdätä siihen, että Suomesta tehdään vähiten houkutteleva Poh-
joismaa turvapaikanhakijoiden silmissä, ja tämä tarkoittaa sitä, että näitä tarpeettomia ve-
tovoimatekijöitä Suomessa karsitaan minimiin.

Tällaisen kysymyksen vain haluaisin hallituksen suuntaan esittää: Silloin kun vielä pe-
russuomalaiset istuivat hallituksessa, laadimme yhdessä 80-kohtaisen turvapaikkapoliitti-
sen toimenpideohjelman. Mikä on tämän ohjelman tilanne tällä hetkellä, miten tämä ohjel-
ma etenee, ja onko sitä tarkoitus saattaa voimaan vielä tämän hallituskauden aikana?

15.25 Joona Räsänen sd: Arvoisa puhemies! Kun keskustelua näistä uusintahakemuksis-
ta käydään ja siitä, mistä se johtuu, että näiden uusintahakemusten määrä on kasvanut, niin
vielä on hyvä todeta, kuten valiokunta myös tässä mietinnössään toteaa sen selvityksen
pohjalta, jonka saimme, että eiväthän nämä kaikilta osin liity siihen vuoden 2015 tilantee-
seen, jolloin hakijamäärät olivat paljon suurempia kuin ne aikaisemmin ovat olleet, vaan
meillä on aikaisemminkin ollut nähtävissä kehitys, että uusintahakemusten määrä kasvaa.
Se on ihan ymmärrettävää, koska jokainen, joka on sitten saanut kielteisen päätöksen, on
siitä valittanut ja jos ei ole ollut tarkoitustakaan poistua maasta, on silloin hakenut sitten
turvaa uudella hakemuksella. Eli pelkästään vuoden 2015 syyksi tätä ei voi laskea.

Sitten, arvoisa puhemies, ehkä muutama asia vielä liittyen siihen, minkä takia näitä eri
lainsäädäntömuutoksia tehdään: Ne tehdään sen takia, että todella me voisimme kohdistaa
ne resurssit, joita meillä on hädänalaisten auttamiseen, juuri heille, jotka ovat siinä suurim-
massa hädässä. Tämä tarkoittaa silloin sitä, että kun meillä lainsäädännössä on tietyt kri-
teerit, jotka täyttämällä saa kansainvälistä suojelua ja saa myönteisen oleskelulupapäätök-
sen, niin apu kohdistetaan heihin — eikä heihin, jotka eivät näitä kriteereitä tule täyttä-
mään. Silloin heidän osaltaan täytyy toimia niin kuin laki sanoo, elikkä kun kielteisen, lain-
voimaisen päätöksen saa, silloin myös sitten maasta poistuu. Näitä maasta poistamisia on
10



Pöytäkirjan asiakohta PTK 161/2018 vp
aivan järkevää tehostaa, koska muuten meillä on se tilanne, että meillä on täällä tuhansia
henkilöitä, joilla ei ole myönteistä oleskelulupaa mutta jotka silti ovat täällä. Kysynpähän
vain sitten: jos joku tätä vastustaa, niin millä tämä asia ratkaistaan? Eihän siinä ole kuin
kaksi ratkaisua: joko sitten kaikille annetaan lupa, jolloin pohja vedetään pois tältä lainsää-
dännöltä, tai sitten todella tehdään niitä toimenpiteitä, joilla näitä maasta poistamisia voi-
daan tehostaa, ja siihen kyllä keskeisesti liittyvät ne kolmansien maiden kanssa tehdyt so-
pimukset, jotka pitäisi saada solmittua, jotta näitä saataisiin liikkeelle. Tässä kyllä hallitus
kohtuullisen verkkaisesti on edistynyt näiden vuosien aikana, joten siinä vielä paljon työtä
riittää.

15.27 Anders Adlercreutz r: Ärade talman! Siis mehän puhumme tässä nyt esityksestä,
jossa hallitus yrittää korjata ongelman, jonka se on itse pitkälti synnyttänyt sen myötä, että
lähti toteuttamaan järjelle vierasta politiikkaa vuonna 16. Nyt tässä erilaisin laastarein
kömpelönpuoleisesti asiaa yritetään korjata ja luodaan sen kautta lisää ongelmia, jotka
Suomen kaltaisessa ihmisoikeuksia ja oikeusturvaa kunnioittavassa valtiossa pitäisi tun-
nustaa.

Vetovoimatekijöistä: Minä asun mielelläni vetovoimaisessa maassa, ja jos joku katsoo
asiaa toisella tavalla, niin tietenkin pitää sitten vain hyväksyä sekin tosiasia. Mikä sitten
maahanmuuton suhteen on vetovoimatekijä, niin joutuu kyllä hakemalla hakemaan sellais-
ta tieteellistä tutkimusta, joka tunnustaisi esimerkiksi edustaja Immosen esille nostaman
asian. Ei asioita siltä pohjalta ajatella. Tietenkin se, asuuko maassa oman taustan omaavia
ihmisiä, on varmaan vetovoimatekijä, ja siksihän tietenkin Suomeen on tullut erityisen pal-
jon irakilaisia ja syyrialaisia on tullut enemmän Ruotsiin. Nämä ovat ihan todellisia asioi-
ta, mutta ei näitä vastaan oikein voi taistella. Mitä meidän sen sijaan pitäisi tehdä, niin tie-
tenkin, kun tänne joku tulee, katsoa, miten kotouttaminen hoidetaan parhaalla mahdollisel-
la tavalla, ja siinä hallitus on itse asiassa kiitettävästi parantanut tahtiaan loppukautta koh-
den. Ne ennakkoasenteet, jotka olivat vielä voimassa hallituksen alkutaipaleella, ovat on-
neksi näiltä osin hävinneet, ja hyvä niin, koska hyvästä kotouttamisesta kaikki lähtee.

Tästä huolimatta nostaisin kuitenkin mielelläni esiin myöskin sitten ne hyvät asiat, joita
tässä eittämättä on, muun muassa saatavuusharkinnan keventäminen. Se on ollut pitkä pol-
ku hallitukselle. Hyvä, että tässä asiassa nyt siihen on uskallettu lähteä. Ja se, että tosiaan-
kin alaikäisten asemaa tässä uskalletaan parantaa tavalla, joka on kansainvälisten ihmisoi-
keusperiaatteiden mukaista.

15.29 Anna Kontula vas: Arvoisa puhemies! Korjaisin muutamia keskustelussa esiin
nousseita virheellisiä väittämiä:

Vetovoimatekijöistä meillä on varsin laaja tutkimus, ja me tiedämme, mitkä ovat siirto-
laisuuden vetovoimatekijät. Sosiaaliturva ei ole vetovoimatekijä, ei liioin hyvä valitusoi-
keus tai oikeusvaltiorakenne sinällään, eivät myöskään hyvät terveyspalvelut. Sen sijaan
vetovoimatekijöitä ovat aikaisemman muuton rakenne, työllistymismahdollisuudet, joko
virallisille tai epävirallisille työmarkkinoille, ja noususuhdanne. Mikä näistä on se tekijä,
johonka nyt halutaan vaikuttaa?

Paperittomista: Paperittomuutta ei tästä maasta poisteta tai ratkaista tällä lainsäädännöl-
lä millään tavalla, koska paperittomuudessa on kyse tästä erillisestä ilmiöstä. Osa edusta-
jista tuntuu edelleen elävän siinä harhassa, että meillä olisi jotenkin yksinkertaisesti rat-
kaistavissa oleva paperittomuusilmiö Suomessa. Näin ei ole eikä ole ollut koko 2000-lu-
11



Pöytäkirjan asiakohta PTK 161/2018 vp
vulla. Olisi aika herätä jo tähän päivään, katsoa vähän ympärilleen, miten tilanne muissa
maissa on kehittynyt, ja hyväksyä se seikka, että meillä on jonkin verran paperittomia ih-
misiä ja todennäköisesti, ellei Suomeen tule valtavaa laskusuhdannetta, valtavaa työttö-
myyttä ja yleistä elintason laskua, paperittomuus ei tule ainakaan poistumaan tästä maasta.

Yleiskeskustelu päättyi ja asian käsittely keskeytettiin.
12


