















































DEM4672.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

15. Hallituksen esitys eduskunnalle laiksi työttömyysturvalain muuttamisesta yrittäjien ei 
omistavien perheenjäsenten työttömyysturvan kehittämiseksi

Hallituksen esitys HE 236/2018 vp
Lakialoite LA 2/2018 vp
Valiokunnan mietintö StVM 23/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 15. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

2.09 Eerikki Viljanen kesk: Arvoisa puhemies! Olen tyytyväinen, että tämä yrittäjän per-
heenjäsenen oikeus- ja sosiaaliturvaa vahvistava esitys on nyt eduskuntakäsittelyn loppu-
suoralla ja tulee voimaan näillä näkymin 1.7.19 alkaen. Tämän esityksen tavoitteena on pa-
rantaa yrityksessä työskentelevän niin kutsutun ei-omistavan perheenjäsenen oikeutta an-
siopäivärahaan ja näin vähentää työllistymiseen ja työttömäksi jäämiseen liittyviä talou-
dellisia riskejä perheyrityksessä työskenneltäessä. 

Tässä ehdotetaan, että yrityksessä työskentelevän niin sanotun ei-omistavan perheenjä-
senen asema työttömyysturvajärjestelmässä muutettaisiin palkansaajaksi tietyin reunaeh-
doin. Tämä on erittäin tervetullut muutos. Yrittäjän ei-omistavalla perheenjäsenellä tarkoi-
tetaan henkilöä, jolla ei ole itsellään omistusosuutta, äänivaltaa tai muuta määräysvaltaa
perheen yrityksessä. 

Kannatan esityksen tavoitteita ja pidän ehdotettuja muutoksia erittäin hyvinä ja tervetul-
leina. Muutoksen jälkeen yrittäjän ei-omistavalle perheenjäsenelle syntyy oikeus perus- tai
ansiopäivärahaan palkansaajaa koskevien työvoimapoliittisten edellytysten perusteella.
Tämä muutos voi kuulostaa pieneltä, mutta kyseessä on periaatteellisesti suuri muutos, ja
tietenkin muutos on suuri heille, joiden asemaa tämä työttömyyden kohdatessa tulee paran-
tamaan.

2.11 Krista Kiuru sd: Arvoisa puhemies! Tätä esitystä laajasti kannatetaan, ja myös sosi-
aali- ja terveysvaliokunnassa keskustelu oli hyvin myhäilevää ja hyväntahtoista siinä, että
kysymyksessä on merkittävä parannus ei-omistavien asemaan, kun puoliso tai läheinen on
omistavassa asemassa yrittäjänä. Tältä osin työttömyysturvaan kohdistuva parannus on
selkeästi tarpeen.

Mitä tulee tämän lain yksityiskohtiin hyvin nopean kuulemisen perusteella, niin lienee
vielä syytä myöhemmin palata joihinkin näkökulmiin lain sisällössä, mutta on tärkeätä to-
 Tarkistettu
4.0



Pöytäkirjan asiakohta PTK 132/2018 vp
deta, että on hyvä, että saadaan nyt uudistus liikkeelle tavalla, jolla tätä asemaa tullaan sel-
keyttämään niin, että ihminen ei tipu missään oloissa työttömyysturvan ulkopuolelle tällai-
sessa tapauksessa, jossa on kuitenkin ei-omistava henkilö kyseessä.

Näin ollen olen iloinen todetessani, että olemme aika pitkällä, kun olemme täällä isossa
salissa ja kellokaan ei ole vielä kuin kohta viisitoista yli kaksi, eli tänä yönä tehdään mo-
nella tavalla historiaa. Siinä missä keskustelimme pitkästi indeksijäädytyksistä ja monen-
laisista muista, ikävistäkin säästöistä ja muun muassa irtisanomissuojan heikentämisestä,
niin tässä yhteydessä olemme kuitenkin iloisia siitä, että parannuksiakin tänä yönä tehdään.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 236/2018 vp sisältyvän lakiehdotuksen. Eduskunta pysyi ensimmäisessä käsitte-
lyssä tekemässään päätöksessä lakialoitteeseen LA 2/2018 vp sisältyvän lakiehdotuksen
hylkäämisestä. Lakiehdotuksen toinen käsittely päättyi. Asian käsittely päättyi.
2


