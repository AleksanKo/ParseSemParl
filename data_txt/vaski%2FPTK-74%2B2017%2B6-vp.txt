















































DEMD285.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

6. Hallituksen esitys eduskunnalle laiksi julkisten työvoima- ja yrityspalveluiden alueellis-
ta tarjoamista ja työelämäkokeilua koskevasta kokeilusta

Hallituksen esitys HE 51/2017 vp
Valiokunnan mietintö TyVM 6/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on työelämä- ja tasa-arvovaliokunnan mietintö TyVM 6/2017 vp. Nyt
päätetään lakiehdotuksen sisällöstä.

Keskustelu

19.49 Tarja Filatov sd (esittelypuheenvuoro): Arvoisa puhemies! Kyseessä on määräai-
kainen kokeilu ja siihen liittyvä lainsäädäntö. Tässä kyse on siitä, että kokeiluun mukaan
tuleville kunnille tulisi vastuu julkisten työvoima- ja yrityspalveluiden tarjoamisesta. Täs-
sä laissa on tarkemmin määritelty, millä tavalla tätä voi tapahtua, ja se on suunnattu erityi-
sesti pitkäaikaistyöttömille.

Laki on kannatettava, ja valiokuntakin oli tyytyväinen siitä, että tällainen kokeilu järjes-
tetään, mutta valiokunta piti sitä aikaa, jona tulokset pitäisi tulla, kokeilulle asetettujen ta-
voitteiden saavuttamisen näkökulmasta varsin lyhyenä. Meillähän itse asiassa oli viime
eduskuntakaudella kuntakokeilu, joka oli varsin laaja ja josta tiedämme, että siitä on tullut
hyviä tuloksia. Tässä kokeilussa pyritään ikään kuin valmistautumaan maakuntahallintoon
siten, että on kuntakohtaisia kokeiluja ja maakuntakohtaisia kokeiluja, ja ongelmallista on
se, että samaan aikaan on tehty jo päätökset siitä, että mennään maakuntamalliin. Elikkä ta-
vallaan tästä kokeilusta ei saada sitä tulosta, mitä sillä ehkä ollaan lähdetty hakemaan.

Me kaikki tiedämme, että meidän nykyinen työllisyyspalveluiden kokonaisuus on haja-
nainen, tai oikeastaan työllisyyspalvelut eivät ole hajanaisesti vaan ne ovat siellä TEMin
vastuulla ja TE-toimistoissa ja niin edelleen, mutta sen sijaan moni työtön tarvitsee työllis-
tymispalveluiden lisäksi enemmän ehkä sosiaalipuolen palveluita, terveyspalveluita, kun-
toutuspalveluita ja vastaavia, ja tämä kokonaisuus on hajallaan asiakkaan näkökulmasta.
Rahat ovat eri rahakirstuissa, vastuut ovat eri viranomaisilla, ja sen vuoksi ei välttämättä
aina saada ehjiä palveluketjuja. Tällä kuntien vastuun lisäämisellä pyritään siihen, että pal-
veluketjut olisivat ehjempiä ja kokonaisia. Itse asiassa tähän liittyy myös asiakastietojär-
jestelmien uudistamista ja yhteiskäyttöä. Tämä on ollut yksi este sille, miksi tieto ei aina
ole kulkenut, ja valiokunta pitääkin hyvänä sitä, että kokeilussa synnytetään mahdollisuus
käyttää työvoima- ja elinkeinohallinnon asiakastietojärjestelmiä yhteisesti ja kokeilla tätä
tietojärjestelmien yhteiskäyttöä.
 Tarkistettu
4.1



Pöytäkirjan asiakohta PTK 74/2017 vp
Lakiin kuuluu myös niin sanottu työelämäkokeilu. Tämän kohdalla valiokunta päätti
tehdä kaksi muutosesitystä, joista toinen on enemmän tekninen ja toisella on sisällöllistä-
kin merkitystä. 

Kaikki tunnemme paremmin ehkä kuntouttavan työtoiminnan, joka on tarkoitettu niille
työttömille, joita nämä perinteisemmät työllistymispalvelut eli TE-hallinnon kontolla ole-
vat työllistymispalvelut eivät auta — työvoimapoliittiset toimet ja niin eteenpäin, olipa sit-
ten kyse palkkatuetusta työstä, työvoimapoliittisesta koulutuksesta, työkokeilusta tai vas-
taavasta. Elikkä asiakaskunta on aika kaukana työelämästä ja työmarkkinoilta. Nyt tässä
kokeilussa on ajateltu, että kuntouttavan työtoiminnan kaltaista asiaa voitaisiin järjestää
myös yrityksissä. Tähän asti se on ollut kunnan vastuulla ja sitä on pääsääntöisesti järjes-
tetty kunnissa. Tässä valiokunta korostaa sitä, että tällä työelämäkokeilulla ei saa korvata
esimerkiksi palkkatuettua työtä ja että on tärkeää kiinnittää huomiota työttömän tukemi-
seen ja motivointiin eikä niinkään käytettäisi sitä pakkoa ja karenssia, minkä laki mahdol-
listaa. Tähän kokeiluun lähtevät kunnat on rajattu, ja kokeiluun lähdetään kuntien omasta
tahdosta. Esimerkiksi Rauman—Porin seudulla alun perin oli ajatus, että Rauma ja Pori
molemmat ovat lähdössä tähän, mutta kesken matkan Rauma päätti poiketa tieltä ja ilmoit-
ti, että se ei haluakaan osallistua tähän kokeiluun, ja tästä on aiheutunut tiettyjä teknisiä
muutoksia lainsäädäntöön.

Toinen on ehkä vähän asiallisempi: Kun tässä laissa on kuvattu sitä kohderyhmää, jolle
tämä uusi työkokeilu tai kuntouttavan työtoiminnan muoto, joka tapahtuisi sitten yrityksis-
sä, on tarkoitettu, niin laissa lukee, että se on tarkoitettu ihmisille, jotka palaavat työmark-
kinoille. Mutta kun meillä on myös sellaisia pitkäaikaistyöttömiä, jotka eivät koskaan ole
olleet työmarkkinoilla ja joille myös tämä kokeilu on tarkoitettu, niin valiokunta päätyi
muuttamaan tätä sanamuotoa siten, että tuetaan tätä työmarkkinoille pääsyä. 

Elikkä näillä kahdella muutoksella tämän työkokeilun valiokunnan enemmistö hyväk-
syi.

Lisäksi perustuslakivaliokunta kiinnitti huomiota siihen, että tässä hallituksen esitykses-
sä lähdettiin siitä, että jos ihminen on kuntouttavassa työtoiminnassa, hänelle kuuluu mat-
kakorvaukset ja tietyt korvaukset, mutta jos hän on taas yritysten puolella työelämäkokei-
lussa, niin nämä eivät kuuluisikaan. Tässä perustuslakivaliokunta vaati selväpiirteisempää
lainsäädäntöä ja perusteluja, että jos näin on, niin siihen pitää olla perusteltu syy. Valio-
kunta ei lähtenyt etsimään perusteltua syytä vaan esittää tässä mietinnössänsä, että molem-
mille maksetaan matkakorvaukset samojen pelisääntöjen mukaisesti, koska se lisää näiden
toimenpiteiden kohteena olevien ihmisten yhdenvertaisuutta.

Valiokunta esitti myös aika voimakasta kritiikkiä tämän kokeilun arvioinnista — siitä,
että saadun selvityksen mukaan tässä kokeilussa kohderyhmiä tai kokeilun toteutustapaa
siihen hakeutumisvaiheessa ei ole määritelty yksityiskohtaisesti. Tässä on sinänsä taustal-
la hyvä ajatus, koska ajatellaan, että kokeilussa voi syntyä innovatiivisia ratkaisuja ja kun-
nat ovat itse saaneet vaikuttaa siihen, mitä he kokeilevat. Mutta toisaalta se aiheuttaa sen,
että ei voida arvioida sitä, miten tämä kokeilu sitten tuottaa esimerkiksi työllisyyshyötyjä
tai palveluiden tehostumista. Koska meillä on erilaisia ryhmiä, niitä ei voida vertailla kes-
kenään. Tästä valiokunta totesi, että se pitää hyvänä, että valtioneuvosto on käynnistänyt
kokeilujen vaikutusten arviointia varten erillisen tutkimushankkeen, mutta katsoo tässä ta-
pauksessa, että tässä hallituksen esityksessä kuvattu koeasetelma ei ehdotetussa muodossa
ole kovinkaan hyödyllinen työllisyysvaikutusten ja palvelujen tehostumisen arvioinnissa.
2



Pöytäkirjan asiakohta PTK 74/2017 vp
Se ei tarjoa luotettavaa arviota esimerkiksi siitä, kuinka monta henkilöä kokeilu auttoi työl-
listymään tai paljonko erilaiset palvelut tehostuivat kokeilun ansiosta.

Tässä oikeastaan ne keskeiset asiat, mitä tässä kokeilussa on. Tämä oli siis valiokunnan
enemmistön kanta.

Tähän on jätetty kaksi vastalausetta, joissa pääsääntöisesti kritisoidaan sitä, että tämä
kuntouttava työtoiminta laajennetaan työelämäkokeiluna yrityksiin, ja näissä vastalauseis-
sa on esitetty poistettavaksi ne pykälät, jotka tämän mahdollistavat.

19.56 Merja Mäkisalo-Ropponen sd: Arvoisa puhemies! Kyseessä on siis kokeilulaki,
jossa kokeilussa mukana olevat kunnat vastaisivat alueillaan julkisten työvoima- ja yritys-
palvelujen tarjoamisesta kokeilun asiakaskohderyhmälle. Kunta vastaisi asiakkaan palve-
luprosessista, mukaan lukien asiakkaan ohjaaminen palveluihin. Palveluprosessista vastaa-
minen ulottuisi myös työllistymistä edistävän monialaisen yhteispalvelun tarjoamiseen,
aktivointisuunnitteluun ja kuntoutukseen. Kokeilualueilla TE-toimisto ei siis osallistuisi
kohderyhmän osalta monialaisten yhteispalvelujen toimeenpanoon eikä aktivointisuunni-
telman ja kuntoutussuunnitelman laatimiseen. Lakiesityksen mukaan kokeilu alkaisi elo-
kuussa 2017 ja päättyisi vuoden 2018 lopussa.

Kuntalähtöisyys vaikeasti työllistettävien palveluissa on hyvä asia, ja viime hallituskau-
della olleista kuntakokeiluista saimme erinomaisia tuloksia eri puolilla Suomea. Tämän
kokeilun kesto on niin lyhyt, että tulokset eivät voi olla kovin yleistettäviä. Esitetty koea-
setelma ei myöskään ole kovin hyödyllinen työllisyysvaikutusten tai palvelujen tehostumi-
sen arvioimiseksi. Toisaalta myös kokeilun ajankohta on outo, sillä hallitushan esittää toi-
saalta, että jatkossa työllisyyspalvelujen paikka olisi maakunnissa eikä kunnissa. Itse toi-
von todella, että vaikeasti työllistettävien palvelut voisivat jatkossakin olla kuntavetoisia. 

Kokeilun työelämälähtöisyys on kuitenkin perusteltua, ja kokonaisvaltaisten asiakasläh-
töisten työllisyyttä edistävien palvelujen kehittäminen ja kokeilu ovat aina kannatettavia.

Lyhyen kokeilujakson lisäksi lakiesityksessä on kuitenkin toinenkin asia, jota me sosi-
aalidemokraatit emme voi hyväksyä, ja se on kuntouttavan työtoiminnan korvaaminen niin
sanotulla työelämäkokeilulla. Työelämäkokeilun tavoitteena on kokeilla palvelua, joka so-
veltuisi sosiaalisten ja terveydellisten ongelmien vuoksi julkisten työvoimapalveluiden ul-
kopuolelle jääville. Ehdotuksen mukaan työelämäkokeilua saisi järjestää myös yrityksis-
sä. Kuntouttava työtoiminta on tarkoitettu henkilöille, jotka eivät ole työkykyisiä eli jotka
eivät ole kykeneviä tavanomaisiin työvoimapoliittisiin toimiin, esimerkiksi palkkatuet-
tuun työhön, työkokeiluun tai koulutukseen. Kuntouttava työtoiminta on kuntoutusta, ja
jos tällainen henkilö pystyy työskentelemään yrityksessä, niin kyseessä ei todennäköisesti
ole enää kuntouttavan työtoiminnan asiakas. Nyt onkin riskinä, että kuntouttavan työtoi-
minnan väärinkäyttö lisääntyy, sillä jo tällä hetkellä yhä useampi työkykyinen ohjataan
kuntouttavaan työtoimintaan hallituksen vähennettyä järjestöissä tapahtuvan palkkatuetun
työn rahoitusta. Tästä johtuen monet ihmiset, jotka pystyisivät toimimaan esimerkiksi
palkkatuetussa työssä, ovatkin nyt kuntouttavassa työtoiminnassa eli aivan väärässä pai-
kassa. Lisäksi on vaarana, että työkokeilun käyttöönottaminen tässä muodossa tuo nykyi-
sen työkokeilun rinnalle uuden palkattoman työskentelyn muodon, ja sitä me emme voi
kannattaa.

Edellä esitetyn perusteella tulemme huomenna esittämään pykälämuutoksia, joissa eh-
dotamme työelämäkokeilun poistamista tästä lakiehdotuksesta, ja lisäksi esitämme kokei-
luajan pidentämistä.
3



Pöytäkirjan asiakohta PTK 74/2017 vp
20.00 Anna Kontula vas: Arvoisa puhemies! Jatkan siitä, mihin edellinen puhuja jäi: työ-
elämäkokeilusta ja siihen liittyvistä ongelmista. Olen omalta osaltani jättänyt tähän esityk-
seen vasemmistoliiton vastalauseen, joka sisällöllisesti on pitkälti samanlainen kuin sosi-
aalidemokraattien ja vihreiden vastalause mutta perustelee hieman tarkemmin niitä syitä,
minkä takia työelämäkokeilu ei ole hyvä idea.

Me kävimme kuitenkin verraten huolellisen asiantuntijakuulemisen myös työelämäko-
keilun osalta, ja kaikki meidän kuultavamme suhtautuivat joko kielteisesti tai sitten hyvin
skeptisesti siihen ajatukseen, että työelämäkokeilu tulisi käytännössä onnistumaan. Nämä
epäilyt tämän hankkeen realistisuudesta liittyivät siihen, että ei ole kovin todennäköistä,
että yritykset olisivat kovin innokkaita osallistumaan työelämäkokeiluun. Vasta muutama
tunti sitten tässä salissa keskusteltiin siitä, mitenkä yrityksiin on jo tulossa melkoinen jouk-
ko uusia opiskelijoita ammatillisen koulutuksen puolelta koulutettaviksi, kun heillä on työ-
kokeilijoita, kun heillä on rekrykokeilijoita, kun heillä on työtoiminnassa olevia vammai-
sia henkilöitä ja kova paine löytää näille ihmisille riittävää tekemistä. Tässä alkaa herätä
epäily, mahtuvatko palkansaajat ja yrittäjät sinne yrityksiin enää lainkaan, kun hallituksen
toimesta yrityksille kaavaillaan niin paljon muita töitä, jääkö siihen elinkeinoelämän pyö-
rittämiseen enää paukkuja lainkaan. Eli asiantuntijamme olivat sitä mieltä, että tämä kokei-
lu menestyksekkäänäkin tulisi jäämään marginaaliseksi.

Toinen ongelma, mikä tähän kokeiluun liittyy, on se, että näiltä alueilta, joilla työelämä-
kokeilua toteutetaan, kuntouttava työtoiminta lakkautetaan ainakin siksi ajaksi kokonaan.
Meillä on paljon ihmisiä, joilla ei ole juuri muuta paikkaa tai ainakaan parempaa paikkaa
kuin kuntouttava työtoiminta ja jotka itse henkilökohtaisesti kokevat, että siitä on ollut hei-
dän elämänhallintansa ja arkensa kannalta kovasti hyötyä. On sääli, jos meillä on kokonai-
sia kuntia, joissa ihmisillä, jotka kuntouttavaan työtoimintaan haluavat, ei ole siihen mah-
dollisuutta. Ja se on tokikin myös yhdenvertaisuuskysymys.

Kolmas ongelma, mikä tähän työelämäkokeiluun liittyy, on se, että jo nyt me tiedämme,
että kuntouttavassa työtoiminnassa on paljon vääriä ihmisiä, siis niitä, jotka eivät sinne ha-
lua, ja niitä, jotka eivät sinne kuulu. Kuntouttava työtoiminta on lain esitöiden mukaan va-
rattu ainoastaan sellaisille henkilöille, joiden tilanteeseen ja kuntoon ei sovi työssäkäynti
edes osatyökykyisenä eikä myöskään mikään työvoimapoliittinen toimenpide. Kysymys
on siis ihmisistä, joiden elämäntilanne on liian hankala, että he voisivat esimerkiksi käydä
erilaisilla kursseilla, joita TE-toimistot tarjoavat. Jos mennään niin kuin laissa sanotaan ja
työelämäkokeilu on tarkoitus kohdentaa todellakin tälle ryhmälle — eli sille ryhmälle, joka
aikaisemmin on käynyt kuntouttavassa työtoiminnassa — se tarkoittaa, että meillä tulevai-
suudessa on työpaikoilla ihmisiä, joilla ei ole voimavaroja, joilla ei ole resursseja edes työ-
voimapoliittisiin toimenpiteisiin osallistumiseen.

Ainoa asia, mikä tässä työelämäkokeilussa on uutta, on se, että nyt näitä ihmisiä voidaan
sinne työpaikoille — tai aitoihin työympäristöihin, niin kuin laissa sanotaan — pakottaa
perustoimeentuloturvan menettämisen uhalla. Nimittäin meillä jo nykyisen sosiaalihuolto-
lain 17 §:ssä itse asiassa mahdollistetaan kyllä kuntoutus myös työpaikkaympäristössä. Se
ei sinällään ole ollut tähänkään asti millään lailla kiellettyä, kunnat ovat hyvin voineet sitä
harjoittaa. Se, mikä tässä nyt on uutta, on se, että siihen voidaan myös pakottaa silloin, jos
ihmiset eivät ole siihen halukkaita. Miettikääpä itse omalta kohdaltanne, että jos tässä ta-
lossa päätettäisiin säätää laki, että jokaisen tietyn painoindeksin ylittävän pitäisi sakon
uhalla osallistua Painonvartijoihin, niin kuinka motivoivaa se olisi, kuinka hyvin se toimi-
si, [Antero Laukkanen: Aika hyvin!] ja kuitenkin kysymys on kuntoutuksesta siinäkin, ky-
4



Pöytäkirjan asiakohta PTK 74/2017 vp
symys on paremman terveyden, paremman elämänhallinnan tavoittelusta. Minkä takia
meillä on joku ryhmä, jonka kohdalla toimeentulon menettämisen uhalla voidaan pakottaa
kuntoutukseen, vaikka yleisesti meillä ajatellaan, että se on epäreilua, ei niin voi toimia ja
olisi aivan pölkkypäistä niin toimia, koska ei missään tapauksessa ihminen kuntoudu pa-
kottamalla?

Ihan viimeiseksi vastustan tätä työelämäkokeilua sen takia, että meillä on jo pitkään py-
ritty meidän työvoimapoliittisissa toimissa sellaiseen linjaukseen, että silloin kun men-
nään työpaikoille ja silloin kun tarkoituksena on oikeasti tehdä siellä töitä, silloin siitä mak-
setaan myös palkka. Eli tämmöinen ihan koko modernin yhteiskunnan, palkkatyöyhteis-
kunnan, perusjuttu: kun tehdään työtä toiselle direktio-oikeuden alaisena, niin silloin siitä
työstä maksetaan palkka. Jos kysymys on henkilöstä, jonka työpanos ei vastaa sitä taval-
lista ja totuttua, niin tähän meillä on välineenä olemassa palkkatuki, eli myös näissä tilan-
teissa maksetaan palkka. Enkä minä näe, että on mitenkään yhteiskunnan rakenteiden etu-
jen mukaista, että me tuotamme paljon sellaisia ryhmiä työmarkkinoille, jotka tekevät työ-
tä pakotettuina ja joille ei sitä palkkaa makseta.

Arvoisa puhemies! Ihan loppuun haluaisin todeta, että eilen tässä salissa puhuttiin työn
murroksesta ja työn tulevaisuudesta ja lähes kaikki edustajakollegat, jotka puheenvuoron
silloin käyttivät, olivat miehiä. Nyt kun tässä katselin tätä puhujalistaa, niin silloin kun me
puhumme työvoimapolitiikasta, kaikki puheenvuoron pyytäneet näyttävät olevan naisole-
tettuja. Minun mielestäni tämä on kiinnostava yksityiskohta, miten työstä puhutaan mies-
ten ja naisten tapaisesti.

20.08 Antero Laukkanen kd: Arvoisa rouva puhemies! Ainakin hetki sitten olin vielä
mies, [Naurua] ja minulla on juuri nyt puheenvuoro.

Työttömyys on Suomessa 10,7 prosenttia. Luku on todella korkea. Vaikka näen ne mo-
net puutteet tässä laissa ja kokeilussa ja tuntuu jopa, että täällä on näitä pakottamisen ele-
menttejä ja palkattoman työn lisäämistä, silti pidän arvokkaana sitä, että uusia vaihtoehtoja
tuodaan työllisyyden parantamiseksi. Ehkä suurin puute tässä esityksessä on juuri tämä
kuntouttavasta työstä luopuminen ja sen korvaaminen työkokeilulla. Kun itse olen tällai-
sessa järjestötoiminnassa mukana, jossa on vuosittain 20—30 niin sanotuilla välityömark-
kinoilla olevaa henkilöä — osa heistä on kuntouttavassa työssä ja osa työllisyystuettuja —
ja näen sen prosessin siellä, niin tietyllä tavalla kyllä allekirjoitan myös sellaisen näkemyk-
sen, että on paljon niitä ihmisiä, jotka eivät halua tehdä työtä. Ja näiden ihmisten ehkä uu-
denlaiseksi aktivoinniksi tämä esitys saattaa tuoda pienen mahdollisuuden mennä siihen
työelämään uudestaan mukaan.

Tämä, että korvauksetta teetetään työtä, on kyllä suuri puute. Pohdin tässä tätä toista
vastalausetta, että josko sitten äänestyksen tullessa saattaisin siihen tulla mukaan. Mutta
sitä vielä harkitsen ryhmäni kanssa.

20.10 Heli Järvinen vihr: Arvoisa rouva puhemies! On sinänsä kunnioitettavaa, että tällä
hallituksella on selkeä into erilaisiin kokeiluihin. Sille pitää nostaa peukkua, mutta pientä
malttia alkaa toivoa näiden kokeilujen kanssa, kun muistaa, että vasta tämän vuoden alussa
meillä tuli työttömille kolmen kuukauden välein tapahtuvat haastattelut, ja kun näistäkään
haastatteluista ei vielä ole saatu kunnon tulosta: suurin piirtein puolet työttömistä on ehdit-
5



Pöytäkirjan asiakohta PTK 74/2017 vp
ty haastatella vasta kerran, kun tässä kohtaa kaikki olisi pitänyt haastatella jo kahteen ker-
taan. Nyt tämäkin osoittautuu vain lyhyeksi kokeiluksi, joka aiotaan lopettaa vuoden lo-
pussa ja aiotaan siirtyä työttömien aktivointimalliin.

No, nyt me puhumme työelämäkokeilusta, joka on sitten ihan oma kokeilunsa, mutta
ihan kauhean suosiollisesti siihenkään ei voi suhtautua, sillä se on hyvin ongelmallinen.
Kokeilu on erittäin lyhyt, se näyttäytyy asiakkaille sekavana, eikä se salli hyödyntää muita
kuntouttavia toimia. Yhtä ongelmallinen se on myöskin yritysten näkökulmasta. Juuri ei-
len juttelin erään yrittäjän kanssa, joka sanoi, että miten tässä tilanteessa oikein pitäisi toi-
mia, kun nyt minulle ehdotetaan harkittavaksi oppisopimuslaisen ottoa, koulutussopimus-
laisen ottoa, olisi tulossa myös rekrytointikokeiluun joku henkilö ja nyt pitää harkita sitten
vielä työelämäkokeiluakin. Eli yrittäjätkin alkavat olla kohtuullisen sekavalla mielialalla
näiden kokeilujen ja erilaisten palkattomien harjoittelujen, työkokeilujen, keskellä.

Olemme kuulleet valiokunnassa hyvin monia ammattilaisia, hyvin monia asiantuntijoi-
ta tämän tiimoilta, ja kuten täällä on jo kerrottu, oikeastaan kukaan ei ole kauheasti pysty-
nyt tätä kannattamaan tai ainakaan näkemään tätä ongelmattomana. Työllisyyskokeilujen
selvityshenkilö teki hyvän yhteenvedon omasta työstään, ja hän ehdotti laajempaa kokei-
lua, jossa kokeilualueella olisi vastuu kaikkien työttömien palveluista ja se nimenomaan
siirrettäisiin TE-keskuksilta kunnille. Hän ehdotti, että kokeilu mahdollistaisi asiakasläh-
töisen tuen räätälöinnin joustavasti yli hallinnonala- ja hankerajojen heti työttömyyden
alettua ja vielä niin, että kohtaamista painotetaan ja kaikki tuki ja toiminta perustuvat yk-
silöllisen työkyvyn ja osaamisen arviointiin. Kokonaisuuteen kuuluisivat julkisten työvoi-
mapalveluiden ohella kuntoutus-, koulutus-, terveys- ja sosiaalipalvelut, nuorten palvelut,
vammaisten palvelut, aktiivinen sosiaalipolitiikka sekä kotoutus. Ja tämä viimeinen lause
on erityisen tärkeä. Kannattaa nyt huomata, että työllisyyskokeilujen selvityshenkilökin on
vahvasti sitä mieltä, että työttömät, etenkin pitkään työttömänä olleet, tarvitsevat monen-
laisia palveluja, monenlaista apua ja tukea. Ongelma tässä työelämäkokeilussa on se, että
nyt he saisivat sitä työkokemusta yrityksistä mutta muu palvelutarjonta olisi mahdotto-
muus.

Kun me puhumme vaikeasti työllistettävistä pitkäaikaistyöttömistä, kannattaa muistaa,
että sillä porukalla on paljon ongelmia: siellä on päihdeongelmia, siellä on mielenterveys-
ongelmia, ja niilläkin, joilla ei ole tällaisia diagnosoituja ongelmia, on usein elämänhallin-
nan ongelmia tai ainakin voimakkaita kokemuksia kyykytyksestä työelämässä. Sen takia
minun on vaikea kuvitella, miten heitä pakottamalla työelämään saataisiin ikään kuin mo-
tivoitumaan paremmin. Tässä äsken kuulimme, että kaikki eivät ole työelämästä eivätkä
töistä kiinnostuneita. Minun on vaikea kuvitella, miten pakottamalla työelämäkokeiluun,
joka on siis palkaton, sitä motivaatiota saadaan kasvatettua. Tosin, kuten on sanottu, on
vaikeaa ymmärtää myös sitä, miten se voisi yrityksiä kiinnostaa. Yritys ottaa melkoisen
riskin ja melkoisen taakan yrittäessään ohjata ilman muuta tukea tällaisia henkilöitä.

Me kuulimme myöskin Valtion taloudellisen tutkimuskeskuksen johtavaa ekonomistia,
ja hänen kiteytyksensä tästä kokeilusta on aika selkeää tekstiä. Hän sanoo näin: "Kaavailtu
kokeilu ei seuraa yhtäkään vakiintunutta toteuttamisohjeistusta. Koeasetelma ei nykymuo-
dossaan ole kovinkaan hyödyllinen työllisyysvaikutusten tai palveluiden tehostumisen ar-
vioimiseksi. Se ei tarjoa objektiivista arviota vaikkapa siitä, montako henkilöä kokeiltava
interventio auttoi työllistymään tai paljonko erilaiset palvelut tehostuivat intervention an-
siosta. Kokeilun seuranta jää pitkälti subjektiivisten haastatteluiden ja prosessiarvioiden
6



Pöytäkirjan asiakohta PTK 74/2017 vp
varaan. Niiden toteuttamiseen ei välttämättä edes tarvittaisi raskasta kokeilua. Kyselyt ky-
ettäisiin aivan yhtä hyvin toteuttamaan aluekehittämis- ja palvelulain voimaan tultua." 

Tässä kiteytetysti syyt siihen, miksi kannatamme edustaja Mäkisalo-Ropposen tekemää
vastaesitystä. 

20.16 Maria Tolppanen sd: Arvoisa puhemies! Tässä on kuultu jo useammasta suusta
niitä kömmähdyksiä, mitä vaikuttaa tässä lakivalmistelussa olevan. Kaikkein harmittavin-
ta tässä on se, että jälleen kerran korostuu meidän lainsäädäntömme taso tällä hetkellä.
Asiat näyttävät paperilla hyviltä. Niin tämäkin näyttää. Kaikenlaiset, millä pyritään saa-
maan pitkäaikaistyöttömät takaisin työelämään, takaisin yhteiskuntaan, ovat hyviä asioita
ja näyttävät paperilla hyviltä. Mutta kun meillä tässä talossa on mahdollisuus käyttää asian-
tuntijoita — ja kuten valiokunnan puheenjohtaja tuossa kertoi, asiantuntijoita on myös
käytetty ja asiantuntijat ovat kertoneet, mitä mieltä he tässä ovat — niin minusta alkaa tun-
tua siltä, istummeko me turhaan valiokunnassa kuuntelemassa asiantuntijoita, jos hallitus
ei koskaan ota asiantuntijalausuntoja huomioon. Onko nyt käynyt niin, että hallitus ohjeis-
taa oman porukkansa sellaisten esitysten taakse, mitkä hallitus esittää, siten, että valiokun-
nissa ei oteta huomioon sitä, mitä asiantuntijat sanovat? Tässäkin olisi kannattanut ottaa
huomioon, niin tämä asia olisi huomattavasti parempi.

Täällä sanotaan, että ihmiset eivät halua tehdä työtä, ja sanotaan, että sellaiset ihmiset pi-
tää saada työhön. Ei, ensin pitää selvittää se, miksi ihminen ei halua ottaa työtä vastaan,
miksi hän ei halua tulla kotoaan ulos tai miksi hän ei halua tulla ulkoa sisälle. Onko hänellä
mahdollisesti addiktio, mitä työvoimaviranomainen ei tiedä eikä päällepäin näe? Onko hän
narkomaani, onko hän lääkkeiden väärinkäyttäjä, onko hän alkoholisti, onko hänellä
psyykkisiä ongelmia, onko hän masentunut? Nämä asiat pitäisi selvittää ennen kuin lyö-
dään leima otsaan: "sinä laiska, paha ihminen et tee yhtään mitään". Ihminen on luotu si-
ten, että kaksi on kättä, kaksi on jalkaa, kaikilla niillä jotakin tehdä hän taitaa. Mutta jos ei
halua tehdä, niin mikä on syy siihen? Sieltä löytyy joku, tai sitten se voi olla ihan tämän sa-
lin säätämä asia eli kannustinloukku. Niitä piti purkaa, kun tämä hallitusohjelma tehtiin.
Niistä mainitaan useammassa kohdassa, mutta kovin on heikosti tuo purkutoimenpide on-
nistunut. Sen sijaan on tullut lisää karensseja, on tullut lisää sanktioita, on tullut lisää pa-
kotteita.

Sen verran vielä tästä, mistä salissa on aikaisemmin tänään puhuttu, ammatillisesta kou-
lutuksesta, jossa tosiaan sitten korostettiin sitä, että kyllä työnantajat haluavat tehdä ja ot-
taa näitä opiskelijoita sinne, koska jokaisesta suoritetusta tutkinnosta maksetaan. Mitä ih-
mettä? Ymmärtääkseni yritystoimintaa tehdään sen takia, että tämä maa pyörisi, jotta yrit-
täjä pärjäisi ja jotta yrittäjä pystyisi palkkaamaan työntekijöitä sellaisella palkalla, jolla
elää, jotta tämän maan vienti vetäisi, jotta meillä olisi sitä rahaa, joka tulisi tuolta ulkomail-
ta tänne. Onko tässä nytten tarkoitus, että valtio ryhtyy tukemaan kaikkea yritystoimintaa,
maksaa milloin mistäkin tekemisestä, esimerkiksi siitä, että oppilas saa jonkun tason suo-
ritettua? Silloin ei tarvitse harjoittaa yritystoimintaa. Sitä kutsutaan koulutustoiminnaksi.
Jostain kumman syystä tuntuu nyt siltä, että nyt on pahasti pahasti puurot ja vellit sekaisin. 

Voin rehellisesti sanoa, että minä olen hirvittävän pahoillani, että käytän tällaisen pu-
heenvuoron, mutta minä olen todella hämilläni. Nyt kannattaa katsoa, mitä tässä hallituk-
sen esityksessä on, ja miettiä sitten, mitä nappia painaa, kun tästä tullaan äänestämään.
Varmasti tulen olemaan vastalauseitten takana.
7



Pöytäkirjan asiakohta PTK 74/2017 vp
20.21 Antero Laukkanen kd (vastauspuheenvuoro): Arvoisa rouva puhemies! Kun tässä
viitattiin puheenvuorooni tästä työhön pakottamisesta tai sinnepäin, niin ymmärrän kyllä
nämä vastapuheenvuorot. 

Mutta esimerkiksi eräässä yhdistyksessä meille tulee paljon suoraan vankilasta kuntou-
tettavia työntekijöitä. He ovat kaksi kolme vuotta istuneet vankilassa, jossa heidät on pa-
kotettu vastaanottamaan työtä — siitä siellä voi kieltäytyä, mutta se on sen yhteisön kan-
nalta merkittävää, että siellä on töissä. Kun he sitten vapautuvat, heidän ensimmäinen ta-
voitteensa on päästä työhön. Ja kun he pääsevät johonkin tämmöiseen tuettuun toimintaan
mukaan, niin olemme nähneet useassa tapauksessa heidän myös päätyvän työmarkkinoille. 

Että en niin mustavalkoisena pitäisi tätä vaan säilyttäisin tämän keskustelun avoimena,
että on monenlaisia vaihtoehtoja.

20.22 Maria Tolppanen sd (vastauspuheenvuoro): Arvoisa puhemies! Kun vankiloista ja
vankilatyöstä puhutaan, vankilassa on sellainen ongelma, että siellä ei ole työtä. Siellä on
joillekuille siivoamista, on joillekuille pyykinpesua tai muuta vastaavaa, mutta läheskään
kaikki, jotka haluaisivat tehdä työtä siellä, eivät sitä saa, valitettavasti. 

Sen lisäksi kannattaa tutustua vähän siihen, mihin henkilöt menevät, kun he vankilasta
tulevat. Mehän tiedämme, että Suomen vankilat ovat pääsääntöisesti kuivia paikkoja, jois-
sa päihteitä ei ole. Siitä huolimatta jokaisessa laitoksessa on päihteetön osasto. Tässä on
pieni ristiriita. Tästä seuraa se, että erittäin monet ihmiset tullessaan kivitalosta takaisin si-
viiliin tulevat sinne Järvenpään sosiaalisairaalan kautta tai jonkun muun katkopaikan kaut-
ta johtuen siitä, että he ovat addiktoituneita. Ei silti, että se tarkoittaisi sitä, että heitä ei sai-
si ottaa työhön — totta kai pitää ottaa työhön ja kuntouttavaan työtoimintaan ja niin päin
pois. 

Mutta siinä kuntouttavassa työtoiminnassa ei saa käydä niin, [Puhemies koputtaa] että se
vie varsinaiselta palkkatyöltä mahdollisuudet.

20.23 Tarja Filatov sd: Arvoisa puhemies! Kun tuo ensimmäinen puheenvuoro oli valio-
kunnan enemmistön kannan esittelyä, niin ajattelin käyttää ihan oikean puheenvuoron sen
vuoksi, että satuin kuulumaan tuolla valiokunnassa tällä kertaa vähemmistöön, joka jätti tä-
män vastalauseen. Minusta tämän lainsäädännön ongelmakohdat kiteytyvät oikeastaan
kolmeen asiaan ja kolmeen perustavaan kysymykseen: maakunta ja markkinat vai kunnat
ja kumppanuus, kuntoutus käskemällä ja karenssin uhalla vai motivoimalla ja vapaaehtoi-
sesti, ja sitten, kokeillaanko huvikseen vai tositarkoituksella?

No miksi maakunta ja markkinat? Me tiedämme, että hallitus suunnittelee maakunta-
malliin menemistä, jossa työvoimapalvelut on ajatus suunnata markkinoille siten, että työ-
hallinnon henkilöstöstä 80—85, joissain arvioissa jopa 95 prosenttia, siirtyisi sitten niihin
tuleviin yrityksiin tuottamaan näitä palveluita. Kuntakokeilussa viime eduskuntakaudella
kunnat hakivat nimenomaan kumppanuuksia, kumppanuuksia yritysten kanssa, kumppa-
nuuksia yhdistysten kanssa, kumppanuuksia omien palvelutuottajiensa kanssa pitkäaikais-
työttömien ja nuorten työllistämiseksi.

Kun niitä kuntia, jotka ovat olleet tässä kokeilussa viime kaudella, on arvioitu, niin on
näkyvissä selvä trendi, että niissä kunnissa, joissa kokeilu oli käynnissä, pitkäaikaistyöttö-
myys aleni enemmän kuin muissa kunnissa. En tiedä, kuinka oikea ja relevantti tai tarkoi-
tuksenmukainen tuo kokeiluasetelma on ollut, mutta sen tiedän, että tällainen korrelaatio
löytyy. Siinä mielessä voisi sanoa, että kunnissa on herätty pitkäaikaistyöttömyyden ongel-
8



Pöytäkirjan asiakohta PTK 74/2017 vp
maan ja siellä on löydetty myös jonkinlaisia ratkaisuja, vaikka tuo lainsäädäntö ei vielä niin
paljon vapauksia antanutkaan kuin tämä kokeilu antaisi. 

No entä sitten kuntoutus motivoimalla vai pakottamalla? Silloin kun kuntouttavan työ-
toiminnan lainsäädäntöä rakennettiin, vastustin itse sitä pakkoa, joka siihen oli kytketty, en
sitä, että meillä on kuntouttava työtoiminta, vaan sitä, että kuntoutukseen pakotetaan. En
usko siihen, että ihminen oppii pakolla, enkä usko myöskään siihen, että ihminen kuntou-
tuu pakolla, vaan meidän on löydettävä ja synnytettävä se motivaatio ja autettava sitä syn-
tymään, jotta kuntoutus voi lähteä liikkeelle.

Tein viime eduskuntakaudella selvityshenkilönä TEMille raporttia välityömarkkinoi-
den toimivuudesta, ja tuossa tehtiin laaja haastattelu, joka koski sekä TE-toimistoja että jär-
jestökenttää ja niitä toimijoita, jotka täällä työvoimapolitiikan ja välityömarkkinoiden ym-
päristössä toimivat. Se osoitti selvästi, että meillä hyvin usein käy niin, että ihminen on
päässyt palkkatuella joko järjestöön tai yritykseen tai jonnekin, ja kun tuo palkkatukijakso
loppuu, sitten hänet ohjataankin kuntouttavaan työtoimintaan. Hän on ensin ollut työmark-
kinakelpoinen ja palkkaan oikeutettu ja ikään kuin kyennyt antamaan oman työpanoksen-
sa, tosin hieman ehkä tuottavuus alentuneena, ja sen vuoksi saanut palkkatukea. 

Kun selvitettiin, mitä ovat ne syyt, miksi palkkatuelta ikään kuin palataan polun alkuun
ja kuntouttavaan työtoimintaan, niin joskus oli kyse siitä, että ihmisen elämässä on tapah-
tunut joku romahdus, oikeasti joku sellainen tilanne, joka aiheuttaa sen, että työkyky on
heikentynyt ja kaivataan sitä kuntoutusta. Mutta valtaosassa tilanteista kyse oli siitä, että
rahaa ei ollut palkkatukeen. Oli se kunnan raha, jota voitiin käyttää kuntouttavaan työtoi-
mintaan, mutta ei ollut TE-hallinnon rahoja palkkatuettuun työhön. Tästä johtopäätöksenä
itse esitin sitä, että kun kunnissa on sosiaali- ja terveyspolitiikka, sinne pitäisi viedä myös
vaikeasti työllistyvien työvoimapolitiikka siten, että rahat olisivat samassa säkissä, jolloin
sen asiakkaan näkökulmasta voitaisiin hakea oikea toimenpide, eikä olisi siten, että katso-
taan, missä pussissa on rahaa, ja sillä perusteella valitaan toimenpide.

Olen edelleenkin sitä mieltä, että kunnilla on tässä paljon annettavaa, ja sen vuoksi kan-
nattaisi tositarkoituksella kokeilla tätä kuntapuolta ja kokeilla sitten maakuntapuolella ti-
laaja—tuottaja-mallia ja niitä markkinoita ja katsoa, kumpi tuo paremman tuloksen, ja vas-
ta sitten tehdä päätös siitä, minne työvoimapalvelut lopulta sijoittuvat ja missä pitkäaikais-
työttömien palveluiden järjestämisvastuu on.

No, itse asiassa olen työuskovainen ihminen ja minusta on aivan oikein, että jos ihmi-
selle tarjotaan palkkatuettua työtä, niin silloin tuo tarjous voidaan tehdä karenssin uhalla,
koska työhön pitää mennä. Ajattelen niin, jos työtä on tarjolla ja työkykyä on olemassa,
mutta kuntoutus on eri asia. Uskon myös siihen, että jos ihminen ikään kuin pakotetaan
kuntoutukseen yritykseen, jossa hän tekee usein myös hyvin työn kaltaista toimintaa siten,
että vieressä joku toinen saattaa tehdä sitä samaa asiaa tai lähes samaa asiaa palkkatuella,
niin ollaan aika lailla työtä ja työn arvoa rapauttavassa toimintakulttuurissa. Senkin takia
on tärkeää katsoa, mikä on työtä ja mikä on jotakin muuta.

Edustaja Kontula kuvasi mielestäni todella hyvin sitä, mitkä kuntouttavan työtoiminnan
ongelmat ovat, ja mielestäni edustaja Järvinen kuvasi sitä, mitkä ovat meidän kokeilukult-
tuurimme ongelmat. Uskon, että kaikki tässä salissa kannattavat kokeiluja ja ovat sitä miel-
tä, että niistä pitää oppia. Mutta kyllä meidän sitten pitää miettiä, miten ne kokeilut kulke-
vat. Esimerkiksi tällä hetkellä me olemme tilanteessa, jossa hallitus on mainostanut, että
rekrykokeilu on yksi sen uusista innovaatioista työvoimapolitiikan puolella, haastattelut
kolmen kuukauden välein ovat olleet suuria työllisyystekoja ja passiivisen työmarkkinatu-
9



Pöytäkirjan asiakohta PTK 74/2017 vp
en aktiivikäyttö on ollut uusi, suuri innovaatio. Minusta nämä kaikki kolme asiaa ovat ko-
keilemisen arvoisia, ja kannatan niitä. Mutta miksi sitten nämä kaikki kolme asiaa puuttu-
vat hallituksen kasvupalvelulainsäädännöstä, joka tällä hetkellä on lausunnolla? Toivon,
että ne todellakin lausunnon jälkeen sinne otetaan, mutta siinä versiossa, joka on lähtenyt
lausuntokierrokselle, näitä asioita ei siellä mukana ole ollut. Koska maakunnat tulevat täy-
simääräisesti vasta myöhemmin käyttöön, olisi järkevää pidentää tätä kokeilua, jotta näki-
simme, mitkä sen tulokset ovat, niin kuin tässä hyvin kuvattiin työllisyysvaikutusten näkö-
kulmasta ja palvelujen kehittymisen näkökulmasta.

Toinen varapuhemies Arto Satonen:  Tässä vaiheessa edustajille tiedoksi, että ilmastoin-
ti on sen takia rikki, että ukkonen on iskenyt siihen, mutta se ei haittaa keskustelua.

20.31 Merja Mäkisalo-Ropponen sd: Arvoisa puhemies! Kuten muun muassa edustaja
Kontula täällä totesi, valiokunnassa ei löytynyt asiantuntijoilta, edes työelämän edustajilta
tai työnantajien edustajilta, kovin suurta uskoa tämän kokeilun järkevyyteen. Mutta kaik-
kein eniten minua huolestuttaa kyllä se, ettei meillä kaikilla taida olla käsitystä kuntoutta-
van työtoiminnan asiakkaiden voimavaroista ja työkyvystä, siis niiden asiakkaiden, jotka
ovat oikeita kuntouttavan työtoiminnan asiakkaita.

Kaiken kaikkiaan tuntuu vallalla olevan ajatus, että kun ihmiset vain viedään vaikka vä-
kisin normaaleihin töihin, niin sanottuihin normaaleihin töihin, niin siitä se alkaa suju-
maan. Kuntouttavan työtoiminnan asiakas kuitenkin tarvitsee paljon esimerkiksi psykoso-
siaalista kuntoutusta, päihdekuntoutusta, jopa elämänhallintataitojen opettelua. Jostain
syystä esimerkiksi välityömarkkinoiden merkitystä ei osana tätä työllistymisvalmiuksien
edistämistä aina nähdä, ja jos välityömarkkinat ajetaan alas, meiltä kyllä poistuu todella
tärkeä työkalu auttaa ihmisiä kuntoutumaan oman elämän hallintaan, yhteiskunnan merki-
tyksellisenä jäsenenä olemiseen ja myöskin sitten työelämään sinne avoimille työmarkki-
noille.

Arvoisa puhemies! Minä olin eilen täällä edustaja Kontulan kanssa puhumassa siitä tu-
levaisuusselonteosta, eli oli siellä muutama nainen, ja totesin jo eilen siinä puheessani, että
kappas kummaa, siinäkään raportissa ei puhuta mitään osatyökykyisistä henkilöistä, ikään
kuin heitä ei tulevaisuuden työelämässä olisi lainkaan. Minä olen paljon nyt miettinyt vii-
me aikoina sitä, mitä kuulin professori Mikko Mäntysaaren kysyvän [Puhemies koputtaa]
pari viikkoa sitten, että olemmeko me siirtyneet työttömyyden torjumisesta työttömien tor-
juntaan.

20.33 Anna Kontula vas: Arvoisa puhemies! Muutama sana tästä työhaluttomuuskeskus-
telusta, joka tässä salissa aina tuon tuostakin viriää, hämmästyttävän usein ottaen huo-
mioon, että mikään tutkimus ei tue ajatusta siitä, että suomalaiset olisivat yleisesti ottaen
jotenkin erityisen työhaluttomia tai että nuori sukupolvi olisi jotenkin työhaluttomampaa
kuin vanhempi sukupolvi tai että työttömien keskuudessa työhaluttomuus olisi erityisen
yleistä. Sen sijaan meillä on kyllä tutkimusta siitä, että erityisesti ylemmän keskiluokan ja
eliitin keskuudessa mutta yhä laajenevassa määrin myös kansassa muutenkin on voimakas
huoli muiden työhaluista. Eli työhaluttomuus ilmiönä ei näytä olevan totta, mutta sen si-
jaan huoli työhaluttomuudesta on totta. Ja minä kiinnitän tähän nyt erityisesti huomiota sen
takia, että tuntuu, että tämä hyvin vahvasti ohjaa meidän työvoimapolitiikkaa, aivan turhan
vahvasti, kun meillä kuitenkin kaikki evidenssi näyttää, että jos siellä joku työhaluton on-
10



Pöytäkirjan asiakohta PTK 74/2017 vp
kin, niin missään tapauksessa kysymys ei ole tilastollisesti niin merkittävästä ihmisestä.
Hei, me elämme maassa, jossa ihmiset menevät kiltisti maanantaina töihin sen jälkeen kun
ovat lauantaina saaneet lottovoiton. Tällaisessa maassa me olemme huolissamme siitä, että
ihmiset eivät halua tehdä töitä. Pikemminkin minä henkilökohtaisesti olisin sitä mieltä, että
vähän vähemmän työteliäisyyttä ja säntillisyyttä voisi tehdä tosi hyvää meidän elinkeino-
elämälle. Ehkä me silloin pääsisimme siitä tuoteparannusmoodista tekemään niitä aidosti
uusia innovaatioita, joita Suomessa syntyy huomattavasti vähemmän kuin meidän verrok-
kimaissamme. Ennen kaikkea pieni pinkokulttuurista rentoutuminen auttaisi varmasti mei-
dän työvoimapolitiikkaa sellaiseen suuntaan, että se olisi tehokkaampaa ja järkevämpää
sen työttömän näkökulmasta.

Minä henkilökohtaisesti olen sitä mieltä, että kaikki työvoimapoliittiset toimenpiteet
ovat kokeilemisen arvoisia niin kauan kun ne perustuvat vapaaehtoisuuteen. Tästä syystä
kannatin esimerkiksi rekrykokeilua. En siihen uskonut, minusta se oli hölmö idea, mutta
ajattelin, että jos tämä nyt jonkun kohdalla toimii, niin mikä minä olen estämään sitä ko-
keilemasta. No, toistaiseksi rekrykokeilu on jäänyt hyvin vähälle suosiolle, mutta eipä siitä
kyllä kenellekään mitään haittaakaan ole ollut.

Sen sijaan se, mitä minä en kannata, on se, että ihmisiä määrätään, pakotetaan minimi-
toimeentuloturvan menettämisen uhalla sellaisiin töihin, joihin heillä ei ole kykyjä, voimia
ja mahdollisuuksia. Jos henkilö ei mene kuntouttavaan työtoimintaan, tai tässä tapaukses-
sa jatkossa työelämäkokeiluun, häneltä voidaan ensin viedä se työttömyysturva, mutta sen
lisäksi häneltä voidaan viedä siitä hänen 487 euron toimeentulotuestaan ensin 20 prosent-
tia ja sitten jos hän sanoo "ei" toisen kerran, niin sitten vielä toiset 20 prosenttia. Meillä on
ihmisiä, jotka ovat eläneet tässä maassa pitkään 292 eurolla kuussa — 292 eurolla — ja se
on kaikkien mielestä ihan fine. Minä olen seurannut yhtä tällaista henkilöä läheltä pitkään.
Hän ei edes tiennyt näistä häneen kohdistuneista sanktioista, koska hänellä ei ollut kykyä
selvittää, miksi sitä rahaa tuli sossusta niin vähän. Hän on sinnitellyt syömällä sitten niitä
halvimpia ruokia ja jättämällä vihannekset pois kuukausikaupalla ja luuli, että näin vain
kuuluu olla, että tämä on se osuus, minkä yhteiskunta hänelle antaa. Kysymys on ihmises-
tä, joka ei ole päässyt kotoansa liikkeelle vuosikausiin — eipä häntä kyllä ole sieltä kukaan
käynyt kyselemässäkään. Ja sitten kun hän ei ollut päässyt tapaamiseen, johonka osallistu-
miseen hänelle oli jätetty määräys, hänen tukiaan oli vain pienennetty mutta kukaan ei ol-
lut vaivautunut selittämään, mistä lopulta oli kysymys. Henkilö on kyllä työhaluinen, mut-
ta hän tarvitsisi vähän enemmän muutakin tukea kuin sen, että hänelle laitetaan lappu ko-
tiin, että nyt sitten saat siitä pienestä toimeentulotuesta vain 60 prosenttia. Ei maailma sillä
lailla muutu. Eivät ihmiset toimi sillä lailla. Työttömät ovat ihan samanlaisia ihmisiä kuin
kaikki muutkin, heihin auttavat ihan samat kannustimet kuin kaikkiin muihinkin. Se, että
ihmisiä kuritetaan nälässä, ei ole koskaan ollut tehokas tapa motivoida yhtään ketään. Eikä
se ole tämän yhteiskunnan arvojen ja tavoitteiden mukaista.

Loppuun vielä ihan muutama sana näistä kokeiluista: Minusta on hienoa, että kokeillaan
erilaisia asioita, mutta nyt tämä meidän kokeilukulttuuri etenee ihan väärään suuntaan.
Meillä käynnistetään hirveästi kokeiluja, joissa virkamiehet, joilla ei ole kompetenssia tut-
kimukselliseen valmisteluun, valmistelevat nämä kokeilut hyvin pitkälle. Tutkijat otetaan
mukaan sitten siinä vaiheessa, kun päärakennustelineet on jo pystytetty, mahdollisesti sii-
nä vaiheessa, kun kokeilu on jo jatkunut aika pitkään. Ja voi olla, että vielä tässäkään vai-
heessa näille tutkijoille ei pystytä edes sanomaan, mitä tässä nyt halutaan kokeilla, mikä on
se tutkimuskysymys, johon heidän pitäisi saada vastaus. Jos halutaan kokeilla asioita, tut-
11



Pöytäkirjan asiakohta PTK 74/2017 vp
kijaryhmän on oltava mukana jo silloin kun sitä kokeilua suunnitellaan ja on oltava joku
käsitys, mitä tällä kokeilulla halutaan saada selville, mitä tässä halutaan kokeilla. Sen jäl-
keen on oltava riittävä resursointi ja suunnitelma siitä, miten siitä kokeilusta kerätään da-
taa, ja sitten lopuksi joku suunnitelma, mitä sillä kerätyllä tiedolla aiotaan tehdä. Nyt tässä
kyseisessä pykälässä kaikki nämä kolme osa-aluetta puuttuvat. Ongelma tässä on se, että
tämä ei ole suinkaan ainoa näin huonosti vedetty kokeilu.

20.40 Hannu Hoskonen kesk: Arvoisa herra puhemies! On hyvä, että järjestetään näitä
kokeiluja, joiden tavoitteena on saada ihmisille töitä ja ihminen tempaistuksi sieltä työttö-
myyden ja toimettomuuden putkesta pois. Sen arvioinnin, onko se pakottamista tai kehot-
tamista tai peräti houkuttelemista, jätän viisaammille. Mutta kaiken tämän takana kuiten-
kin on se, että ihminen saadaan aktivoinnin piiriin jollakin keinolla, ja tätä vartenhan meil-
lä on tietysti työvoimaviranomaiset joiltakin osin, sittenhän on monia kansalaisjärjestöjä,
monet seurakunnat tätä samaa hommaa tekevät, ja kaikkien näiden vaikuttimena on vain
yksi asia: tahto saada se ihminen liikkeelle.

Ajatelkaapa, hyvät edustajakollegat, sitä työtöntä ihmistä, jos hänelle ei tehtäisikään
jonkunasteista, sanoisinko, aktiivisempaa kehottamista siihen, että hän lähtisi työelämään
mukaan — hänelle voitaisiin jopa räätälöidä työpaikka, tiedän monta tapausta kotiseudul-
tani, että tällä keinoin ihmisiä on saatu liikkeelle, ja moni heistä on jopa työllistynyt. Aja-
telkaapa näitä ihmisiä sitten myöhemmällä iällä, kun aikanaan heidän eläkeikänsä koittaa,
ellei ole työaikana hankittua eläketurvaa. Se heidän tämänhetkinen heikko taloudellinen
asemansa kärjistyy vielä eläkeaikana, kun sitten varsinkaan ei ole niitä tuloja, kun vähistä
työtuloista on maksettu aikanaan pieniä eläkevakuutusmaksuja — sen jälkeen se eläke,
mikä tulee aikanaan, on todella pieni.

Tämän takia yhteiskunta tekee tätä aktivointitoimenpidettä, ja ainoa tehokas aktivointi-
toimenpide minun mielestäni on se, että me saamme suomalaisen työelämän pyörimään
niin tehokkaasti, että työpaikkoja syntyy, uutta työtä syntyy eri puolille Suomea, ja tarjon-
taa työpaikoista on, jopa niin, että työnantajat tarjoavat aktiivisesti, että tulisiko joku jo-
honkin työhön, johon tähän asti ei ole ihmisiä saatu töihin. Elikkä tämä on se oikea tie. Jo-
kainen menestyvä yritys totta kai tavoittelee sitä, että menestyisi jatkossakin, ja niitä eri-
laisia työtehtäviä sitten pyritään täyttämään sitä mukaa kun saadaan työvoimaa, ja tässä ti-
lanteessa erilaiset kokeilut ovat kultaakin kalliimpia.

20.43 Marisanna Jarva kesk: Arvoisa puhemies! On kyllä todella tärkeää, että myös
työllisyyden hoidon ja työllistymisen edistämiseksi tehdään näitä kokeiluja, kun ne tulok-
set tosiaan viime hallituskauden jälkeen olivat, että työttömiä oli noin 100 000 enemmän ja
pitkäaikaistyöttömyys vain lisääntyi.

On erittäin tärkeää, että nyt kunnat ovat tässä kokeilun piirissä, tehdään tätä monialaista
yhteistyötä. Meillä on pitkäaikainen kokemus Paltamon kunnassa siitä, kun vastaamme täl-
lä hetkellä neljän kunnan työllisyyden hoidosta. Ainoana kuntana ulkoistimme tämän yh-
distykselle, joka hoiti tätä toimintaa. Tämä kuului Paltamon työllisyyskokeiluun, ja to-
siaan nyt vastaamme neljän kunnan työllisyyden hoidosta. 

Se oppi, mikä on olennaista, on se, että se on nimenomaan monialaista: siellä otetaan sel-
ville ihmisten sairaudet, jos on esimerkiksi diabetesta tai lukihäiriötä ollut ihmisillä. Nämä
selvisivät sitten tässä kattavassa, monialaisessa yhteistyössä, että mitkä ovat estäneet näit-
ten ihmisten työllistymistä. Heille tarjottiin esimerkiksi työterveyshuolto, ja silloin aika-
12



Pöytäkirjan asiakohta PTK 74/2017 vp
naan kokeilussa — joka oli hyvä kokeilu, ikävä kyllä silloinen työministeriö vain teilasi
suoraan tämän kokeilun jo ennen sen loppumista, että sitä ei jatketa — oli nimenomaan tar-
koituksena se, että kannustetaan ihmisiä ottamaan työtä vastaan, ja koottiin nämä erilaiset
sosiaaliturvan muodot yhtenäiseksi palkaksi, jotta ihmisille myös sitä eläkettä kertyisi.
Tämä oli hyvä ja aktivoiva malli, ja siinä olisi enemmän ja vahvemmin yrittäjien pitänyt
olla mukana. 

Mikä olisi erityisen tärkeätä, on se, että nyt työllisyyden hoidossa ja näissä työllistymi-
sen tuissa löydettäisiin niitä malleja nimenomaan työnantajien kanssa löytää niitä hyviä
työntekijöitä — kun siinä on ollut vaikeuksia nimenomaan työnantajilla — ja meidän so-
siaaliturvajärjestelmä ja työttömyysturvajärjestelmä on ollut sellainen, että se on kyllä pas-
sivoinut selkeästi suomalaisia. [Puhemies koputtaa] Meillä on esimerkiksi kolmannen su-
kupolven työttömiä tällä hetkellä, jotka ovat itse todenneet, että ei kannata lähteä töihin,
kun kotiin saa enemmän rahaa.

20.45 Tarja Filatov sd: Arvoisa puhemies! Tässähän on keskusteltu siitä, millä tavalla
aktivoidaan — onko siellä näitä pakotteita taustalla vai tehdäänkö se jollakin muulla taval-
la.

Me olemme tottuneet Tanskan-mallista puhumaan täällä Suomessa paljon ja pitämään
sitä hyvänä, ja itsekin kannatan monia niitä elementtejä, joita Tanskan-mallissa on. Mutta
kun Tanskan-mallia tutkii tarkemmin, siellä on tosi tiukka erilaisten toimenpiteiden vas-
taanottovelvollisuus, mutta siellä käytetään karensseja hyvin vähän. Kun itse olin siellä
vierailemassa, kysyin, miten on näiden karenssien kanssa, kuinka usein te niitä käytätätte.
Vastaus oli, että ai mitä karensseja, ei me niitä käytetä, ja jos joskus käytetäänkin, käy niin,
että jos ihmiselle on tullut karenssi ja hän tulee seuraavana päivänä tuohon toimenpitee-
seen, jota hänelle on tarjottu, niin se karenssi loppuu välittömästi. Eli siellä on hyvin jous-
tava järjestelmä tästä näkökulmasta. Mutta sen mallin vahvuus on siinä, että siellä on pal-
jon henkilöitä, jotka auttavat työtöntä, oltiinpa sitten moniammatillisissa palveluissa tai
työvoimapolitiikan puolella.

Minusta Suomen ongelma on se, että me aina kuvittelemme, että nämä asiat hoituvat
lainsäädännöllä — sillä, että me rukkaamme karenssikäytäntöjä tai rukkaamme joitakin
palvelupolkuja tai joitakin pykäliä, mitä laeissa on — mutta me unohdamme, että sen pal-
velun tekevät ihmiset. Olipa kyse sitten järjestöistä ja siellä tapahtuvasta tämmöisestä ver-
taistuesta, olipa kyse sosiaalitoimesta, aikuissosiaalityöstä, terveydenhuollosta tai työvoi-
mapalveluista, niin ilman niitä ihmisiä, jotka tuota palvelua tarjoavat ja sitä työtöntä tässä
matkan varrella auttavat, meidän palvelujärjestelmämme eivät tule tehokkaammiksi, vaik-
ka me kuinka täällä pykäliä yrittäisimme muuttaa. 

Eli toivoisin, että jos me Tanskan-mallia kohti haluamme kulkea, niin me näkisimme
sen, että sen vahvuus ovat ihmiset, jotka tekevät työtä työttömien rinnalla.

20.47 Merja Mäkisalo-Ropponen sd: Arvoisa puhemies! Olen edustaja Hoskosen kans-
sa aivan samaa mieltä aktivoinnista ja sen tarpeellisuudesta, mutta tämä kokeilu ei kyllä
vastaa edustaja Hoskosen toiveeseen näiden kuntouttavan työtoiminnan asiakkaiden koh-
dalta. Muutenhan tässä kokeilussa on ihan paljon positiivisiakin elementtejä. Mutta kun
kuntouttavan työtoiminnan asiakkaat, jos he ovat todella niitä oikeita kuntouttavan työtoi-
minnan asiakkaita, eivät ole työkykyisiä. Siksi nämä työnantajatkaan eivät ole innostuneet
tästä kokeilusta — kun me valiokunnassa kuuntelimme myöskin työnantajien edustajia —
13



Pöytäkirjan asiakohta PTK 74/2017 vp
koska ei yrityksillä ole valmiuksia esimerkiksi ohjata elämäntaitojen hallinnassa tai muis-
sa tämmöisissä kuntoutukseen liittyvissä toimenpiteissä. Tämä on nyt se ongelma, mikä tä-
män lakiesityksen ja tämän kokeilun kohdalla tulee meitä vastaan. [Hannu Hoskonen pyy-
tää vastauspuheenvuoroa]

Toinen varapuhemies Arto Satonen:  Tässä vaiheessa voi varata P-painiketta painaen
puheenvuoroja.

20.48 Anna Kontula vas: Arvoisa puhemies! Vähän menevät keskustelut ristiin, mutta
eivät pahasti. Minä kyllä haluaisin nähdä sen kolmannen polven työttömän, [Marisanna
Jarvan välihuuto] joka ei mene töihin, koska saa kotiin enemmän rahaa. Tällä hetkellähän
meidän oikeasti euromääräiset kannustinloukut liittyvät joko ansiosidonnaisiin etuuksiin,
joita kolmannen polven työtön ei saa, taikka sitten liittyvät sellaisiin poikkeustilanteisiin
kuin esimerkiksi yksinhuoltajuuteen, joka ei voi todennäköisesti jatkua polvesta toiseen —
kai ne lapset välillä kasvavat aikuiseksikin. Tällaisten myyttien ylläpito, viljely ja varjelu
johtaa siihen, että me teemme marginaalisten ilmiöiden näkökulmasta valtavirtapolitiik-
kaa. Näitä hellivät nimenomaan sellaiset ihmiset ja tahot, jotka samanaikaisesti tuottavat
politiikkaa, joka tuottaa ne todelliset kannustinloukut eli ne byrokratialoukut, joita syntyy
meidän mutkikkaasta sosiaaliturvajärjestelmästämme, joka on niin hankala, vaikeasti hal-
littava ja riskaabeli nimenomaan sen takia, että sinne on sinne, tänne ja tuonne haluttu liit-
tää erilaisia kontrollielementtejä.

Jos me oikeasti lähtisimme sosiaaliturvajärjestelmän käyttäjän näkökulmasta muokkaa-
maan yksinkertaista, järkevää sosiaaliturvajärjestelmää, niin minä olen aivan varma, että
sillä olisi huomattavasti isompi vaikutus kannustinloukkuihin ja niiden purkautumiseen
kuin sillä, että me koetamme entistä enemmän puristaa jo muuten hankalassa asemassa ole-
via ihmisiä, jotka ovat niitä kaikkein köyhimpiä ja usein myös puolustuskyvyttömimpiä ih-
misiä.

20.50 Timo Heinonen kok: Arvoisa puhemies! Työ on varmaan lopulta kaikissa tilanteis-
sa sitä parasta sosiaaliturvaa. Täytyy olla myönteinen siitä, että taloudessa on nyt saatu ai-
kaan se käänne. Täällä on viitattu aiempiin vuosiin ja siihen, miten työttömyys paheni. Nyt
onneksi meillä talous on saatu takaisin kasvu-uralle ja myös työllisyys paranee. Samaan ai-
kaan työttömyys on vähentynyt. Myös pitkäaikaistyöttömyydessä ja nuorisotyöttömyydes-
sä on nyt myönteisimpiä merkkejä. Tänäänhän valtiovarainministeriö korjasi myös merkit-
tävästi omaa kasvuennustettaan taloudesta, aiemmasta jopa tuplaten suuremmaksi. Se on
tietysti hyvä merkki, ja täytyy toivoa, että tämä talouskasvu säilyy. Meidän pitää löytää li-
sää toimia sen eteen ja nimenomaan sen eteen, että tähän maahan saadaan aitoja työpaik-
koja lisää ja niin, että myös työ ja työntekijät kohtaavat. Meillä on tällä hetkellä jo tilantei-
ta, että kaikkiin työtehtäviin ja kaikkialla ei löydy työntekijöitä ja toisaalla sitten työttö-
myysluvut ovat edelleen korkeita. Tietysti tämän eteen pitää tehdä töitä. Mutta lopulta pa-
ras tilanne on se, että me saamme tähän maahan kasvua, talouskasvua, ja sen kautta lisää
työpaikkoja. Olen varma, että se on jokaisen henkilön kohdalla se paras ratkaisu.

Mutta on myös totta, että me tarvitsemme niitä toimenpiteitä esimerkiksi nuorille, että
he pysyvät kiinni arjen syrjässä ja siinä normaalissa rytmissä, että aamulla herätään ja aa-
mulla lähdetään johonkin. Itse entisenä opettajana — tai opettajana nykyäänkin — tiedän
tilanteita, ammatillisesta koulutuksesta esimerkiksi, että nuoria on täytynyt hakea kotoota
14



Pöytäkirjan asiakohta PTK 74/2017 vp
opinahjoon. Tietysti silloin ollaan jo sellaisella tiellä, että siinä [Puhemies koputtaa] tällai-
nen normaali elämänhallinta on jo hivenen hukassa.

20.52 Hannu Hoskonen kesk: Arvoisa puhemies! Aivan oikein, kuten edustaja Heino-
nen äsken puheenvuorossaan mainitsi, haetaan nuoria vaikka sieltä kotoa sitten jonnekin
opinahjoon opiskelemaan jotakin ammattia, taikka sitten johonkin työtoimintaan, mikä hä-
nelle on parasta sillä hetkellä. Näitä järjestelmiä on monia. En niitä edes kaikkia tunne.
Edellisessä puheenvuorossani en missään nimessä tarkoittanut mitään pakottamista pakot-
tamisen varsinaisessa mielessä vaan sitä, että ihmiselle tarjotaan vaihtoehtoja, kannuste-
taan lähtemään työelämään tai kurssille tai minne tahansa, koska jos se ihminen sinne ko-
tiin jää, se on ihan satavarmasti seuraavina vuosina syrjäytynyt ihminen, jonka saaminen
takaisin raiteille, saaminen mukaan normaaliin elämään on yhä vaikeampaa. Tämä on mei-
dän inhimillinen velvollisuutemme myös. Ei tämä ole mikään työvoimapoliittinen taikka
teollisuuspoliittinen tai yrityspoliittinen näkökulma. Tämä on puhtaasti inhimillinen näkö-
kulma, että se ihminen saadaan yhteiskuntaan mukaan aktiiviseksi toimijaksi. Sehän se
idea on. 

Kuten edustaja Heinonen puheessaan mainitsi, se tuo työpaikkoja, kun yritykset toimi-
vat ja tuottavat voittoa — jokaisen yrityksen, joka toimii, on tuotettava voittoa, että se pys-
tyy maksamaan palkat ja yhteiskunnan velvoitteet suorittamaan ja kehittämään yritystä
eteenpäin — ja tällaiset yritykset tarjoavat sitten sellaisia töitä, joihin pystyy vähemmällä-
kin ammattitaidolla, ihan varmasti pystyvät tarjoamaan semmoista työtä, jossa ei välttä-
mättä huippuammattitaitoa tarvitse olla heti. Mutta kun ihminen saadaan sinne työn piiriin
jollakin keinoin ohjattua vähitellen, se on aina voitto. Se on hänelle voitto henkilökohtai-
sesti, mikä on kaikkein tärkeintä. Se ihminen, joka on syrjäytymässä, se on meidän kaik-
kien kannalta kaikkein huonoin vaihtoehto, ja inhimillisesti ottaen se on myös eräänlainen
murhenäytelmä. 

20.54 Marisanna Jarva kesk:  Arvoisa puhemies! Tosiaan kuntapäättäjänä, nyt toista
kautta valtuuston puheenjohtajana jatkavana, meillä on ollut työllisyyden hoito hyvin tii-
viisti käsittelyssä. Erityisesti pitkäaikaistyöttömien osalta on vahva kokemus siitä, mitkä
keinot heitä auttavat. Tosiaan se ei ainakaan auta, että kotiin maksetaan eikä kannusteta
työn vastaanottamiseen eikä haeta kotoa tai ei tarjota niitä vaihtoehtoja. Sen pitää olla sitä
yhteisöllistä tukea, pitää olla tarjottuna se päivärytmi. Nämä olivat kaikista tärkeimmät
opit tästä työllisyyskokeilusta pitkäaikaistyöttömien osalta: että heille tarjotaan nimen-
omaan se päivärytmi, tarjotaan niitä työllistymispaikkoja, vaikka tuettunakin, ja nimen-
omaan haetaan ne ratkaisut siitä, mitkä ovat olleet niitä työllistymisen esteitä. Tämä kom-
mentti on kolmannen polven työttömältä: ei hänen kannata lähteä töihin, kun se tulee edul-
lisemmaksi hänelle ja kaikilla tavoin helpommaksi jäädä kotiin. Tämä on aidosti tällaisen
nuoren suusta. Ja minä uskon työttömiä tässä paremmin kuin meitä, jotka täällä hyvissä
hommissa töitä teemme. 

20.55 Anna Kontula vas: Arvoisa puhemies! Jos työstä olisi tarjottu TESin mukaista
palkkaa, niin en usko, että Paltamossa voi saada nuori henkilö niin hyvää sosiaaliturvaa,
että hänen ei taloudellisesti kannattaisi töihin mennä. Eri asia on sitten se, että työn vas-
taanottaminen sotkee hänen taloutensa niin pahasti, koska meidän sosiaaliturvajärjestel-
15



Pöytäkirjan asiakohta PTK 74/2017 vp
mämme on niin hankala, se asettaa hänet niin riskaabeliin tilanteeseen, että hänen ei sen ta-
kia kannata sitä työtä ottaa vastaan. 

Minä jonkin aikaa sitten kuuntelin erästä sosiaalityöntekijää, joka työskentelee juurikin
niiden hyvin hankalassa asemassa olevien ihmisten kanssa, juurikin hakee ihmisiä heidän
kotoaan, juurikin ohjaa heitä erilaisiin tukiin, palveluihin ja apuihin. Hän sanoi, että hän ei
ehdi juurikaan työtään tehdä sen takia, että mitään ei ihmisten kanssa kannata alkaa teke-
mään ennen kuin heidän toimeentulonsa on turvattu, ja siinä, kun he kiertävät asiakkaan
kanssa viemässä lippua ja lappua Kelaan ja sossuun ja minne milloinkin, menee kaikki se
työaika, mitä hänellä on varattuna sille asiakkaalle. Että jos saisi sen sosiaaliturvan, jonka
kanssa ei tarvitse äheltää tuntitolkulla päivästä toiseen, niin hän ehtisi ehkä sitten hake-
maan niitä ihmisiä sieltä kotoa, tekemään sitä, mihinkä hänet on koulutettu, eli sitä sosiaa-
lityötä. 

Edustaja Heinonen, kerrotteko vielä, kun tässä puhutaan nyt palkattomasta työkokeilus-
ta, millä tavalla tämä työ on nyt sitten parasta sosiaaliturvaa näille ihmisille. 

20.57 Anneli Kiljunen sd: Arvoisa herra puhemies! Olen kuunnellut tätä keskustelua jon-
kun aikaa, ja minun täytyy ensinnäkin todeta se, että olen itse ollut mukana toteuttamassa
kuntouttavaa työtoimintaa ja myös järjestänyt projektia, jossa tämmöistä kuntouttavaa työ-
toimintaa on toteutettu. Minun on erittäin vaikea ymmärtää ja hahmottaa sitä, kuinka tämä
palkaton työelämäkokeilu jollakin tavalla kohdentuisi niille ihmisille, jotka ovat saattaneet
olla työelämästä pois useita vuosia, heidän elämänhallintansa on saattanut monella tapaa
olla hyvin vaikeaa, heillä saattaa olla useita eri sairauksia, mielenterveys-, päihdeongel-
mia, ja siinä vaiheessa, kun he haluavat kuntouttavan työtoiminnan kautta lähteä ottamaan
haltuun elämänhallintaa, niin se viedään eteenpäin räätälöidysti, ehkä muutama tunti päi-
vässä, muutamia tunteja viikossa ja sitä kautta ohjelmoidaan sitä elämänrytmiä. Olen va-
kuuttunut siitä, että yritykset eivät heidän kaltaisiaan ihmisiä pysty ottamaan sinne kun-
touttavaan, eikä se yritys ole myöskään oikea paikka, jossa näitä ihmisiä kuntoutettaisiin
työkokeilumuodossa. Siinä mielessä näen tämän aivan erityyppisenä toimintamallina,
enkä voi hyväksyä tämmöistä palkatonta työelämäkokeilua. 

Allekirjoitan ja olen tasan tarkkaan myös samaa mieltä siitä, että tämmöistä kokeilu-
muotoa ei tulisi toteuttaa, vaan meidän pitäisi pikemminkin kehittää ja pistää panokset to-
dellisen kuntouttavan työtoiminnan kehittämiseen sillä tavalla, että siellä ovat ne ihmiset,
jotka sinne kuuluvat, ja sitten niiden ihmisten, jotka ovat esimerkiksi palkkatuessa [Puhe-
mies koputtaa] tai muussa vastaavassa työssä, tukimuotoja vahvistetaan siellä. Tai jos on
sitten esimerkiksi valmennettavaa toimintaa, nuorille kohdennettua toimintaa, niin kuin
työpajoissa on, niin he olisivat siellä. Sitä kautta en ymmärrä tämmöistä kokeilumuotoa,
[Puhemies koputtaa] joka tässä on nyt kehitteillä.

20.59 Marisanna Jarva kesk: Arvoisa puhemies! Ilmeisesti tässäkin perheessä, josta tä-
nään puhuinkin, on varmaan laskettu kaikki ne tuet, mitä se perhe saa, kun he ovat kaikki
kolme sukupolvea siellä olleet työttöminä. He ovat laskeneet, että heidän ei kannata työ-
hön lähteä. Tosiaan tämmöisen järjestelmän me olemme saaneet aikaiseksi. Kaikki kokei-
lut, varsinkin kun ei olla edes siirtymässä — kokonaista mallia ei olla vielä muuttamassa,
vaan nimenomaan kokeilun kautta edetään siinä, kuinka me voimme nimenomaan tarjota
ihmiselle apua siihen työllistymisen tueksi — ovat erittäin tärkeitä.
16



Pöytäkirjan asiakohta PTK 74/2017 vp
Sitten tämän sosiaaliturvan osalta vihdoinkin keskustajohtoisen hallituksen aikana pääs-
tään myös kokeilemaan perustuloa, mikä on pitkäaikainen tavoite, ja nimenomaan halu-
taan siihen, että kannustetaan ihmisiä ottamaan työtä vastaan ja se perussosiaaliturva ihmi-
sille turvataan. Nykyinen järjestelmähän meillä on ollut sellainen, että voit jopa karenssin
saada siitä, jos otat lyhyenkin työpätkän vastaan. Tämä on ollut järkyttävää, minkälaiseen
työn tekemisen kulttuuriin meillä kannustetaan, ja passivoitetaan nuoret jo nuoresta läh-
tien. Toivottavasti tähän tulee muutos.

21.00 Timo Heinonen kok: Arvoisa puhemies! Olen itse sitä mieltä, että työ on parasta
sosiaaliturvaa, ja en ole ymmärtänyt eikä tässä sellaista esitetä, että tämä olisi joku pysyvä
tilanne, että joku pakotettaisiin tämäntyyppiseen toimintaan loppuelämäkseen. Ei tieten-
kään, vaan tämän tarkoitus on nimenomaan toimia tietynlaisena siltana, niin että sieltä
päästäisiin kiinni sitten oikean työn syrjään. Sen takia kerroin tuossa, että tämän nykyisen
hallituksen aikana talouden suunta on saatu kääntymään, maahan syntyy uusia työpaikko-
ja, työttömyys vähenee. Näistäkin henkilöistä toivottavasti mahdollisimman moni, kun he
saavat siitä työn syrjästä kiinni, löytää työpaikan. Itse kävin esimerkiksi pari viikkoa sitten
Riihimäellä tutustumassa yhteen yritykseen, jossa oli useampi henkilö ollut, ja heistä yhtä
lukuun ottamatta kaikki olivat löytäneet työpaikan näiden kautta ja päässeet aivan oikeaan
työhön kiinni, ja silloin työ on parasta sosiaaliturvaa.

21.01 Anna Kontula vas: Arvoisa puhemies! Edustaja Heinonen tuli keskusteluun vähän
myöhemmin, [Timo Heinosen välihuuto] joten kerrataan sen verran, että kuntouttavassa
työtoiminnassa siis lain mukaan saa olla ainoastaan sellaisia ihmisiä, jotka eivät ole työky-
kyisiä, edes osatyökykyisiä, mutta jotka myöskään eivät ole kykeneviä osallistumaan työ-
voimapoliittisiin palveluihin. Kysymys on ihmisryhmästä, jolla on varsin pitkä matka
avoimille työmarkkinoille. Nyt tässä työelämäkokeilussa ajatuksena on, että nämä ihmiset
heitetään sinne aitoihin työympäristöihin, jonne heitä ei haluta. Suomen Yrittäjät, jota me
kuulimme valiokunnassa, sanoi, että ei tule paikkoja löytymään, koska he eivät ole sosiaa-
lityöntekijöitä. Oletetaan, että yhtäkkiä nämä ihmiset ovatkin työkykyisiä. Jos nämä ihmi-
set oikeasti yhtäkkiä kuin taikaiskusta sen työkykynsä saavat, niin todennäköisesti he ovat
alun perinkin olleet väärää ryhmää, ei sitä ryhmää, jota tämä laki koskee, vaan sitä ryhmää,
jota jostakin muusta syystä, vääränlaisten kannustimien takia, kuntouttavan työtoiminnan
piiriin pistetään. Silloin ei ole noudatettu lakia, silloin on toimittu lainvastaisesti. Jos me
oletamme, että lakia noudatetaan, niin tämän systeemin onnistumismahdollisuudet ovat
erittäin heikot asiantuntijoiden mielestä. 

Toteaisin, että perustulokokeilu on hyvä mutta vielä parempi olisi, jos joku perustulo-
asiantuntija olisi otettu mukaan. Keskustassa perustulo on niin uusi asia, että toteutitte ko-
keilun, jossa perustuloa on vain nimi. Kokeilu sinällään on hyvä, siinä vain ei kokeilla pe-
rustuloa.

21.03 Hanna Kosonen kesk: Arvoisa herra puhemies! Täytyy edustaja Kontulalle sanoa,
että keskusta on perustulokokeilua miettinyt ja suunnitellut aina tuolta 80-luvun lopulta
asti — ei se nyt ihan niin uusi ole.

Mutta tästä kokeiluesityksestä: Tässähän viedään uuteen kulttuuriin edelleen suomalais-
ta yhteiskuntaa. Siitä suunnittelusta, paperivaiheesta käytännön kokeilun kautta opitaan
virheistä ja kehitetään asioita arjessa, ja näin myös nyt tässä työllisyyspalveluiden kohdal-
17



Pöytäkirjan asiakohta PTK 74/2017 vp
la. On todella totta, että meillä työllisyyspalvelut ovat kokonaisuutena tällä hetkellä todella
hajanaisia ja vaikeasti saavutettavia, ja tässä ehdotetussa kokeilussa tavoitteena on kehit-
tää kokonaisvaltaisia, asiakaslähtöisiä, työllisyyttä edistäviä palveluja ja vielä ottaa siihen
sosiaali- ja terveyspalveluja myös mukaan, jotta sitten se kokonaisuus on hallinnassa. Täs-
sä kehitetään hallinnonrajat ylittäviä palvelupolkuja ja sitten pyritään edistämään erityises-
ti vaikeassa työllisyysasemassa olevien työnhakijoitten työllistymistä. 

Minusta tällaiset uudet, rajoja rikkovat kokeilut ovat todella tervetulleita. Tämä tapah-
tuu siis alueellisesti rajattuna ja ajallisesti rajattuna. Me voimme tästä katsoa, toimiiko tä-
mä. Jos ei toimi, niin sitten ei tehdä isoa uudistusta tämän myötä. Kannatan kyllä tällaista
kokeilevaa ja arjessa käytännön kautta etenevää toimintaa.

21.05 Petri Honkonen kesk: Arvoisa herra puhemies! Tulin tähän keskusteluun vähän
myöhässä enkä ollut alkua kuulemassa, mutta selvästi täällä on tunnelma ihan käytännös-
säkin kuumentunut. [Tarja Filatov: Se johtuu ilmastoinnista!]

Sen haluaisin todeta tähän keskusteluun, nyt kun tässä muun muassa edustaja Jarva viit-
tasi tähän Paltamoon esimerkkinä, että kyllä se on aivan selvää, että suomalaisella maaseu-
dulla tänä päivänä asuminen on varsin halpaa — varsinkin tällaisissa kuntaliitoskunnissa,
esimerkiksi omassa maakunnassani, asumisen, muun muassa vuokra-asumisen, hinnat
ovat pudonneet kyllä merkittävästi ja vaihtelut ovat suuria muutaman kymmenen kilomet-
rin säteellä, esimerkiksi Jyväskylän seudulla. Tämä on nähtävissä mikrotasolla siten, että
eri syistä työttömänä olevat ihmiset muuttavat näihin entisiin kuntakeskuksiin jossakin
määrin. En ole siitä kyennyt löytämään tutkimusdataa, kuinka paljon tätä tapahtuu, enkä
tiedä, onko sitä olemassakaan, mutta joka tapauksessa mikrotasolla useat työllisyyshenki-
löt ja sosiaalialalla työskentelevät henkilöt ovat tämän minulle todenneet. En missään ta-
pauksessa väitä, että sosiaaliturvalla, asumistuella ynnä muilla eletään leveästi, mutta kyl-
lä suomalaisella maaseudulla tuo vuokra-asuminen on nykyään niin edullista, että se jos-
sakin määrin voi näkyä jonkinlaisena kannustinloukkuna myös siellä. 

Tietysti tähän loppuun haluan senkin todeta, että kun keskustellaan tästä kokeilusta, niin
en missään tapauksessa sitä vastusta, ja on hyvä, että tuodaan ikään kuin tällainen yksi ko-
keilupalikka, mutta kyllä me ennen kaikkea tarvitsemme sitä talouskasvua ja imua sinne
työmarkkinoille, jotta sitten heikommin työllistyvät ihmisetkin voisivat päästä vähin erin
oman kuntonsa mukaan sitten sinne oikeille työmarkkinoille ajan kanssa.

21.07 Anna Kontula vas: Arvoisa puhemies! Edustaja Kosonen, perustulo on ehdotto-
masti asia, jota pitäisi kokeilla, mutta jos teillä kerran keskustassa oli tietämystä perustu-
losta jo 80-luvulla, niin minkä takia te toteutitte työttömyysturvan kannustinkokeilun ette-
kä perustulokokeilua, jos kerran perustuloa halusitte kokeilla? Tämähän, mitä nyt kokeil-
laan, ei ole minkään kansainvälisen tai suomalaisen perustulokeskustelun määritelmän
mukaan perustulokokeilemista. [Hanna Kososen välihuuto]

Kyllä minäkin kannatan uusia, rajoja rikkovia kokeiluja, mutta työelämäkokeilussa, jos-
ta me tässä salissa tänään tässä asiakohdassa puhumme, ei ole kysymys uudesta eikä eri-
tyisesti rajoja rikkovasta eikä kauheasti edes kokeilustakaan. Tällaisia systeemejä on ollut
käytössä. Itse asiassa me olemme johdonmukaisesti pyrkineet niistä pois, koska niitä käy-
tettiin väärin eivätkä ne toimineet, ihan meidän lähimenneisyydessämme. Ja koska tätä ko-
keiluasetelmaa ei ole laadittu asianmukaisesti, tästä ei myöskään ole saatavissa sellaisia tu-
18



Pöytäkirjan asiakohta PTK 74/2017 vp
loksia, joita voitaisiin hyödyntää tulevaisuudessa sillä tavalla kun optimistisesti esititte.
Tästä kävi useampikin tutkija-asiantuntija meille valiokunnassa kertomassa.

21.09 Sofia Vikman kok: Arvoisa puhemies! Työ on enemmän kuin vain toimeentuloa.
Työ kohottaa yksilön omanarvontuntoa ja liittää työtovereiden muodostamaan yhteisöön ja
osaksi yhteiskuntaa. Parhaimmillaan työ tuo keskeistä sisältöä elämään. Työ todella on pa-
rasta sosiaaliturvaa, kuten täällä salissa on jo aiemmin todettu.

Työn pitää aina kannattaa myös taloudellisesti. Yhteiskunta, jossa toimettomuudesta
maksetaan paremmin kuin työstä, ei milloinkaan ole kestävällä pohjalla. Meillä on vielä
paljon tehtävää siinä, että uudistamme sosiaaliturvaa kannustavampaan ja osallistavam-
paan suuntaan, ja sitä työtä on jatkettava. Palvelujärjestelmän yksinkertaistaminen on
myös tärkeä tavoite.

Hallitus on päättänyt lähteä valmistelemaan isoa sosiaaliturvan kokonaisuudistusta, ja
sitäkin ajatellen kokeilut ovat hyviä ja auttavat tässä ison uudistuksen onnistuneessa läpi-
viennissä.

21.10 Tarja Filatov sd: Arvoisa puhemies! Tuntuu, että me puhumme vähän ristiin eri
asioista. Olen itsekin sitä mieltä, että työllä on paljon muutakin merkitystä kuin pelkkä toi-
meentulo, mutta tässä lakiesityksessä ei esitetä sitä, että ihminen pistetään töihin, vaan täs-
sä lakiesityksessä esitetään sitä, että työkyvytön ihminen laitetaan yrityksiin työelämäko-
keiluun, ja tätä täällä on kritisoitu.

Mitä tulee tähän kokeiluasetelmaan, niin valiokunta oli yksimielinen sen suhteen, että
ehdotettu kokeiluaika on liian lyhyt, jotta siitä voisi saada kunnon tuloksia, ja valiokunta
pitää sekä kokeilulle asetettujen tavoitteiden saavuttamiselle että kokeilun vaikuttavuuden
arvioinnille ongelmallisena tätä lyhyyttä ja toteaa myös, että "saadun selvityksen mukaan
ehdotettavassa kokeilussa kohderyhmiä tai kokeilun toteutustapaa ei hakeutumisvaiheessa
määritelty yksityiskohtaisesti", koska haluttiin tarjota monenlaisia mahdollisuuksia, ja
"valiokunta katsoo, että esityksessä kuvattu koeasetelma ei ehdotetussa muodossa ole ko-
vinkaan hyödyllinen työllisyysvaikutusten tai palveluiden tehostumisen arvioimiseksi. Se
ei tarjoa luotettavaa arviota esimerkiksi siitä, kuinka monta henkilöä kokeilu auttoi työllis-
tymään ja paljonko erilaiset palvelut tehostuivat kokeilun ansiosta." Eli kyse ei ole siitä,
että kritisoitaisiin sitä, että edes näitä asioita kokeillaan, vaan kyse on siitä, että tästä ko-
keiluasetelmasta ei saada sitä hyötyä, mitä kokeilusta pitäisi saada.

Mitä tulee perustulokokeiluun, niin siinähän oikeastaan kokeillaan täysin päinvastaista
asiaa eli sitä, että jos ihminen on työkykyinen ja työmarkkinatuella pitkään ollut, niin onko
hän sitten aktiivisemmin työmarkkinoilla niitä pätkätöitä hakemassa, kun hänellä ei ole pe-
rässänsä sanktiota, vai onko hän silloin passiivisempi. Tämän tuloksen me saamme tuosta
perustulokokeilusta mutta emme kyllä niitä tuloksia, mitä yleensä perustulokokeilusta
odotetaan.

21.12 Hanna Kosonen kesk: Arvoisa herra puhemies! Tästä perustulokokeilustahan mo-
net ovat ilmaisseet pettymyksensä, niin kuin tässäkin salissa tänä iltana, mutta esimerkiksi
Heikki Hiilamo on todella todennut, että tämä perustulokokeilu ja sen valmistelu on ollut
todella kunnianhimoista ja tässä todella pyritään työssäkäynnin lisäämiseen. Joka on tähän
hallituksen esitykseen perustulokokeilusta tutustunut, huomaa sen, mitä Hiilamokin täällä
kirjoittaa, että "kokeilun neulominen sosiaaliturvajärjestelmän tilkkutäkin sisään on vaati-
19



Pöytäkirjan asiakohta PTK 74/2017 vp
nut valtavasti työtä. Jo pelkästään perustulon saajien kohderyhmän rajauksessa mainitaan
yhteensä 27 eri lakia". Tämä kertoo siitä, minkälainen meidän sosiaaliturvajärjestelmäm-
me on. Sitä on tehty monien vuosien aikana, tilkitty ja tulkittu, ja tämä on nyt sitten meillä
tuloksena. Tämä perustulokokeilu on todella kansainvälisesti huomioitu useissa merkittä-
vissä julkaisuissa ja lehdissä. Meillä on erittäin hieno asema Suomessa nyt kokeilla, kuin-
ka tämä toimii — tosin rajatulla osalla väestöä, mutta kuitenkin — ja sitten miettiä myös
uudelleen, voimmeko laajentaa sitä ja minkälainen malli Suomessa toimisi: selkeä, yksin-
kertaisempi malli kuin mikä meillä tällä hetkellä sosiaaliturvassa on.

21.14 Anna Kontula vas: Arvoisa puhemies! Edustaja Kosonen, ainakaan minä en ole
pettynyt perustulokokeiluun, minusta se on erinomainen kokeilu, se on metodisesti erittäin
hyvin tehty. Se vain ei ole perustulokokeilu — mitään muuta vikaa siinä ei ole. Siinä ko-
keillaan ihan kiinnostavia asioita, mutta siinä ei kokeilla perustuloa. Odotan kiinnostuksel-
la ja innostuksella niitä tuloksia, mitä siitä saadaan, ja aion niitä hyödyntää, mutta perustu-
lon suhteen se ei anna meille lisäinformaatiota. Tämä on se keskeinen ongelma, se on ni-
metty väärin, ja tässä suhteessa minä olisin toivonut, että kokeen käynnistäjät olisivat joko
antaneet sen laatineille tutkijoille enemmän vapaita käsiä tai sitten vaihtoehtoisesti pyytä-
neet jo siihen alkumetreille mukaan jonkun, joka tietää, mikä perustulo on.

Edustaja Vikman, me puhumme täällä työelämäkokeilusta, ja te käytätte puheenvuoron
siitä, kuinka se nostaa omanarvontuntoa, liittää työyhteisöön [Timo Heinonen: Hän puhui
työstä yleisesti!] ja kannattaa taloudellisesti. Nyt puhumme siis työelämäkokeilusta, ni-
menomaan se on se asiakohta, jota tässä nyt käsitellään. Millä lailla nämä asiat mielestän-
ne toteutuvat työelämäkokeilussa, josta tänään täällä puhumme, jossa kysymys on siis työ-
kyvyttömistä ihmisistä, jotka laitetaan hengaamaan aitoihin työympäristöihin kuntoutus-
mielessä. [Timo Heinonen: Tahallista väärinymmärrystä!]

21.15 Tarja Filatov sd: Arvoisa puhemies! Tämä keskustelu laajeni nyt perustulokokei-
luun, mutta se on siinä mielessä oleellinen kysymys, että se on täysin päinvastainen tämän
esityksen kanssa, mitä tässä kokeillaan, ja siinä mielessä on hyvä keskustella näistä eri
suunnista.

Tuohon niin sanottuun perustulokokeiluun pääsee mukaan vain, jos on työmarkkinatu-
ella eli ei ole päässyt ansiosidonnaisten etuuksien piiriin. Mielestäni siinä on erittäin ansio-
kas tausta-aineisto ja selvitys, joka on tehty, joka todellakin kertoo sen, miten paljon meil-
lä sosiaaliturvan muodot liittyvät toisiinsa. Mutta siinä ei muuteta kuin meidän sosiaalitur-
vajärjestelmämme yhtä elementtiä elikkä sitä, että jos työtön on työmarkkinatuella oleva
työnhakija, niin hänen ei jatkossa tarvitse noudattaa työvoimapoliittisen lainsäädännön
velvoitteita, mikäli hänellä ei ole lapsia, ja jos hänellä taas on lapsia, niin hän menettää lap-
sikorotuksensa, jos hän ei hyppää jokaista hyppyä, mitä TE-toimistosta hänelle esitetään.
Me näemme jatkossa, ovatko tällaiset ihmiset aktiivisempia työmarkkinoilla, hakevatko he
aktiivisemmin työtä, jos he saavat tuosta työstä paremman taloudellisen palkkion itsellen-
sä, kuin sellaiset vastaavassa tilanteessa olevat työttömät, joiden työttömyysturvaa leika-
taan pienistä palkkatuloista. Tämä on se lopputulos, ja luulen, että siitä saadaan paljonkin
emmeitä tähän keskusteluun, kannustaako karenssi vai kannustaako raha myös työttömiä
ihmisiä, niin kuin sen sanotaan kannustavan yleensä meitä työssä käyviä ihmisiä, varsin-
kin parempituloisia ihmisiä.
20



Pöytäkirjan asiakohta PTK 74/2017 vp
21.17 Sofia Vikman kok: Arvoisa puhemies! Te, edustaja Kontula, kritisoitte juuri sitä,
että minä puhuin tässä keskustelussa työn merkityksestä. Sillähän minä juuri vastasin tei-
dän aiemmin esittämäänne kysymykseen edustaja Heinoselle, kun vaaditte vastausta sii-
hen, että mitä muuta arvoa työllä on kuin palkka. Palkka on tärkeä, mutta työ on paljon
enemmän kuin toimeentuloa. Vastasin tällä teidän esittämäänne kysymykseen ja puhuin
sen lisäksi myös näistä kokeiluista.

21.18 Timo Heinonen kok: Arvoisa puhemies! Kyllä edustaja Kontula nyt hämmentä-
västi tässä sekoittaa asioita, toivottavasti tahallaan eikä vahingossa. Niin kuin edustaja
Vikman tuossa kertoi, hänhän puhui yleisesti työstä, niin ainakin ymmärsin täällä salin oi-
kealla laidalla ja uskon, että salin vasemmallakin laidalla ymmärrettiin. Totta kai työllä,
niin kuin edustaja Filatovkin toi esille, on paljon muitakin merkityksiä kuin pelkkä toi-
meentulon saaminen. [Jukka Gustafssonin välihuuto] Ainakin tuntui, että edustaja Kontu-
la ei sitä ymmärtänyt vaan hämmensi tätä keskustelua entisestään. 

Itse nyt toivoisin, että tämä kokeilu saataisiin ja nähtäisiin, mitä se tuo. Mutta kaikkein
tärkeintä on se, että meillä talouskasvu saadaan pidettyä nyt vakaana ja syntymään tähän
maahan uusia työpaikkoja. En niitä työpaikkoja nyt sotke tähän, vaan tiedän, että ne ovat
niitä työpaikkoja, joihin tälläkin tähdätään ihmisten lopulta kuntoutuvan ja pääsevän kiin-
ni työn syrjään.

21.19 Marisanna Jarva kesk: Arvoisa puhemies! Tässä puhutaan tosiaan tästä kokeilus-
ta, ja tarkoituksena on tosiaan auttaa työttömiä ihmisiä jälleen työelämän piiriin, ja ihmet-
telen kyllä, että tässä keskustelussa puhutaan täysin työkyvyttömistä ihmisistä. Olen kyllä
ymmärtänyt, että jos on työkyvytön ihminen, niin silloin tällainen henkilö kuuluu työky-
vyttömyyseläkkeelle, [Jari Myllykosken välihuuto] ja onneksi tämä hallitus edistää nimen-
omaan tätä mallia. Mehän olemme tätäkin mallia juuri selvittäneet kokeilupaikkakunnilla
jo aiemmin, että jos ihmisellä ei aidosti ole mahdollisuuksia toimia enää työelämässä, niin
hänet päästetään työkyvyttömyyseläkkeelle — helpotetaan siirtymistä ja tätä byrokratiaa,
ja lääkäreitä halutaan ottaa palveluitten piiriin, että he pystyvät tätä työkykyä arvioimaan.
Tämän alan osaajistahan on ollut merkittävää pulaa lääkäreissä. Tosiaan tätä asiaa on nyt
viety eteenpäin, että ihmisiä ei enää pompoteltaisi näitten eri työllisyydenhoitopalveluitten
piirissä, ja on hyvä asia, että tätä viedään eteenpäin ja niitä ihmisiä autetaan, joilla on se
mahdollisuus vielä työskennellä työmarkkinoilla ja sitä halua on siihen. 

Sitä en todellakaan kiistä, etteikö ihmisillä halua olisi työllistyä, mutta siitä ei voi ihmi-
siä syyttää, että meidän oma järjestelmä todellakin on aiheuttanut tätä passivoimista, vaan
se on ollut ihan meidän päättäjien oma vika. Meidän vastuulla on myös kehittää tätä järjes-
telmää niin, että ihmisten kannattaa aina ottaa töitä vastaan. Siinä mielessä tässä on oltava
kannustava malli, että me emme passivoi ihmisiä, vaan tämän perustulonkin, nimenomaan
tämän perussosiaaliturvan, jatkossa ihmisillä on oltava sentyyppinen, että et menetä tukia-
si, jos otat tosiaan työtä vastaan. Sen pitää olla mahdollista myös lyhtyaikaisen työn osalta
jatkossakin. 

On erittäin hyvä, että tässä asiassa edetään. Toivoisin, että vaihtoehtoisia malleja myös
esitettäisiin, kun kritisoidaan sitä, [Puhemies koputtaa] mitä tässä yritetään tehdä.

21.21 Anna Kontula vas: Arvoisa puhemies! Edustaja Heinonen, omien sanojensa mu-
kaan Vikman vastasi kysymykseeni, jonka esitin aiemmin ja joka koski työelämäkokeilua
21



Pöytäkirjan asiakohta PTK 74/2017 vp
ja joka muuten on tänään meillä tässä asiakohdassa aiheenakin, [Timo Heinosen välihuu-
to] joten totta kai oletin, että kysymys on työelämäkokeilusta. Noin yleisesti, mikäli kysy-
mys ei ole työelämäkokeilusta vaan työn arvosta yleisemmällä tasolla, minä suhtaudun
[Sofia Vikmanin välihuuto — Timo Heinosen välihuuto] hyvin ennakkoluuloisesti sellai-
seen yleiseen työn glorifiointiin, jossa työlle annetaan sellainen moraalinen arvo, jolla vai-
vihkaa oikeutetaan sitä, että työstä ei tarvitsisi maksaa palkkaa. Meidän työelämämme pe-
russääntöjä kuitenkin on, että kun sinä teet toiselle työtä, niin sinä saat siitä rahallisen kor-
vauksen. Näin meillä työmarkkinat toimivat. Ne ihmiset, jotka ovat kaikkein innokkaim-
pia luomaan tänne elementtejä, joissa ei työstä tarvitsisikaan maksaa palkkaa vaan työhön
motivoidaan jollakin muulla lailla, esimerkiksi pakolla, yleensä ovat myös kaikkein innok-
kaimpia puhumaan siitä, kuinka työllä on paljon muitakin merkityksiä kuin vain se palkan
saaminen. Mutta tästähän meidän talousjärjestelmässämme ei ole kysymys. Jos työstä ei
makseta palkkaa, niin se on sitten joku muu talousjärjestelmä kuin se, missä me nyt eläm-
me. Jos ollaan siirrytty siihen, niin joku saisi kertoa minullekin.

Edustaja Jarva, kuntouttavan työtoiminnan kohderyhmänä ovat ihmiset, joiden työkyky
ei riitä työmarkkinoille edes tuettuna ja jotka eivät ole riittävän hyväkuntoisia työvoima-
poliittisiin palveluihin. Tämä on eksplisiittisesti ynnätty muun muassa hallituksen esityk-
sessä 328/2014 sivujen 2—3 taitteessa. Se tarkoittaa, että nämä ihmiset nimenomaan ovat
työkyvyttömiä. He eivät sitä ehkä ole lopun ikäänsä, ja sen takia he eivät ole potentiaalisia
työkyvyttömyyseläkeläisiä, [Puhemies koputtaa] mutta työkyvyttömiä he ovat.

21.23 Sofia Vikman kok: Arvoisa puhemies! Edustaja Kontula viittasi perussääntöihin,
yhteiskunnan perussääntöihin. Yhteiskunnan peruslähtökohta ainakin kokoomukselle on
se, että työkykyisen ihmisen toimeentulo tulee työstä. Jos työtä ei ole tai ihminen on työ-
kyvytön, niin silloin yhteiskunnan turvaverkkojen on toimittava ja sellaisia tilanteita var-
ten on sosiaaliturva.

21.24 Anna Kontula vas: Niin, edustaja Vikman, me käsittelemme tässä nyt työelämäko-
keilua, jossa ei ole kysymys työkykyisistä vaan työkyvyttömistä ihmisistä, [Timo Heino-
sen välihuuto — Sofia Vikmanin välihuuto — Puhemies koputtaa] joita ei olla laittamassa
töihin vaan hengaamaan työpaikoille.

Yleiskeskustelu päättyi ja asian käsittely keskeytettiin.
22


	6
	19.49
	19.56
	20.00
	20.08
	20.10
	20.16
	20.21
	20.22
	20.23
	20.31
	20.33
	20.40
	20.43
	20.45
	20.47
	20.48
	20.50
	20.52
	20.54
	20.55
	20.57
	20.59
	21.00
	21.01
	21.03
	21.05
	21.07
	21.09
	21.10
	21.12
	21.14
	21.15
	21.17
	21.18
	21.19
	21.21
	21.23
	21.24


