















































DEM2D3A.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

2.2. Suullinen kysymys maahanmuuton kustannuksista (Teuvo Hakkarainen ps)
Suullinen kysymys SKT 137/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Hakkarainen.

Keskustelu

16.20 Teuvo Hakkarainen ps: Arvoisa puhemies! Hallitusohjelmassa luvataan, että hal-
litus teettää riippumattoman selvityksen maahanmuuton kustannuksista perussuomalais-
ten vaatimuksesta. Selvityksen piti valmistua ministeriön nettisivujen mukaan keväällä.
Ministeriön sivuilta löytyy asiasta yksi taulukko, jossa on kerrottu, mitä kaikkia maahan-
muuton vaikutuksia tutkivia teoksia on olemassa. Onko sosiaali- ja terveysministeri tyyty-
väinen siihen, että ministeriönne on saanut selvitettyä 2,5 vuodessa, mitä selvityksiä ole-
massa on? Päättäjien ja virkamiesten tulee tietää, keitä maassamme on, mitä he tekevät ja
mitä heille maksetaan. Kysynkin arvoisalta sosiaali- ja terveysministeriltä: mikä maksaa
selvityksen valmistumisessa, ja mikä on arvionne vuotuisista maahanmuuton kustannuk-
sista?

16.20 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kysyjä viittasi tuossa myös siihen, että on oikeus tietää, keitä maassa on. Se ei yk-
sinomaan ole sosiaali- ja terveysministeriön asia.

Tähän selvitykseen: Kyllä, selvitystyö on ollut käynnissä ministeriössä, se on ollut sen
ajan, mitä tähän asti on tultu. Ja se ei ole koko totuus, edustaja Hakkarainen, mitä siellä sa-
notaan — se, että olisi selvitetty pelkästään sitä, mitä selvityksiä on tehty — vaan sitä työtä
on tehty, ja se kyllä valmistuu sieltä ajallaan ja ottaa sen ajan nyt vielä, mitä siihen tarvi-
taan. Mutta kyllä, lupaan, että se valmistuu.

Toinen varapuhemies Arto Satonen: Nyt on mahdollisuus pyytää vastauspuheenvuoroja
tähän kysymykseen.

16.21 Teuvo Hakkarainen ps (vastauspuheenvuoro): Arvoisa puhemies! On hämmästel-
tävä sitä, miten hallitus pystyy laatimaan valtion vuotuisen menoarvion, jota tälläkin het-
kellä eduskunnassa käsitellään, kun ei se virkamiesarmeijastakaan huolimatta pysty selvit-
tämään edes niitä kuluja, joita maahanmuutosta syntyy. Tällainen vatulointi laittaa koko
budjetin epäuskottavaan valoon. Vuoden 2018 talousarvioesitystä katsellessa huomaa, että
kyllä useilla aloilla lasketaan senttejä hyvinkin tarkkaan. Asuminen kallistuu, köyhät
köyhtyvät, ja rikkaat rikastuvat. Veteraanitkaan eivät säästy leikkurilta. Mutta samaan ai-
 Tarkistettu
4.1



Pöytäkirjan asiakohta PTK 103/2017 vp
kaan jopa laittomasti maassa oleville on löydetty lisärahoitusta. Kertokaa nyt meille perus-
suomalaisille ja koko kansalle, aiotteko te puuttua näihin epäkohtiin. Jos ette aio, voitteko
edes rehellisesti kertoa, [Puhemies koputtaa] miksi hallitus antaa maahanmuuton kustan-
nusten kasvaa harmaalla alueella samaan aikaan?

16.22 Sisäministeri Paula Risikko (vastauspuheenvuoro): Arvoisa herra puhemies! To-
dellakin, maahanmuuton kustannukset ovat hyvin moninaiset, aivan niin kuin ministeri
Mattila tuossa totesi. Kun aikoinaan on sovittu, että tällainen selvitys tehdään, niin se on to-
della meneillänsä, ja me olemme käyneet läpikin sitä tilannetta ja että se on niin vaikea,
koska on hyvin monia tekijöitä.

Nyt pitää muistaa, että oli aivan poikkeuksellinen tilanne se 2015, jolloin me olimme ti-
lanteessa, jolloin piti nopeasti toimia — jokainen sen ymmärtää. Nyt ollaan tilanteessa, jol-
loin me olemme saaneet tasapainotettua tätä tilannetta, me olemme saaneet myös ohjaus-
järjestelmällä maahanmuuton kustannukset hallintaan ja myöskin purettua niitä sopimuk-
sia, joita on siinä vaiheessa tehty aika laillakin hädällä. Nyt niitä on purettu ja tämä norma-
lisoituu. Mutta on aivan selvää, että siellä jouduttiin tekemään sellaisia ratkaisuja, jotka ei-
vät välttämättä olleet kustannusvaikuttavia, vaan hätätilaratkaisuja. Nyt olemme toisaalta
paljon paljon valmistautuneempiakin mahdolliseen seuraavaan vaiheeseen.

16.24 Markus Lohi kesk (vastauspuheenvuoro): Arvoisa puhemies! Viime aikoina on
tullut esille monia tapauksia, joissa turvapaikanhakija on kesken oleskelulupaprosessin
työllistynyt. Voi sanoa, että työllistyminen avoimille markkinoille, jos jokin, osoittaa, että
ollaan kotouduttu Suomeen. Ongelmaksi on tullut kuitenkin se, että osa näistä on saanut
kielteisen oleskelulupapäätöksen, ja kysynkin asianomaiselta ministeriltä: voitaisiinko
lainsäädäntöä muuttaa siten, että halutessaan tällainen henkilö, joka on työllistynyt, voisi
joustavasti siirtyä työperäisen maahanmuuttoprosessin piiriin sieltä turvapaikanhakupro-
sessin piiristä?

16.24 Sisäministeri Paula Risikko (vastauspuheenvuoro):  Arvoisa herra puhemies!
Nämä kaksi asiaa, nämä kaksi eri lupaa ovat erillisiä lupia, eli on turvapaikkalupapäätös ja
sitten on työperäinen lupa. Jos henkilö kesken turvapaikan hakemisen työllistyy, niin hän
voi hakea myöskin sitä oleskelulupaa työn perusteella, ja nämä käsitellään kahtena erilli-
senä. Tärkeää on sitten, että nämä kaksi erillistä hakemusta synkataan yhteen ja katsotaan,
onko tällainen työperäinen lupa mahdollista saada, täyttyvätkö siinä kriteerit, eikä ole vain
kikkailua sillä, että sillä perusteella voitaisiin saada turvapaikkahakemus blokattua pois ja
sitten tulisi se työperäinen. On aina varmistettava, että se on aito työpaikka ja se on aito ra-
ha, mikä sieltä tulee.

16.25 Ozan Yanar vihr (vastauspuheenvuoro): Arvoisa puhemies! Onpa taas yllättävää,
että perussuomalaiset puhuvat maahanmuutosta. Me olemme kaikki todella, todella yllät-
tyneitä, tällaista pakkomielteisyyttä ei ole nähty. 

Olette olleet hallituksessa kaksi vuotta. Te olette leikanneet suomalaisilta eläkeläisiltä,
opiskelijoilta, heikko-osaisilta valtavasti, nyt te kehtaatte puhua maahanmuuton kustan-
nuksista. Maahanmuuttajat tekevät pitkää päivää tässä maassa, yrittävät rakentaa tätä maa-
ta yhtä lailla kuin kantasuomalaiset. Tällainen käsittämätön erottelu pitäisi lopettaa. Itse
2



Pöytäkirjan asiakohta PTK 103/2017 vp
asiassa käännän kysymyksen toisinpäin ja kysynkin asiasta vastaavalta ministeriltä: emme-
kö me voisi puhua mieluummin maahanmuuton hyödyistä?

16.26 Sisäministeri Paula Risikko (vastauspuheenvuoro): Arvoisa herra puhemies! Oi-
kein mielellänsä. Nimittäin maahanmuutolla on myöskin hyötyjä. Suomi tarvitsee myös
maahanmuuttajia, monestakin syystä, esimerkiksi siitä syystä, että meillä tarvitaan myös
työntekijöitä, maahanmuuttajia tänne työntekijöinä. Ja siitä syystä tämä hallitus on päättä-
nyt tehdä maahanmuuttopoliittisen ohjelman, jossa painopisteenä on työperäinen maahan-
muutto. Ja nimenomaan, Suomi haluaa olla avoin maa, jossa ihmiset voivat liikkua aivan
niin kuin kaikissa muissakin Euroopan maissa. Työperäinen maahanmuutto on täysin jär-
kevää ja sallittua, siinä on vain määrätyt kriteerit, mitkä pitää täyttää. Se ei kuitenkaan ole
sellainen tapa, että voidaan millä sattuu työllä ja tällaisilla mahdollisilla tekaistuilla sopi-
muksilla saada täältä paikka. Pitää olla aito työ, aito palkka.

16.27 Simon Elo si (vastauspuheenvuoro): Arvoisa puhemies! Kun puhutaan kustannuk-
sista ja kotoutumisesta, maahanmuuttajilla itsellään on päävastuu kotoutumisesta, joka on
mahdotonta ilman heidän omaa aktiivisuuttaan. Toisaalta kantaväestön kannattaa osoittaa
lähimmäisenrakkautta ja hyväksyntää yritteliäitä tulijoita kohtaan. Kukaan ei halua kotou-
tua maahan, jossa kokee halveksuntaa tai syrjintää. Tämä on tulevan puolueemme Sinisen
tulevaisuuden periaateohjelmasta, ja uskon sen vastaavan suurimman osan suomalaisista
näkemyksiä. 

Mutta se, mikä aiheuttaa inhimillisiä kustannuksia ja ihmishenkien menetyksiä ja huo-
lestuttaa tavallisia suomalaisia, on terrorismi. Kysynkin asianomaiselta ministeriltä: mitä
toimia hallitus on tehnyt tähän uhkaan vastaamiseksi, joka on maahanmuuttoon liittyvä
keskeinen uhkatekijä? [Välihuutoja]

16.28 Sisäministeri Paula Risikko (vastauspuheenvuoro): Arvoisa herra puhemies! On
aivan totta, että meille pyrkii myös sellaisia henkilöitä, joilla ei ole hyvät tarkoitukset. Ja
siitä syystä meidän pitää aina jokaisen kohdalla, joka tänne tulee — mistä syystä tahansa
on ilmoittanut tulevansa, vaikka työperäisen syyn takia — katsoa, että kenestä henkilöstä
on kysymys. Siitä syystä meillä on nimenomaan Rajavartiosto ja erilaiset rekisterit käytös-
sä.

Nyt myöskin kysyitte sitä, miten me varmistamme. Siinä vaiheessa, kun turvapaikkaa
haetaan, me katsomme esimerkiksi sen, onko hänellä rikosrekisteriä tai onko mitään muu-
ta sellaista, mikä voisi aiheuttaa tällaisen uhkan. Samoin meidän tehtävämme on, että siinä
tapauksessa kun henkilöä ollaan palauttamassa, katsoa esimerkiksi se prioriteetti. Tällä
hetkellä meillä on keskusrikospoliisissa niin sanottu TUPA-toiminto eli tällainen turvapai-
kanhakijoihin kohdistuva toiminto, jossa selvitetään, onko tällä henkilöllä mahdollisesti
uhka tällaiseen terrorismin työhön tai tämäntyyppiseen toimintaan tai onko radikalisoitu-
mista siellä taustalla.

16.29 Anna-Maja Henriksson r (vastauspuheenvuoro): Värderade talman! Då man ser
på hur Finland håller på att utvecklas, så vet vi att den åldrande befolkningen blir större och
vi lever längre. Det är i och för sig en bra sak, men vi vet också att vi behöver arbetskraft i
framtiden. Och här har vi all orsak att se till att Finland ska vara ett attraktivt land att flytta
till också i framtiden.
3



Pöytäkirjan asiakohta PTK 103/2017 vp
Värderade talman! Just nu har vi ett större antal papperslösa i vårt land än vi någonsin
har haft tidigare.

Arvoisa puhemies! Tällä hetkellä tilanne on se, että paperittomien ihmisten määrä Suomes-
sa kasvaa, ja tämä on erittäin huolestuttava piirre monestakin syystä. Meillä ruotsalaisessa
eduskuntaryhmässä on tällä hetkellä suuri huoli siitä, että paperittomien lasten määrä on
saatujen selvitysten mukaan jo yli 50 meidän maassamme. Jokaisella lapsella pitäisi olla
oikeus koulutukseen ja turvallisuuteen arjessa. Mitä hallitus aikoo tehdä tälle asialle?

16.30 Sisäministeri Paula Risikko (vastauspuheenvuoro): Arvoisa herra puhemies! On
aivan selvää, että kun puhutte paperittomista, niin te varmasti tarkoitatte niitä henkilöitä,
joilla ei ole paperia toimia täällä, mutta pitää muistaa, että kaikki heistä eivät ole laittomas-
ti maassa. Jos te viittaatte siihen, että on henkilöitä, jotka eivät ole saaneet turvapaikkaa ja
ovat siitä huolimatta jääneet tänne — te todennäköisesti viittaatte siihen — meillä on selvä
ohje annettu kunnille, että nämä lapset ovat oikeutettuja esimerkiksi koulutukseen. Nämä
lapset ovat myöskin oikeutettuja tällaiseen hätämajoitukseen ja tämäntyyppiseen palve-
luun, aivan niin kuin meidän perustuslaki antaa siihen mahdollisuuden. Kunnat on tähän
ohjeistettu. 

Sitten minä pyydän huomioimaan, että siinä vaiheessa, kun tehdään tällaista turvapaik-
kapäätöstä yleensäkin lapsista, aina lapsen etu menee edelle ja nimenomaan lapset ja perhe
on se ydinyksikkö. Aina lähdetään sen lapsen edun näkökulmasta, kun on kysymys palaut-
tamisesta, kun on kysymys [Puhemies koputtaa] turvapaikasta, kun on kysymys vastaan-
ottopalveluista.

16.31 Leena Meri ps (vastauspuheenvuoro): Arvoisa puhemies! Onpa yllättävää, että
vihreät pitävät sitä huonona asiana, että puhumme myös turvapaikanhakijoista ja maahan-
muuton kustannuksista. Se ei olekaan ensimmäinen kerta. Minusta on hyvä, että me pu-
humme monista eri asioista. Kyse on kuitenkin hallitusohjelman kirjauksesta, ja emme
edelleenkään oikeastaan saaneet vastausta siihen, milloin se ohjelma tulee. Aika kauan se
on kestänyt, ja tämä kirjaushan on muistaakseni tehty jo ennen kuin tämä kesällä 2015 ta-
pahtunut maahanmuuton lisääntyminen tapahtui, joten se ei kyllä ihan liity siihen maahan-
muuttokriisiin.

Olisin vielä kysynyt sitä, onko nyt tullut joitain uusia ohjeita. Ministeri Risikko, sanoit-
te, että tarkistatte rikosrekistereitä tulijoilta, mutta eikö esimerkiksi tässä Turun tapaukses-
sa ollut näin, että tämä ihminen oli jo prosessissa mutta ei tiedetty tästä tuomiosta tai epäi-
lystä Saksassa ja henkilöllisyyden selvittämisen kanssa oli epäonnistuttu? Mikä tilanne täs-
sä nyt on? Onko teillä joitain uusia ohjeita? Tämä on yllättävää, [Puhemies koputtaa] että
nyt me saammekin tiedon.

16.32 Sisäministeri Paula Risikko (vastauspuheenvuoro): Arvoisa herra puhemies! Ti-
lannehan on yksinkertaisesti se, että aina kun henkilö tulee tänne, niin totta kai katsotaan,
onko siellä taustalla jotain, josta voidaan sitten esimerkiksi katsoa, onko hänellä joku rikos
taustalla tai näin. Mutta tässä Turun henkilössä oli kysymys siitä, että hänhän tuli eri hen-
kilöllisyydellä kuin mitä hän todellisuudessa oli ja hänestä ei ollut merkintää. Hän oli jol-
lain henkilöllisyydellä tehnyt jotain, mutta se ei tullut näkyviin siinä rekisterissä, mitä kat-
4



Pöytäkirjan asiakohta PTK 103/2017 vp
sotaan, ja hän ei ollut koskaan hakenut turvapaikkaa, joten hän ei ollut siinä Eurodac-re-
kisterissä, joka katsotaan yleensä aina, kun turvapaikanhakijaksi tulee.

Tämä on se ongelma: jos ihminen seikkailee Euroopan maissa eri nimillä, eri identitee-
teillä, niin on aivan mahdollista, että käy niin, että henkilö tulee ja hänestä ei ole mitään
merkintää, vaikka hän olisi toisella nimellä tehnyt jotain. Tämä on sitä, mitä Euroopan
unionissa pyritään nyt tekemään: yhteensovittamaan näitä tietojärjestelmiä, että me esi-
merkiksi sormenjälkien perusteella — tai mitä sitten kehitelläänkään tällaista — pystyi-
simme identifioimaan [Puhemies koputtaa] saman henkilön, vaikka hän vaihtaisi nimeä.

Kysymyksen käsittely päättyi.
5


