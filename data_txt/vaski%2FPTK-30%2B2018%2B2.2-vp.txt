















































DEM2E90.tmp.xml


Pöytäkirjan asiakohta PTK 30/2018 vp
Pöytäkirjan asiakohta 

PTK 30/2018 vp

Täysistunto

Torstai 5.4.2018 klo 15.59—20.07

2.2. Suullinen kysymys kielteisen turvapaikkapäätöksen saaneiden säilöönottamisesta ja 
palauttamisesta (Sami Savio ps)

Suullinen kysymys SKT 43/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Savio.

Keskustelu

16.23 Sami Savio ps:  Arvoisa puhemies! Viranomaisten mukaan Suomessa oleskelee
laittomasti jopa 10 000 henkilöä. Heistä monien taustaa ei pystytä varmuudella todenta-
maan. Perussuomalaisten eduskuntaryhmä on laatinut lakialoitteen ulkomaalaislain muut-
tamisesta säilöönoton tehostamiseksi. Lakialoitteemme mukaan käännytyspäätöksen saa-
neet henkilöt voitaisiin jatkossa ottaa säilöön sen sijaan, että he saavat liikkua vapaasti
Suomessa.

Arvoisa puhemies! Perussuomalaisten esityksellä on myös vahva kansan tuki. TNS Gal-
lupin kyselytutkimuksen mukaan 59 prosenttia haluaa ottaa laittomasti maassa oleskelevat
henkilöt säilöön heti kielteisen turvapaikkapäätöksen jälkeen. Sitä vastoin vain 18 prosent-
tia vastaajista antaisi heidän liikkua vapaasti maassamme. Arvoisa ministeri Mykkänen,
kysyn teiltä: aiotteko ryhtyä konkreettisiin toimenpiteisiin [Eva Biaudet: Kalliiksi tulee!]
kielteisen turvapaikkapäätöksen saaneiden henkilöiden ottamiseksi säilöön?

16.24 Sisäministeri Kai Mykkänen (vastauspuheenvuoro):  Arvoisa puhemies! Aion ja
koko hallitus aikoo ryhtyä konkreettisiin toimenpiteisiin lainvoimaisen kielteisen päätök-
sen saaneiden poistamiseksi maasta, ja tätä työtä teemme koko ajan. [Eva Biaudet: Tulee-
ko lisäbudjettiin?] Tällä hetkellä meillä todella on noin 10 000 kielteisen päätöksen saanut-
ta vastaanottokeskuksissa, heistä kuitenkin itse asiassa noin 95 prosenttia on valittanut tai
uusintahakemuksen jättänyt. Meillä onneksi ei ole sellaista akuuttia laajamittaista ongel-
maa, että ihmisiä katoaisi, mitä varten täytyisi laajamittaista säilöönottoa tässä vaiheessa
ottaa käyttöön. Olemme Joutsenon säilöönottokeskusta juuri laajentaneet tietoisesti, ja
meillä myöskin on valmius tarvittaessa laajentaa tätä säilöönottotoimintaa ja myös muita
kevyempiä menettelyitä sen varmistamiseksi, että Suomessa ei synny ympäröivään yhteis-
kuntaan kadonnutta merkittävää laittomasti maassa pysyvästi oleskelevaa väestönosaa.
Sen estäminen itse asiassa on varmasti koko meidän yhteiskunnan keskeinen kysymys tänä
vuonna. Säilöönottokysymyksiä hoidetaan [Puhemies: Aika!] tilanteen mukaan.
 Tarkistettu
4.2



Pöytäkirjan asiakohta PTK 30/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. — Edustaja Savio.

16.25 Sami Savio ps (vastauspuheenvuoro): Arvoisa puhemies! Perussuomalaisten näke-
myksen mukaan laittomasti maassa oleskelevien säilöönotto mutta tietenkin myös minis-
teri Mykkäsen esille nostama tehokas palautus lähtömaihin kohentaisi huomattavasti kan-
salaisten turvallisuudentunnetta sekä tietenkin lisäisi luottamusta viranomaistoimintaa
kohtaan. Käännytysten toteutusta tulee pikaisesti parantaa. Tähän asti yksittäisiä palautuk-
sia on tehty pääosin reittilennoilla turistien keskuudessa, eikä ongelmilta ole valitettavasti
aina vältytty.

Arvoisa puhemies! Viranomaistoiminnan estämistä tai minkäänlaista häiriköintiä palau-
tuslennoilla ei tule enää missään nimessä sallia. Käännytettävät tulisi lähtökohtaisesti pa-
lauttaa tilauslennoilla, suurempi henkilömäärä kerrallaan, mikä tehostaisi palautuslentoja.

Arvoisa puhemies! Nyt on lopulta konkreettisen toiminnan aika. Aiotteko toimia Suo-
men kansan edun mukaisesti ja ryhtyä viimein toimenpiteisiin, jotta laittomasti maassa
oleskelevat henkilöt [Puhemies koputtaa] saadaan palautettua lähtömaihinsa?

16.27 Sisäministeri Kai Mykkänen (vastauspuheenvuoro):  Arvoisa puhemies! Mitä tu-
lee säilöönottokapasiteetin välittömään laajamittaiseen käyttöönottoon, niin muistuttaisin
myös perussuomalaisia oletettavasti kiinnostavasta seikasta, että kun meillä tällä hetkellä
vastaanottotoiminnan kulut ovat noin 400 000 euroa päivässä, siis 40—50 euroa per vas-
taanottotoiminnan piirissä oleva ihminen, niin jos ottaisimme käyttöön laajamittaisesti tu-
hansissa — siis kaikille kielteisen päätöksen saaneille — säilöönoton, kustannukset tästä
kasvaisivat merkittävästi. Ja lisäksi, kun tilanne onneksi on sen tyyppinen, että vastaanot-
topalveluiden piirissä pystytään hallitsemaan tällä hetkellä kielteisen päätöksen saaneiden-
kin osalta tilannetta, niin silloin panokset kannattaa todellakin laittaa siihen, että me pys-
tymme luomaan menettelyitä aidosti vaaraksi olevien tunnistamiseen, heidän ohjaamiseen-
sa säilöön tai tietysti myöskin heidän välittömään käännyttämiseensä silloin, kun edelly-
tykset siihen täyttyvät. Eilen täällä eduskunnassa lähetekeskustelua käytiin hyvässä hen-
gessä koskien oleskeluluvan perumista törkeisiin rikoksiin syyllistyneiltä tai heiltä, [Puhe-
mies koputtaa] joiden osalta syyllistyminen on todennäköistä.

16.28 Laura Huhtasaari ps (vastauspuheenvuoro):  Arvoisa puhemies! Naiivi politiikka
ja rajat auki -politiikka on johtanut siihen tilanteeseen, että kun ulkomaalaisvalvonnalla
poliisi saa kiinni laittomasti maassa olevan henkilön ja kertoo hänelle, että ”olette laitto-
masti maassa”, niin henkilö sanoo, että ”niin, mitä sitten?” ja poliisi sanoo, että ”ei mitään,
hyvää päivänjatkoa”. Onko teillä oikeasti keinoja palauttaa laittomasti maassa olevia hen-
kilöitä, heitäkin, jotka eivät halua mennä omaan kotimaahansa takaisin? [Eva Biaudet:
Aika kaukana todellisuudesta tämä!] Miksi me emme voi ottaa laittomasti maassa olevia
henkilöitä säilöön, josta olisi vain yksi tie ulos eli heidän omaan kotimaahansa? Jotkut ovat
hakeneet jopa 20 kertaa turvapaikkaa. Minkä takia tähän ei ole puututtu? Suomella on
myös Pohjoismaiden löysin turvapaikkapolitiikka. Voisimmeko me tulla tässä edes samal-
le tasolle kuin muut Pohjoismaat?

16.29 Sisäministeri Kai Mykkänen (vastauspuheenvuoro): Arvoisa puhemies! Kuten sa-
nottu, tällä hetkellä säilöönotto laajamittaisesti lähinnä nostaisi kustannuksia, ei ratkaisisi
2



Pöytäkirjan asiakohta PTK 30/2018 vp
perusongelmaa, joka on laittomasti maassa oleskelevien palautuskysymys. Laittomasti
maassa oleskelevia sinänsä on tällä hetkellä melko vähän, koska useimmat ovat laillisesti
valittaneet tai hakeneet uudestaan, mutta on toki oletettavissa, että tämä määrä kasvaa, kun
hallinto-oikeudet ja järjestelmä saavat käsiteltyä hakemuksia loppuun.

Sen osalta olen samaa mieltä, että meidän pitäisi pystyä järjestelmällisempään palautus-
ten järjestämiseen. Tästä neuvotellaan jatkuvasti erityisesti Irakin kanssa, josta suurin osa
kohdehenkilöistä on kotoisin, ja sitä työtä tehdään hyvässä yhteisymmärryksessä hallituk-
sen ja myös koko eduskunnan kanssa. 

Tämä on oikeusvaltio, jossa toimitaan lakien pohjalta, ja se on minusta myös tärkeä arvo
Suomessa, mutta sen puitteissa meidän täytyy tässä kyllä pystyä parempaan kuin mitä esi-
merkiksi Ruotsissa ja Saksassa on tähän asti pystytty. Meillä pitää olla keinot, joilla hen-
kilökohtaista uhkaa kokeva saa turvapaikan täältä, mutta silloin, jos edellytykset eivät täy-
ty, niin ei ole asiaa jäädä Suomeen.

16.30 Touko Aalto vihr (vastauspuheenvuoro):  Arvoisa puhemies! Tällä viikolla kor-
keimman hallinto-oikeuden presidentti Pekka Vihervuori kritisoi julkisesti hallituksen ul-
komaalaislain muutoksia. Vihervuori sanoi suoraan, että on ongelmallista, jos poliittiset
päättäjät piiloutuvat tuomioistuimen selän taakse, ja lainsäätäjien valinnat vaikuttavat hy-
vin paljon siihen, mitä ihmisille tapahtuu. Ulkomaalaislakiin on tehty paljon muutoksia pa-
rin viime vuoden aikana, ja Vihervuori kannattaa ajatusta, että muutosten kokonaisvaiku-
tuksia arvioitaisiin oikeusturvan toteutumisen kannalta. Kysynkin asianomaiselta ministe-
riltä: aiotteko tehdä tämänkaltaisen lainsäädännön kokonaisvaikutusten arvioinnin turva-
paikanhakijoiden ihmisoikeuksien ja oikeusturvan toteutumisesta?

Puhemies Paula Risikko: Taitaa olla Häkkäsen. — Ministeri Häkkänen, olkaa hyvä. 

16.31 Oikeusministeri  Antti Häkkänen (vastauspuheenvuoro):  Arvoisa puhemies!
Tämä on sisäministeriön ja oikeusministeriön rajapinnassa.

Ensinnäkin, Suomessa on ihan historiallisen suuri maahanmuuttoon liittyvä haaste, min-
kä johdosta tehtiin muutoksia oikeusturvan sääntelyyn. Kelpoisuusvaatimuksia ensinnä-
kin nostetaan, valvontaa parannetaan, ja muutenkin tehtiin siis parempaa sääntelyä näihin
edellytyksiin siitä, ketkä voivat toimia oikeusturvan antajina. [Eva Biaudet: Sittenhän sen
voi todistaa, tutkimus vaan kehiin!] 

Mutta edelleen tarvitaan jatkoseurantaa, ja tämän takia me olemme käynnistäneet selvi-
tyksen tästä, mitä korjausliikkeitä tarvitsee jatkossa tehdä. Näin suuri haaste, mikä nyt on
tullut tavallaan näiden valitusten johdosta, vaatii ehdottomasti sen, että teemme selvityk-
sen ja teemme tarvittavia korjausliikkeitä, jos se asia antaa aihetta.

16.32 Simon Elo sin (vastauspuheenvuoro):  Arvoisa puhemies! On hyvä, että perussuo-
malaiset otti uuden aihepiirin esille, niin ei missään tapauksessa synny vaikutelmaa yhden
asian liikkeestä. [Naurua] Sinisillä on selvä linja, mitä tulee maahanmuutto- ja turvapaik-
kapolitiikkaan: realismia ilman rasismia. Jos vihreiden mielestä hallituksen linja on liian
tiukka ja perussuomalaisten mielestä niin löysä, niin varmaan aika hyvässä välissä siinä sil-
loin ollaan.

Mitä tulee tähän kaikki säilöönottoon -esitykseen, säilöönotto maksaa 200 euroa per
henkilö per vuorokausi. Nyt on ollut 9 000 ihmistä, kielteisen päätöksen saanutta turvapai-
3



Pöytäkirjan asiakohta PTK 30/2018 vp
kanhakijaa, muutoksenhakuprosessissa. Jos tämä valitusprosessi ja poistaminen kestäisi
vuoden, kulut olisivat 656 miljoonaa euroa, ja tätä perussuomalaiset esittää. Siinäkö on
säästö? Kysymykseni ministeri Mykkäselle onkin: Miten hallituksen maahanmuuttopoli-
tiikka on toiminut? Kuinka paljon tuli turvapaikanhakijoita viime vuonna?

16.33 Sisäministeri Kai Mykkänen (vastauspuheenvuoro):  Arvoisa puhemies! Viime
vuonna turvapaikanhakijoiden määrä, uusien hakijoiden, oli noin kymmenesosa siitä, mitä
2015. Tässä omalta osaltaan varmasti tilanteen selkeytyminen turvapaikan myöntämisen
perusteissa on vaikuttanut. Toki koko Euroopan osalta ollaan samansuuntaisessa tilantees-
sa. Itse asiassa viime vuonna merkittävä osa oli uusintahakemusten jättäjiä, ja tämä on
meillä oikeusjärjestelmässä varmasti yksi haaste, miten sitä kierrettä jatkossa voidaan koh-
tuullistaa, ja sitä työtä tässä oikeusministerin kanssa tehdään, että mitä siinä on mahdollis-
ta tehdä.

Edustaja Aallon kysymykseen, itse asiassa myöskin tästä laajemmasta selvityksestä: ul-
koiset arvioinnit koko meidän turvapaikkapolitiikan muutoksesta kestäisivät hyvin pit-
kään, yli vuoden, jos perustettaisiin tämmöinen laaja projekti. Minun toimintatapani on se,
että me sisäisesti selvitämme kaikkia niitä puutteita, jotka tulevat esiin, joissa vähänkään
on mahdollista, että kyseessä voisi olla joku laajempi kysymys. Näitä asioita käydään sään-
nöllisesti läpi myöskin pakolaisasioita lähellä olevien järjestöjen kanssa [Puhemies koput-
taa] ja on tarkoitus tuoda tiettyjen asioiden osalta myöskin laajemmin esiin, kun tiettyjä täs-
mennyksiä tehdään. Laajassa kuvassa sanoisin, [Puhemies: Aika!] että Suomen oikeusval-
tio toimii hyvin. [Eva Biaudet: Aika huono vastaus!]

16.34 Matti Vanhanen kesk (vastauspuheenvuoro):  Arvoisa puhemies! Alkuperäisessä
kysymyksessä viitattiin suomalaisten etuun, ja minusta suomalaisten etu on kuitenkin se,
että me edistämme kansainvälisten sopimusten ja niiden tarkoituksen toteuttamista ja inhi-
millisyyttä. Minusta suomalaisten etu ei ole se, että lietsotaan sellaista henkeä, joka tässä
kysymyksessä oli. [Mika Niikon välihuuto] — Turvapaikanhakijalla kansainvälisten sopi-
musten nojalla on oikeus hakea turvapaikkaa, jos hän kokee olevansa sellaisessa hädässä,
[Laura Huhtasaari: Kaksikymmentä kertaa!] ja se, että hän mahdollisesti ei saa turvapaik-
kapäätöstä meidän viranomaisiltamme, ei romuta hänen ihmisarvoaan sellaisella tavalla,
että hänet pitää lukita johonkin suojaan, vaan kyllä hänellä ihmisarvo on tällöinkin. 

Minusta se ongelma on — kysymyksen jälkeen ministeri Mykkänen jo vastasi — ennen
muuta Irakin ja Afganistanin kohdalla, että palautusten käytännön järjestäminen on vai-
keaa, ja olisin kysynyt, miten nämä neuvottelut palautussopimusten osalta edistyvät, eri-
tyisesti Irakin ja Afganistanin kohdalla. [Vasemmalta: Hyvä puheenvuoro! — Linjakas pu-
heenvuoro!] 

16.35 Sisäministeri Kai Mykkänen (vastauspuheenvuoro):  Arvoisa puhemies! Tähän
edustaja Vanhasen kysymykseen: näitä neuvotteluja käydään koko ajan. Haaste on luon-
nollisesti se, että Irakilla on runsaasti omia haasteita, ja se on ollut tähän asti yksi haasta-
vista kohteista kaikille Euroopan maille, erityisesti Saksa, Belgia, Iso-Britannia, joissa on
paljon irakilaisia ollut. On ollut yhteisiä vaikeuksia. Voimakkaasti olen vedonnut myöskin
EU:n maahanmuuttokomissaariin tässä asiassa, että jos Suomi on osa yhteisiä ratkaisuja
Euroopassa, niin myöskin EU:n täytyy olla osa ratkaisua Irakissa. Ja kyllä tässä nyt tiettyä
toiveikkuutta on sen osalta, että Irakissa kuitenkin sota Isisiä vastaan on uudentyyppisessä
4



Pöytäkirjan asiakohta PTK 30/2018 vp
vaiheessa ja he itsekin ymmärtävät, että nyt he hallitsevat maata alueellisesti paremmin, ja
uskoisin, että tiettyjä edistysaskeleita voidaan saada. Mutta haasteellinen kenttä varmasti,
en lupaa liikoja.

Kysymyksen käsittely päättyi.
5


	2.2
	16.23
	16.24
	16.25
	16.27
	16.28
	16.29
	16.30
	16.31
	16.32
	16.33
	16.34
	16.35


