















































DEMB78.tmp.xml


Pöytäkirjan asiakohta PTK 4/2019 vp
Pöytäkirjan asiakohta 

PTK 4/2019 vp

Täysistunto

Tiistai 7.5.2019 klo 14.00—17.13

2. Puhemiesneuvoston ehdotus edustajien istumajärjestyksestä
Eduskuntatyön järjestäminen ETJ 1/2019 vp

Ainoa käsittely

Ensimmäinen varapuhemies Juho Eerola: Ainoaan käsittelyyn esitellään päiväjärjes-
tyksen 2. asia. Puhemiesneuvosto, jonka tehtävänä on eduskunnan työjärjestyksen mukaan
tehdä ehdotuksia eduskuntaryhmien keskinäisestä istumajärjestyksestä täysistuntosalissa,
ehdottaa eduskunnan päätettäväksi, että edustajat istuvat täysistuntosalissa eduskuntaryh-
mittäin siten, että puhemiehen paikalta katsottuna oikealta luetellen ryhmien järjestys on
seuraava: perussuomalaisten eduskuntaryhmä, kokoomuksen eduskuntaryhmä, kristillis-
demokraattinen eduskuntaryhmä, ruotsalainen eduskuntaryhmä, keskustan eduskuntaryh-
mä, Liike Nyt -eduskuntaryhmä, vihreä eduskuntaryhmä, sosiaalidemokraattinen eduskun-
taryhmä ja vasemmistoliiton eduskuntaryhmä, kukin ryhmä puhemiesneuvoston määrää-
mien rajojen puitteissa.

Keskustelu

14.01 Mika Niikko ps: Arvoisa puhemies ja hyvät kollegat! Valtiopäivien avajaisissa pu-
hemies Antti Rinne piti meille kansanedustajille arvokkaan puheen toistemme kunnioitta-
misesta ja demokratian vaalimisesta. Puhemies sanoi muun muassa seuraavasti: ”Pienenä
maana meidän pitää puolustaa yhteisiä sääntöjä sekä tukea järjestystä ja vakautta. Teemme
sen näyttämällä mallia, olemalla itse sanojemme mittaisia. Todistamalla, kuinka pitkälle
voimme päästä sopimalla ja yhdessä tekemällä.” Näistä kauniista sanoista on aikaa puoli-
toista viikkoa. Täällä salissa ei näy puhemies Rinnettä, mutta näkyykö myöskään toisen
kunnioitusta siinä määrin, missä Rinne sitä painotti?

Puhemiehen tärkein tehtävä on johtaa eduskuntaa toimimaan arvokkaasti, säilyttää hyvä
työilmapiiri, ylläpitää eduskunnan arvostusta ei vain kansan silmissä vaan myös keskuu-
dessamme riippumatta suuristakin mielipide-eroista. Suureksi pettymykseksi on kuitenkin
todettava, puhemies, se, että puhemies Rinteen vahtivuorolla on aloitettu näytelmä, jossa
eduskunnan toiseksi suurinta puoluetta ivataan ja nöyryytetään armottoman tuolileikin
kautta. Kritiikkiä tässä ei puhemies Rinne uskaltanut tulla edes kuuntelemaan paikalle vaan
siirsi asian käsittelyn ensimmäiselle varapuhemiehelle. 

Tämä ei tee kunniaa eduskuntamme satavuotiselle perinteelle eikä varsinkaan niille suo-
malaisille, jotka vajaa kuukausi sitten antoivat äänensä yhteistyölle rakentaa Suomea par-
haimmaksi paikaksi meille jokaiselle. Ei ole kunniaksi kenellekään aloittaa vaalikausi syr-
jimällä yhden parlamentaarisen puolueen edustajia tavalla, jollaista aiemmin ei ole nähty.
Nyt kysymys ei ole siitä, päätetäänkö istumispaikkoja perinteisessä parlamentaarisessa
 Tarkistettu
4.0



Pöytäkirjan asiakohta PTK 4/2019 vp
konsensuksessa, vaan siitä, millä motiiveilla päätöstä ollaan oikeuttamassa koko kansan
silmien alla. 

Sosiaalidemokraattisen eduskuntaryhmän puheenjohtaja, edustaja Lindtman, miten
puolueenne arvopohjaan sopii leimata kollegojanne äärioikeistolaisiksi? Mihin ovat unoh-
tuneet puolueenne opit ihmisarvosta ja lähimmäisen kunnioittamisesta? [Li Andersson:
Mitä te olette linjanneet kollegoistanne?] Mikä on sellainen arvopohja, jossa kollegoita ni-
mitellään epäkunnioittavasti? Onko tämä suuntaviiva uudelle normaalille käytöstavalle
eduskunnassa? Hyvät kollegat, tulee vielä aika, jolloin meidän jokaisen puheiden ja teko-
jen suhde toisiinsa punnitaan. Tänä vaalikautena nimittäin puhutaan jälleen varmasti kou-
lukiusaamisesta. Kenellä on silloin varaa opettaa kansaa kunnioittamaan lähimmäistään?
[Eva Biaudet: Kaikki paikat on hyviä!]

Arvoisa herra puhemies! En näe eduskuntalaitoksen kannalta hyväksi, että hallitusneu-
vottelujen ajaksi valitun puhemiehen roolissa ja suuressa kiireessä yritetään viedä läpi
tämä istumajärjestysasia. Jottei se keskustelujen yhteisymmärryksen kulttuuri, jota puhe-
mies Rinne on painottanut, vahingoittuisi, pitäisin parempana, että jätetään istumajärjes-
tyksen käsittely eduskunnan valitseman varsinaisen puhemiehistön vastuulle. Vai onko
odotettavissa, että petosta seuraa seuraava petos? Aiotteko yksissä tuumin koplata varsi-
naisen puhemiehen paikan pois eduskunnan toiseksi suurimmalta puolueelta? Tähän kysy-
mykseen haluaisin saada vastauksen. 

Lopuksi on todettava: olette varmasti kuulleet sanonnan ”niin metsä vastaa kuin sinne
huudetaan” tai sellaisen sanonnan kuin ”mitä ihminen kylvää, sitä hän myös niittää”, joka
tunnetaan myös sanontana ”sitä saa, mitä tilaa”. 

Arvoisat kollegat, ette kaiketi halua jäädä historiaan eduskuntana, joka ensi töikseen
vaihtaa kansanvallan kunnioituksen syrjinnäksi? Tällaisen suunnan päästä löytyy lopputu-
los, jota kukaan meistä ei toivo.

14.06 Juha Mäenpää ps: Arvoisa puhemies! Hyvät kollegat! Meiltä kansan valitsemilta
kansanedustajilta odotetaan arvokkuutta työssämme sekä arvokasta käytöstä päättäessäm-
me maatamme ja kansaamme koskevista asioista. Mitä te muut kansan valitsemat edusta-
jat ajattelette: nostaako tällainen tuolileikki eduskunnan arvokkuutta ja työmme kunnioi-
tusta? [Timo Heinonen: Päätetään jo sitten!] Olen viimeksi leikkinyt tällaista tuolileikkiä
seurakunnan päiväkerhossa.

Och nu måste jag spela igen, tyvärr. Jag tycker, socialdemokraterna och alla andra partier-
na: stolspelen är inte kiva juttu det. Svenska folkpartiet har gett nyckeln till de andra par-
tierna så att de kan spela med stolar i riksdagen.

Käynnissä ovat hallitusneuvottelut, ja istumajärjestyksestä tehdään keinotekoisesti poliit-
tisen kiistelyn aihe. [Timo Heinonen: Älkää tehkö! — Paavo Arhinmäki: Kuka näin on teh-
nyt?] — Te. — Se on pelin politiikkaa, tässä tapauksessa voisi sanoa tuolipelin politiikkaa.
Tällä tuolileikillä haetaan pakotietä hallitusneuvotteluista ja hallitusneuvottelujen lopputu-
lemasta.

Arvoisa puhemies! Poliitikot eivät näytä kunnioittavan perinteitä, eivätkä poliitikot näy-
tä tuntevan historiaa. Tällainen samanlainen tuolipeli on käyty jo aiemminkin, eikä se kas-
vattanut eduskunnan arvokkuutta. Suomen eduskunnassa on ollut hyvin vakiintunut käy-
täntö puolueiden istumajärjestyksessä, jota henkilökohtaisesti haluaisin kunnioittaa. Mei-
2



Pöytäkirjan asiakohta PTK 4/2019 vp
dän ei tule hakea keinotekoisia istumajärjestyksen vertauksia, ei Euroopan unionista eikä
Pohjoismaiden neuvostosta. Me nimittäin istumme Suomen eduskunnassa.

Henkilökohtaisesti näen itseni kuuluvan pääosin oikeistoon, mutta tietyissä asioissa olen
ihan vasemmistolainen, aina sen mukaan, minkä katson olevan yhteiskuntamme edun mu-
kaista. Me perussuomalaiset edustamme laajaa poliittista keskustaa, ja kuten te, hyvät
edustajat tässä salissa, tiedätte, myös historiamme ja taustamme, Suomen Maaseudun Puo-
lue, osoittavat sen. Siksi pidän itsestäänselvänä, että meidän paikkamme on salin keskellä.

Arvoisa puhemies! Tätä istumapaikkajärjestystä on mediassa kommentoinut Suomen
Sosialidemokraattisen Puolueen edustaja Lindtman. En voi millään hyväksyä edustaja Lin-
dtmanin sanoja mediassa, joissa hän asetti perussuomalaiset äärimmäiseksi oikealle. Edus-
taja Lindtman, puolueenne nimessä esiintyy sana demokratia. Miten te ja teidän puolueen-
ne suhtaudutte demokratiaan? Onko demokratia puolueenne nimessä pelkkää sanahelinää?

Millä perustein meidät on siirretty oikealle? Jos katson Helsingin Sanomien vasemmis-
to—oikeisto-arvokarttaa, järjestys on selkeä: oikealta alkaen kokoomus, siniset, perussuo-
malaiset, Liike Nyt, ruotsalainen kansanpuolue, kristillisdemokraatit, keskusta, Seitsemän
tähden liike, vihreät, sosiaalidemokraatit ja vasemmisto viimeisenä ihan vasemmalla. Mi-
nun mielestäni tämä olisi oikea järjestys.

Itse ymmärrän RKP:n halun siirtyä arvokartan mukaiselle paikalle, mutta en voi miten-
kään ymmärtää ja hyväksyä perussuomalaisten siirtämistä kokoomuksen oikealle puolel-
le. Edustaja Lindtmanin esitys istumajärjestyksestä ei pohjaudu arvokarttaan. Voisiko
edustaja Lindtman selventää, mitkä ovat ne perusteet, joilla meidän katsotte kuuluvan
tuonne äärimmäiseksi oikealle, ja onko teillä muillakin eduskuntaryhmien puheenjohtajil-
la käytössänne joku erilainen arvokartta?

Arvoisa puhemies! Demokraattisesti käytyjen vaalien tulos ja vakiintunut käytäntö oh-
jaavat toimintaa eduskunnassa. Jos nyt muutamme istumajärjestystä, se lienee ennakkota-
paus, joka antaa eväät sille, että tulevien eduskuntavaalien jälkeen valituiksi tulleet puolu-
eet ja kansanedustajat käyvät samanlaisen tuolileikin. Hallitusneuvottelujen ollessa kes-
ken suurin eduskuntapuolue saa istuttaa eduskuntaryhmät tässä salissa sinne, minne ha-
luaa. Oletteko te, arvoisat kansanedustajat, valmiita tähän?

Arvoisa puhemies! Jos emme halua kunnioittaa perinteitä emmekä poliittista arvokart-
taa, niin haluan muistuttaa, että olemme juuri käyneet demokraattiset vaalit. Jos istumajär-
jestystä halutaan muuttaa demokratiaa kunnioittaen, olisi päivänselvää, että myös istuma-
paikat valitaan demokraattisesti, aivan kuten on valittu puhemiehistökin. Suurin puolue saa
asemoida oman sektorinsa istumajärjestykseen ensimmäisenä, seuraavana toiseksi suurin
ja kolmantena kolmanneksi suurin.

Arvoisa puhemies! Minulle henkilökohtaisesti istumapaikalla ei ole merkitystä. Tämän
päätöksenkin jälkeen henkilökohtaisesti saan avattua suuni tuosta oikealtakin. Uskon vah-
vasti, että me perussuomalaiset saamme äänemme kuuluviin, istummepa missä tahansa
kohdassa salia. Te ette saa meitä vaimennettua siirtämällä meidät äärimmäiseksi oikealle.
Me edustamme laajaa keskustaa ja aiomme parhaan kykymme mukaan ajaa äänestäjiem-
me asiaa, istuimmepa sitten vasemmalla, keskellä tai oikealla, emmekä me unohda duuna-
reita. [Mika Kari: Kikyä tulee!] Kotia, uskontoa ja isänmaata on joskus muinoin puolustet-
tu hyvin tuosta salin oikeasta reunasta. Jos te muut haluatte meidät sinne siirtää, itse hen-
kilökohtaisesti otan suurella kunnioituksella vastaan vaikka äärimmäisen paikan oikealta.
3



Pöytäkirjan asiakohta PTK 4/2019 vp
Lopuksi vielä mieleeni tuli erään kokoomusehdokkaan vaalislogan ”Aidosti oikealla.
Punastelematta.” Tämän johdosta haluan kysyä kokoomuksen edustajilta: Haluatteko to-
dellakin siirtyä askeleen vasemmalle? Nouseeko puna poskillenne? [Naurua] — Kiitoksia.

14.14 Mika Raatikainen ps: Arvoisa rouva puhemies! Tarkoitus oli puhua perjantaina,
mutta kun sitä tilaisuutta ei tullut, niin puhun nyt tässä hieman ex tempore.

Minä olen nyt viisi vuotta ollut tässä talossa ja katsonut tätä meininkiä ja olen aika iloi-
nen, että kahden kuukauden päästä lähden muihin tehtäviin. On olemassa koulukiusaamis-
ta, ja on olemassa kaiken näköistä kiusaamista. Tämä eduskuntakiusaaminen sai ihan uu-
sia muotoja nyt, kun tietyt puolueet menestyivät ja toiset eivät menestyneet niin hyvin. Kun
aletaan leikkiä tuolileikkejä, niin kyllähän nyt kansakin näkee, että tämä on aika lapsellis-
ta. Tehdään joku älytön päätös jollain tilapäisellä puhemiesneuvostolla ja siirrellään paik-
koja täällä — eihän tämä näin mene.

Minulla ei muuta.

14.15 Ville Tavio ps: Rouva puhemies! Eduskunnan arvovallalle ei ole sopivaa, että puo-
luetta pyritään leimaamaan istumajärjestystä hyväksikäyttäen. Ei ole myöskään sopivaa,
että istumajärjestystä muutetaan vastoin toisen puolueen tahtoa, saati toiseksi suurimman
puolueen tahtoa. Näin ei ole tapahtunut koskaan aiemmin Suomen historiassa.

Eduskunnan paikkajaossa on historiallisesti huomioitu keskikohdan sarana-akselin kuu-
luvan vasemmiston ja porvarien väliin. Tämän historiallisen paikkajaon muutos on nyt ta-
pahtumassa hyvin köykäisin perustein: lähinnä puolueiden opportunismin ja perussuoma-
laisiin kohdistuvan kiusanteon perusteella. Tällainen tuolileikki vie eduskunnan arvok-
kuutta ja uskottavuutta. Samalla tämä on signaali siitä, että muut puolueet eivät enää nou-
data vuosisadan perinteenä olleita yhteisiä pelisääntöjä, jos vaihtoehdoksi tulee vain tavoi-
tella vahinkoa perussuomalaisille. Perussuomalaiset on uskaltanut olla isänmaallinen ja
kansaa rehellisesti puolustava puolue, ja meitä sen vuoksi rangaistaan ja häväistään.

Erityisen kattavia perusteluita ei perussuomalaisten siirrolle oikeaan laitaan ole muiden
puolueiden toimesta esitetty. Perussuomalaiset eivät usko vasemmiston järjestövaltaan ei-
vätkä oikeiston rahavaltaan. Emme ole oikeiston tai vasemmiston tavoin tietyn intressiryh-
män edunvalvontapuolue, vaan edustamme koko Suomen kansaa. Sen me toki tässä poliit-
tisessa tilanteessa ymmärrämme, että kokoomus ja keskusta tahtovat siirtyä askeleen va-
semmalle kohti SDP:tä ja vasemmistoa. Paikkajaon ei tulisi kuitenkaan muuttua päivänpo-
liittisen tilanteen vuoksi. Huomattavaa on, että uutta istumajärjestystä ei perustella myös-
kään liberaali—konservatiivi-akselilla, sillä nyt kokoomus sijoittuu kristillisdemokraat-
tien ja perussuomalaisten välille.

Muut puolueet ovatkin esittäneet perussuomalaisiin kohdistuvalle paikkamuutokselle
yksinkertaisuudessaan hyvin typerän perustelun, että istumajärjestyksen tulee Suomessa
jatkossa mukailla Euroopan parlamentin istumajärjestystä. Olemme kuitenkin yhä Suo-
men eduskunnassa, emme Euroopan parlamentissa, joten miksi Euroopan unionia tulisi
myötäillä tässäkin asiassa? EU:n lainsäädäntö on ylempiarvoista Suomen lakiin verrattu-
na, ja nyt te tahdotte, että Suomen eduskunnasta tulee symbolisesti Euroopan parlamentin
alahuone. Ei nyt niin uskollinen EU:lle tarvitsisi olla, että jopa istumajärjestys kopioidaan
suoraan Euroopan parlamentista. Se itsessään on selvää, että kun ja jos istumajärjestys tah-
dotaan kopioida suoraan Euroopan parlamentista, niin ei jää kellekään epäselväksi, että uu-
dessa istumajärjestyksessä perussuomalaiset edustavat oikealla isänmaan etua ja kansallis-
4



Pöytäkirjan asiakohta PTK 4/2019 vp
mielisyyttä, kun taas loppusali meistä vasemmalla edustaa globalismia ja EU:n liittovalti-
omielisyyttä.

Rouva puhemies! Teen perussuomalaisten jättämän esityksen, että istumajärjestys säi-
lytetään ennallaan eli järjestyksessä oikealta vasemmalle RKP, kokoomus, kristillisdemo-
kraatit, keskusta, perussuomalaiset, vihreät, sosiaalidemokraatit ja vasemmistoliitto.

14.19 Jani Mäkelä ps: Arvoisa puhemies! Aivan ensimmäisenä kannatan edustaja Ta-
vion tekemää muutosesitystä. 

Tästä ei ole niin kauan, kun salista poissa oleva puhemies Rinne, joka nyt ei tullut teh-
täviään tänne hoitamaan, lausui täällä yleviä sanoja tasavallan presidentin kanssa muiden
kunnioittamisesta, yhdessä tekemisestä ja hyvästä ilmapiiristä eduskunnassa. Nyt, vaikka
näiden puheiden kaiku hädin tuskin on tästä salista hälvennyt, nämä puheet tehdään täysin
tyhjiksi tällä puhemiesneuvoston esityksellä. 

Suomessa on työpaikka- ja koulukiusaamista, sanotaan. Onhan sitä varmaankin, kun
eduskunnan istuntosalissa tehdään siitä oikein kouluesimerkki: enemmistön voimalla läh-
detään siirtämään nurkkaan niitä, joista ei pidetä. Mitä tämä on muuta kuin koulukiusaa-
mista? Samalla tässä näytetään kansainvälistä sormimerkkiä yli puolelle miljoonalle suo-
malaiselle äänestäjälle, jotka ovat juuri kyseistä puoluetta äänestäneet. Kysyn, onko tämä
tuon arvoista. Saatteko te muut tästä surullisesta ja törkeästä esityksestä niin paljon, että
tämä todella kannattaa tehdä? 

Me olemme juuri antaneet mahdollisuuden tämän virheen perumiseen. Olemme tehneet
esityksen vanhasta, hyväksi havaitusta istumajärjestyksestä. Jokainen teistä kollegoista voi
nyt valita aivan henkilökohtaisesti: Poistutteko te salista työpaikka- ja koulukiusaajina vai
kiusaamiseen puuttujina? Kumpana haluatte itsenne muistettavan?

14.20 Arja Juvonen ps: Arvoisa rouva puhemies! Hyvät kansanedustajat! Kannatan Vil-
le Tavion tekemää esitystä.

Arvoisa rouva puhemies! 10.4.2019 täällä eduskunnassa pidettiin todella kaunis puhe.
”Varpuset ovat häviämässä luonnosta, mutta ovatko ne katoamassa myös politiikasta?
Olemme nähneet niin paljon haukkoja lentämässä ympärillämme.” Nämä kauniit sanat lau-
sui eduskunnan puhemies Paula Risikko. 

Minä ymmärrän teitä kyllä, hyvät edustajat. Olemme käyneet juuri vaalit, ja vaalien tu-
los on ollut veret seisauttava. Myös eilisen gallupin mukaan perussuomalaiset ovat Suo-
men suurin puolue. [Eduskunnasta: Vihervasemmisto voitti!] — Ei paljolla voittoa tullut,
ja me kaikki tiedämme sen. — On mielenkiintoista seurata tuosta omalta paikalta kansan-
edustajien ilmeitä ja kasvoja ja ääniä, joita kuuluu. Hymyillään, naureskellaan. Tosin on
myös sellaisia ilmeitä, että harmittaa tämä tilanne, missä me olemme. Kysymys on siitä,
että kysymättä perussuomalaisilta meidän paikkamme halutaan siirtää toiseen laitaan. Mie-
lestäni tämä toimintatapa on väärin. 

Viime eduskuntakausi päättyi riitelyyn, eripuraan, joka nousi myös julkisuuteen. Oli it-
kuja, oli valitusta sote-valiokunnassa. Tiedän sen, kun olin siellä myös itse. Toimintatapa
oli aivan käsittämätön. Siitä tuli palautetta julkisuudessa ja ihmisiltä, yleisöltä tuolla kun-
takentällä, ja myös täällä eduskunnassa keskustelimme siitä, miten tämä on mahdollista.
Miten on mahdollista, että aikuiset ihmiset riitelevät eivätkä pääse sovintoon ja sopuun
asianmukaisilla tavoilla? Miten me voimme olla esimerkkinä pienimmille, miten me voim-
me olla lainsäätäjiä ja päättää asioista ja kertoa, että tämä on oikea tapa toimia? Me puhum-
5



Pöytäkirjan asiakohta PTK 4/2019 vp
me koulukiusaamisesta, mutta me kiusaamme täällä itse. Politiikassa ja rakkaudessa ei ole
järjellä aina sijaa, ei myöskään rahassa. Tämä on vanha sanonta ja viisaus, ja se pätee kyllä
täällä, että järjellä näitä asioita ei välttämättä voi selittää. 

Minä haluaisin kysyä: minkä takia te olette tekemässä tällaista liikettä? Kunnioittamat-
ta, arvostamatta eduskunnan toiseksi suurinta puoluetta te siirrätte meidät toiseen laitaan
istumaan. Mikä on meidän arvokarttamme? Me näemme ja luemme gallupeja, muun muas-
sa Helsingin Sanomat on niitä tehnyt pitkin näitä vaalivuosia, ja mehän olemme keskellä.
Jokainen tiedätte, mihin me asemoidumme.

Arvoisa rouva puhemies! Olisi hyvä miettiä, minkä ihmeen takia tätä siirtoa ollaan teke-
mässä. Olen kuullut, että RKP on jo vuosikausia harmitellut, että ei näy kameroissa. Minä
kysyn teiltä, hyvät toimittajat ja median edustajat: Onko sekään oikein, että jos yksi ei näy,
kaikkien muiden pitää näkyä? Eikö se ole yhdenvertaisuutta ja tasa-arvoisuutta, että jokai-
nen pääsee kameraan ja jokainen saa äänioikeuden? Me olemme demokraattisesti tänne va-
littuja. Ei ole oikein, että kun on kyselytunti, jota kansa seuraa ja jota me odotamme, koska
se on näkyvin paikka kerran viikossa päästä kertomaan ajatuksiaan ja asioitaan ja myös tul-
la omille äänestäjille tutuksi, niin ei pääsekään kameraan. Olen ymmärtänyt, että siellä leh-
terillä on erittäin vaikea taivutella kameroita tuonne oikeaan laitaan. Eikö sille voi tehdä jo-
takin? Eikö media voi siirtyä myös tuonne laitaan tai kamera olla täällä edessä, jotta jokai-
nen pääsee kameraan? Me olemme ihmisiä — me olemme ihmisiä — ja me ajattelemme
näin. Sille on ihan turha naureskella, ettei näin olisi. Jokainen haluaa sen osansa mediassa.
Se on meidän työtämme ja meidän tehtävämme. 

Mutta vielä tähän toimintatapaan: Äitinä minä paheksun tätä suuresti. En voisi ikinä ker-
toa lapsilleni, että toimikaa näin. Älkää kysykö kaverilta vaan tehkää niin kuin itse haluat-
te. Täällä nyt suurella voimalla ollaan tekemässä tätä liikettä ja sanotaan, että se on demo-
kratiaa. Minun mielestäni tämä ei ole demokratiaa vaan tämä on väärin. 

Olin eduskuntavaalien alla selkokielisessä paneelissa, ja se oli erittäin mielenkiintoinen
paikka oppia, miten puhutaan niin, että kaikki ymmärtävät. Haluan sanoa tämän myös sel-
kokielellä, koska tiedän, että myös heitä on kameroiden äärellä, jotka eivät ymmärrä vai-
keita sanankäänteitä ja asioita. Minun mielestäni se tapa, miten eduskunnassa ollaan nyt
toimimassa, on väärin. Minun mielestäni ihmisten mielipiteitä pitää kunnioittaa ja kuun-
nella. Minä toivon, että eduskunta on samaa mieltä kanssani. Tämä istumajärjestys täällä
on hyvä, ja minä toivon, että se säilyy sellaisenaan. 

14.26 Leena Meri ps: Arvoisa rouva puhemies! Arvoisat edustajat! Perussuomalaisten
edustajat ovat käyttäneet täällä erittäin hyviä puheenvuoroja. Voin yhtyä niihin kaikkiin ja
kannatan edustaja Tavion muutosesitystä.

Aloitan puheeni sillä, että olen todella hämmentynyt tästä penkkipelistä. Neljä vuotta
olen täällä nyt istunut ja en ole tällaista täällä havainnut; tämä on oikeastaan nyt oikea hui-
pentuma. Tässäkö on se yhteistyö, jota peräänkuulutettiin tuolla vaalikentillä? Itsekin kier-
sin monien teidän edustajien kanssa, ja oli puhetta siitä, että vaikka ollaan erimielisiä, niin
tehdään yhteistyötä eikä syrjitä muita. Ei hyvältä näytä. Tämä enteilee kyllä todella vai-
keaa vaalikautta.

Meitä perussuomalaisia kohdellaan nyt todella epäreilusti. Se on minusta täysin selvä
asia. Miksi kaikki muut vaihtavat paikkaa ja ainoa, joka ei halua vaihtaa, pakkovaihde-
taan? On hyvä muistaa, niin kuin moni täällä sanoi, että me olemme kuitenkin eduskunnan
toiseksi suurin puolue. Kansa on antanut meille noin 540 000 ääntä. En voi ymmärtää tätä
6



Pöytäkirjan asiakohta PTK 4/2019 vp
lainkaan. Vaihtoehtoja olisi. Miksi esimerkiksi kokoomus ja RKP eivät vaihda paikkoja?
Miksi juuri me olemme se vaihtoehto? Emme ole lähellä monissakaan puoluepoliittisissa
kysymyksissä. Että se olisimme juuri me, sitä en voi ymmärtää.

Muistelen viime hallituskautta, kesää 2017, kun meidät heitettiin ulos hallituksesta. Sil-
loinkin oli tämmöisiä epämääräisiä syitä. Ne vaihtelivat arvopohjasta siihen, että meitä ei
voinut paimentaa sote-neuvotteluissa. Sekin vaihteli. Olimme ihan samoja ihmisiä, vaikka
meillä puheenjohtaja vaihtui. Olette muuten huomanneet, että puheenjohtaja Halla-aho sai
valtavasti ääniä ja kansa pitää häntä erittäin älykkäänä ihmisenä, vaikka monenlaista muu-
ta haluttiin ymmärtää, ja siksi meidät heitettiin ulos hallituksesta.

Sitten täällä puhutaan jatkuvasti oikeusvaltioperiaatteesta, oikeudenmukaisuudesta, ta-
sapuolisesta kohtelusta. Minusta tämä on joukkohyökkäys, ja mietin vain, että koska tämä
loppuu. Täällä on puhuttu koulukiusaamisesta ja reilusta kohtelusta, ja allekirjoitan sen
kaiken. Lisäisin näihin sanontoihin vielä sen, että mitä isot edellä, sitä pienet perässä. Me
voimme täällä tehdä lakeja ja miettiä rahoitusta koulukiusausasiamieheen ja moneen muu-
hun, mutta mehän näytämme täällä sitä, että kun isot tulee, niin isot jyrää ja silloin pienet
on hiljaa. Näinhän me täällä nyt näytämme — tai näytätte te, jotka ehkä sitten äänestätte tä-
män uuden, muutetun paikkajärjestyksen mukaan.

Kyllä minä tiedän, että jos päätös on tehty, niin ne perusteet keksitään mistä vain. Nyt ne
on keksitty sitten EU:sta. Voi olla, että se todellinen syy on, kuten edustaja Juvonen toi
esille, tv-näkyvyys. Itsekin sitten toivon, että voihan ne kamerat tuonne lisätä, ja jos me
emme nyt sitten näy siellä tv:ssä, jos tämä muuttuu, niin kyllä meidän äänemme kuuluu.
Sitä te ette nyt valitettavasti saa hiljennettyä. Kyllä se kuuluu, ja kansalaiset haluavat sitä
kuulla, vaikka se ei kaikille sovi.

Puhun täällä myös muutamalle edustajalle. Olen perustuslakivaliokunnassa tehnyt val-
tavan hyvää yhteistyötä neljä vuotta, ja olemme hakeneet todella vaikeissa asioissa yhtei-
siä kannanottoja. Siksi olen hyvin yllättänyt esimerkiksi ruotsalaisen kansanpuolueen ha-
lusta siirtyä. Edustaja ja puolueen puheenjohtaja Henriksson, arvostan teitä juristina ja oi-
keastaan sen takia en voi ymmärtää, miksi RKP edes suostuu tähän ilman yhteistä päätös-
tä. Oikeastaan vetoan teihin entisenä oikeusministerinä ja oikeudenmukaisena ihmisenä ja
perustuslakivaliokunnan pitkäaikaisena jäsenenä, että miettikää, onko tämä teidän mieles-
tänne hyvä tapa. Toimisitteko te näin, jos istuisitte tätä asiaa pohtimassa vaikkapa perus-
tuslakivaliokunnan jäsenenä ettekä puolueen puheenjohtajana?

Samoin, edustaja Guzenina, olette nyt perustuslakivaliokunnan puheenjohtaja näissä vä-
liaikaisissa valiokunnissa, ja teille totean, että olemme tehneet todella hyvää yhteistyötä ja
olen ymmärtänyt näiden keskusteluiden perusteella, että te olette oikeamielinen ihminen.
Siksi pyydän esimerkiksi teiltä, että harkitkaa vielä, oletteko te mukana tässä äänestykses-
sä pakkosiirtämässä meitä.

Mietin tulevaisuutta ja sitä, että jos kongi ei olisi pelastanut tätä vaalipäivän tulosta ja
perussuomalaiset olisi eduskunnan suurin puolue, niin mitä jos me alkaisimme täällä täm-
möiseen touhuun, siirtelisimme tässä mielin määrin. On hyvä huomata, että tämä on ennak-
kotapaus tulevaisuutta varten. Jos joku vaalivoittaja sitten kesken hallitusneuvottelujen jat-
kossa haluaa tällaista tehdä, niin pulinat pois, sitten vain siirrellään kuka minnekin, äänes-
tellään ja kiristetään sillä, että te pääsette meidän kanssamme ehkä hallitukseen, kun olette
tässä nyt mukana — sepä se, sepä se! Seisomapaikkojakin voi olla tarjolla tai paikkoja
vaikka lehterillä. [Eva Biaudet nauraa] Täällä on paljon muitakin traditioita. — Ja minä
ymmärrän, edustaja Biaudet, että teitä naurattaa. Teillähän on tässä tilaisuus siihen, että te
7



Pöytäkirjan asiakohta PTK 4/2019 vp
mahdollisesti siirrytte, ja ymmärrän, että niinhän toimitaan silloin, kun halutaan toisia vä-
heksyä, eli kun he puhuvat, niin nauretaan heille. Minä ymmärrän sen todella hyvin. [Eva
Biaudet: Jos sanoo vitsin, niin silloin pitää saada nauraa!]

Kun ajattelen tätä traditiota, niin eivätkös nämä valiokunnan puheenjohtajuudet, istuma-
järjestykset tuolla valiokunnissa, puhemiehen valinnat ja muut perustu paljon käytäntöi-
hin? Ovatko nekin nyt sitten historiaa, että jatkossa niistä voidaan päättää sitten ihan mitä
vain? Turha sitten jatkossa puhua mistään parlamentarismin pelisäännöistä. Viime kaudel-
lahan me vaihdoimme puhemiestä juuri siitä syystä, kun haluttiin vedota vanhoihin parla-
mentaarisiin käytäntöihin, mutta nyt niitä ei näytä sitten kenenkään arvopohjassa enää ole-
van.

Minä vetoan täällä nyt edustajiin, että te äänestätte tämän perussuomalaisten esityksen
mukaan. Te voitte tehdä uuden esityksen silloin, kun meillä on yksimielisyys siitä, ketkä
vaihtavat paikkaa, jos näin halutaan, mutta älkää pistäkö siihen puoluetta, joka ei halua siir-
tyä. — Kiitos.

14.32 Antti Lindtman sd: Arvoisa puhemies! Haluan ensiksi todeta, että tuen puhemies-
neuvoston esitystä.

Mitä tulee tähän taustaan siitä, minkä vuoksi nyt eduskunnan istumajärjestys on tullut
arvioitavaksi, niin tausta liittyy edellisellä vaalikaudella RKP:n esittämään ihan perustel-
tuun toiveeseen siitä, että heidän paikkansa arvioitaisiin uudelleen, koska se on perustunut
historiallisiin, teknisiin syihin, jotka ovat liittyneet siihen, että käännöspalvelut ovat olleet
lähellä. 

Edellisellä kaudella puhemies Risikko pyysi, että eduskuntaryhmät arvioisivat, onko
eduskunnan istumajärjestys ajan tasalla ja tätä päivää. Viime kaudella ryhmät totesivat,
että kesken vaalikauden ei ole syytä lähteä arvioimaan istumajärjestystä vaan tämä pohdin-
ta jää tälle vaalikaudelle, nyt aloittaneelle eduskunnalle. Kun tätä pohdintaa käytiin, kävi
ilmi, että tällä kertaa on vaikea löytää yhteisymmärrystä, ja toisin kuin täällä esitetään, niin
edes nykyisestä, tai vanhasta, istumajärjestyksestä ei olisi pystytty tässä salissa yksimieli-
sesti päättämään. Sen vuoksi oli selvää, että tavalla tai toisella istumajärjestys tulee ja täy-
tyy ratkaista. 

Arvoisa puhemies! Sitten käytiin läpi eri vaihtoehtoja. Toisin kuin tässä on annettu ym-
märtää, ei mikään ryhmä, ei suurin ryhmä ole tuonut pohjaksi mitään mallia tai vaihtoeh-
toa, vaan eri vaihtoehtoja kartoitettiin ryhmien kartoituksessa, jonka edellisen vaalikauden
puhemies oli pyytänyt ryhmiä tekemään — itse asiahan on puhemiesneuvoston toimival-
lassa. On kieltämättä ongelmallista, jos istumajärjestystä lähdetään tekemään niin, että ryh-
mät ryhtyvät määrittelemään toistensa sijainteja. Sitten selvitettiin, löytyykö malli, johon
voitaisiin pohjata nyt tämä uusi istumajärjestys. Kävi ilmi, että on olemassa malli, jonka
tässä salissa istuvat kaikki puolueet ovat hyväksyneet Euroopan parlamentissa ja Pohjois-
maiden neuvostossa. On olemassa malli, nyt puhemiesneuvoston esittämä järjestys, jonka
ovat kaikki puolueet hyväksyneet Euroopan parlamentissa ja Pohjoismaiden neuvostossa.
Se on se pohja, johon nyt tämä puhemiesneuvoston esitys pohjautuu, ja on selvää, että jos
ja kun otetaan malli, jonka kaikki puolueet ovat näissä muissa toimielimissä kansainväli-
sillä kentillä hyväksyneet, niin silloin se tarkoittaa sitä, että tämä malli ei pohjaudu siihen,
toisin kuin täällä on väitetty, että muut puolueet ryhtyisivät ikään kuin osoittamaan paik-
koja toisille puolueille. Sen vuoksi ryhmät tänään laajasti totesivat, että mikäli puhemies-
neuvosto esittää, että eduskunnan uusi istumajärjestys pohjautuu Euroopan parlamentin ja
8



Pöytäkirjan asiakohta PTK 4/2019 vp
Pohjoismaiden neuvoston istumajärjestykseen, niin eduskuntaryhmät toteavat, että mah-
dolliset uudet istumajärjestyksen aiheuttamat muutokset eivät määritä minkään puolueen
paikkaa poliittisella kentällä vaan se perustuu siihen malliin, jonka puolueet ovat aiemmin
hyväksyneet. Haluan myös todeta sen, että juuri nimenomaan tähän kirjaukseen pohjau-
tuen ei ketään — ei mikään puolue, ei ketään puoluetta — ole nimitelty äärioikeistolaisek-
si tai vastaavaksi, mutta on selvää, että jonkun puolueen pitää istua salissa aivan vasem-
malla ja jonkun puolueen pitää istua salissa aivan oikealla.

Arvoisa puhemies! Tähän prosessiin: 
Tässä on ensinnäkin esitetty, perustuen joidenkin puolueiden vaalitulokseen, että nyt

tätä muutosta ei olisi saanut tehdä, ja on esitetty, että tämä istumajärjestys pitäisi määritellä
sen mukaan, mikä on suurin ryhmä, niin, että se saa valita ensin, ja sitten siinä järjestyk-
sessä eteenpäin. Toisaalta on sitten esitetty, että istumajärjestys ei saisi perustua poliittisiin
suhdanteisiin. Arvoisa puhemies, nyt se esitys, jonka puhemiesneuvosto on tehnyt, ei pe-
rustu poliittisiin suhdanteisiin vaan siihen malliin, jonka kaikki tässä salissa ovat hyväksy-
neet esimerkiksi Pohjoismaiden neuvostossa. Sellainen malli, jossa kukin puolue saisi vaa-
lituloksen perusteella määrittää ensiksi oman paikkansa, olisi käytännössä ensinnäkin tek-
nisesti mahdoton ja toisekseen se jos mikä nimenomaan perustuisi poliittisiin suhdantei-
siin, mitä halutaan täällä välttää. 

Arvoisa puhemies! Toinen argumentti, joka tässä on esitetty, on se, että tämä istumajär-
jestys pitäisi päättää vasta sen jälkeen, kun eduskunnalle on valittu pysyvä puhemiehistö.
No, on selvää, että pysyvä puhemiehistö tässä meidän mallissamme valitaan vasta sen jäl-
keen, kun hallitus on muodostettu. Onko joku sitä mieltä, että eduskunnan istumajärjestyk-
sen pitäisi odottaa hallituspuolueiden mielipidettä tai hallituksen muodostamista? Pidän
äärimmäisen arvokkaana ja tärkeänä, että eduskunta pystyy tämän päätöksen tekemään, oli
se sitten yksimielinen tai äänestämällä tapahtunut, nimenomaan ennen kuin maassa on hal-
litus, jotta se nimenomaan noudattaa eduskunnan omia käytäntöjä, ja sen vuoksi on järke-
vää, että tämä paikka tehdään. Sen vuoksi, arvoisa puhemies, toivon, että tämä asia ratkais-
taan, koska tällä salilla on tällä vaalikaudella varmasti paljon, paljon isompiakin asioita rat-
kaistavana.

Arvoisa puhemies! Haluan vielä lopuksi todeta, että pitäisin kuitenkin hyvänä, että siitä
käytännöstä pidettäisiin kiinni, että puhemiestä ei tässä salissa — ei varsinkaan silloin, kun
hän ei ole läsnä, tai ei muulloinkaan — kun hän ei pysty osallistumaan keskusteluun, esi-
tetyllä tavalla kritisoitaisi.

Arvoisa puhemies! Ratkaistaan tämä asia. Tämä perustuu Euroopan parlamentin ja Poh-
joismaiden neuvoston istumajärjestykseen, jonka kaikki tässä salissa olevat puolueet ovat
hyväksyneet. Jos paikka perussuomalaisille kokoomuksen oikealla puolella käy Euroopan
parlamentissa ja Pohjoismaiden neuvostossa, niin miksi se ei käy täällä Suomen eduskun-
nassa? [Välihuutoja]

14.39 Pia Viitanen sd: Arvoisa rouva puhemies! Kiitän edustaja Lindtmania siitä, että
hän hyvin seikkaperäisesti avasi tämän asian taustoja ja sen historiaa. Se on aina tärkeää,
että kun me muodostamme kuvaa asiasta, meillä on kokonaiskäsitys siitä, mitä on tapahtu-
nut ja missä mennään. Kiitos edustaja Lindtmanille siitä. 

Itsekin tietenkin olisin toivonut, että täällä eduskunnassa ensimmäinen keskustelu käy-
täisiin jostain muusta kuin istumajärjestyksestä. Varmasti kansalaiset odottavat, että me
vastaamme kysymyksiin vaikkapa vanhustenhoivan tilasta tai eläkkeensaajien toimeentu-
9



Pöytäkirjan asiakohta PTK 4/2019 vp
losta, näistä tärkeistä kysymyksistä. [Välihuutoja] Mutta koska nyt meille selvisi, että
emme ole täällä yksimieliseen ratkaisuun pääsemässä missään tapauksessa, ja koska jol-
tain pohjalta tämä ratkaisu on tehtävä, niin mielestäni oli hyvä, että edustaja Lindtmanin
puheenvuorossa näkyi tämä puhemiehistön esityksen tausta ja perusta.

Puhemies, minusta oli tärkeä tämä looginen perustelu, että Euroopan parlamentissa ja
Pohjoismaiden neuvostossa perussuomalaisille käy hyvin se, että he istuvat kokoomukses-
ta oikealla. Jos tämä käy kansainvälisillä kentillä ja siellä tätä ei pidetä syrjintänä tai min-
käänlaisena kiusaamisena, niin on vähän epäselvää, miksi täällä Suomen parlamentissa,
kun joltain perustaltahan tämä ristiriita on ratkaistava ja toimitaan kansainvälisin perus-
tein, se ei sitten kelpaa. 

Toivoisin, puhemies, että kun täällä puheenjohtaja Halla-aho ei ole paikalla, niin joku
perussuomalaisista puheenvuoron käyttäjistä voisi nyt selventää sitä kantaa, miksi paikka
Euroopan parlamentissa ja Pohjoismaiden neuvostossa, kansainvälisillä kentillä, sopii pe-
russuomalaisille, mutta täällä Suomessa se ei kelpaa. Jotenkin minusta, puhemies, tuntuisi
— en tiedä, miten sen kauniisti sanoisi — että tässä asiassa on hivenen ylidramatisointia, ja
mielestäni tietynlaiset syytökset koko muuta eduskuntaa kohtaan, joka yrittää toimia de-
mokraattisesti yhteistä ratkaisua hakien, ovat ehkä saaneet sävyjä, joita niiden ei olisi pitä-
nyt saada. Siksi toivoisin, että saisin vastauksen kysymykseen, miksi ratkaisu toisaalla kel-
paa mutta täällä Suomessa ei. 

14.41 Mika Niikko ps (vastauspuheenvuoro): Arvoisa puhemies! Kiitos, että avasitte de-
battipuheenvuoron, ja tämähän voisi jatkua debatilla tästä eteenpäin, jos sopii. 

Edustaja Viitanen, niin kuin me sanoimme, kysymys ei ole siitä, etteikö täällä oikealla
puolella voisi istua — tämä on ihan hyvä paikka — vaan kysymys on hyvin yksinkertai-
nen, ja se on kunnioituksen puute. Jos tässä talossa ei haluta kunnioittaa toisia edustajia
täysivaltaisesti, kuten nyt on toimittu, tokihan se aiheuttaa tällaisen reaktion. Ne puheet sii-
tä, etteikö täällä olisi viitattu termeihin kuten äärioikeisto, eivät pidä paikkaansa. Tähän on
viitattu. Myös edustaja Lindtmanin puheenvuorossa on annettu vihjaus siihen suuntaan, ja
täällä eduskunnassa ja käytävillä on puhuttu ja jopa naureskeltu, että äärioikeistoonhan te
kuulutte. Olen kuullut itse, kun edustajat, jotkut teistä, ovat näitä termejä käyttäneet —
enkä niitä nimiä mainitse. Joten jos näin suuri kunnioituksen vaje tässä talossa on, ymmär-
rätte varmasti, että tämä ei meille kelpaa. Sen tähden, ihan kaikella rakkaudella, kun kah-
deksan vuotta monen kanssa työtä täällä olen tehnyt: muuttakaa tätä käytöstapaa ja lähes-
tymistapaa toisenlaiseksi, jotta tästä neljästä vuodesta ei tulisi kauhean vaikeaa meille kai-
kille. 

14.43 Antti Lindtman sd (vastauspuheenvuoro): Arvoisa puhemies! Kuten kertasin tuos-
sa prosessin, ryhmät ovat aivan rauhallisesti tämän asian käsitelleet ja sillä tavalla, että
kaikkia ryhmiä on tässä prosessin aikana kunnioitettu. Uskon myös, että puhemiesneuvos-
ton käsittely, jossa tämä esitys on tehty, on ollut prosessi, jossa aivan normaalien demo-
kraattisten pelisääntöjen mukaan kaikkia erilaisia näkemyksiä on kunnioitettu. Mutta se on
selvää, että nyt oltiin tilanteessa, jossa tässä eduskunnassa, kun tämä prosessi oli laitettu
liikkeelle, ei löytynyt yhteistä, nimenomaan yksimielistä kantaa, ja sen takia tavalla tai toi-
sella pitää tämä ratkaista.

Arvoisa puhemies! En minä ole käyttänyt eivätkä muutkaan täällä ole käyttäneet julki-
sia puheenvuoroja, joissa tätä olisi perusteltu niin, että tämä liittyy siihen, että perussuoma-
10



Pöytäkirjan asiakohta PTK 4/2019 vp
laisia olisi sanottu tai leimattu äärioikeistolaiseksi puolueeksi. Kyse on siitä, että jonkun pi-
tää olla vasemmalla ja jonkun pitää olla oikealla, ja nyt löydettiin Euroopan parlamentin
pohja. 

Arvoisa puhemies! Totean vielä edustaja Juvoselle, [Puhemies koputtaa] että myös tek-
nisestä tasapuolisuudesta, salinäkyvyydestä, ryhmät yksimielisesti tekivät kirjauksen, ja
me toivomme, että puhemiesneuvosto ottaa huomioon sen, että riippumatta siitä, missä ku-
kin puolue istuu, mahdollisuudet tasapuoliseen [Puhemies koputtaa] medianäkyvyyteen
ovat samat. Tästä on ryhmillä yhteinen, yksimielinen kirjaus ja ymmärrys. 

Toinen varapuhemies Paula Risikko: Sitten mennään puhujalistaan.

14.44 Paavo Arhinmäki vas: Arvoisa rouva puhemies! Jokaisen istuntokauden alussa pi-
tää päättää, missä eri puolueet ja kulloisetkin edustajat istuvat. Tämä ei ole asia, joka pää-
tetään vain tällä kertaa, vaan näin on päätetty joka kerta, kun itse olen aloittanut istunto-
kauden, ja niin on päätetty joka kerta ennen sitäkin. Ei myöskään ole niin, että tämä poh-
dinta istumajärjestyksestä, siitä, missä eri puolueet ovat, olisi syntynyt vaalien jälkeen tai,
niin kuin on väitetty, vaalituloksen vuoksi. Jo lähes vuosi sitten, kuten edustaja Lindtman
omassa puheenvuorossaan huolellisesti kuvasi, tuotiin ilmi se, että ruotsalainen kansan-
puolue, joka on istunut oikealla laidalla, ollut siellä historiallisista syistä tulkkauspalvelui-
den vuoksi, halusi keskemmälle, ja silloin todettiin, että nyt kun kausi alkaa, niin paikat
katsotaan uudestaan. Eli tässä ovat historialliset syyt eli se, että historiallisesti aina paikat
on päätetty kauden alussa, ja tekniset syyt.

Arvoisa rouva puhemies! Millä perusteilla paikat jaetaan? Kuten täällä on käynyt ilmi,
Euroopan parlamentissa ja Pohjoismaiden neuvostossa perussuomalaiset kuuluvat ryh-
miin, jotka istuvat oikeassa laidassa salia. Omatoimisesti, oma-aloitteisesti ja innolla pe-
russuomalaiset ovat hakeutuneet oikeaan laitaan salia, jopa niin innokkaasti, että julkisuu-
dessa puolueen puheenjohtaja Jussi Halla-aho on perustellut sitä, että hän ei tullut eduskun-
taan kauden alusta vaan vasta europarlamenttikauden päätyttyä, sillä, että hän haluaa olla
mukana muodostamassa uutta ryhmää Euroopan parlamenttiin oikeaan laitaan. Kysymys
kuuluukin nyt, kun on kuunnellut teidän puheitanne: onko teillä eri puheet maan rajojen ul-
kopuolella ja maan rajojen sisäpuolella, kun maan rajojen ulkopuolella te olette oma-aloit-
teisesti, omatoimisesti ja innolla hakeutuneet nimenomaan niille paikoille, jotka nyt katso-
taan tällä kansainvälisellä tavalla paikoiksi myös tässä salissa? [Jukka Gustafsson: Terävä
havainto!]

Arvoisa rouva puhemies! Olen samaa mieltä perussuomalaisten puhujien kanssa siitä,
että tämä ei anna arvokasta ja kunnioitusta herättävää kuvaa eduskunnasta. Keskusteluissa
olisi todella syytä kiinnittää huomiota niihin tavallisia suomalaisia koskettaviin kysymyk-
siin, jotka puhututtivat ihmisiä vaalien alla: vanhustenpalveluihin, perusturvan riittävyy-
teen, työllisyyteen, turvallisuuteen. Kukaan ei nostanut tätä teemaa esille — paitsi perus-
suomalaiset itse.

Nyt on keksitty perusteeksi se, että tv-näkyvyys olisi heikompaa, ja se olisi syy tähän ja-
koon, johon te itse olette omatoimisesti ja oma-aloitteisesti muualla, kansainvälisesti, ha-
keutuneet. Kun katson puhemiehen korokkeelta äärimmäiselle vasemmalle, näen tv-kame-
ran, ja kun katson äärimmäiselle oikeaan, näen myös tv-kameran. Täällä salissa on salita-
sossa kameroita, joilla pystytään jokaista paikkaa kuvaamaan yhtä hyvin. Ja olen tyytyväi-
nen siitä, että puhemiesneuvosto kiinnitti huomiota siihen, että kaikkien puolueiden pitäisi
11



Pöytäkirjan asiakohta PTK 4/2019 vp
näkyä mediassa tällä kaudella tasavertaisesti. Voin sanoa viime kaudesta, että olisimme
toivoneet, että tällainen olisi ollut jo silloin puhemiesneuvoston ohje ja neuvo median
suuntaan.

Arvoisa rouva puhemies! Kun puhutaan siitä, että täällä olisi ivattu tai nöyryytetty jo-
tain, niin itse asiassa meidän on tärkeää kiinnittää huomiota siihen, minkälaista kieltä me
käytämme. Perussuomalaisten ryhmäpuheenjohtaja, edustaja Tavio totesi, että keskusta on
mahdollisesti muodostamassa hallituksen kommunistien kanssa. Katsoin vaalitulosta: suu-
rin Suomessa toimiva kommunistinen puolue sai 0,1 prosentin kannatuksen, kaksi pienem-
pää ei senkään vertaa. Voidaanko tulkita siis niin, että kunnioituksen ja arvokkuuden hen-
gessä ryhmänjohtaja Tavio tarkoittaa, että sosiaalidemokraattinen puolue, Vihreä liitto,
Vasemmistoliitto ja Ruotsalainen kansanpuolue ovat kaikki kommunistisia puolueita? Se
siitä arvokkuudesta.

Arvoisa rouva puhemies! Olisin toivonut ja me olisimme toivoneet, että olisimme löy-
täneet yksimielisen näkemyksen, mutta politiikassa kukaan ei voi myöskään yksin sanella.
Valitettavasti yhteisymmärrystä ei löytynyt, ja silloin, kuten me kaikki tiedämme, jos yh-
teisymmärrystä ei löydy, se demokratiassa suoritetaan sitten äänestämällä, niin kuin tä-
näänkin on ilmeisesti tapahtumassa. 

On hyvä, että saamme nyt tänään lopulta tämän asian hoidettua alta pois. Voimme sen
jälkeen keskittyä niihin asioihin, joiden vuoksi ihmiset ovat tänne meidät äänestäneet,
emme niinkään siihen, että väkisin yritetään olla eri mieltä kaikkien muiden kanssa, vaan
siihen, että yritetään löytää yhteisymmärrys niistä asioista, joilla hoidamme isämaatamme
kohti entistä kirkkaampaa tulevaisuutta.

14.50 Kimmo Kiljunen sd: Arvoisa rouva puhemies! Täällä on useampaan kertaan viitat-
tu siihen, että on jollain tavalla noloa, että eduskunta aloittaa istuntokautensa ja avataan uu-
det valtiopäivät keskustelulla istumajärjestyksestä. Itse asiassa tämä ei ole ollenkaan noloa.
Itse asiassa tämä istumajärjestyskeskustelu on upea tapa aloittaa eduskuntatyö. Miksi? Sik-
si, että tässä keskustelussa me avaamme puolueiden arvopohjaa. Tämä ei ole sattuma, mi-
ten parlamenteissa maailmalla ja myöskin Suomessa istutaan. Myöskään se ei ole sattuma,
miten me istumme kunnanvaltuustoissa ja niin edelleen. Meillä on erityyppiset arvot poh-
jalla, jotka määrittävät tätä istumajärjestystä mukaan lukien eduskunnan valiokuntatyö. 

Perussuomalaisten puheenjohtaja Halla-aho on todennut, että tämä keskustelu on kyy-
kyttämistä, tässä käytetään mielivaltaa. Olemme kuulleet tässä keskustelussa termejä ku-
ten ”koulukiusaaminen”, että on kysymys ”kiusaamisesta”. Tämä on kuulemma ”arvoton
näytelmä”, täällä on käynnissä ”tuolileikki”. Edustaja Niikko siteerasi suomalaisia sanan-
laskuja, ja ainakin yhden sattuvan sanonnan hän sanoi: ”Sitä saa, mitä tilaa.” Se oli nase-
vasti tähän kohtaa sanottu. 

Minä kysyn perussuomalaisilta: miksi te häpeilette ja peittelette arvomaailmaanne? Ol-
kaa ihan reilusti ja rehellisesti sitä, mitä te olette, me annamme sille oman arvomme, ja
minä siteeraan tässä vanhaa suomalaista sanontaa: ”Tunnista oma tilasi, anna arvo toisille-
kin.” Tästä me teemme lähtökohdan. 

Ranskan vallankumouksesta alkaen on tältä arvopohjalta sijoitettu istumajärjestys kan-
sankokouksissa. Siinä on aikoinaan syntynyt oikeisto—vasemmisto-jako monarkisteihin
ja radikaalimpiin liberaaleihin, jotka olivat rajusti vapauden, veljeyden ja tasa-arvon kan-
nalla. Tältä pohjalta se oikeisto—vasemmisto-jako on syntynyt, ja sillä pohjalla me käym-
me jatkuvasti keskustelua oikeistopuolueiden ja vasemmistopuolueiden välillä. Miksi tätä
12



Pöytäkirjan asiakohta PTK 4/2019 vp
täytyy häivyttää pois, kun se on aito osa meidän poliittista kulttuuriamme? Tunnistetaan se
oma tilanteemme ja annetaan toinen toisillemme tältä pohjalta arvo. Tämä on se perusläh-
tökohta. 

Katsotaanpa kansainvälistä kenttää nyt hetki, jos ei voi puhua suomalaisesta kentästä,
vaikka sitaateista kyllä näette myöskin tämän suomalaisen häivähdyksen. Millä tavalla eu-
rooppalaisessa poliittisessa kentässä uusoikeisto — mennään nyt tällä termillä, ja usein pu-
hutaan myöskin äärioikealla olevista puolueista — määrittää omaa arvopohjaansa? He pu-
huvat ”Afrikan sarvesta tulevasta ihmissaastasta”. He puhuvat näillä termeillä. Monikult-
tuurisuutta vierastetaan. Heillä ”kansakunnan etninen homogeenisuus” on termi, jota käy-
tetään. Vierastetaan vähemmistöjä. Kansallismielisyys on vääristynyt vierasvihaksi. Nämä
ovat uusoikeiston arvopohjaa maailmalla, ja kun puhutaan talouspolitiikasta, kun siihen-
kin on viitattu usein, siellä on korporatismi taustalla. Tämä on arvopohjan ja keskustelun
määrittely, mikä näkyy eurooppalaisessa keskustelussa. 

En voi mihinkään muuhun vedota kuin Suomen eduskuntaan: tunnistakaa oma tilanne,
ja annetaan arvo meille kaikille. 

14.54 Ben Zyskowicz kok: Arvoisa rouva puhemies! Arvoisat Suomen kansan edustajat!
Olin tässä samassa salissa keväällä 1979 ja äänestin muiden mukana sen puolesta, että
Veikko Vennamon Suomen Maaseudun Puolue sijoitetaan salin oikeaan laitaan. Tuossa
äänestyspäätöksessä oli vahva astian maku. Tämä johtuu siitä, että Suomen Maaseudun
Puolue oli ennen kaikkea sosiaalipopulistinen puolue. Sen oikeistolaisuudeksi, etten sanoi-
si äärioikeistolaisuudeksi, riitti 1970-luvun suomettuneessa Suomessa se, että puolue oli
niin sanotusti Kekkos-vastainen puolue. Lisäksi puolueen edustajat eivät puhuneet Neu-
vostoliitosta, tuosta kauhistuttavasta diktatuurista ja kansojen vankilasta, yhtä kauniisti
kuin me muiden puolueiden edustajat.

Nyt käsittelyssä olevassa puhemiesneuvoston esityksessä ei ole mielestäni samalla ta-
valla astian maku. Perussuomalainen puolue tänään ei ole sama kuin Veikko Vennamon
Suomen Maaseudun Puolue. On luontevaa, että perussuomalaisten sijainti Suomen edus-
kunnassa on saman tapainen kuin puolueen ja vastaavien puolueiden sijainti Pohjoismai-
den neuvostossa ja Euroopan unionin parlamentissa. Tähän liittyen pitää sanoa, että mie-
lestäni edustaja Lindtman esitti perustelut tälle nyt esillä olevalle ratkaisulle huomattavasti
paremmin kuin edustaja Kimmo Kiljunen.

Mitä tulee sitten kunnioitukseen ja yhteistyöhön, viime istunnossa puhemies poisti asian
päiväjärjestyksestä juuri sen vuoksi, että puhemiesneuvoston piirissä oli päätetty, että
asiassa yritetään vielä löytää yhteisymmärrys kaikkien puolueiden kesken. Tätä varten pi-
dettiin tänään ryhmäpuheenjohtajien neuvonpito, ja vaikka tuossa neuvonpidossa oli vaka-
va ja hyvä yritys yksituumaisuuden saavuttamiseksi, sitä ei onnistuttu valitettavasti löytä-
mään. Kuitenkin tuossa palaverissa todettiin, että tällä muutoksella, mikä nyt on käsillä, ei
pyritä määrittämään minkään puolueen sijaintia poliittisella kartalla tuon puolueen oman
tulkinnan vastaisesti.

14.57 Mari Rantanen ps: Arvoisa rouva puhemies ja hyvät edustajakollegat! Näin aika
vastavalittuna kansanedustajana haluan kyllä hämmästellä hiukan tätä tapaa, jolla nyt tätä
päätöstä on tehty, verraten tätä juurikin niihin valtiopäiväavajaisten puheisiin, joissa pu-
huttiin yhteistyöstä, puhuttiin kompromisseista, puhuttiin hyvästä työpaikasta. Tämä on
sellainen asia, että en olisi toivonut näkeväni tätä tilannetta tässä salissa nyt näin nopeasti. 
13



Pöytäkirjan asiakohta PTK 4/2019 vp
Tässä on edustaja Lindtman esittänyt — toisten mielestä hyviäkin — perusteluja siihen,
miksi meidät perussuomalaiset siirretään nyt vastoin tahtoamme tuonne oikeaan laitaan,
mutta hämmästelen, miksi. Jos tämä lähti RKP:n halusta siirtyä oikeasta laidasta pois, niin
miksi vain he eivät siirtäneet paikkaansa täällä? Miksi siirretään sitten perussuomalaiset
samassa yhteydessä, yllättäen ja pyytämättä? Samalla voisi ajatella sitä — tämä instituutio
on arvokas, ja näitä perinteitä, joita tässä talossa on, pidän suuressa arvossa — tarkoittaako
tämä nyt sitä, että voidaan yhtä kaikki siirrellä lehtereitä toisin perin, siirrellä myös valio-
kunnissa istumapaikkoja?

Edustaja Kiljuselle haluaisin huomauttaa, että kannattaa tutustua perussuomalaisiin, jos
teillä on noinkin väärä käsitys meistä ja meidän arvoistamme. [Kimmo Kiljusen välihuuto]

Arvoisa rouva puheenjohtaja! Tämä on arvoton näytelmä.

14.59 Wille Rydman kok: Arvoisa rouva puhemies! Puhun täältä salin oikealta puolelta,
koska koen olevani siellä aivan kotonani eikä se itseäni leimaa millään väärällä tavalla.
Kuitenkin täytyy todeta se, että vaikka tässä salissa on nyt käytetty monia aika provokatii-
visiakin puheenvuoroja, joiden sisältöön pääsääntöisesti en usko, niin tämä olkoon sellai-
nen instituutioihin ja traditioihin uskovan konservatiivin puheenvuoro. 

Meillä on olemassa määrättyjä instituutioita, määrättyjä traditioita, joiden tehtävä ni-
menomaisesti on suojata meitä, itse kutakin, mielivallalta, jotta olisi olemassa jonkinnäköi-
siä selviä pelisääntöjä, minkä mukaan edetään. Yksi tällainen instituutio on eduskunta, ja
eduskunnalla on myöskin ylimpänä lakia säätävänä toimielimenä tietysti keskeinen rooli
huolehtia omasta arvokkuudestaan ja arvovallastaan. 

Meillä on täällä tiettyjä traditioita, jotka liittyvät istumajärjestykseen, ja katson, että
tämä istumajärjestys on sellainen asia, jolla sen enempää ei pitäisi tehdä poliittista profi-
loitumista kuin myöskään leimata poliittisia kilpakumppaneita. Tässä puhemiesneuvoston
esityksessä ja sen taustalla olleessa prosessissa on merkkejä molemmista. Siinä on merk-
kejä yhden eduskuntaryhmän halusta profiloida itseään uudella tavalla, enemmän keskelle
tässä salissa. Siinä on toisaalta sellaisia merkkejä, jotka kaikuivat esimerkiksi edustaja Kil-
jusen puheenvuorossa haluna leimata toista eduskuntaryhmää sellaisella tavalla, jota tämä
eduskuntaryhmä ei omaksi luontevaksi poliittiseksi paikakseen miellä. 

Nyt ilmeisestikin on niin, että tästä istumajärjestyksestä, joka täällä on ollut traditionaa-
linen, on kuitenkin päässyt muodostumaan erimielisyyttä. Ei olla oltu samaa mieltä siitä,
missä kuuluisi istua, ja voi olla, että oltaisiin joka tapauksessa jouduttu tällaiseen tilantee-
seen, jossa eduskunta ei pysty yksimielisesti päättämään siitä, millä paikoilla mitkäkin po-
liittiset ryhmät sijaitsevat tässä salissa. Kuitenkin katson, että mikäli tämä sali, tämä jouk-
ko, ei pääse yhteisymmärrykseen, yksimielisyyteen siitä, missä järjestyksessä istutaan, niin
silloin nähdäkseni tulisi noudattaa traditionaalista järjestystä. 

Olen toiminut kaikilla niillä areenoilla, joilla minulla yksittäisenä kansanedustajana ja
ryhmäni jäsenenä on ollut mahdollista toimia, sen puolesta, että täällä oltaisiin joko pää-
dytty yksimieliseen ratkaisuun tai jos ei yksimieliseen ratkaisuun, niin sitten oltaisiin kun-
nioitettu traditiota. Nyt kuitenkin näyttää siltä, että eduskunnan enemmistö äänestää sellai-
sen istumajärjestyksen, joka ei vastaa eduskunnan traditiota ja on vastoin nimenomaisesti
yhden tietyn poliittisen ryhmän toivetta omasta istumapaikastaan, sen säilyttämisestä. Se
on mielestäni aika lailla ikävä ennakkotapaus, ja vähän pelkään, että jos tämä eduskunta,
niin kuin nyt näyttää, avaa tämän pelin, niin samanlainen näytelmä tultaneen näkemään
neljän vuoden päästä ja kahdeksan vuoden päästä ja näin edelleen, ja tällaisia pandoran lip-
14



Pöytäkirjan asiakohta PTK 4/2019 vp
paita ei mielestäni tulisi avata. Nyt se pandoran lipas kaiketi sitten ollaan avattu, ja tällaisia
äänestyksiä tullaan vastaisuudessakin näkemään, ja voi olla, että moni, joka nyt kannatti
tätä istumajärjestyksen muutosta, harmittelee tätä asiaa sitten, kun tästä seuraavan kerran
äänestetään, kun tästä nyt sitten tämmöinen äänestyksellinen tapa näyttää tulevan. Tämä on
kovin valitettavaa. 

Kuitenkin yhtenä kuriositeettina, joka ei mielestäni hirveästikään liity tähän itse subst-
anssiin, haluan todeta sen, että kun täällä on useammissakin puheenvuoroissa vedottu sii-
hen, että nyt tänne ollaan tuomassa sellainen istumajärjestys, jollainen on Euroopan parla-
mentissa ja Pohjoismaiden neuvostossa, niin tuotapa soppii eppäillä, koska eipä tämä esi-
tetty järjestys nyt varsinaisesti Pohjoismaiden neuvostoa tai Euroopan parlamenttiakaan
vastaa. Nimittäin näissä monikansallisissa parlamentaarisissa organisaatioissa on myöskin
tietyt pelisäännöt sille, millaiset ryhmät ylipäätään voivat muodostaa määritelmällisesti
ryhmän. Siihen edellytetään tiettyä määrää edustajia, siihen edellytetään tiettyä määrää
puolueita ja kansallisuuksia ja näin edelleen, jotta voisi muodostaa näissä monikansallisis-
sa parlamentaarisissa organisaatioissa puolueryhmän, ja jolleivät nämä ehdot täyty, niin
sitten nämä, jotka eivät ole onnistuneet ryhmää muodostamaan, sijoitetaan itse asiassa kai-
kista oikeimmaisimpaan laitaan sekä Pohjoismaiden neuvostossa että Euroopan parlamen-
tissa. Jos tämä järjestely sellaisenaan haluttaisiin tuoda Suomeen, niin sehän itse asiassa
taitaisi tarkoittaa sitä, että Liike Nyt, joka ei ole puolue laisinkaan, määriteltäisiin tällaisek-
si ryhmättömäksi ryhmäksi, joka sitten istuisi täällä oikeassa laidassa. Eli ei tämä vertailu-
kohtakaan kyllä nyt paikkansa pidä, ja minusta on aika valitettavaa, että me olemme tällai-
sessa tilanteessa. 

Tämän puheenvuoron halusin pitää historiankirjoja varten, jotta tulisi tiedetyksi se, että
itse en tällaiseen ratkaisuun kovin myötämielisesti suhtautunut.

15.04 Thomas Blomqvist r: Värderade fru talman, arvoisa rouva puhemies! Tässä oike-
astaan jo edustaja Lindtman kuvasi erittäin hyvin tämän prosessin, mikä on tapahtunut ja
mikä nyt tämän puhemiesneuvoston esityksen taustalla on. Haluan tässä ihan alkuun sa-
noa, että kannatan siis puhemiesneuvoston esitystä. 

Muutamalla sanalla kuitenkin haluan vähän kertoa, miksi RKP, ruotsalainen eduskunta-
ryhmä, syksyllä 2018 otti esille tämän asian, siis sen, että meidän paikkamme on jossain
keskellä salia, ja se on ollut meidän pyyntömme ja toivomuksemme koko ajan.

Tämä meidän paikkamme edellisessä eduskunnassa ja 87 vuoden ajan on perustunut sii-
hen, että RKP:n edustajien, ruotsalaisen eduskuntaryhmän, tulee istua täysistuntosalin lai-
dalla, koska siellä on helpointa järjestää tulkkauspalvelut. Nykytekniikan ansiosta tämä ei
ole välttämätöntä eikä sellaista tarvetta ole ollut nyt moneen vuoteen. Meidän mielestäm-
me on tärkeää, että jos ja kun kerran istumajärjestys tässä salissa heijastaa puoluekarttaa,
niin meidän paikkamme ei ole niin sanottu eri asia, vaan ihan samoilla perusteilla on mei-
dän paikkamme löydettävä kuin muidenkin puolueiden ja ryhmien.

Bakom vår anhållan om att få byta plats ligger helt enkelt det att det behov som har fört oss
ut på högra flanken inte längre finns. Närheten till tolkarna — den fysiska närheten — är
inte längre nödvändig, och då tycker vi att vår plats i salen ska bestämmas från samma
grunder som alla andra gruppers placering.
15



Pöytäkirjan asiakohta PTK 4/2019 vp
Meidän mielestämme on aika luontevaa, että otetaan mallia tai ankkuroidaan tämä istuma-
järjestys sekä Pohjoismaiden neuvostoon että Euroopan parlamenttiin, missä me kuulum-
me Pohjoismaiden neuvostossa keskiryhmään, Mittengruppeniin, ja Euroopan parlamen-
tissa ALDEen, joista molemmat ryhmät istuvat keskellä salia. Tämä on meidän mielestäm-
me luonteva ratkaisu.

Me halusimme ottaa tämän asian esille hyvissä ajoin, koska arvasimme, että tämä voi
olla vaikea asia, mutta täytyy kyllä ihan rehellisesti myöntää, että en olisi uskonut, että asia
voisi olla näin vaikea. Minä olen istunut siellä laidalla 12 vuotta, ja meidän ryhmämme siis
87 vuotta. Eivät ne ole huonoja paikkoja, mutta se on väärä paikka meidän ryhmällemme,
kun kerran tämä istumajärjestys perustuu siihen, mihin sijoittuu puoluekartalla.

Haluan vielä lopuksi painottaa sitä, että en koe edustaja Tavion ehdotusta kiusaamiseksi
enkä hyökkäykseksi. Voin jopa ymmärtää sitä, mutta en kannata sitä. Minusta kaikilla kan-
sanedustajilla on yhtä arvokas valtakirja kansalta ja kaikki paikat tässä salissa ovat yhtä ar-
vokkaita. Vielä kerran: kannatan puhemiesneuvoston esitystä.

15.09 Laura Huhtasaari ps: Arvoisa puhemies! Taloustutkimuksen mukaan istumapaik-
kamme — eli perussuomalaisten istumapaikka — eduskunnassa on SDP:n ja keskustan vä-
lissä. Tutkimuksessa todetaan yksiselitteisesti, että Perussuomalaiset on keskusta-vasem-
mistolainen kansallishenkinen työväenpuolue. Edustaja Kiljunen, olemme myöskin ihan
tosissamme vastanneet niihin Hesarin arvokarttakyselyihin, ja niissä me olemme aina kes-
kellä. Sen voi hyvin tarkistaa sieltä. Olemme konservatiivinen puolue, mutta talousakselil-
la olemme siinä keskellä.

Meillä oli jo istumajärjestys tässä salissa, noin sadan vuoden traditio, meillä oli jo istu-
majärjestys täällä salissa. Ymmärrän kyllä, edustaja Blomqvist, että RKP ei ole tässä taka-
na vaan muut puolueet ajattelivat, että nytpä saamme tilaisuuden kyykyttää perussuoma-
laisia: Siirretään se ainoa ryhmä, joka ei halua siirtyä mihinkään, aivan toiselle puolelle.
Kun he ovat suurin piirtein tässä kohtaa olleet, niin siirretään heidät sinne aivan oikealle ja
sitten otetaan ja keskustellaan ruotsalaisen kansanpuolueen kanssa. Minä ymmärrän myös
teitä, että te haluatte tästä asiasta keskustella. Kysymys ei ole siitä, vaan tässä on kysymys
siitä, että nyt olemme avanneet tuolileikin, ja se, joka tuolileikkiin ryhtyy, leikin kestä-
köön. Edustaja Arhinmäkikin voi joskus löytää itsensä tuolta oikealta. [Jukka Gustafsson:
Ei sentään! — Naurua]

Meidän on turha myös vedota Euroopan parlamenttiin. Edustaja Rydman vei kyllä jo
kaiken pohjan Antti Lindtmanin puheelta, mutta emmehän me vielä tiedä, missä se suurin
ja mahtavin kansallismielinen ryhmä siellä Euroopan parlamentissa edes istuu. Jos se is-
tuukin jossain muussa kohtaa, niin olemmeko me niin riippuvaisia Euroopan parlamentis-
ta, että meidän pitäisi täällä vaikka kesken vaalikauden vaihtaa järjestystä, kun me vetoam-
me aina muihin parlamentteihin? Meillä on jo oma sadan vuoden traditio tässä salissa. Ei
muuteta sitä, ei lähdetä tähän tuolileikkiin. Kunnioitetaan perinteitä, kunnioitetaan yhteis-
työtä. Kannatan lämpimästi Tavion esitystä.

Edustaja Mäenpää piti erittäin hyvän puheen täällä, minä ihan liikutuin. Sanat koti, us-
konto ja isänmaa kuuluvat niin harvoin enää tästä pöntöstä. Haluan sanoa: jatka samalla
malilla. [Paavo Arhinmäki: Edustaja Mäenpää myös kiitti Jumalaa vastaanottokeskuksen
palosta!] 
16



Pöytäkirjan asiakohta PTK 4/2019 vp
15.11 Sheikki Laakso ps: Arvoisa rouva puhemies! Ensinnäkin täytyy kiittää Rydmanin
todella hyvästä puheesta. Siinä tulivat ne asiat niin kuin ne oikeasti ovat.

Näin uutena kansanedustajana en meinaa oikein ymmärtää toimintatapaa täällä — mei-
naan tätä huutelua, mikä tulee koko ajan täällä päälle, kun joku puhuu jotain. Minä en oi-
keasti meinaa ymmärtää, että me olemme sillä tasolla: meille maksetaan yli 6 000 euroa
palkkaa kuukaudessa ynnä muuta, ja meidän tarvitsee olla sillä tasolla, että me huutelem-
me tuolta, kun toiset puhuvat. Jos ei pysty pitämään mölyjä mahassa, niin menee sitten
vaikka kahvilaan välillä, koska ei tähän arvovaltaan oikein sovi minun mielestäni se, että
huudellaan kaiken aikaa.

Uusille kansanedustajille — heitä on yli 80 kappaletta — sanoisin sellaisen homman,
että teistä varmaan suurin osa on äänestetty tänne sen takia, että te haluatte muutosta tähän
hommaan. Nyt minä kyllä olen sitä mieltä, että jos lähdetään sille linjalle, että täällä niin sa-
notusti konkaripojat ja -tytöt lähtevät määrittämään esimerkiksi yhden puolueen istuma-
paikkaa, niin ette kai te lähde siihen leikkiin mukaan ja ole konkareitten niin sanotusti toi-
nen ääni, vaan te teette omavaltaiset päätökset siitä, oletteko te tässä yhden puolueen siir-
tämisen kannalla.

Mutta jos nyt sitten meidät vastoin tahtoamme siirretään tuonne aivan oikeaan laitaan ja
siitä syystä, niin kuin tässä nyt Kiljunenkin sanoi, että ollaan vähän sitä äärioikeistoa, niin
toivon mukaan tuohon oikealle puolelle tuodaan yksi pulpetti demareiden omalle edusta-
jalle Hussein al-Taeelle. — Kiitos.

Puhemies Paula Risikko:  Jatketaan puhujalistalla, edustaja Niikko.

15.13 Mika Niikko ps: Arvoisa rouva puhemies! Tämä ensimmäinen varsinainen istunto-
päivä nyt näyttää menevän näissä merkeissä, mutta käydään nyt tämä keskustelu tänään,
kun tähän on lähdetty. Muutama kommentti tästä.

Edustaja Zyskowicz, hyvin kyllä puhuitte tästä astian makuisesta päätöksestä vuonna
1979, mutta kun mainitsitte sen, että kun siinä silloin kritisoitiin Vennamon touhuja Kek-
kos-vastaisuudesta tai Neuvostoliitto-vastaisuudesta eikä huomattu silloin, 40 vuotta sit-
ten, että siinä oltiin oikeilla linjoilla, niin mitä luulette, että 40 vuoden päästä mietitään sii-
tä, voisiko tästä löytyä joku muu näkökulma, kuten se, jos näiden tilalle laittaisi vaikka mo-
nikulttuurisuuden ja Euroopan unionin? Sellaista kriittistä puhetta ei suvaita kovinkaan
helposti ja varsinkaan perussuomalaisten toimesta, ja itse tämmöisen yhtäläisyyden tästä
löysin.

Mutta sitten edustaja Rydman piti hyvän puheen siitä, että täällä tulevaisuudessa var-
masti äänestetään monesta muustakin niin sanotusti vähäarvoisemmasta asiasta ja tämä voi
tuottaa eripuraa koko vaalikauden ajaksi eikä pelkästään eduskunnassa vaan koko maassa,
valtuustoissa ja muualla, koska tässä oli selkeä viesti siitä, että kunnioitus puuttuu. Ja vaik-
ka edustaja Lindtman yritti siloitella omia sanomisiaan, ettei tässä ole kysymys äärioikeis-
to-termin käyttämisestä tai sen tarkoittamisesta, niin kuitenkin kollegasi, edustaja Kilju-
nen, sen vahvisti omin sanoin, että todellinen motiivi on syrjivä ja asenteellinen sosiaali-
demokraateilla. Te haluatte luoda kansalle tällä meidän istumapaikkajärjestyksellämme
mielikuvan oikeistolaisuudesta — oikeistolaiset istuvat oikealla — ja näin saisitte esiintyä
itse työväenpuolueena siinä kuitenkaan onnistumatta. Kyllä näillä istumapaikoilla on mer-
kitystä. Me tulemme vaalikauden aikana kuulemaan varsinkin kyselytunnilla siitä, ketkä
istuvat oikealla ja ketkä vasemmalla ja millaista politiikkaa oikealla ja vasemmalla harjoi-
17



Pöytäkirjan asiakohta PTK 4/2019 vp
tetaan. Tämä kuuluu tässä salissa hyvin pitkälle perinteisiin, ja siinä mielessä istumapai-
koillakin on merkityksensä.

Mutta, arvoisa rouva puhemies, palataan tähän alkuperäiseen istumapaikka- ja tuolileik-
kijärjestykseen. Meillehän esitettiin, meidän puolueelle — me käsittelimme viime viikolla
sellaista esitystä — että oli kolme vaihtoehtoa, joissa RKP istuu keskellä eri paikoilla, ja
meille kävivät ne kaikki. Silloin oli vielä istumajärjestys siten, että kokoomukselle olivat
käyneet paikat, että he vain siirtyvät pikkasen oikealle lisää, ja sitten jossain vaiheessa
tämä muuttuikin. Kun meille kelpasivat ne kaikki esitykset, meille kävi kaikki se, että me
liikumme tässä keskellä jonnekin ja RKP tulee tähän, niin minä en ymmärrä, missä vai-
heessa se yksi esitys sitten muuttui toisenlaiseksi. Kuka sen keksi sitten, että tämä ei kel-
paakaan? Todennäköinen vastaus varmasti on, että kokoomukselle se ei sittenkään käynyt,
tämä oikealle siirtyminen, missään määrin, koska pelättiin, että jäädään todennäköisesti te-
levisiokameroiden katveeseen, [Timo Heinonen: Höpö höpö!] tai sitten sosiaalidemokraa-
tit ovat jostain syystä halunneet yhdessä käydä kokoomuksen kanssa tämän keskustelun
myös, kun olette näitä hallitusneuvotteluja siellä tunnustelleet aikoinanne. Kyllä tästä jon-
kunnäköinen koplaus löytyy ennemmin tai myöhemmin.

Toisekseen vielä tästä EU:n istumapaikkajärjestyksestä: eiväthän perussuomalaiset hae
Euroopan parlamentissa istumapaikkoja minkään sijainnin perusteella vaan sen yhteistyön
perusteella, elikkä silloin, kun tehdään yhteistyötä sisarpuolueiden kanssa ja istumajärjes-
tykset tulevat sitten määrätyssä järjestyksessä, on ymmärrettävää, jos enemmän ollaan oi-
kealla kuin keskellä siellä, mutta se ei liity millään tavalla suomalaiseen parlamentaariseen
työskentelyyn.

Nyt haluaisin kysyä sitten sitä, arvoisa puhemies — tämän varmasti puhemies voi myö-
hemmin meille ilmoittaa — tarkoittaneeko tämä nyt sitä, että valiokunnissa myös sitten is-
tumapaikat muuttuvat tämän saman kartan mukaisesti elikkä perussuomalaiset istuvat täs-
tä lähtien seuraavana puhemiehestä eteenpäin, kuten RKP on tässä vaiheessa istunut. Ja sit-
ten haluaisin kysyä tietysti esimerkiksi Vantaan valtuustoryhmän puheenjohtaja, edustaja
Lindtmanilta: vaihtuvatko istumajärjestykset myös Vantaalla eduskunnan mallin mukai-
sesti [Kimmo Kiljunen: Toivottavasti!] ja myös koko maassa sitten samalla lailla? Jos ker-
ran tämä on joku mittatikku, niin kun tämän mukaan ollaan kuitenkin menty nytten ainakin
Vantaalla ja on menty monessa muussa kunnassa, niin mennäänkö tämän mukaan sitten tu-
levaisuudessa, mikäli tähän lopputulemaan päädytään?

Arvoisa puhemies! Kaikkein oleellisin asia, miksi tästä asiasta joudutaan nyt keskuste-
lemaan, on se, että me olisimme löytäneet konsensusta hakemalla aivan varmasti yhteis-
ymmärryksen tässä istumapaikka-asiassa. Ja ei meille ole, niin kuin alkupuheenvuorossa
sanoin, mikään ongelma istua missä päin salia tahansa, vaan kysymys on edelleen siitä,
kunnioitammeko me edustajat toisiamme samalla tavalla kuin olemme kunnioittaneet ai-
nakin sen kahdeksan vuotta, mitä olemme tässä talossa työtä yhdessä tehneet — vai mitä,
edustaja Gustafsson, emmekös me kunnioita toisiamme jatkossakin? [Jukka Gustafsson:
Ei kunnioitukseni muutu mitenkään teidän edustajianne kohtaan, ei mitenkään!] Mutta
osoittamalla tällä tavalla, miten te kohtelette meitä, ne teot ovat hirveässä ristiriidassa nii-
hin puheisiin nähden.

15.20 Arja Juvonen ps: Arvoisa rouva puhemies! Kyllä näissä puheenvuoroissa on seli-
tyksen makua, mutta sekin kuuluu politiikkaan ja eduskuntaan.
18



Pöytäkirjan asiakohta PTK 4/2019 vp
Eduskunta ja Suomi tarvitsee willerydmaneja. Koulukiusaaminen tarvitsee juuri wille-
rydmaneja. Ajatelkaa, jos koulukiusaamiseenkin puututtaisiin samalla tavalla eli joukko-
voimalla kaikki sanovat, että emme me kiusaa, ja kukaan ei puutu asiaan, ja sitten sieltä
nouseekin joku, joka sanoo, että hei, mietitäänpäs, miten tämä asia menikään. On rohkeaa
tulla sieltä kokoomuspuolueesta kertomaan mielipide tuosta pöntöstä ja kertomaan, että
kokee, että tämä asia ei ehkä olekaan niin selkeä ja selvä, ja pohtii, toimitaanko tässä ihan
täysin reilujen periaatteiden mukaisesti. Hienoa, Wille Rydman, kiitos puheenvuorostan-
ne! Olen ihan samaa mieltä, että mikäli ei päästä yksimielisyyteen täällä, niin pysytään
vanhalla linjalla ja kunnioitetaan niitä perinteitä. Me olemme Suomessa, meillä on vahvat
perinteet täällä eduskunnassa. On tärkeää, että jokaisella on oma istumapaikkansa, ja on to-
dellakin naurettavaa, että näistä istumapaikoista pitää edes keskustella.

Täällä puhuttiin pandoran lippaan aukaisemisesta, ja on muuten hirveän tärkeä asia, että
sekin huomioidaan. Tein viime kauden päätteeksi lakialoitteen sotilastapaturma- ja palve-
lusairauslaista, joka astui vuoden alusta voimaan. Sillä annetaan korvauksia varusmiehille,
jos armeijassa tapahtuu jotakin. Meillä on kuitenkin pimentoaika taaksepäin, jolloin varus-
miehet eivät ole saaneet korvauksia, ja tein myös toisen lakialoitteen, jolla esitin, että kor-
vauksia maksetaan taannehtivasti. Minulle perusteltiin täällä eduskunnassa, kun asiaa ol-
tiin käsittelemässä, että emme voi avata tällaista pandoran lipasta, koska jos me nyt sallim-
me näin, niin pian tulee joku muu, joka myös vaatii taannehtivuutta. Se on ihan juurikin
näin, että kuka tietää, missä istutte seuraavalla kaudella.

Jos me menisimme sillä tavalla, miten nykypäivänä työelämässä toimitaan, meillä olisi
avokonttorit, ja kun henkilö tulee aamulla töihin tai istuntoon, hän ottaa sen paikan, minkä
ehtii saamaan. Meillä olisi täysi vapaus valita niitä paikkoja. Jokainen ottaisi sen mielek-
käimmän paikan. Näinhän se menee nykypäivänä työpaikoilla, eikä sitäkään kysytä, eikä
avokonttoreissa kysytä, sinne laitetaan työntekijät. Miksi me emme voisi ottaa sellaista
mallia tänne, että jokainen ottaa sen paikan, minkä ehtii? Silloinhan se vasta olisikin yh-
denvertaista ja jokainen pääsisi etupenkkiin vuorotellen. Joka haluaisi istua takapenkissä,
voisi istua siellä.

Minun äitini sanoi, että älä, sinä Arja, huoli, hyvä hevonen näkyy huononkin loimen al-
ta. Se lienee tällainen savolainen sananlasku, kun siellä on juuret. Eli vaikka olisikin pi-
mennossa tai vaikka olisikin kameroiden takana, niin ääni kuuluu viimeiseen saakka ja pu-
heenvuorot, toimet ja teot ratkaisevat.

Tämä toimintatapa, mikä nyt eduskunnassa on käsittelyssä, on väärin, ja te kaikki tiedät-
te sen, että tällaisia päätöksiä ei tulisi tehdä. Se sotii aivan varmasti teidän monen oikeu-
dentajua vastaan. Ei ole oikein, että kysymättä yhdeltä ryhmältä, kunnioittamatta yhden
ryhmän mielipidettä tehdään tällaisia siirtoja. Minä ymmärrän RKP:tä pienenä ryhmänä, ja
te olette olleet siellä laidassa, ja niin kuin sanoitte, perinteitä kunnioittaen, yli 80 vuotta,
olette istuneet siellä, ja siellä ovat myös tulkkauspalvelut olleet. Kyllä minä näen kuitenkin
tarpeellisena, että ne tulkkauspalvelut on, ja on hyvä asia, että se toimivuus on johdonmu-
kaista ja jatkuvaa. 

Minun mielestäni meidän tulisi pysyä tässä vanhassa istumajärjestyksessä ja muistaa se,
että me olemme Suomen parlamentissa, me olemme eduskunnassa, me emme ole Pohjois-
maiden neuvostossa, me emme ole EU:ssa. Ne ovat niitä sellaisia aasinsiltoja ja keppihe-
vosia, millä tätä asiaa yritetään perustella ihmisille ja aivan kuin vähätellen sitä, jos me ko-
emme, että meitä kiusataan. Kyllähän jokainen järkevä ihminen — ja täällä on järkeviä ih-
misiä — ymmärtää sen, että kysymys ei ole siitä. Kysymys on periaatteesta ja siitä tuntees-
19



Pöytäkirjan asiakohta PTK 4/2019 vp
ta, miltä minusta, miltä meistä tuntuu, kun ilman meidän ryhmän mielipiteen kunnioitta-
mista te muut ryhmät joukkovoimalla — koska joukossa on voimaa — teette tällaisen siir-
ron. Ja se ärsyttää, se tuntuu pahalta, se harmittaa, ja se on epäoikeudenmukaista, ja se on
yksinkertaisesti väärin. Se on väärin.

Täällä on erittäin tärkeitä aiheita tulossa: Kyllä, vanhustenhoito. Kyllä, hoitajia lisää.
Olisi pitänyt olla ensimmäisenä prioriteettikeskusteluna täällä, miten me tuomme yhdessä
hoitajamitoituksen 0,7 lakiin. Tärkeimpiä asioita. [Paavo Arhinmäki: Miksi ette tuoneet si-
tä?] — Miksi ette tuoneet sitä? Minäpäs muistelen kautta 2011—2015. Edustaja Arhinmä-
ki, ilmeisesti tarkoititte minulle nuo sananne. Sieltähän se hoitajamitoituksen heikentämi-
nen lähti. [Paavo Arhinmäen välihuuto] Se lähti sieltä. Sitä heikennettiin 0,5:een, ja te olit-
te silloin hallituksessa. Ikäihmisten palvelu- ja laatusuositusta heikennettiin. Se lähti tei-
dän kaudestanne 0,5:een, ja silloin sitä aikaisempaa suositusta, joka oli 0,7—0,8, heiken-
nettiin. [Paavo Arhinmäen välihuuto] Minä tiedän, kun minä olin töissä ja tein niitä asioita.
[Li Andersson: Mitä luki siellä teidän hallitusohjelmassanne?]

Kuten huomaatte, meille tulee erittäin mielenkiintoinen kausi, koska varmasti hoitaja-
mitoituksesta ja hoitajista puhutaan. Nyt puhutaan istumajärjestyksestä. Hoitajat eivät ehdi
istumaan. Elikkä tässä ei istumatyöstä ole kysymys, vaan siitä, että oikeudenmukaisesti
paikat pidetään. Ja niin kuin tässä hyvissä puheenvuoroissa selitettiin, tämä keskialue on
perussuomalaista politiikkaa. Se on erittäin hyvä paikka istua, minä myönnän sen, koska
olen istunut siellä. Näkyvyys on hyvä, ja kuuluvuus on hyvä. Tärkeää on, että kunnioite-
taan toinen toisiamme, ja yritän itse toimia sillä tavalla, mutta täytyy sanoa, että tämä al-
kulaukaus, mikä nyt eduskuntatyölle annetaan, ei sellaista signaalia anna. Se tarkoittaa si-
tä, että täytyy olla hyvinkin terävänä täällä ja pitää perussuomalaisten ja perussuomalais-
ten kansalaisten puolia. Ja kansalaisilta terveisiä: pahaa tuolileikkiä, ei näytä hyvältä. Mut-
ta ei ole lapsellista vastustaa sitä. Aina pitää pitää puolia, aina pitää puolustautua. Ihmisillä
tulee olla oikeus puolustautua, sillä se on minun mielestäni yksi perusoikeus, ja se on myös
perustuslain suoma oikeus.

15.27 Anna Kontula vas: Arvoisa puhemies! Koulukiusaamista — varmaan kaikista oi-
keasti koulukiusatuista tämä näytelmä tuntuu vakavan ilmiön karnevalisoinnilta. Edustaja
Juvonen, pandoran lipas eli lipas, josta kaikki maailman vitsaus ja onnettomuus ovat saa-
neet alkunsa: ihanko oikeasti me olemme nyt tällaisen kysymyksen äärellä? Jotain suhteel-
lisuudentajua tähänkin taloon, tai me emme selviä kaikista niistä haasteista, joita meidän
pitäisi pystyä seuraavan neljän vuoden aikana ratkaisemaan.

Arvoisa puhemies! Muutama sana siitä, mikä on äärioikeisto. Tutkimuksessa äärioike-
istolla on kuvattu perussuomalaisten eurooppalaista viitekehystä toistuvasti. Äärioikeiston
määritelmä ei liity taloudelliseen oikeisto—vasemmisto-jakoon, eikä sitä sen takia voi pe-
rustella tai jättää perustelematta millään Hesarin arvokartalla. Äärioikeisto kuvaa puolu-
een suhdetta autoritaarisuuteen, kansallismielisyyteen, ihmisoikeuksiin ja oikeusvaltioon.
Tyypillistä sille ovat pragmatismi, hyvinvointisovinismi ja konservatismi. No, ovatko pe-
russuomalaiset äärioikeistoa? Tutkimuksessa on käytetty perussuomalaisista myös äärioi-
keisto-käsitettä, mutta politiikassa hyvä ja viisas lähtökohta toki on nojata kunkin puolu-
een itsemäärittelyyn, oli se sitten kuinka originellilta kuulostavaa tahansa. 

Arvoisa puhemies! Mitä sitten merkitsee eduskunnan istumajärjestys? Perinteisesti se
kuvaa tämän talon sosiaalista järjestystä, ja sen takia siinä ei ole kysymys mitenkään trivi-
aalista ja pikkuasiasta itsessään. Kun tässä talossa uuden kauden alkaessa päätetään istu-
20



Pöytäkirjan asiakohta PTK 4/2019 vp
majärjestyksestä, samalla päätetään myös talon sisäisestä sosiaalisesta järjestyksestä. Tä-
män takia kysymys ei ole myöskään minkään yhden puolueen tai yksittäisen edustajan yk-
sittäisestä mielipiteestä, vaan kysymys on yhdessä päätettävästä asiasta.

Eduskunnan istumajärjestys on vanha käytäntö, ja sen takia nykyihmisen on monesti
vaikea hahmottaa sitä. Me elämme maailmassa, jossa ei enää juurikaan missään ole vastaa-
via sosiaalista järjestystä kuvaavia paikkajärjestelmiä. Aikaisemmin esimerkiksi kirkoissa
istuttiin samantyyppisen järjestelmän mukaan, ja se oli kaikille tuttu, ja kun ihmiset näki-
vät täysistunnon, he tiesivät suoraan paikan perusteella, millaisesta henkilöstä tai puolu-
eesta on kyse. Minun nähdäkseni nyt sekaannusta aiheuttaakin pitkälti se, että se alkupe-
räinen merkitys, mikä tällä koko järjestelmällä on, ei ole enää samalla lailla kirkkaana
kaikkien mielessä — ei tässä salissa eikä varsinkaan sen ulkopuolella. 

Perussuomalaiset ovat viimeisen kahden vuoden aikana eksplisiittisesti ja omasta aloit-
teestaan — siis eksplisiittisesti ja omasta aloitteestaan — muuttaneet politiikkansa linjaa,
ja politiikan keskinäisriippuvuudessa se vaikuttaa kokonaisuuteen. Se edellyttää, että myös
muut puolueet asemoivat itsensä suhteessa perussuomalaisiin heidän uuden linjansa mu-
kaisesti. Ja tämä on juurikin se, mitä tehdään silloin, kun mietitään muun muassa tämän sa-
lin järjestystä uudestaan. 

No, täällä on... [Välihuutoja] — Välihuudot kuuluvat parlamentaariseen käytäntöön ja
ovat erittäin toivottuja, mutta mieluusti sillä tasolla, että minunkin puheeni kuuluu täältä.
— On pelätty, että tästä syntyisi ennakkotapaus. Ennakkotapaus mihin? Ennakkotapaus
siihen, että puolueita tulevaisuudessakin asemoitaisiin uudestaan silloin, kun poliittinen
järjestys muuttuu. Minä en pidä sitä lainkaan huonona asiana enkä etenkään ennakkota-
pauksena, koska näinhän me olemme tehneet käytännössä koko parlamentaarisen histo-
riamme ajan. Jos meillä olisi sama istumajärjestys kuin sata vuotta sitten, aika monet pen-
kit olisivat tyhjiä, koska monet puolueet täältä ovat ehtineet hävitä, ja sitten on tullut sel-
laisia uusia puolueita, joille sata vuotta sitten ei paikkaa ollut lainkaan. 

Ongelmallisena pitäisin sitä, jos se olisi ennakkotapaus paikkojen muuttamiseen sy-
vyyssuunnassa, koska salin istumajärjestyksessä syvyyssuunta merkitsee myös hierarkiaa
ja silloin se asettaisi puolueita eriarvoiseen asemaan keskenään. Tästä syystä pidän ongel-
mallisena esimerkiksi sitä, että sirpalepuolueita usein sijoitetaan ihan salin perälle, ja pidin
ongelmallisena sitä, että perussuomalaiset silloin, kun se oli vielä lilliputtipuolue, sijaitsi-
vat siellä ihan salin perällä edustajien senioriteettiin katsomatta. Sen sijaan se, että leveys-
suunnassa puolueet vaihtavat paikkaa, ei mielestäni ole uutta, ei ennakkotapaus eikä mi-
tenkään hätkähdyttävää. 

Kaikkein ongelmallisinta tietysti olisi, jos mentäisiin sellaiseen käytäntöön, jossa jon-
kun edustajantoimen hoitamista tai saliin pääsemistä estettäisiin, mutta on vaikea nähdä,
mitenkä ja minkä kehityspolun kautta tämänpäiväinen ratkaisu johtaisi siihen. Ennakkota-
paus se voi tosiaan olla myös siinä suhteessa, että ehkä koko vanha järjestys murtuu myös
täältä niin kuin se on muualtakin yhteiskunnasta vähitellen murtunut. Ehkä tulevaisuudes-
sa ei enää ole tarpeen kuvastaa sosiaalista järjestystä istumapaikkojen perusteella täysis-
tuntosalissa. Jos niin käy, se on sen ajan tuotos. Ehkä jonakin päivänä olemme sellaisessa
parlamentissa. Minä oletan kuitenkin, että jos näin käy, niin siinä maailmassa puolueiden
liikkuvuus, edustajien liikkuvuus ja ehkä myös aatteiden liikkuvuus on paljon nopeatem-
poisempaa ja ennakoimattomampaa, enkä ole aivan varma, toivonko minä sellaista järjes-
tystä.
21



Pöytäkirjan asiakohta PTK 4/2019 vp
15.34 Riikka Purra ps: Arvoisa rouva puhemies! Onhan tämä hieman huvittavaa: Kes-
kustelu aloitetaan ikään kuin puhuisimme jostakin teknisestä asiasta, istumajärjestyksestä.
Puhutaan arvokkuudesta, siitä, mitä me yhdessä täällä päätämme tai olemme päättämättä.
Mutta ei teitä tarvitse kuin hieman kutitella, niin sieltä se taas siirtyy arvopohjaan ja ihmis-
kuvaan. Ja te osaatte käyttää sitä myös aika suvereenilla tavalla. Välillä te otatte sen, että
tämä onkin vain istumajärjestys ja samahan se on, missä päin istutaan, ja sitten seuraavassa
hetkessä se onkin ihmisoikeudet, ihmisarvo, äärioikeistolaisuus ja niin edelleen. Koetta-
kaa nyt, hyvänen aika, päättää, minkä takia te tätä istumajärjestystä haluatte vaihtaa.

Edustaja Kiljunen piti minulle tämän puheensa, jonka hän äsken piti täältä, ennen viime
täysistuntoa tuolla kuppilan puolella. Arvopohjasta oli kysymys. Ei ole oikeisto eikä va-
semmisto, vaan arvopohja. Kyllä. Voin kertoa teille, että te voitte istuttaa meidät vaikka
tuohon lattialle, mutta meidän arvopohjamme on myös jatkossa se, että Suomi-nimisessä
maassa Suomen parlamentissa me pidämme suomalaisten edusta kiinni. [Eva Biaudet: Ku-
kaan muu ei?]

Kun me puhumme jostakin asiasta, teillä on monesti tapana sanoa, että miksette te puhu
siitä asiasta. Te olette itse avanneet tämän istumajärjestyskeskustelun. Te ette tuoneet tän-
ne saliin vanhusasiaa tai köyhien lapsiperheiden asemaa, vaan juuri tämän asian. Silloin
kun me puhumme siitä, mihin meidän mielestämme Suomi-nimisessä valtiossa ei pitäisi
laittaa resursseja, te sanotte, että me puhumme väärästä asiasta: miksi te puhutte maahan-
muutosta, kun meidän pitäisi puhua vanhuksista ja vammaisista? Mutta mekin olemme
täällä, ja me nimenomaan tarjoamme koherentteja ratkaisuja näihin ongelmiin. Te voitte
kutsua sitä arvopohjaksi tai olla kutsumatta. Me puhumme konkreettisista asioista. Te sa-
notte ”ihmisoikeudet”, kun me puhumme siitä, paljonko esimerkiksi maahanmuutto mak-
saa ja kuinka suuri moraalinen velvollisuus ja taloudellinen mahdollisuus meillä voi olla
kustantaa sitä. Me puhumme konkreettisista asioista.

Vielä tästä, että tavallisista asioista pitäisi keskustella täällä enemmän. Oleellista olisi
juuri ymmärtää se, että te, kuten myös media, haluatte aina määritellä perussuomalaisia. Te
voitte määritellä meidät ihan miten vain: joskus se tapahtuu hyvin vihamielisesti, toisaalta
riippuen hieman poliittisesta keskustelusta tai poliittisesta tilanteesta, toiset ryhmät teke-
vät sitä ehkä hieman positiivisemmin, mutta oleellista on, että kun te teette sitä määritte-
lyä, te määrittelette samalla suomalaisia äänestäjiä, kansalaisia, joista meitä kannattaa
koko ajan yhä suurempi määrä. — Kiitos.

15.37 Jouni Ovaska kesk: Arvoisa rouva puhemies! Eihän tässä ole kyse kuin perussuo-
malaisten eurovaalikampanjan avauksesta. Kyllä sen näkee täällä salissa. Perussuomalais-
ten edustajat vakavalla naamalla tulevat väittämään, miten heitä syrjitään ja kiusataan, ja
ollaan loukkaantuneita, mutta kun tästä mennään muutama kymmenen metriä kuppilaan,
niin siellä puolella yhtäkkiä naureskellaan ja sanotaan, että kyllä tämä kaikki sataa perus-
suomalaisten laariin. [Välihuutoja perussuomalaisten ryhmästä] Tämä on vaalitemppu, ar-
voisa edustaja Niikko, vaalitemppu. Miksi muuten te olette valmiita hyväksymään Euroo-
pan parlamentissa istumajärjestyksen, jossa te istutte kokoomuksen oikealla puolella?
Onko kyse siitä, edustaja Niikko, että te voisitte aivan rauhassa ajella kaksilla kylmillä rat-
tailla, niin Brysselin rattailla kuin Helsingin rattailla, ja tehdä täysin erilaista politiikkaa?

Arvoisat edustajat, koulukiusaaminen on vakava asia, enkä pidä myöskään siitä, että sitä
rinnastetaan tähän keskusteluun. Täytyy ykkösluokan opettajana sanoa, että en olisi myös-
kään kaksi kuukautta sitten uskonut, että kahden kuukauden päästä olen päättämässä jäl-
22



Pöytäkirjan asiakohta PTK 4/2019 vp
leen istumajärjestyksestä. Mutta tässä istumajärjestyksen päättämisessä on se ero, että mi-
nulla on 198 muuta kaveria päättämässä siitä istumajärjestyksestä. Mutta on selvää, että se
päätös on tehtävä ja se päätös on tehtävä nyt äänestämällä kyllä tai ei, jaa tai ei, ja sen mu-
kaan, hyvät edustajakollegat, ja sen jälkeen on tehtävä se vierihoito, jos on tullut suru pu-
seroon, ja korjattava se tilanne, niin kuin korjataan koulussakin, koska se on tärkeintä, että
kun tästä päästään asioiden — niiden oikeiden asioiden — kimppuun, niitä tehdään yhdes-
sä ja ajatellaan niin, että jokainen tässä salissa tuntee itsensä arvostetuksi. [Vastauspuheen-
vuoropyyntöjä]

Toinen varapuhemies Paula Risikko: Pysytään puhujalistalla nyt jonkin aikaa ainakin
vielä.

15.40 Minna Reijonen ps: Arvoisa rouva puhemies! Tämä tuolileikkipeli on meille mo-
nelle kyllä tuttua lapsuudesta. Silloin tosin oli aina niin, että aina joku jäi ilman tuolia, mut-
ta nyt on vähän erilainen meininki ja kaikille kyllä riittää niitä paikkoja. 

On selvää, että meillä on muutakin tekemistä kuin vaihdella paikkoja. Entinen systeemi
olisi paljon parempi. Kummastelen samalla myös sitä valtaa, mikä EU:lla näyttäisi olevan
jopa meidän istumapaikkajärjestykseen. Onko se todella niin, että ihan EU määrittelee,
missä me istumme, ja tuleeko tämä sama asia kenties tuonne kunnanvaltuustoihin ja kau-
punginvaltuustoihin ja vaihdetaan paikat sielläkin? Omassa kotikaupungissani istun val-
tuustossa, ja toisella puolella istuu vasemmistoliiton edustaja, toisella puolella istuu sosi-
aalidemokraattinen edustaja. Ei siinä ole mitään ongelmaa minun mielestäni. 

On tosiaan kumma, että tämä asia on saanut liian suuria säveliä. On paljon muitakin, tär-
keämpiä asioita. Näkisin, että meidän olisi paljon tärkeämpää puhua vaikka omaishoidosta. 

15.41 Sebastian Tynkkynen ps: Arvoisa rouva puhemies! Arvoton eduskunta! Mekö
olemme äärioikeistoa? Edustaja Kimmo Kiljunen sosiaalidemokraateista yritti luoda sel-
laista kuvaa, että me kuulumme johonkin pahaan joukkoon, semmoiseen joukkoon, joka ei
pidä monikulttuurisuudesta, ja että se syy, miksi me olisimme pahoja, liittyisi nimen-
omaan tähän, että me vastustamme monikulttuurisuutta. Hän peräänkuulutti, kuinka tär-
keätä on käydä sitä arvokeskustelua, koska todellisuudessa esimerkiksi tässä paikkajaossa-
kin on kyse nimenomaan niistä arvoista. Meidän arvot ovat sellaisia, että me puolustamme
suomalaisia ja me vastustamme monikulttuurisuuden tuomia lieveilmiöitä.

Itse tulen tänne Oulusta, kaupungista, joka on ollut otsikoissa nimenomaan sen vuoksi,
että siellä on 29 seksuaalirikostutkintaa meneillään. Siellä kohdistuu lapsiin vakavia rikok-
sia ulkomaalaistaustaisten miesten osalta, ja tämä on tullut meille arkipäiväksi. Ei ole sat-
tumaa, että meidän puolue haluaa vastustaa tällaisia asioita. En tiedä, mitä sosiaalidemo-
kraatit ajattelevat, mutta tämä on meidän linja. Myöskin Oulussa moskeijassa imaami suo-
jeli tekijää, joka oli käyttänyt seksuaalisesti hyväksi lasta. On muuten demareitten entinen
poliitikko tämä moskeijan imaami. 

Nämä ovat oikeasti todellakin arvopohjaeroja. Meillä on todella isoja eroja, mutta kun
me puhumme tästä jaosta, niin se ei ole perinteisesti mennyt sillä jaolla, että maahanmuut-
tokriittinen versus sitten taas maahanmuuttoliberaali. Mutta jos te tulette meidät siirtä-
mään tuohon toiseen laitaan, niin siinä tapauksessa voi sanoa, että kyllä meidän on ehkä
hieman helpompi sitten sieltä olla se vaihtoehto ihan visuaalisestikin ja tykitellä ihan täy-
sillä seuraavat neljä vuotta tähän suuntaan. Haluan vielä korostaa, että todellakaan ei ole
23



Pöytäkirjan asiakohta PTK 4/2019 vp
pahuutta puhua monikulttuurisuutta vastaan, nimenomaan monikulturismia, koska se tuo
niin paljon pahaa.

Just tuossa viestittelin, ja yksi tyttö laittoi viestiä Instagramin kautta, ja hän sanoi tällä
tavalla: ”Hei! Oon huomannut, että otat todella tosissaan nää ihmisten lähettämät viestit
sulle. Niinpä mäkin aattelin kertoa oman kokemukseni sulle ja todella toivon, että sä yrität
viedä näitä asioita eteenpäin ja saada muutosta asioihin. Maahanmuutosta oot tosi paljon
saanut ilmeisesti viestiä ihan myös meiltä oululaisilta, ja täytyy sanoa, että ei mullakaan
kovin hyviä kokemuksia heistä oo jääny. Yläasteella meiän kouluun tuli uus luokka näistä
turvapaikanhakijoista. Meille sanottiin, että he ois jotain 15—17-vuotiaita nuoria, mutta
todellisuudessa ykskään niistä ei näyttäny ees sen ikäseltä. Jokkainen niistä oli ainakin sen
18-vuotias, ja yhen Instagram-tililtä löyettiinki kuva hänen oman maan henkilötodistuk-
sesta. Ikä taisi siinä olla hänellä jotain about 24. Nää maahanmuuttajat kans tosiaan harras-
tivat tyttöjen ruumiinosien tarkastelua ja niiden kommentoimista. Hirvein asiahan tässä oli
se, että kun kerroimme koulussa rehtorille asiasta ja sanoimme asian olevan häiritsevää,
meitä ei uskottu ja rehtori jatkoi vain maahanmuuttajien puolustelua. Tän lisäks mä olen
nähny useita kertoja esim. Oulussa Valkeassa, kun siellä istuu pikkutyttöjä näiden mamu-
jen seurassa. Oon myös itse kokenut sitä, että kun heidän ohitseen kävelee, niin he tuijot-
tavat kuin halpaa makkaraa lihatiskillä ja saattavat juurikin kommentoida perään jotain.
Heidän kulttuuri on niin eriarvoista ja hullua, [Eva Biaudet: Nyt menee kyllä aika yleistyk-
seksi!] että ihmettelen, miksi meidän suomalaisten naisten täytyy sietää tuollaista käytöstä
ja” — hei, entinen yhdenvertaisuusvaltuutettu, nyt puhutaan yhdenvertaisuusasioistakin, ja
pyydän, että tämä tytön puheenvuoro saa tulla kuulluksi — ”kokea ahdistavaksi liikkua ul-
kona. Haluan pukea kesällä edelleen mekon päälleni ja kulkea rauhassa kaupoilla. En ha-
lua kokea oloani halvaksi ja kokea ahdistusta.”

Jos me olemme äärioikeistoa sen vuoksi, että me puhumme näistä asioista, niin ei voi
kuule kuin ihmetellä. Sanon, että jos tuonne meidät siirrätte ja korostatte sitä, kuinka me
olemme vaihtoehto, niin sitten se tapahtuu näin, ja tässä on vain esimakua siitä, mitä seu-
raavat neljä vuotta tulevat olemaan. Onnea! [Jukka Gustafsson: Ei pidä uhkailla! Kannat-
taa mieluummin kirjoittaa itse puhe kuin lukea muilta!] 

15.46 Kimmo Kiljunen sd: Arvoisa puhemies! Täällä on käytetty useampia puheenvuo-
roja, joissa on väitetty edustaja Kiljusen leimanneen arvopohjaisesti edustajia tai puoluei-
ta. Ensinnäkin haluan korjata sen, että meitä on kaksi Kiljusta, ja oletan, että nämä viittauk-
set ovat liittyneet minun aikaisempaan puheenvuorooni. Haluan selkeästi sanoa sen, että en
ole halunnut leimata ketään. Ainoa leima, jota olen käyttänyt — ja me olemme kaikki tääl-
lä käyttäneet sitä jatkuvasti ja istummekin siinä järjestyksessä, miten meidät on leimattu —
on tämä perinteinen vasemmisto—oikeisto-jako. Se on myöskin leima. Se on poliittinen
tunnus, jonka me avoimesti voimme tässä hyväksyä.

Sen sijaan tein edellisessä puheenvuorossani sen, että listasin eräitä eurooppalaisen uus-
oikeiston arvolausumia. Jos siellä oli jotain tuttuutta, itse kukin voi reagoida. Jos joku rea-
goi siihen, että sitä kautta leimaan jotkut tässä salissa, niin ”se koira älähtää, johon kalikka
kalahtaa”. Täällä on paljon viitattu näihin suomalaisiin sanalaskuihin. Minä en halunnut
leimata. Minä vain listasin, mitä uusoikeiston arvopohjassa on esillä. Siihen viittasi myös-
kin äsken edustaja Tynkkynen, eräisiin niihin ilmauksiin, joita käytin, ja tällä pohjalla tie-
tysti keskustelua voidaan jatkaa.
24



Pöytäkirjan asiakohta PTK 4/2019 vp
Mielenkiintoisempi oli kuitenkin edustaja Huhtasaaren kommentti, kun hän kävi lävitse
Helsingin Sanomien poliittisen toimituksen esimiehen Pullisen artikkelia, jossa rakennet-
tiin nelikenttää, joka yritti olla jonkinlainen objektiivinen katsaus siihen, mikä tämä poliit-
tinen jako nelikentässä, matriisissa, mahtaisi eduskunnassa olla. Siinä matriisissa aivan sel-
keästi perussuomalainen puolue määrittyy konservatiiviseksi oikeistopuolueeksi — se on
aivan selkeä se jako, sen pystyy katsomaan läpi — jossa ovat tämmöiset oikeistokonserva-
tiiviset arvot vallitsevina, ja vastakulmassa on vasemmistoliberaali näkökulma. Tämä oli
se, millä tavalla se matriisikenttä rakentui. Jos sama rupeaa rakentumaan myöskin tässä
meidän salityöskentelyssämme, myöskin kunnanvaltuustoja myöten, mihin tässä on viitat-
tu, niin silloin se heijastaa jollain tavalla sitä objektiivista analyysiä, johon ainakin Helsin-
gin Sanomat on pyrkinyt tuolla. Ilmeisesti se oli vaalikoneesta otettujen kantojen kautta
määrittynyt, [Eduskunnasta: Missä oli kokoomus?] ja tässä suhteessa sillä on silloin rele-
vanttia merkitystä.

Minustakin on vastenmielistä ja ikävää, jos me puhumme tästä istumajärjestyksestä ja
toteamme vain, että tämä olisi kiusaamista ja kyykyttämistä. Sen sijaan minä näkisin, että
olisi reiluutta ja myöskin äänestäjien kunnioittamista se, että kukin seisoisi reilulla tavalla
arvojensa takana ja istuisi myöskin tässä salissa arvojensa mukaisessa järjestyksessä.

15.49 Paavo Arhinmäki vas: Arvoisa rouva puhemies! On ollut mielenkiintoista seurata
tätä perussuomalaisen puolueen itsesuggestiota, jota täällä on nyt käyty kohta kahden tun-
nin ajan. Se on uusi, moderni tapa aloittaa eduskuntakeskustelut, että yksi puolue määrit-
telee vähän erityyppisesti eri puhujien suulla puolueen sisältöä. Olen ollut huomaavinani,
että sitä on hyvin vaikeaa puolueen sisällä määrittää. Toiset selvästi kokevat olevansa kes-
kustalaisia, toiset taas sanovat, että oikeastaan äärimmäisellä oikealla on hyvä paikka. Ym-
märrän toki, että esimerkiksi suojelupoliisin äärioikeistolaiseksi järjestöksi määrittelemän
Suomen Sisun edustajat kokevat ihan luonnolliseksi paikaksi itselleen äärimmäisen oi-
kean laidan.

Arvoisa rouva puhemies! Perussuomalaisen puolueen edustajista ovat toiset olleet ko-
via välihuutelemaan ja toiset ovat kritisoineet välihuutelua. On yhtä aikaa sanottu, että pi-
tää pitää kiinni perinteistä, ja toisaalta sitten kritisoitu, että pidetään kiinni perinteistä. Voin
todeta tähän, kun ihmeteltiin, miksi täällä huudellaan, että muistan, että kun itse tulin edus-
kuntaan, ensimmäinen ohje, jonka silloinen pääsihteeri Seppo Tiitinen sanoi, oli se, että
parlamentarismiin sitten kuuluvat välihuudot. Itse brittiläisen parlamentarismin ystävänä
toivoisin, että meillä istunnot olisivat itse asiassa paljon värikkäämpiä ja voimakkaampia
kuin nämä aika pohjoismaalais-luterilaiset tylsänharmaat istunnot, millaisia nämä pitkälti
usein ovat. 

Arvoisa rouva puhemies! Olen samaa mieltä edustaja Juvosen ja niiden perussuomalais-
ten kanssa, jotka totesivat, että esimerkiksi vanhusten palvelut sekä omaishoito olisivat ol-
leet semmoisia teemoja, joiden olisi ollut hyvä olla ihan kärjessä, kun lähdetään keskuste-
lemaan, mutta kun perinteiden ja tradition vuoksi joka tapauksessa istumajärjestys vali-
taan ensimmäisenä — koskaan aikaisemmin siitä ei ole käyty keskustelua — niin nyt pe-
russuomalainen puolue ja sen edustajat valitsivat — noin yhdeksän ensimmäistä puhujaa
oli perussuomalaisesta puolueesta — että teema, mistä ensimmäisenä laajasti keskustel-
laan, ei ole vanhustenhuolto tai muut suomalaisia koskettavat asiat vaan istumajärjestys.

Arvoisa puhemies! Edustaja Juvoselle haluan korjata vain yhden asian: Kaudella
2011—2015 säädettiin pitkään odotettu ja toivottu ja kiitelty vanhuspalvelulaki. Siinä ei
25



Pöytäkirjan asiakohta PTK 4/2019 vp
valitettavasti määritelty hoitajamitoitusta. Sen sijaan hallitusohjelmassa, jonka puolesta te,
edustaja Juvonen, äänestitte, oli päätös siitä, että hoitajamitoitusta heikennetään 0,4:ään.
Onneksi opposition vastustuksen vuoksi se ei tullut koskaan voimaan, mutta te hyväksyitte
sen ja olette ollut mukana heikentämässä hoitajamitoitusta. Vanhuspalvelulaki oli sellai-
nen, että Kataisen hallitus hyväksyi sen itse asiassa aika yksimielisesti täällä eduskunnassa.

Toinen varapuhemies Paula Risikko:  Ja puhujalistaa vielä.

15.52 Niina Malm sd: Arvoisa rouva puhemies! Tässä keskustelussa on ollut aika paljon
vivahteikkaita sanakäänteitä, mutta on noussut esiin myös muutos ja toimintatapa. Olen
pikkuisen ehkä huolissani siitä, että nyt kun on haluttu sitä muutosta, niin se ei ole tälle sa-
lille kelvannutkaan, ja meillä ei ole ollut mahdollisuutta nyt tämän toimintavan mukaan,
mitä tässä on esitetty, käydä sellaista relevanttia keskustelua, joka olisi oikeasti ollut rat-
kaisukeskeinen, jossa olisi haluttu ihan oikeasti pitää sen pienemmän puolta. Sen takia toi-
voisin, kun meidän neljä vuotta pitäisi tässä salissa tehdä niitä muutoksia, että me pysty-
tyisimme rakentamaan tulevaisuuteen myös niitä siltoja, ei muureja. — Kiitos. 

15.53 Arja Juvonen ps: Arvoisa rouva puhemies! Palaan tuohon hoitajamitoitukseen.
Kaudella 2011—2015 ikäihmisten palvelujen laatusuositus heikennettiin vuoden 2008 ta-
sosta ja numeroista 0,5—0,8 lukuun 0,5. Se tehtiin laatusuosituksessa, joka astui voimaan
vielä heinäkuussa. Olimme silloin istuntotauolla, ja taisinpa olla ainoa, joka teki siihen kir-
jallisen kysymyksen ja otti kantaa. Elikkä hoitajamitoituksen heikennys tehtiin kaudella
2011—2015, hallituksessa olitte silloin muun muassa te, ja laatusuositus laskettiin 0,5:een.
Se on säilynyt 0,5:nä tähän päivään saakka, ja edellinen hallitus yritti heikentää sitä
0,4:ään, mutta kun me totesimme, että tämä toimenpide on järkyttävä ja kohtuuton [Paavo
Arhinmäki: Te hyväksyitte sen!] — emme sitä hyväksyneet — [Paavo Arhinmäki: Te hy-
väksyitte sen hallitusohjelmassa!] me ryhdyimme vastustamaan sitä. Ja kiitos sosiaali- ja
terveysvaliokunnan jäsenien — siellä oli Hanna-Kaisa Heikkinen, Sari Sarkomaa ja alle-
kirjoittanut — me nousimme kapinaan ja esitimme, että tämä asia ei voi mennä näin, [Pu-
hemies koputtaa] ja niinpä se ei tullut koskaan voimaan. Elikkä tällaisesta ei ole äänestetty,
tällaista ei ole tullut voimaan, [Paavo Arhinmäen välihuuto] koska me vahvat hoitajanaiset
olemme sen estäneet. Mutta te aiheutitte sen, että 0,5 astui voimaan.

Keskustelu päättyi.

Toinen varapuhemies Paula Risikko: Yleisenä huomiona totean, että aiheet ovat kyllä
menneet aika lailla laidasta laitaan. Yritetään seuraavalla kerralla pysyä paremmin puhut-
tavassa aiheessa.

Nyt on pidettävä tauko, koska äänestämme. Jotta kaikki ehtivät tänne takaisin, kymme-
nen minuutin tauko. Istunto jatkuu 16.05.

Täysistunto keskeytettiin kello 15.55.

————

Täysistuntoa jatkettiin kello 16.06.
26



Pöytäkirjan asiakohta PTK 4/2019 vp
Toinen varapuhemies Paula Risikko: Keskustelussa on Ville Tavio Jani Mäkelän kan-
nattamana ehdottanut, että edustajat istuvat täysistuntosalissa eduskuntaryhmittäin vanhas-
sa istumajärjetyksessä siten, että puhemiehen paikalta katsottuna oikealta luetellen ryh-
mien järjestys on seuraava: ruotsalainen eduskuntaryhmä, kokoomuksen eduskuntaryhmä,
kristillisdemokraattinen eduskuntaryhmä, keskustan eduskuntaryhmä, Liike Nyt -edus-
kuntaryhmä, perussuomalaisten eduskuntaryhmä, vihreä eduskuntaryhmä, sosiaalidemo-
kraattinen eduskuntaryhmä ja vasemmistoliiton eduskuntaryhmä, kukin ryhmä puhemies-
neuvoston määräämien rajojen puitteissa.

Selonteko hyväksyttiin.

Puhemiesneuvoston ehdotus "jaa", Ville Tavion ehdotus "ei". Äänestyksen tulos: jaa 128,
ei 37, tyhjiä 1; poissa 33 (äänestys 1).

Eduskunta hyväksyi puhemiesneuvoston ehdotuksen edustajien istumajärjestykseksi.
27


	2
	14.01
	14.06
	14.14
	14.15
	14.19
	14.20
	14.26
	14.32
	14.39
	14.41
	14.43
	14.44
	14.50
	14.54
	14.57
	14.59
	15.04
	15.09
	15.11
	15.13
	15.20
	15.27
	15.34
	15.37
	15.40
	15.41
	15.46
	15.49
	15.52
	15.53


