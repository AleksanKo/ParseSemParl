















































DEMFB46.tmpSave.xml


Pöytäkirjan asiakohta PTK 59/2015 vp
Pöytäkirjan asiakohta 

PTK 59/2015 vp

Täysistunto

Torstai 5.11.2015 klo 16.01—18.33

2.3. Suullinen kysymys hallintarekisteristä (Li Andersson vas)
Suullinen kysymys SKT 45/2015 vp

Suullinen kyselytunti

Puhemies Maria Lohela: Seuraava kysymys, edustaja Andersson.

Keskustelu

16.31 Li Andersson vas: Arvoisa puhemies! Eilen kuultiin oikein ilahduttavia uutisia sii-
tä, kuinka hallitus on ottanut huomioon vasemmistoliiton, kansalaisyhteiskunnan ja muun
opposition esittämää kritiikkiä ja päättänyt vetää pois esityksensä veronkiertäjien armah-
duslaista eli esityksen tehokkaasta katumisesta. Samalla hallitus on perumassa osan har-
maan talouden torjuntaan kohdistuvista leikkauksista.

Mutta, arvoisa pääministeri, miksi lopettaa siihen? Miksi hallitus aikoo kuitenkin jatkaa
veronkiertoa ja rahanpesua helpottavan hallintarekisterin valmistelua siitä huolimatta, että
lainvalvojat yksimielisesti ovat tyrmänneet tämän hankkeen?

16.31 Pääministeri Juha Sipilä (vastauspuheenvuoro): Arvoisa puhemies! Tämä hallin-
tarekisteriasia on ollut lausuntokierroksella, ja näiltä asianomaisilta tahoilta on saatu ja
odotamme lausuntoja. Kun nämä lausunnot ovat meidän tiedossamme, sen jälkeen hallitus
ja valtiovarainministeri harkitsevat asian jatkoa: muutetaanko jotain, viedäänkö se sellai-
senaan eteenpäin vai mikä on — ihan normaalin lainsäädäntöjärjestyksen vaiheen jälkei-
nen seuraava vaihe. Lausunnot tutkitaan totta kai nyt erittäin huolella.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.32 Li Andersson vas (vastauspuheenvuoro): Arvoisa puhemies! Mielestäni päätös jat-
kaa tämän hankkeen valmistelua osoittaa kuitenkin, että hallitus ei ole johdonmukainen
toimissaan harmaata taloutta ja veronkiertoa vastaan, ja juuri johdonmukaisuus on tämän
toiminnan näkökulmasta kaikista keskeisintä. Harmaan talouden torjunnan suhteen on siis
erittäin tärkeää, että toiminta on suunnitelmallista ja pitkäjänteistä. 

Vuodesta 96 valtioneuvoston päätöksellä annetut harmaan talouden torjuntaohjelmat
ovat olleet aivan keskeisessä roolissa tässä työssä. Haluankin nyt kysyä, aikooko hallitus
näiden määrärahojen palauttamisen lisäksi siis myös jatkaa näitä harmaan talouden torjun-
taohjelmia entiseen tapaan.
 Tarkistettu
4.0



Pöytäkirjan asiakohta PTK 59/2015 vp
16.33 Valtiovarainministeri Alexander Stubb (vastauspuheenvuoro):  Arvoisa rouva
puhemies! Edustaja Andersson kiinnittää huomiota erittäin tärkeään kysymykseen, itse
asiassa meillä oli tarkastusvaliokunnassa hyvä keskustelu tästä eilen. Nythän me olemme
tilanteessa, jossa harmaan talouden ohjelmia on toistaiseksi ollut muistaakseni kuusi ja
vuodesta 1996 saakka. Me tulemme käsittelemään tätä kokonaisuutta 17.11. talouspoliitti-
sessa valiokunnassa ja miettimään, millä tavalla me voimme viedä tätä kokonaisuutta
eteenpäin. Minkä takia se on tärkeä: sen takia, että harmaan talouden toiminta on usein ri-
kollista, ja sen takia, että me menetämme sillä potentiaalisesti 4—6 miljardia euroa vero-
tuloja. Me tulemme katsomaan tätä kokonaisuutena ja miettimään, kannattaako pitää mää-
räaikaisia ohjelmia vai tehdä joku pidempiaikainen toimintasuunnitelma. Tämäkin oli
muuten yksi syy sille, minkä takia me palautimme ne rahat talousrikolliseen toimintaan
keskittyvään etenemiseen. Tämä on vaikea kokonaisuus, mutta me mietimme tätä seitse-
mättä ohjelmaa.

16.34 Ben Zyskowicz kok (vastauspuheenvuoro): Arvoisa rouva puhemies! Minusta on
erittäin hieno asia, että hallitus ja hallituspuolueiden eduskuntaryhmät päättivät yhdessä
siitä, että ne määrärahat, joita tarvitaan lisää poliisille talousrikollisuuden torjuntaan, löy-
detään, ja myös siitä, että tämä niin sanotun tehokkaan katumisen laki vedetään täältä pois.
Siinähän oli kyseessä punninta siitä, että okei, saadaan ehkä jonkun verran lisää verotuot-
toja, mutta samalla joudutaan luopumaan keskeisistä rikosoikeudellisista periaatteista. Ja
oli mielestäni hyvä asia, että tähän ratkaisuun päädyttiin ja tämä laki vedetään pois.

Kun puhutaan harmaasta taloudesta, puhutaan helposti verosuunnittelusta. Ja yksi lailli-
sen verosuunnittelun porsaanreikä tänä päivänä on se, että Portugaliin voi mennä ja olla
maksamatta senttiäkään veroa eläkkeestään Suomeen tai Portugaliin. Mitä kuuluu neuvot-
telulle tämän porsaanreiän tukkimiseksi?

16.35 Valtiovarainministeri Alexander Stubb (vastauspuheenvuoro):  Arvoisa rouva
puhemies! Tämä oli kysymys, jota myös edellinen hallitus hyvin valtiovarainministerien
johdolla käsitteli, ja olemme viemässä sitä nyt eteenpäin. Portugalissa on tällä hetkellä ti-
lanne se, että siellä on juuri ollut vaalit ja ollaan muodostamassa uutta hallitusta. Tilanne on
itse asiassa Portugalissa tällä hetkellä aika sekava, mutta viranomaistasolla nämä neuvot-
telut etenevät. Me olemme sanoneet aivan suoraan, että jos tähän vanhaan verosopimuk-
seen ei löydy sellaista ratkaisua, jolla tämä porsaanreikä tukitaan, niin silloin me lakkau-
tamme sen sopimuksen, mikä käytännössä tarkoittaa sitä, että systeemiä ei voi enää jatkaa.

16.36 Sanna Marin sd (vastauspuheenvuoro):  Arvoisa rouva puhemies! Myös minun
mielestäni on erittäin hyvä uutinen, että hallitus on löytänyt keskuudestaan viisautta sii-
hen, että on nyt vetäytynyt näistä esityksistään liittyen tähän tehokkaan katumisen lakiin,
eli niin sanottuun armahduslakiin veronkiertäjille, ja toisaalta on myös nyt perumassa niitä
säästöesityksiä, mitä se teki harmaan talouden torjunnan määrärahoihin. Esimerkiksi meil-
tä lakivaliokunnasta lähti yksimielisenä, hallitus- ja oppositiopuolueiden rajat ylittävästi,
lausunto talousarvioesitykseen siitä, että nämä määrärahat harmaan talouden torjuntaan pi-
tää kokonaisuudessaan saada, koska se on erittäin tärkeä asia.

Mutta haluaisin edelleen palata tähän kysymykseen tästä hallintarekisterilaista. Mitä
hallitus aikoo tehdä sille? Aikooko se todella sallia omistusten piilottamisen ulkomaille
2



Pöytäkirjan asiakohta PTK 59/2015 vp
hallintarekisterien taakse, vai aikooko se myös korjata tämän epäkohdan, mikä sen esityk-
sessä selkeästi on sisällä? Aikooko hallitus vetää myös tämän esityksensä pois?

16.37 Valtiovarainministeri Alexander Stubb (vastauspuheenvuoro):  Arvoisa rouva
puhemies! Ensinnäkin lämpimät kiitokset edustaja Marinille noista vuotavista kiitoksista
ja onnitteluista hallituksen erinomaisesta toiminnasta näissä kysymyksissä.

Myös hallintarekisterin kohdalla me jatkamme asiantuntijapohjalta, rauhassa, maltilla,
ei poukkoilemalla, asioita analysoiden tätä lähes tuhannen sivun lakisäädäntöpakettia, jos-
ta olemme juuri saaneet 36 asiantuntijatahon näkemykset. Nyt ehkä yksi väärinymmärrys,
edustaja Marin, pitää korjata. Siis tässähän on tarkoitus luoda Suomeen sellainen järjestel-
mä, jossa esimerkiksi viranomaisilta ei voida piilottaa hallintarekisteritietoja. Me pyrim-
me yhdistämään tässä kaksi asiaa: yksi on hallintarekisterit, joka on eurooppalainen ylei-
nen käytäntö, tähän liittyy arvopaperikeskusasetus, ja toinen on verotietojen vaihto. Kun
nämä kaksi saadaan toimimaan yhteen, niin tietoa on huomattavasti enemmän.

16.38 Kari Uotila vas (vastauspuheenvuoro):  Arvoisa puhemies! Vasemmistoliitto on
90-luvulta asti ollut johdonmukaisin harmaan talouden torjunnan puolestapuhuja, ja olen
erittäin iloinen, että hallitus on todella tullut koko opposition ja vasemmistoliiton linjoille
tässä asiassa. — Toivottavasti voisi tulla jopa työllisyys- ja talouspolitiikan peruslinjassa-
kin vähitellen järkevämmälle linjalle.

Harmaan talouden torjunta on tulossa yhä kansainvälisemmäksi, ja verotietojen vaihto
on etenemässä. Ei riitä, että luodaan puitteet esimerkiksi verotietojen vaihdolle. Se edellyt-
tää myöskin esinnäkin tahtoa, halua ja resursseja esimerkiksi hankkia niitä tietoja muista
maista ja sillä tavalla saada piilotettua verotusta näkyviin. Esimerkiksi Ruotsissa on ihan
eri resurssit tässä toiminnassa, ja siitä kertoo myös se, että Ruotsi pystyy paljon enemmän
kotiuttamaan piilotettua rahaa maailmalta kuin Suomi. Aiotteko turvata, kun suhtaudutte
nyt selvästi myönteisemmin kuin aikaisemmin tähän harmaan talouden torjuntaan, (Puhe-
mies koputtaa) myöskin resurssit siihen, että käytännössä pystytään hyödyntämään näitä
kaikkia mahdollisuuksia?

16.39 Valtiovarainministeri Alexander Stubb (vastauspuheenvuoro):  Arvoisa rouva
puhemies! Jälleen kerran kiitokset noista vuolaista kehuista, jotka hallitus saa vedettyään
muun muassa tehokkaan katumisen pois. Nyt pitää vain huomioida se, että tietysti Ruotsis-
sa on olemassa tämä tehokas katuminen -järjestelmä, mutta heillä on ehkä vähän erilainen
systeemi.

Ehkä tässä on paras kerrata ne hankkeet, joita me tällä hetkellä harmaan talouden suun-
nassa teemme, koska pidän tätä erittäin tärkeänä kokonaisuutena. Numero 1 on pohdinnat
kansallisen tulorekisterin rakentamisesta. Sitä me teemme jatkuvasti. Numero 2 on viran-
omaistietojen vaihdon kehittäminen, jota me teemme jatkuvasti. Numero 3 on rahanpesu-
lainsäädännön uudistaminen. Ja numero 4, ehkä se kaikista tärkein, on OECD:n piirissä —
anteeksi nämä sanahirviöt — BEPS-järjestelmä, jossa on verotietojen vaihto, 15 erilaista
toimenpidettä, koska silloin kun pääomat maailmalla liikkuvat vapaasti, on hyvä myös saa-
da verotietojen vaihtoa.

Ja teidän suora kysymyksenne oli, panemmeko lisää rahaa tämäntyyppisen toiminnan
kitkemiseen. Vastaus on, että kyllä.
3



Pöytäkirjan asiakohta PTK 59/2015 vp
16.40 Päivi Räsänen kd (vastauspuheenvuoro): Arvoisa rouva puhemies! On todellakin
hieno asia, että hallitus on perumassa näitä harmaan talouden torjuntaan kohdistuvia leik-
kauksia. Samalla on tärkeää huomata se, että harmaan talouden torjunnassa koko viran-
omaisketju on huolehdittava lähtien sieltä Verohallinnosta, Tullista, poliisista ja oikeuslai-
toksesta. Tiedustelen nyt vielä tarkemmin: Millä tavoin tämä lisämääräraha jakautuu? Mi-
ten varmistetaan, että kaikilla viranomaisilla on riittävät resurssit harmaan talouden torjun-
taan?

16.41 Valtiovarainministeri Alexander Stubb (vastauspuheenvuoro):  Arvoisa rouva
puhemies! Jälleen kerran aloitan kiittämällä oppositiota niistä vuolaista sanoista, joita olet-
te antaneet tämän päätöksen jälkeen. (Välihuutoja)

Eli kyseessä on siis tässä tapauksessa 6,4 miljoonaa euroa, ja tässä tapauksessa ne tule-
vat jakautumaan varmasti näiden viranomaisten välille. Suurin osa niistä tehdään sisämi-
nisteriön sisäisistä siirroista — nyt täytyy muistaa, että mehän lisäsimme vaikkapa sisäi-
seen turvallisuuteen 50 miljoonaa euroa — mutta sitten joudumme varmasti jossain vai-
heessa myös katsomaan lisätalousarvion tai muun kautta, millä tavalla tätä rahaa voi lisätä.
Tämä tasapainohan on siinä mielessä hirveän mielenkiintoinen, että me tiedostamme sen,
että mitä paremmin kitketään harmaata taloutta, sen enemmän ikään kuin voittoa julkinen
talous ja varsinkin valtiontalous tästä saa. Sen takia tämä on tärkeä kokonaisuus, johonka
hyvin salikin on huomiota kiinnittänyt.

Puhemies Maria Lohela: Ministeri Orpo vielä täydentää.

16.42 Sisäministeri Petteri Orpo (vastauspuheenvuoro): Arvoisa puhemies! Ensinnäkin
tähän poliisin tekemään harmaan talouden talousrikollisuuden torjuntaan ja tutkintaan täy-
tyy todeta, että missään vaiheessa sitä ei olla oltu lähellekään lopettamassa. Noin 500 po-
liisimiestä ja -naista tekee tälläkin hetkellä harmaan talouden talousrikollisuuden torjuntaa
ja tutkintaa. Tätä lisämäärärahaa, jota edellinen hyvä hallitus oli tälle vuodelle antanut, uh-
kasi poliisin osalta 6,4 miljoonan euron leikkaus, mutta nyt me olemme — haluan kiittää
taas valtiovarainministeriötä siitä — löytämässä ratkaisun siihen, miten me pystymme tä-
män rahan löytämään. Tämä on tärkeä asia, ja tietysti tässä on varmasti myöskin piiskattu
sisäasiainministeriötä siihen, kun on tiukka taloudellinen aika, että minkä verran pystym-
me sisäisesti tehostamaan toimintaa niin, että tämä toiminta voi jatkua hyvällä tasolla, ku-
ten nytkin. Loppurahoitus tullaan sitten neuvottelemaan valtiovarainministeriön kanssa.

Kysymyksen käsittely päättyi.
4


