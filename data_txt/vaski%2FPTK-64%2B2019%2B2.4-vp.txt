















































DEMF944.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

2.4. Suullinen kysymys Postin omistajaohjauksesta (Harry Harkimo liik)
Suullinen kysymys SKT 59/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, Liike Nyt, edustaja
Harkimo.

Keskustelu

16.53 Harry Harkimo liik: Arvoisa rouva puhemies! Olen istunut noin kymmenessä hal-
lituksessa, myös pörssiyhtiöiden hallituksissa. Yleensä omistajat valitsevat hallituksen,
joka vastaa yhtiön toimista. Nyt kysynkin teiltä, ministeri Paatero: miksi te puututte koko
ajan Postin operatiiviseen toimintaan? Ensin pääministeri ehdottaa, että postinkantajat voi-
sivat kurkkia ikkunasta vanhuksia, sitten te, ministeri Paatero, menitte siirtämään palkka-
neuvotteluja kahdella kuukaudella, mistä ei ollut mitään muuta hyötyä kuin se, että nyt
Posti on ilman toimitusjohtajaa. Nyt puututte vuokratyövoiman käyttöön, jota Posti on
käyttänyt aina. Pääministeri Rinne sanoi pari vuotta sitten, että hallituksen ei pidä puuttua
työmarkkinaneuvotteluihin. Nyt tässä tulee käymään niin, että Posti tulee menettämään
paljon asiakkaitaan. Mitä te yleensä meinaatte Postille tehdä, koska tällainen peli ei vetele?

16.54 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! On totta, että Postille olisi omistajan osalta, elikkä meidän kaikkien
puolelta, pitänyt jo vuosia, vuosia sitten linjata, mikä on omistajan tahtotila, minkälaisen
Postin me haluamme tulevaisuudessa tietäen, että kirjeiden määrä vähenee näin dramaatti-
sesti. Tätä ei ole tehty, minkä takia sitten Posti on kipuillut tässä viimeisinä vuosina tilan-
teesta. Tällä hetkellä meillä on tästä syystä valtiosihteereiden työryhmä pohtimassa vaih-
toehtoja, minkälaisilla isoilla linjauksilla Posti tulevaisuudessa sitten tulee työskentele-
mään.

Toisena kysymyksenä on sitten työehtosopimusneuvottelut, jotka etenevät aivan nor-
maaliaikataulussa: sopimuskausi päättyi lokakuun lopussa, siihen mennessä ei ollut saatu
sopimusta voimaan, ja nyt sitten on sovittelijan tehtävänä eilen ollut neuvottelu, ja huo-
menna jatkuu, ja uskon kyllä, että sovittelijan kautta saadaan tämä sopimus tehtyä.

Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksen, nousemaan seisomaan ja painamaan V-painiketta.

16.55 Harry Harkimo liik (vastauspuheenvuoro): Arvoisa rouva puhemies! Ministeri
Paatero, jos Posti ei noudata sitä omistajaohjauspolitiikkaa, mitä te toivotte, miksi te ette
 Tarkistettu
4.0



Pöytäkirjan asiakohta PTK 64/2019 vp
anna hallitukselle potkuja ja muuta sitä hallitusta? Jos minä olisin hallituksen puheenjoh-
taja, olisin lähtenyt sieltä pitkän aikaa sitten, jos omistajat koko ajan selvittelevät, mitä hal-
lituksen pitäisi tehdä.

16.55 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Sehän on juuri näin, että omistajan tehtävä on päättää hallituksesta ja
hallitus toimii omistajan luottamuksen varassa ja niitä ohjeita noudattaen, ja me olemme
monet kerrat käyneet Postin kanssa hyvää keskustelua. [Oikealta: Julkisuuden kautta!]

Äskeiseen kysymykseen, mikä jäi vastaamatta: Meillä on työntekijöillä työtaisteluoi-
keus, ja siinä kohtaa kun työntekijät kokevat, että heidän neuvotteluasetelmansa työehdois-
ta ovat sellaiset, että se vaatii työtaistelujen käymistä, on meillä myöskin velvollisuus tur-
vata se niin, että siellä ei rikkureita käytetä. Ja tämä oli se keskustelu, jota eilen kävimme
sitten julkisuuden kautta, sanoin tämän ulos varmistaakseni sen tilanteen. Tätä on sitten jat-
kettu myös Postin kanssa, ja uskon, että tämäkin asia on nyt tullut selväksi.

16.56 Mika Niikko ps (vastauspuheenvuoro): Arvoisa puhemies! Arvoisa ministeri, ku-
ten tiedätte varmasti, Merimies-Unioni liittyy postilakon tukitoimiin, ja ensi maanantaista
alkaen myös meriliikenteessä oleva postinkuljetus jää satamiin ja myös autokansi- ja rah-
tikuljetukset lopetetaan ensi torstaina. Tämä on STT:n uutinen, mikä tuli meille kaikille
tekstiviestinä tänään. Nyt kun tämä lakko tahtoo laajentua, niin tässähän käy hyvin äkkiä
niin, että luottamus suomalaiseen yhteiskuntaan taas heikentyy, jos tämä lakko pitkittyy
viikosta toiseen. Ja ministerin toimiahan nyt tässä tarvitaan välittömästi. Millä te aiotte saa-
da sovun syntymään?

Te varmasti myös löydätte ratkaisun siihen, miten jatkossa Posti on kannattava, koska
Postia ei enää tarvita siinä merkityksessä kuin ennen. Ei niitä kirjeposteja paljon kulje.
Tämä on tosiasia, että se kannattavuuskysymys on edelleen ratkaisematta, vaikka ratkais-
taan näitten työntekijöitten palkkakysymys. Miten te ratkaisette tämän kokonaisuuden ja
tämän uskottavuuden Suomen Postin osalta?

16.57 Kunta- ja omistajaohjausministeri Sirpa Paatero (vastauspuheenvuoro): Arvoi-
sa rouva puhemies! Juuri tästä syystä siellä on valtiosihteereistä koostuva työryhmä käy-
mässä vaihtoehtoja läpi, jotta me saamme sitten poliittiselle puolelle käsiteltäväksi, mikä
olisi se omistajan tahto Postin isossa kuvassa. Ja kuten alussa totesin, tämä on juuri se,
mikä olisi pitänyt tehdä jo monta monta monta vuotta sitten.

Tähän keskusteluun siitä, että menisin jotenkin puuttumaan työehtosopimusneuvottelui-
hin: Sitä en tule tekemään. Siellä ovat työnantaja- ja työntekijäpuoli tällä hetkellä samassa
pöydässä, ja se on heidän neuvottelunsa, kun kysymyksessä on työehtoja ja palkkoja. Toi-
von ja uskon, että siellä sovittelijan luona tästä huomenna päästään eteenpäin.

16.58 Anne Kalmari kesk (vastauspuheenvuoro): Arvoisa rouva puhemies! Nykypäivän
kaupankäynti on siirtynyt nettiin. Postille jokainen kiinapaketti tuottaa tappiota, ja Ruot-
sissa tehtiin päätös, jossa peritään käsittelymaksu ja arvonlisävero myös näistä paketeista.
Mielestäni olisi reilua ja maailmaa säästävää, että myös meillä kiinapaketit maksaisivat jo-
takin. Nythän meillä on kansainvälinen sopimus siitä, että meidän ei kustannuksia oikeas-
taan tästä tarvitse Kiinalle jakaa juuri lainkaan, koska Kiina oli muinoin kehittyvä maa.
2



Pöytäkirjan asiakohta PTK 64/2019 vp
Voisitteko toimia tässä asiassa niin, että mekin saisimme Postin kannattavuutta nostettua
tälläkin tavalla?

16.59 Liikenne- ja viestintäministeri Sanna Marin (vastauspuheenvuoro): Arvoisa pu-
hemies! Tämä on todellinen kysymys, minkä edustaja tässä nosti esiin, ja Suomi on tuke-
nut juuri sitä, että tähän saadaan kansainvälisessä sääntelyssä oikeudenmukaisemmat peli-
säännöt, niin että Suomessa esimerkiksi Posti ei joudu tähän vaikeaan tilanteeseen, jota
juuri kuvasitte. Tämä on se linja, mitä me olemme koko ajan edustaneet maailmalla, kun
tätä asiaa on käsitelty, ja tällä tiellä tulemme vastaisuudessakin jatkamaan. Tähän ollaan
puuttumassa.

Kysymyksen käsittely päättyi.

Kyselytunti päättyi.
3


