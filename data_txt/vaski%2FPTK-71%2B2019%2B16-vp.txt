















































DEM6C00.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

16. Lakialoite laiksi rikoslain muuttamisesta
Lakialoite LA 33/2019 vp Pihla Keto-Huovinen kok ym.

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 16. asia. Puhemiesneuvosto ehdottaa, että asia lähetetään lakivaliokuntaan.

Keskustelu

19.35 Pihla Keto-Huovinen kok (esittelypuheenvuoro): Arvoisa herra puhemies! Esitte-
lemäni lakialoitteen tavoite on hyvin yksinkertainen: turvata virkavastuulla ja työnantajan
määräyksestä työtä tekeville ihmisille — tuomareille, syyttäjille, poliiseille, lastensuoje-
lun työntekijöille, valvontaeläinlääkäreille ja niin edelleen — parempi työrauha ja pitää
huolta heidän toimintaedellytyksistään. Mielestäni on täysin perusteltua vaatia, että ensiar-
voisen tärkeää työtä tekevät viranomaiset voivat tehdä työnsä rauhassa ilman uhkia. Yh-
teiskunnan ja oikeusvaltion toimivuuden kannalta kyse on äärimmäisen tärkeästä asiasta.
Se on sitä myös meidän jokaisen oikeusturvan kannalta.

Maalittamisessa ei ole kyse vain virkamiehiin kohdistuvasta rikollisuusilmiöstä, vaan
sen kohteena voivat olla myös yksityisen sektorin toimijat, esimerkiksi toimittajat. Aihees-
ta keskusteltaessa olen pannut merkille sen, että kovin moni tuntuu ymmärtävän asian vää-
rin. Kyse ei ole yrityksestä kieltää kritiikkiä tai siitä, ettei saisi antaa palautetta viranomais-
ten toiminnasta. Ei missään nimessä. Eli toisin kuin edustaja Halla-aho väitti, niin maalit-
tamisen kriminalisointi ei johtaisi viranomaisten toiminnan kritisoinnin kieltämiseen.

Maalittamisessa on kyse epäasiallisesta ja suunnitelmallisesta vaikuttamisesta, jolla py-
ritään heikentämään viranomaisten kykyä tai halua hoitaa tehtäväänsä tai tulevia tehtäviä.
Maalittaminen voi esiintyä esimerkiksi erilaisena häirintänä, uhkailuna, perättömien väit-
teiden esittelynä ja levittämisenä. Yksittäinen virkamies on maalittamisessa vain välikap-
pale. Vaikka toiminta sinänsä henkilöityy häneen, suojeltava oikeushyvä on kuitenkin vi-
ranomaistoiminnan ja virkatehtävien asianmukainen hoitaminen.

Joka itsenäisesti toimien tai panemalla alulle tai osallistumalla toimintaan aiheuttaa
edellä mainitsemillani keinoilla tilanteen, jolla pyritään vahingoittamaan viranomaisen toi-
mintaa, on tuomittava viranomaisten maalittamisesta sakkoon tai vankeuteen enintään 6
kuukaudeksi, jollei teosta muualla laissa säädetä yhtä ankaraa tai ankarampaa rangaistusta.

Viranomaisen maalittamiseen syyllistyisi myös se, joka tietoisena aloitteessa mainittu-
jen keinojen tarkoituksesta tarjoaa alustan keinojen käyttämiselle. Maalittamisen yhtey-
dessä voi siis ilmetä monia valmiiksi jo kriminalisoituja tekoja, esimerkiksi laittomia uh-
kauksia, kunnianloukkauksia tai yksityiselämää loukkaavan tiedon levittämistä. Tällä la-
kialoitteella tavoitteena on myös säätää edellä mainitut teot asianomistajarikoksista viral-
 Tarkistettu
4.0



Pöytäkirjan asiakohta PTK 71/2019 vp
lisen syytteen alaisiksi silloin, kun työtehtäviin liittyvistä syistä rikoksen kohteena on vir-
kamiestyöntekijä tai näiden läheinen.

On hyvä muistaa, että vaikka itse maalittaminen kohdistuisi vain yksittäiseen virkamie-
heen, sen seuraukset vaikuttavat koko organisaatioon suorasti tai epäsuorasti. Tällä hetkel-
lä, kun kyse on asianomistajarikoksista, asian eteneminen riippuu siitä, vaatiiko kohteeksi
joutunut henkilö itse rangaistusta vai ei. Monille kynnys voi olla hyvinkin korkea lähteä
yksin ajamaan asiaa eteenpäin, ja he voivatkin päätyä tyytymään kohtaloonsa ja ajatella,
että tämä on vain työn bonus. Suomen kaltaisessa oikeusvaltiossa me emme voi hyväksyä
tällaista, ja tästä syystä näiden asioiden muuttaminen virallisen syytteen alaisiksi rikoksik-
si on mielestäni ehdottomasti saatava aikaiseksi viranomaisten toimintaedellytysten, ylei-
sen edun ja kansalaisten oikeusturvan turvaamiseksi. Kysymys on myös työsuojelusta.
Valtiolla on työnantajana vastuu työntekijöistään.

Arvoisa herra puhemies! Kesällä edellä mainittuja muutoksia ovat vaatineet lukuisat oi-
keus- ja turvallisuusviranomaiset. He ovat juuri niitä, joiden omassa työssä he ovat koh-
danneet näitä ongelmia, ja he ovat todenneet sen, ettei meidän lainsäädäntö ole pysynyt
ajassa mukana eikä rikoslain 16 luku enää anna riittävää suojaa viranomaistoiminnalle
muuttuneessa toimintaympäristössä.

Meidän tulee kuunnella heitä. Esimerkiksi Tuomariliiton tutkimuksen mukaan kaksi
kolmasosaa tuomareista on työssään joutunut epäasiallisen vaikuttamisen kohteeksi. Me
emme voi sivuuttaa tilannetta. Miettikää, miltä teistä tuntuisi, jos sähköpostinne tai sosiaa-
linen media täyttyisi viesteistä, joissa esimerkiksi toivotaan teille tapahtuvan jotain, teidän
sairastuvan [Perussuomalaisten ryhmästä: On kokemusta, joka päivä!] tai kerrotaan puoli-
sonne työpaikka, lasten hoitopaikat, koulut, joiden läheisyydessä kehotetaan ajamaan va-
rovasti, ettei mitään vain tapahtuisi. Saisitte valokuvia kyseisistä paikoista, omasta asun-
nostanne, ja näitä viestejä ei tule vain kymmeniä vaan satoja.

Toivon todella, että me päättäjinä ottaisimme nämä huolet tosissaan ja niiden edellyttä-
mällä vakavuudella. Maalittaminen on ilmiö, joka näyttää tulleen jäädäkseen, ja jos me
emme tee sille mitään, niin se tulee vain pahenemaan ja lisääntymään.

Voidaan kysyä, onko kriminalisointi ratkaisu kaikkiin ongelmiin. Ei tietenkään. Onko
tämä askel oikeaan suuntaan? Mielestäni ehdottomasti. Maalittamisen kriminalisointi olisi
tehokas viesti siitä, ettei se ole hyväksyttävää. Maailman ympärillämme muuttuessa myös
lainsäädäntömme kaipaa aika ajoin uudistamista, ja mikäli haluamme turvata ja pitää huol-
ta viranomaistemme toimintakyvystä, niin silloin tämä on ehdottomasti parannus nykyti-
laan. Me emme saa sallia oikeusvaltion rapautumista missään tilanteessa.

19.41 Sebastian Tynkkynen ps: Arvoisa herra puhemies! Vihapuheen ja maalittamisen
kriminalisointia on yritetty viime vuosina ajaa lainsäädäntöön pelkäämättä seurauksia, joi-
ta siitä aiheutuisi. Kokoomuksen edustajat ovat halunneet ottaa roolia vihapuheen ja maa-
littamisen kriminalisoinnissa, joka kansalaisten näkökulmasta vaikuttaa hyvin sekavalta.
Viime kaudella kokoomus ajoi ponnekkaasti vihapuhetyöryhmän turvin epätoivotuiksi
katsomiensa mielipiteiden vaimentamista. Viime aikoina myös sieltä suunnasta on tullut
ihmettelyä siitä, mihin heidän itsensä ajamat toimet voivat pahimmillaan johtaa, kun kan-
sanedustajia kärrätään kuulusteluihin yhä kiihtyvällä tahdilla. Tämä lakialoite jatkaa sitä
samaa kehityskulkua, jota ei voi kannattaa.

Monelle suomalaiselle varmasti herää kysymys, mitä maalittamiseen liittyvällä lainsää-
dännöllä oikein tavoitellaan. Jos maalittamisen keskeiset tekotavat ovat jo valmiiksi ran-
2



Pöytäkirjan asiakohta PTK 71/2019 vp
gaistavia rikoslain nojalla, miksi haluamme lähteä asettamaan yhä tiukempia rajoituksia
kansalaisten esiintulolle? Tämänkaltaiset rajoitukset ovat vaarallisen tehokkaita vaienta-
maan aiheellisiakin kansalaisen kriittisiä mielipiteitä. Varovainen kansalainen ei yhä tiu-
kentuvassa sananvapauskulttuurissa uskalla ilmaista mielipidettään vallankäyttäjistä. Pel-
koa kasvattaa entisestään se epätietoisuus, että mitä jos tämä kritiikki vaikkapa ministeriä
kohtaan tulkitaankin kymmenen vuoden kuluttua laittomaksi. Tämä on varsin aiheellinen
pelko, kun sananvapauden rajoittamiseen pyrkivää kehitystä on seurannut viime aikoina.

Lainsäädäntöä uudistaessa tulisi aina tarkastella lain uudistamiseen liittyviä mahdolli-
suuksia, mutta perinpohjaisesti myös sen mukanaan tuomia vaaroja. Sananvapautta rajoit-
tavien lakien osalta tulisi pyrkiä erityiseen varovaisuuteen, sillä sananvapautta koskevat ra-
joitukset käsittelevät aina perusoikeuksien vankimpia periaatteita. Maalittamisen krimina-
lisoinnissa näen vakavia uhkakuvia siitä, että viranomaisten turvallisuuden verukkeella
voidaan tulevaisuudessa lähteä tukahduttamaan kovaa kritiikkiä, joita viranomaisten tai
valtaa pitävien paheksuttavat toimet voivat aiheuttaa. Tämänkaltaiset askeleet kohti uhka-
kuvia ovat sellaisia, joita Suomessa ei tule ottaa. Ei anneta tulevaisuuden syyttäjille ja hal-
litukselle epätarkkarajaista valtaa, jota voidaan käyttää omia kansalaisiamme vastaan.

Sen lisäksi, kun tuossa kuuntelin, edustaja Keto-Huovinen, teidän puheenvuoroanne,
niin en voi kuin ihmetellä tätä, kuinka epämääräisesti tässäkin on lähdetty määrittelemään
tätä lakia. Jos tätä nyt oikeasti luetaan, mitä te esitätte viranomaisten maalittamisesta, niin,
arvoisa herra puhemies, luen täältä tämän teidän esityksenne: ”Joka itsenäisesti toimien tai
panemalla alulle tai osallistumalla toimintaan, jossa viranomaisten palveluksessa olevaa
tai tämän läheistä, viranomaisen työtehtävistä johtuvista syistä” — tekee mitä? — ”häirit-
semällä, uhkailemalla, perättömiä väitteitä esittämällä, levittämällä tai muulla vastaavalla
tavalla” — siis tekee mitä, tällä tavalla tekee mitä? — ”joka on omiaan vahingoittamaan tai
vaikeuttamaan viranomaisen toimintaa tai päätöksentekoa viranomaisen palveluksessa
olevan nykyisen tai tulevien virkatehtävien osalta on tuomittava”.

Tässä ei edes lue, mitä te vaaditte. Siis onko se häiritsemistä, että käyttää vaikka fyysistä
väkivaltaa? Vai onko se sanojen perusteella, vai onko se kirjoittamalla? Mikä on se, mitä
tässä tehdään? Itse tämä pykälä, mitä te olette tänne esittämässä, on erittäin puutteellinen.
Tästä puuttuu se, mitä pitää tehdä. Se sana, mikä täällä pitäisi olla, olisi maalittaminen.
Mutta sitten sen jälkeen pitäisi määritellä se maalittaminen, ja ymmärrän, että se olisi se
mahdoton tehtävä. Pitäisi määrittää, mitä se tarkalleen ottaen tarkoittaa.

Sen lisäksi te puhuitte tässä siitä, että kun tietäisitte vain, minkälaista se on, kun tulee
sähköpostiin tällaisia viestejä. Voin kertoa perussuomalaisena, että meille, kuule, kaataa
sähköposteihin, sosiaalisen median inboxeihin, meille saatetaan kadun toiselta puolelta
huutaa vaikka millä termeillä. Olin käymässä Kalliossa, kun on oma työasunto, Cafe
Mascotissa, ja kun tulin sinne sisään, niin siellä semmoinen hipsteripoika huutaa, en nyt
sano sitä termiä, mutta ”v natsi”. Ja tätä saa kohdata jatkuvasti kaikkialla, minne menee.
Mutta vallankäyttöön kuuluu, kuulkaa, semmoinen ominaisuus, että on pakko sietää kri-
tiikkiä, arvostelua, ja vain välttämättömistä syistä voidaan rajoittaa sananvapautta. Ja nyt
tällaiset viestit, mitä tulee, eivät ole syy. Kaikki se, mitä maalittamiseen ikään kuin voi-
daan nähdä kuuluvan, vainoaminen, laittomat uhkaukset, kaikki tällaiset, ne ovat olemassa
jo laissa. Me emme tarvitse yhtään mitään sananvapauden rajoituksia. — Kiitos.

19.46 Mia Laiho kok: Arvoisa puhemies! Kiitoksia edustaja Pihla Keto-Huoviselle tästä
tärkeästä lakialoitteesta. Eli tässähän ehdotetaan viranomaisten maalittamista koskevan
3



Pöytäkirjan asiakohta PTK 71/2019 vp
erilliskriminalisoinnin säätämistä ja lisäksi eräiden maalittamiskeinojen poistamista
asianomistajarikoksista. Ja kuten näissä lakiesityksen perusteluissa tuodaan esille, niin
maalittamista on tarpeen käsitellä eri ilmiönä kuin vihapuhetta, ne ovat eri asioita. Maalit-
tamisessa voi olla kyse kielteisellä julkisuudella tai sillä uhkaamisella tapahtuvasta vaikut-
tamisesta viranomaistoimintaan, mutta se voi tapahtua myös muuten kuin julkisesti. Siinä
ei ole kyse yksittäisistä sosiaalisen median kannanotoista tai annetusta kovasanaisesta asia-
kaspalautteesta vaan laajemmasta, systemaattisesta toiminnasta, jolla pyritään vaikeutta-
maan työtehtävien hoitamista. Siitä nimenomaan on tässä kyse: systemaattisesta toimin-
nasta, jolla pyritään vaikeuttamaan työtehtävien hoitamista. Tätä pyritään estämään.

Meillä on paljon virkavastuulla tekeviä työntekijöitä: poliiseja, lääkäreitä, tuomareita,
sosiaalityöntekijöitä, hoitajia, virkaeläinlääkärit, toimittajat, kuten myös edustaja Keto-
Huovinen luetteli. Kyllä meidän pitää mahdollistaa se, että he saavat tehdä työnsä rauhas-
sa. Se on heidän työtänsä, ja he eivät voi lähteä pois siitä työtehtävästään ajatellen, että sit-
ten se loppuu, esimerkiksi se viestitulva, jonka joku henkilö heihin kohdistaa. Se aiheuttaa
myöskin pelkoa työntekijöissä ja voi vaikuttaa siihen päätöksentekoon, mitä he virkateh-
tävissään, virkavastuulla, joutuvat tekemään. Kyse on isoista päätöksistä, mitä esimerkiksi
sosiaalityöntekijä tekee työssään, lasten huostaanottotilanteista, ja voin kertoa, että niitä
uhkauksia heille kyllä tulee. Se on muutenkin raskasta työtä, niin siihen ei kyllä kaivata
enää vainon tyyppistä maalittamista.

Erittäin hyvä lakialoite, ja hyvä, että se aiheuttaa täällä myös keskustelua. Toivottavasti
saadaan sitä eteenpäin.

19.49 Kari Tolvanen kok: Arvoisa herra puhemies! Edustaja Keto-Huovinen tuossa jo
esitteli tämän aloitteen, en lähde sitä toistamaan. Itsekin olen tämän allekirjoittanut. Lähin-
nä konkretisoin näitä asioita nyt vähän.

Ensinnäkin, jos tämä maalittamislaki tulee voimaan, se ei tarkoita sitä, etteikö viran-
omaisia saisi arvostella, se ei tarkoita sitä, että viranomaisille ei voisi antaa palautetta, se ei
tarkoita, että viranomaisia ei voisi kritisoida tai arvostella. Ei todellakaan. Myös kanteluja
ja rikosilmoituksia viranomaisista saisi tehdä ihan niin paljon kuin nykyisinkin, niin paljon
kuin sielu sietää. Eli eri mieltä saa olla. Tätä on ihan turha nyt sotkea mihinkään vihapu-
heeseen. Tässä on ihan eri asioista kysymys — jos tämän haluaa oikein ymmärtää.

Pitää paikkansa, että osa näistä asioista on jo kriminalisoitu esimerkiksi laittomana uh-
kauksena, kunnianloukkauksena ja niin edespäin. Ne ovat kaikki asianomistajarikoksia. Ja
jos joku julkista virkaa hoitaessaan joutuu tällaisten kohteeksi, lienee kai kohtuullista, että
työnantaja hoitaisi sitten nämä asiat eteenpäin. Se on se pienempi asia. Mutta en tiedä sit-
ten, tämän lain vastustajat, onko teidän mielestänne hyväksyttäviä tällaiset konkreettiset
tapaukset: On poliisissa työskentelevä tutkinnanjohtaja, joka sattuu olemaan järjestäyty-
neen rikollisuuden tutkinnanjohtaja, tutkii jotain konkreettista tapausta, puhutaan nyt vaik-
ka liivijengistä. Onko teidän mielestänne ihan oikein, että tämän poliisin lapsi saa postissa
hautakynttilän? Lapsi. Onko se ihan oikein? [Perussuomalaisten ryhmästä: Se on laiton uh-
kaus! — Sebastian Tynkkynen: Rikosilmoitus siitä vaan!] — Mikä rikos? Kertokaa minul-
le, mikä rikos. [Sebastian Tynkkynen: Laiton uhkaus!] — Ei pidä paikkaansa. Ei mene lä-
pi. Ei mene läpi. [Puhemies koputtaa — Perussuomalaisten ryhmästä: Meneekö maalitta-
minen, miten määritellään?] Ja nyt seuraavaksi mietitään sitten, että kyseisen tutkinnanjoh-
tajan postilaatikon luo tuodaan hautaseppele. Mikä rikos? Ei mikään. Kyseisen tutkinnan-
johtajan kodin lähellä järjestäytynyt rikollisjärjestö ajaa vaikka moottoripyörillä, ei toistu-
4



Pöytäkirjan asiakohta PTK 71/2019 vp
vasti, aina silloin tällöin — vainoamista on ihan turha tarjota tähän, se vaatii toistuvaa
toimintaa. Nämä ovat vain esimerkkejä. Toki, jos tämmöistä haluaa vastustaa — teidän
mielestänne saa sitten lapsia kiusata [Perussuomalaisten ryhmästä: Ohhoh! — Sebastian
Tynkkynen: Älkää vääristelkö! — Vilhelm Junnila: Vähän asiallisempaa kommenttia! —
Puhemies koputtaa] sen takia, että joku tekee työtään. Tästä on kysymys. [Eduskunnasta:
Vähän asiallisempaa kommenttia!] — Samoin sieltä päin.

Toinen varapuhemies Juho Eerola: Nyt on puheenvuoro edustaja Tolvasella.

Ja nyt kannattaa miettiä, mitä tässä oikein haetaan. Se ei tosiaankaan tarkoita sitä, että
sähköposti täyttyy jostain asiattomasta postista, se on ihan toinen juttu. Toivoisin kyllä,
että te ymmärtäisitte, mistä tässä on kysymys, mutta vaikeata tuntuu olevan. Tässä ei ole
mistään pikkuasioista kysymys.

Tässä on hyvin paljon esimerkkejä, esimerkiksi vanginvartijasta. Vanki ilmoittaa hänel-
le, että tiedän, mitä koulua lapsesi käy, tiedän, missä päiväkodissa lapsesi on. Mikä rikos?
Ei mikään. Tässähän on nimenomaan tarkoituksena, että pyrittäisiin vaikuttamaan viran-
omaisten toimintaan. Ei niinkään... Miten nyt sanoisi? Suoranaisena kohteena ei välttämät-
tä ole se yksittäinen virkamies, hän on välillisenä kohteena, että se viranomaisorganisaatio
toimisi toisella tavalla, siten kuin tämä kyseinen maalittaja haluaa. Eli minun mielestäni
tässä kannattaisi nyt tämä vihapuhetematiikka jättää kokonaan ulkopuolelle, kun siitä täs-
sä nyt ei ole kysymys.

Ja kuten edustaja Keto-Huovinen tuossa totesi, sekään nyt ei kovin mukavaa ole, että
jonkun asuntoa valokuvataan, asuntoa, joka sattuu olemaan turvakiellon alaisena. Että
minä nyt puhun vähän toisista asioista kuin siitä, että sähköposti täyttyy vihapostista tai
tappouhkauksista. Itsekin niitä olen saanut varmaan pari—kolmesataa, sitten lopetin sen
laskemisen.

Ja se vielä, että tätähän nyt kannattavat monet viranomaiset, esimerkiksi sosiaaliviran-
omaiset, [Vilhelm Junnilan välihuuto] ja sitten myös poliisi, syyttäjä, tuomioistuinlaitos,
koska on selkeästi tullut tämmöistä toimintaa, jolla pystytään tai pyritään vaikuttamaan tä-
hän viranomaistoimintaan — ja halpamaisinta: tämän kyseisen virkamiehen perheen kaut-
ta. Se saattaa hymyilyttää tässä vaiheessa, mutta kun se sattuu omalle kohdalle, niin se ei
enää kauheasti hymyilytä.

Kyse ei ole välttämättä mistään — anteeksi nyt, sanon ”uuvateista” — yksittäisistä ih-
misistä, jotka vain puhuvat asioita, vaan myös niistä, jotka tekevät asioita. Ja silloin täm-
möinen ennaltaehkäisy eli se, että voisi puuttua heidän toimintaansa mahdollisimman ai-
kaisin, kun maalittaminen olisi rikos, ehkäisisi sitä, että ei tulisi tämmöisiä kostoiskuja, esi-
merkiksi niin, että käsikranaatti viedään jonkun poliisin pihaan. Tämmöistäkin on tapahtu-
nut. Se saattaa hymyilyttää, mutta kun tämmöistä tapahtuu, niin tämmöisellä rikosnimik-
keellä kuin maalittaminen me pystymme esimerkiksi käyttämään pakkokeinoja tämmöisiä
ihmisiä kohtaan, jotka näin ovat toimineet. Sen takia olisi välttämätöntä, että Suomeen
tämmöinen laki saataisiin. — Kiitos, arvoisa puhemies.

19.56 Mauri Peltokangas ps: Arvoisa puhemies! Maalittaminen — maistellaanpa ensin
tuota sanaa oikein kunnolla. Sana, jota ei näin nopealla haulla löydy minkään muun maan
sanakirjasta, ei löydy kyllä lainsäädännöstäkään noin äkkiseltään. Nyt tätä mielin määrin
tulkittavissa olevaa sanahirviötä ollaan ajamassa suomalaiseen lainsäädäntöön suojele-
5



Pöytäkirjan asiakohta PTK 71/2019 vp
maan viranomaisia, mutta miltä? Mielestäni myös normaalilta viranomaistoimintaan koh-
distuvalta kansalaisten kritiikiltä ja mielipiteiltä. Lain pyrkimyksenä näyttää olevan enti-
sestäänkin kaventuneen sananvapautemme kiristäminen tappiin ja viranomaisten päätös-
ten suojaaminen lainsäädännöllisin keinoin niin, että kukaan ei voisi näitä päätöksiä julki-
sesti kyseenalaistaa joutumatta maalittamisrikoksesta käräjille. Me emme asu Pohjois-Ko-
reassa tai entisessä DDR:ssä, vaikka siltä pahasti kyllä alkaa tuntumaan.

On aivan turha väittää, että olemassa oleva laki ei viranomaisia jo suojele tarpeeksi. Ri-
koslaissa säädetään rangaistavaksi jo rikokset virkamiehiä kohtaan, mikä sisältää yksityis-
elämää loukkaavan tiedon levittämisen, vainoamisen — josta edustaja Toivanen antoi ikä-
viä esimerkkejä... [Kari Tolvanen: Tolvanen on kyllä nimi!] — Anteeksi. — ...kunnian-
loukkauksen ja julkisen kehottamisen rikokseen, laittoman uhkauksen, tietosuojarikoksen,
ilkivallan ja viestintärauhan rikkomisen. Miten tämä erillislaiksi kaavailtu rikos maalitta-
misesta eroaa jo olemassa olevasta rikoslaista? Ei niin mitenkään. Tässä pyritään nyt sel-
västi rajoittamaan sosiaalista mediaa ja sosiaalisessa mediassa jaettavaa sisältöä ja kansa-
laisten mielipiteitä, ei mitään muuta. Todella huolestuttavaa. Ollaan lähestymässä minun
mielestäni harmaata aluetta. Jälleen kerran tulee sanahirviö, jolle ei ole määritettä. Sosiaa-
linen media on mahdollistanut tasapuolisen ja kattavan tiedonsaannin politisoituneen val-
tamedian rinnalla, ja näen, että tästä syystä sosiaalisen median sisältöä nyt pyritään suitsi-
maan lakialoitteilla maalittamisesta. Kyllä viranomaisten on siedettävä kovakin kritiikki
— siis kritiikki.

Arvoisa puhemies! Aloitteessa ehdotetaan joidenkin maalittamisrikosten muuttamista
asianomistajarikoksista virallisen syytteen alaisiksi rikoksiksi, mikä tarkoittaa sitä, että
syyttäjä saisi nostaa syytteen ilman asianomistajan suostumusta. Tässä laissa annettaisiin
syyttäjälle totalitaarinen yksinvalta ja poliisi ja oikeuslaitoksemme tulisivat kaatumaan tu-
leviin juttuvyöryihin todellisten rikosten käsittelyjen jäädessä toissijaisiksi. Löytyykö po-
liisilta ja oikeuslaitokseltamme tarvittavat resurssit? Ei löydy, muutoin ne 2 000 vihjettä
lasten seksuaalisesta hyväksikäytöstäkin olisi kyetty kyllä käymään läpi.

Otan tähän esimerkin elävästä elämästä havainnollistamaan, miten pieni asia voidaan lo-
pulta tulkita maalittamiseksi ja tämän lakialoitteen läpi mennessä jopa rikokseksi. Tapaus
on vuodelta 2017: ”Helsingin erään virkamieslaitoksen johtokeskuksen johtaja Y jakoi
kansanedustaja X:n tviitin virkamiestilillään ja puolusti henkilön X maahanmuuttoa puol-
tavaa kantaa. Henkilö Z ihmetteli, voiko virkamies virkatehtävissään esittää poliittisia kan-
nanottoja ja pelkäsi virkalaitoksen politisoitumisen heikentävän kansalaisten luottamusta
kyseiseen laitokseen.” Oliko kyse maalittamisesta vai pelkästä huolesta virkamieskunnan
politisoitumisesta? No tietenkin Twitterin tuomioistuimessa henkilön X sanottiin näin
maalittaneen virkamieslaitoksen, ja tästä käytiin vankkaa kansalaiskeskustelua.

Tämän perusteella jokainen mielipide tai kritiikki viranhaltijoista esimerkiksi Faceboo-
kissa voidaan katsoa maalittamiseksi varsinkin, jos postaus kerää samaa mieltä olevien
seuraajien kommentteja. Sehän on sitten sitä maalittamista. Mikäli minä kirjoitan mielipi-
teeni virkamiehen tumpeloinnista ja 17 000 seuraajaa komppaavat, syyllistynkö silloin
maalittamiseen? Syyllistyykö Facebook alustana maalittamiseen? Miten nämä määritel-
lään? Kyllä tulee harmaata aluetta.

Arvoisa puhemies! Suurimmaksi osaksi kokoomuksen lakialoite maalittamisesta on ab-
surdi. Tällä pyritään torppaamaan kriittinen mielipide. Toivon, että järki palaa tähän ta-
loon ja tällaiset turhaan aikaa kuluttavat aloitteet laitetaan silppuriin. Mielipiteet ovat mie-
6



Pöytäkirjan asiakohta PTK 71/2019 vp
lipiteitä, ne eivät pure, ja virkamiesten on viisasta ottaa kansan reaktiot huomioon. — Kii-
tos.

20.00 Vilhelm Junnila ps: Arvoisa puhemies! Neuvostoliitossa oli käytössä niin sanottu
rikolliskoodi ASA eli lainsäädäntö, jolla suojeltiin hallintoa neuvostovastaiselta agitaatiol-
ta ja propagandalta. Se otettiin käyttöön vallankumouksen jälkeen 1917. Rikoksen tunnus-
merkistö päivitettiin 1920-luvulla, ja viimein 1950-luvulla päivitettyyn RSFSR-lainsää-
däntöön lisättiin kaksi artiklaa, joita yleisesti käytettiin dissidenttejä vastaan. Silloin tämä
tunnettiin nimellä artikla 58, jota surutta sovellettiin koko stalinistisen ajan. Vuonna 1962
kyseinen artikla korvattiin artikla 70:llä, joka selvensi rikoksen määritelmää. Artikla 70:n 2
momentissa kielletään sellaisen propagandan ja valheellisen informaation levittäminen,
joka tähtää Neuvostoliiton poliittisen ja sosiaalisen järjestelmän arvosteluun. Kuulostaako
tutulta?

Sananvapauden tarkoitus on suojella kansalaisia hallinnolta, mutta tämä lakiehdotus
tähtää siihen, että kansalaisia estettäisiin rikostuomion uhalla moittimasta hallintoa. Ym-
märrän aloitteen tekijän hyvän tarkoituksen, mutta erona Neuvostoliiton artikla 70:een on
lähinnä se, että lakiehdotuksen mukaan arvostelua kutsutaan maalittamiseksi, joka on oi-
kein sopiva uusstalinistinen termi.

Hyvät edustajat, olkaa tarkkoina, ettei Suomi kehity totalitaristiseen suuntaan samalla
luullen, että ihmisyys velvoittaa.

20.03 Juha Mäenpää ps: Arvoisa herra puhemies! Me keskustelemme täällä lakialoit-
teesta, jossa terminä käytetään sanaa ”maalittaminen”. Maalittamisen käsitteestä: Maalit-
tamisella tarkoitetaan järjestelmällistä toimintaa, jolla pyritään epäasiallisesti vaikutta-
maan viranomaisen toimintaan. Maalittamisella pyritään vaikuttamaan kohteen toimin-
taan esimerkiksi loukkaamalla kunniaa, aiheuttamalla pelkoa omasta turvallisuudesta, häi-
ritsemällä kotirauhaa, levittämällä perätöntä tietoa tai uhkailemalla. Tavoitteena voi esi-
merkiksi olla, että oikeudenhoidon ammattilaiset, toimittajat tai tutkijat luopuvat tietyn-
tyyppisten asioiden käsittelystä häiriköinnin seurauksena.

Tämän tekstin luettuani totesin, että tämä on hyvää tekstiä, kunnes huomasin, että la-
kiehdotuksessa puhutaan vain viranomaisista. Tämä ei koskekaan luottamushenkilöitä.
Oletteko ikänä ajatelleet, että viranomainen voi maalittaa luottamushenkilöitä? Tämä on
tuolla pienissä kunnissa ehkä yleisempää kuin se, että luottamushenkilöt maalittavat viran-
haltijoita.

Arvoisa puhemies! Nykyisin lakia kiihottamisesta kansanryhmää... — Anteeksi, nyt mi-
nun pitää ottaa pieni pakki, minulla on jäänyt paperi ilmeisesti omalle pöydälleni. — Tuot-
ko sen sieltä, Sebastian? Minä olen ottanut väärän paperin mukaan. — Tekevälle sattuu.

Arvoisa herra puhemies! Huolestuttaa se, miten tämä maalittaminen tullaan määrittele-
mään ja tulkitsemaan. Ajetaanko lakialoitteella myös epäasiallisesti toimiville tai työajal-
laan julkisesti politikoiville virkamiehille suojaa ansaitultakin kriittiseltä palautteelta? Me
valtamedian maalittamat poliitikot voimme vain unelmoida tuollaisesta suojasta. Tarkoit-
taako tämä lakiesitys sitä, että esimerkiksi työajallaan kummallisia poliittisia päivityksiä
sosiaalisessa mediassa julkaisevaa poliisia ei saisi kritisoida? Olisiko tällaisesta poliisista
tehty parodiahahmo maalittamista?

Minä pelkään, että tämä maalittamislakialoite on osa pitkään jatkunutta virkavallan kas-
vattamista kansanvallan kustannuksella. Vuosikymmeniä virkakoneisto on paisunut myös
7



Pöytäkirjan asiakohta PTK 71/2019 vp
kuntatasolla. Kuntatasolla luottamushenkilöiden määrä on laskenut siinä missä virkamies-
ten määrä on kasvanut. Entistä pienempi määrä luottamushenkilöitä on ajamassa hallinto-
alamaisten, eli kansalaisten, etua sekä valvomassa kasvanutta virkamieskuntaa. Virkavalta
on lisääntynyt myös EU:n myötä, koska eduskunnassa lainsäädäntövaltaa on merkittävästi
siirtynyt vaaleilla valitsemattomille byrokraateille Brysseliin. Pelkään, että hiljalleen
olemme muuttumassa demokratiasta luokkayhteiskunnaksi, jossa virkamiehistä on tulossa
raskaasti verotettuja kansalaisia hallitseva etuoikeutettu luokka.

Tähän päätteeksi vielä kerron, että itse koen tulleeni viranhaltijoiden maalittamisen koh-
teeksi. Päätän puheeni tähän.

20.07 Olli Immonen ps: Arvoisa herra puhemies! Käsittelyssä oleva lakialoite maalitta-
mista koskevan erilliskriminalisoinnin säätämisestä on mielestäni monellakin tapaa ongel-
mallinen. Ensinnäkin on otettava huomioon, että maalittamisen keskeiset tekotavat ovat jo
rangaistavia voimassa olevien rikoslain rangaistussäännösten mukaan. Rikoslaissa sääde-
tään rangaistaviksi esimerkiksi virkamiehiin kohdistuvat rikokset, yksityiselämää loukkaa-
van tiedon levittäminen ja vainoaminen, kunnianloukkaus, julkinen kehottaminen rikok-
seen, laiton uhkaus, tietosuojarikos, ilkivalta ja viestintärauhan rikkominen. Eli maalitta-
mista koskevaa erilliskriminalisointia ei ole nähdäkseni tarpeellista säätää lakiin.

Mutta, arvoisa puhemies, tätä lainsäädännön päällekkäisyyttä merkittävämpänä ongel-
mana pidän kuitenkin perustuslakiin liittyviä näkökulmia. Kuten tässä edellä jo erään toi-
sen käsittelyssä olleen lakialoitteen kohdalla totesin, niin perustuslain 8 §:ssä säädettyyn
rikosoikeudelliseen laillisuusperiaatteeseen sisältyy perustuslakivaliokunnan käytännössä
sovellettu erityinen täsmällisyysvaatimus. Sen mukaan kunkin rikoksen tunnusmerkistö on
ilmaistava laissa riittävällä täsmällisyydellä siten, että säännöksen sanamuodon perusteel-
la on ennakoitavissa, onko jokin toiminta tai laiminlyönti rangaistavaa. [Jani Mäkelä: Juuri
näin!] Tämän perusteella onkin syytä pohtia, mahdollistaako perustuslakimme nyt esitetyn
kaltaista lainsäädäntöä. Lainsäädännön on kuitenkin oltava täsmällistä ja tarkkarajaista.
Rikoslakiin ei voida säätää säännöksiä, jotka eivät täytä tarkkarajaisuusvaatimusta.

Arvoisa puhemies! Eduskunnan tietopalvelun mukaan ei ole löydettävissä tarkempaa
tietoa niin sanotun maalittamisen kansainvälisestä tilanteesta, mutta vaikuttaisi siltä, ettei
sitä ole kriminalisoitu ainakaan kovin monessa länsimaassa. Sen sijaan monesta ei-länti-
sestä maasta vastaavaa lainsäädäntöä kyllä löytyy. Niin sanotun maalittamisen kriminali-
soimisen myötä Suomi näyttäytyisi mielestäni tätäkin vasten varsin erikoisessa valossa.

Eli, arvoisa puhemies, maalittamisen keskeiset tekotavat ovat jo rangaistavia voimassa
olevien rikoslain rangaistussäännösten mukaan. Lisäksi voidaan kysyä, salliiko perustus-
lakimme nyt esitetyn kaltaista lainsäädäntöä. Täytyy lisäksi myös aina muistaa, että sanan-
vapauden tarkoitus on ensisijaisesti suojella kansalaisia hallinnolta, ei estää kansalaisia
moittimasta huonoa hallintoa. Poliitikkojen, viranomaisten ja muiden päätöksentekijöiden
tulee tehtävissään kestää kovaakin julkista kritiikkiä.

Arvoisa puhemies! Näiden perustelujen pohjalta en kannata tehtyä lakialoitetta.

20.11 Jani Mäkelä ps: Arvoisa puhemies! Kuunnellessani edustaja Tolvasen puheenvuo-
roa olin kyllä hämmentynyt, että puhutaanko tässä nyt aivan samasta asiasta kuin mitä tämä
lakiesitys koskee. Eli eihän tässä mistään järjestäytyneen rikollisuuden toiminnan kieltä-
misestä tai rajoittamisesta ole kysymys. Tässä on kysymys viranomaisten arvostelun rajoit-
tamisesta sosiaalisessa mediassa ja tietoverkoissa, ja toisenakin esittäisin kysymyksen, että
8



Pöytäkirjan asiakohta PTK 71/2019 vp
noinkohan tuo järjestäytynyt rikollisuus suorastaan pelästyy sakkorangaistuksen uhkaa täl-
laisesta maalitusrikoksesta ja lopettaa sen uhkailunsa siihen sakkorangaistuksen uhkaan —
epäilen vahvasti.

Lakialoitteessa on mielestäni huolestuttavia piirteitä, ja olen hieman pettynytkin siihen,
että perinteisesti yksilönvapauksia liputtanut kokoomus on pääsääntöisesti lähtenyt tällai-
sen taakse. Puheenjohtaja Orpo ei nyt ole paikalla, mutta jos olisi, kysyisin häneltä, onko
tämä puolueen linjan mukainen vai yksittäisten kansanedustajien yksityisajattelua. Kuten
useita kertoja salissa on todettu, keskeiset tekotavat näissäkin rikoksissa ovat jo valmiiksi
laittomia: vainoaminen, kunnianloukkaus, yksityiselämän suojan loukkaus, laiton uhkaus,
kotirauhan häirintä ynnä muut. Mikä nyt siis ei ole laitonta tällä hetkellä, minkä pitäisi
aloitteen tekijöiden mielestä olla laitonta? Tämä ei selviä pykälätekstiä lukemalla. Pykälä-
teksti on, jos mahdollista, vielä huomattavasti epäselvempi kuin aiemmin arvosteltu kiihot-
taminen kansanryhmää vastaan. Minulle ei todellakaan selviä, mitä täytyy konkreettisesti
tehdä tähän kyseiseen rikokseen syyllistyäkseen. Otetaan konkreettinen esimerkki: Netti-
poliisi esittää mielestäni typerän kommentin Twitterissä. Olenko nyt sitten rikollinen, jos
uudelleentviittaan tämän kyseisen kommentin ja sanon, että olipa typerästi sanottu kysei-
seltä poliisimieheltä? Onko tämä rikos?

Miksi tämän pitäisi olla asianomistajarikoksen sijaan yleisen syytteen alainen rikos?
Eikö nyt henkilö edes itse saa päättää siitä, kokeeko hän jonkun toiminnan maalittamisek-
si? Miksi kynnys ajaa asioita eteenpäin olisi suuri niille, joille sen pitäisi olla kaikkein pie-
nin, syyttäjäviranomaisille? Kuka tässä maassa osaa paremmin viedä eteenpäin rikospro-
sessia kuin syyttäjäviranomainen? Nyt heitä suojeltaisiin. Keitä kaikkia te aiotte laittaa täs-
sä etusijalle: syyttäjät, poliisit, ehkä sosiaalityöntekijät? Sitten kääntyykin puhe toimitta-
jiin. Miten määritellään toimittaja? Aiotteko te pistää toimittajat nyt parempaan asemaan
kuin esimerkiksi poliitikot, syyttäjät parempaan asemaan kuin poliitikot? Mistä tässä on
kysymys? Ketkä kaikki voivat maalittaa? Jos iltapäivälehdellä on satojatuhansia verkkolu-
kijoita, painosmäärä kymmeniätuhansia, lukijamäärä satojatuhansia, siellä on joku negatii-
vinen juttu, onko se maalittamista? Vai onko ainoastaan sellainen maalittamista, että joku
henkilö, joka ei ole virallisen median edustaja, levittää tietoja verkossa?

Tästä lakialoitteesta jää todella monia kysymyksiä auki, ja pelottavaa on, että tämä to-
siaan tulee vielä opposition puolelta ja hallituskin esittää tällaisia samanlaisia ajatuksia.
Hallituksen ajatukset eivät sentään ole näin omituisia. 

20.14 Pihla Keto-Huovinen kok: Arvoisa puheenjohtaja! Maalittamisesta keskusteltaes-
sa usein vedotaan siihen, että yritetään puuttua sananvapauteen tai estää viranomaisten toi-
minnan arvostelu. Sananvapauteen ylipäänsä ei kuulu se, että voi loukata muiden ihmisten
oikeuksia, ja kuten aiemmin jo totesin, niin kritiikki, joka kohdistuu viranomaisen työhön,
ei ole maalittamista. Sen sijaan virkamieheen tai hänen läheiseensä kohdistuva painosta-
minen, häirintä, uhkailu ei ole sallittua. Kritiikin kanavoimiseksi meidän yhteiskunnassa
viranomaistoiminnassakin on olemassa lailliset valituskanavat. Maalittaminen ei ole tällai-
nen kanava, eikä yhteiskunnan tule sitä sallia.

Edustaja Tynkkyselle näistä sanamuodoista: olen ymmärtänyt, että eduskunnassa, var-
masti valiokunnissa ja täällä keskustelua käytäessä, käsittelyn aikana keskustellaan näistä
sanamuodoista ja ne varmaan hioutuvat paremmiksikin. Tärkeää tässä nyt on, että tämä
asia saadaan esille ja nämä päätavoitteet toteutuisivat tässä ja viranomaiset voisivat hoitaa
työnsä rauhassa.
9



Pöytäkirjan asiakohta PTK 71/2019 vp
Ja minkä takia nyt sitten näiden pitäisi olla virallisen syytteen alaisia rikoksia? Siihen
syynä on se, että ylipäänsä monet viranomaiset jättävät tekemättä asioista juttuja sen joh-
dosta, että miettivät, että antaa olla, tilanne eskaloituu, tai he voivat tulla myöskin esteelli-
siksi siinä omassa työssään. Ja tokihan näihin aina liittyy myöskin kuluriskit, että kesken
oikeudenkäynnin joudut maksamaan kuluja, vaikka sitten lopulta voittaisit sen jutun, ja vi-
ranomaisilla, muun muassa syyttäjäpuolella, ei ole tämmöistä turvaa, että näitä korvattai-
siin työnantajan puolesta.

Mitä tulee siihen, mihin edustaja Immonen viittasi, että tekotavat olisivat jo rangaista-
via, niin tämä ei pidä paikkaansa. Maalittaminen voi tapauskohtaisesti toki täyttää virka-
miehen vastustamisen tai virkamiehen väkivaltaisen vastustamisen. Haasteena kuitenkin
on se, että ne edellyttävät sanamuotonsa mukaan täyttyäkseen väkivallan käyttöä tai sillä
uhkaamista sekä yhteyttä yksittäiseen virkatoimeen. Maalittaminen voi sisältää tämmöistä
väkivallan uhkaa, mutta pääsääntöisesti uhka on henkistä painostamista, joka ei ylipäänsä
rinnastu tunnusmerkistössä tarkoitettuun väkivaltaan. Eli sanamuoto ei sovellu kuin mur-
to-osaan näistä tapauksista.

Edelleen: Vainoaminen, kuten täällä edustaja Tolvanenkin jo totesi, edellyttää toistu-
vuutta. Sitä taas on erittäin haastavaa osoittaa silloin, kun toteuttamisympäristönä on inter-
net ja maalittajia on kokonaisuudessa mukana useita ja kyseessä on toisistaan riippumatto-
mien tekijöiden itsenäiset teot. Eli tällöin tässä tekotavassa tätä toistuvuutta ei voida osoit-
taa. Tämä joukkovoiman käyttö ei ole tämän tunnusmerkistön tarkoittama tekotapa. Eli
myöskään vainoamisen kautta ei voida hallita kuin osaa näistä maalittamisteoista.

Eli kyllä meidän rikoslainsäädännössä nimenomaan tältä osin on puutteita, minkä joh-
dosta tämä maalittaminen tulisi säätää rangaistavaksi.

20.17 Sebastian Tynkkynen ps: Arvoisa herra puhemies! Täytyy kyllä ihmetellä, minkä
takia juuri kokoomus haluaa tuoda nämä maalittamisrikokset, kun meillä tällä hetkellä yh-
teiskunnassa on jo tämä uskonrauharikos eli jumalanpilkkalainsäädäntö, meillä on lainsää-
däntö kiihottamisesta kansanryhmää vastaan, jotka ovat niin sanotusti aikansa eläneitä.
Nyt pitäisi ottaa lisää.

Te puhuitte siitä, että teille on ihan sama, mikä tämä sanamuotoilu täällä on, sillä nyt ei
ole niin väliä, vaan se tulee sitten siellä käsittelyssä, kunhan tämä asia saadaan tehdyksi.
Jos sillä olisi ollut teille merkitystä, niin te varmaan olisitte lukeneet hallitusohjelman, jo-
hon on kirjattuna tämä, että nämä maalitusrikokset tuodaan. Tässä nyt vaikuttaa siltä, että
kokoomus pyrki hyvesignaloimaan, että me lähdemme tekemään tämmöistä maalitusrikos-
lainsäädäntöä, kun oikeasti punavihreä hallitus olisi nämä asiat tuonut jälkeenpäin ja teh-
nyt ensin sen perusteellisen selvityksen näistä sanamuodoista. Te kiilaatte ohi sellaisella
lakialoitteella, josta te olette keskenäänkin jo erimielisiä, mitä se tarkoittaa.

Tämä kaikki, mitä te sanoitte täällä, meni nauhalle. Siellä te otitte esimerkiksi juurikin
nämä, kun tulee niitä sähköpostiviestejä tulvana, ja sitten taas toinen edustaja samasta puo-
lueesta sanoi, että ei tällä mitään sellaista tarkoiteta. Te olette samasta puolueesta, itse laa-
tineet tämän lakialoitteen, ja jos olen ymmärtänyt oikein, arvoisa edustaja Keto-Huovinen,
olette itse vielä juristi. Eli jos tämä on näin epäselvää kansanedustajalle, juristille, vielä sa-
maa lakialoitetta laatineelle ihmiselle, niin mitä tämä tulee tarkoittamaan sitten soveltami-
sessa muuten, yleisemmin ja miten kansalainen tämän tulkitsee?

Arvoisa puhemies! Samalla tavalla voisi sanoa, edustaja Tolvanen, että kun sanoitte täs-
sä, että tämä ei liity näihin sähköpostijuttuihin, niin kun tehtiin kiihottamisrikoslainsäädän-
10



Pöytäkirjan asiakohta PTK 71/2019 vp
töä, niin ei sen pitänyt vaikuttaa uskonnonvapauteen ja uskonnonharjoittamiseen. Ei sillä
ollut mitään tekemistä sen kanssa, mutta nyt kun aletaan rajoittamaan sananvapautta tar-
peettomasti ja tehdään tästä lainsäädännöstä epätarkkarajaista, niin sen jälkeen se jossain
kohtaa voi alkaa sitä tarkoittamaan.

Tästä me perussuomalaiset olemme huolissamme, että tämä hallinnon mielivalta ei voi
lisääntyä. Tänä päivänä juurikin näiden kiihotuspykälien vuoksi täältä kärrätään vuorotel-
len kansanedustajia poliisitutkintaan, kun yhteiskunnan hegemonia on muuttunut tähän
suuntaan, ja mikä olisikaan parempi rikostyyppi kuin maalitus, jonka kautta voitaisiin al-
kaa mielipiteitä omistavia ihmisiä viemään poliisin esitutkintaan.

Kun teidän lakialoitteessanne puhutte termillä ”joka häiritsemällä”, niin nyt on kyllä täs-
sä vaiheessa vaikeampi löytää mitään epätarkkarajaisempaa termiä kuin ”joka häiritsemäl-
lä”. Siis tämä voi tarkoittaa käytännössä niin kuin aivan mitä tahansa. Sitten täällä vielä
myöhemmin lukee ”tai muulla tavalla”. [Naurua] Tässä jätetään taivas täysin auki. Voin
kyllä olla samaa mieltä edustaja Immosen kanssa, joka puhui just perustuslaista ja puhui
tästä, kuinka tarkkarajaista on oltava sen lainsäädännön, mitä täällä tehdään.

Arvoisa herra puhemies! Tämä maalitus-termi tosiaan on jo olemassa, ja me emme voi
lainsäätäjinä toimia niin, että me otamme jonkun termin, jolla on jo olemassa merkitys, ja
sitten me tuomme sen lainsäädäntöön ja ajattelemme, että nyt tämä tarkoittaa jotakin aivan
muuta, mitä tahansa.

Esimerkiksi maalittamiseen liittyen, jos me avaamme Wikipedian — voin tämän ihan
linkata teille, maalittamisesta on oma artikkeli — täällä on Jussi Halla-aho isoin boldatuin
kirjaimin, ja sen jälkeen täällä lukee: ”Esimerkkinä maalittamisen ympärillä käydystä kes-
kustelusta on tapaus Suomesta vuodelta 2017. Helsingin poliisin johtokeskuksen johtaja
Jussi Huhtela jakoi kansanedustaja Antero Vartian tviitin "Ylikomisario"-tilillään ja puo-
lusti Vartian maahanmuuttoa puoltavaa kantaa. Jussi Halla-aho ihmetteli, voiko poliisi vir-
katehtävissään esittää poliittisia kannanottoja, ja pelkäsi poliisin politisoitumisen heiken-
tävän kansalaisten luottamusta poliisiin. Twitterissä Halla-ahon sanottiin näin maalitta-
neen poliisin.” Eli tähän me tulemme jälleen takaisin.

Sen lisäksi teidän aloitteessanne mainitaan ”joka panee alulle”. Jos minä esimerkiksi
kansanedustajana lähden kritisoimaan jonkun virkamiehen toimintaa, vaikka yhdenvertai-
suusvaltuutetun toimintaa, joka on minut antanut ilmi valtakunnansyyttäjälle siitä, että hä-
nen mielestään minun vaalikampanjani on rasistinen, vaalikampanja, jossa minä haen oi-
keutusta sille, voinko minä edustaa tiettyjä ihmisiä, jotka ovat minun kanssani samaa miel-
tä, niin totta kai minä olen sitä mieltä, että minä voin kritisoida tätä ihmistä. Jälleen kerran
on vain pakko kysyä, että jos minä panen alulle tämmöisen tviitin tai päivityksen tai vide-
on, minkä tahansa, ja sen perusteella joku ihminen suuttuu vielä enemmän kuin minä itse
suutun, niin olenko minä nyt syyllistynyt sen takia, että joku toinen on suuttunut vielä
enemmän. Eli tämä jälleen kerran asettaa sitä itsesensuuria myöskin poliittisille toimijoille.

Täytyy sanoa, että teillä voi olla tässä taustalla — ja täytyy sanoa, että ei ”voi olla” vaan
uskon, että teillä on — myös hyvä tarkoitus sen hyvesignaloinnin lisäksi, joka kävi ilmi sii-
tä, että te tiesitte, että hallitusohjelmassa tämä kirjaus lukee. Teillä on hyvä tahto varmasti
tässä taustalla, mutta lainsäätäjinä meidän on pakko tehdä hyvää lainsäädäntöä eikä tuoda
keskeneräisiä lakialoitteita vain sen takia, että nyt kerittiin ensin, koska muuten tämä voi
johtaa siihen tilanteeseen, että mielivalta lisääntyy, kun näitä pykäliä voidaan lähteä tulkit-
semaan ihan millä tavalla tahansa.
11



Pöytäkirjan asiakohta PTK 71/2019 vp
Lopuksi vielä lukisin täältä hallitusohjelmasta teille tuon kirjauksen, kun hallitus on itse
suunnitellut, että se säätää nämä maalitusrikokset. Tämä on todella pelottavaa tekstiä. Tei-
dän lakialoitteenne kytkeytyy koko tähän yhteiseen keskusteluun, mitä käydään. ”Hallitus-
kauden aikana toteutetaan poikkihallinnollisesti toimenpiteitä, joilla puututaan nykyistä
vahvemmin järjestelmälliseen häirintään, uhkailuun ja maalittamiseen, joka uhkaa sanan-
vapautta, viranomaistoimintaa, tutkimusta ja tiedonvälitystä.” Tiedonvälitystä. Jos tulet ar-
vostelemaan toimittajaa, niin minä sanon, että joudut jälleen kerran syytetyn penkille sii-
täkin. Tämä on tosi laaja kokonaisuus, ja harmittaa todella paljon, että te, kokoomus, joka
on profiloitunut vapauspuolueena, olette lähteneet tuomaan tätä sananvapautta rajoittavaa
lainsäädäntöä.

20.24 Kari Tolvanen kok: Arvoisa herra puhemies! Kaikki, mitä hallitusohjelmaan on
kirjattu, ei suinkaan toteudu, ja tämä Keto-Huovisen lakialoite on siinä mielessä perustel-
tu, että saadaan tämä asia alulle.

Ja voin tarkentaa, ettei jää väärinkäsitystä edustaja Tynkkyselle ja muille, että toki säh-
köpostilla, tuhansilla sähköposteillakin, tämä rikos voidaan täyttää, mutta tarkoitin sitä,
että ne ovat pientä siihen verrattuna, mitä minä tuolla äsken puhuin. Esimerkiksi hauta-
kynttilän lähettäminen tutkinnanjohtajan lapselle, seppeleen tuominen postilaatikon luo —
puhutaan ihan eri asioista. Ja maalittaminen ei täyty sillä, jos jotain viranomaista kritisoi-
daan, annetaan voimakasta palautetta, arvostellaan. Eri mieltä saa olla ja arvostella saa voi-
makkaasti.

Siihen sanoisin kuitenkin vielä, kun oliko se nyt edustaja Mäkelä joka sanoi, että tuskin
järjestäytynyt rikollisuus pelästyy siitä, että saa sakot. Ei niin, mutta kuten tuolla puhuja-
pöntössä sanoin, tässä tulee työkalut poliisille puuttua, ennen kuin mitään vakavaa tapah-
tuu järjestäytyneen rikollisuuden tekemiseen. Voi käyttää pakkokeinoja, voi estää sen teon.
Siitä tässä on kysymys. Kuten edustaja Keto-Huovinen sanoi, niin kaikki rikokset, mitkä
tähän maalittamiseen sisältyvät, eivät suinkaan ole kriminalisoituja. Katvealueita jää, ja se
on se tärkeä asia.

Tietysti minä olen hieman yllättynyt. Olen täällä nyt muutaman kauden jo aikaisemmin
ollut, ja perussuomalaiset yleensä ovat olleet hyvin tiukan kriminaalipolitiikan kannattajia
[Juha Mäenpää: Ja ollaan edelleen!] ja myös kannattaneet sitä, että viranomaiset voivat toi-
mia, viranomaisella on riittävät resurssit, viranomaisella on riittävä toimivalta. Nyt minä
olen vähän yllättynyt siitä, että te olettekin eri mieltä, te ette haluakaan suojata viranomai-
sia ja ennen kaikkea heidän perheitään tämmöiseltä toiminnalta, mitä esimerkiksi järjestäy-
tynyt rikollisuus tekee. Tällä ei järjestäytynyttä rikollisuutta pystytä kieltämään, mutta pys-
tytään estämään tiettyjä tekoja, mitä he kohdistavat viranomaisiin. Tästä tässä on kyse. Ei
kannata sitä vihapuhetta joka paikkaan ottaa mukaan, tästä ei ole kyse, vaan nyt puhutaan
todella paljon vakavammista asioista.

20.27 Sebastian Tynkkynen ps: Arvoisa herra puhemies! Täällä on puhuttu juurikin sii-
tä, että tämä maalittaminen haluttaisiin kriminalisoida muun muassa sen vuoksi, että niin
sanottu maalittaminen voi estää viranomaista tekemästä omaa työtään. Ja kaikkeen vallan-
käyttöön, myöskin viranomaisvallankäyttöön, liittyy tämä mahdollisuus, että sitä pitää
pystyä arvostelemaan.

Jos me puhumme nyt näistä nettipoliiseista ja siitä, mikä on heidän työtään, niin ihan oi-
keasti, näitä nettipoliiseja, joiden palkat maksamme verovaroin, kehotetaan osallistumaan
12



Pöytäkirjan asiakohta PTK 71/2019 vp
aktiivisesti siellä keskusteluun ja olemaan läsnä. Se on heidän työtään, näitten nettipoliisi-
en työtä. Ja he ovat tehneet sitä tavalla, joka on ollut omiaan ikään kuin politisoimaan po-
liisia. Siinä kohtaa kyllä me perussuomalaiset — jotka olemme todellakin tiukan kriminaa-
lipolitiikan ja tiukan oikeusvaltion, tiukan ja oikeudenmukaisen valtiokoneiston takana ja
haluamme, että se on puolueeton — kyllä alamme älähtää, koska me emme halua, että po-
liisi politisoituu.

Sen perusteella, että me kritisoimme tämmöisten nettipoliisien toimintaa — näitä on
vain muutamia, mutta siitä huolimatta — jos tämä lainsäädäntö tulee voimaan, niin vaikka
niitä on muutamia, niin jos sitten kritisoimme heitä, niin siitä voi tulla tuomio. Kyllä näi-
den nettipoliisien kohdalla, jotka näitä poliittisia mielipiteitä virkatileiltään esittävät, sem-
moinen massiivinen palautevyöry, mikä siellä sosiaalisessa mediassa tulee, voi todellakin
estää heidän halujaan toimia sillä tavalla kuten he toimivat siinä omassa tehtävässään. Mut-
ta vallankäyttöä saa arvostella, ja joskus voidaan nähdä niin, että tietyn tyyppinen viran-
omaistoiminta ei vain yksinkertaisesti ole järkevää. Meidän mielestämme poliisin ei pitäi-
si tehdä poliittista toimintaa omilla virkatileillään vaan poliisin pitää olla täysin neutraali.

20.29 Mauri Peltokangas ps: Arvoisa puhemies! Tässä nyt on keskusteltu asiasta, ja
edustaja Tolvanen kertoi puheessaan pöntöstä erittäin vakavia asioita. Ne on otettava
myöskin huomioon. Käsitykseni mukaan hän puhui entisen ammattinsa syvällä rintaäänel-
lä näistä asioista. Ja ne ovat toden totta sellaisia asioita, joihin tulee puuttua.

Kun edustaja mainitsi myöskin, kun kysyin, että eikö esimerkiksi tällaisiin ohiajeluihin
ja kynttiläjuttuihin, seppeleisiin ja tällaisiin voida puuttua, kun kerroitte, ettei ole mitään
lakia, mikä sen kieltää, niin rikoslakiin lisätty vainoamisen kieltävä rangaistussäännös tuli
voimaan vuoden 2014 alusta, ja luenpa täältä nyt sitten Finlexistä: ”Uuden säännöksen mu-
kaan vainoamiseen syyllistyy henkilö, joka toistuvasti uhkaa, seurailee, tarkkailee, ottaa
yhteyttä tai muulla näihin rinnastettavalla tavalla vainoaa toista niin, että se on omiaan ai-
heuttamaan vainotussa pelkoa tai ahdistusta.” Eikös tämä tule aika lähelle ainakin näitä
mainitsemianne todella ikäviä juttuja? Että kyllä, niin kuin tässä juuri edustaja Tynkkynen
— ja moni muu edustaja sitä ennen — kertoi, niin meillä on lainsäädännössä voimakas ri-
vistö — ja pitääkin olla voimakas rivistö — säädöksiä, mitkä puuttuvat näihin tällaisiin ti-
lanteisiin, joita on todella ikävä kuulla.

Ja sitten vielä kommenttina edustaja Tolvaselle: Sanoitte, että olemme olleet aikaisem-
min ja aina niiden lakien puolestapuhujia, jotka esimerkiksi poliisin käsissä työkaluina
ovat. Pitää paikkansa, olemme yhä, ja ihmettelenkin sitä, jos sitä hiemankaan epäilette.
Mutta keskustelussa tulleiden kommenttien perusteella näin aiheelliseksi kertoa tästä löy-
tämästäni vainoamisasiasta. Luullakseni se täyttää kriteerit.

20.31 Pihla Keto-Huovinen kok: Arvoisa puheenjohtaja! [Puhemies: Puhemies!] Edus-
taja Tynkkyselle tiedoksi, että todellakin tuo hallitusohjelman kirjaus tuolta sivulta 89 on
ihan tuttu. Mutta tämä lakialoite on alku, kuten sanoin, tämän asian esille tuomiseen täällä,
ja siinä esitetyt muutokset olisivat käytännössä vastaus pääministeri Rinteen hallitusohjel-
massa esitettyyn tavoitteeseen puuttua tähän maalittamiseen. Mutta, kuten totesin, näitä la-
kipykäliähän, sanamuotoja, sorvataan yksityiskohtaisessa käsittelyssä valiokunnissa muun
muassa, ja sitä kautta tietysti teksti muotoutuu varmastikin paremmaksi. Tätä en yhtään
epäile.
13



Pöytäkirjan asiakohta PTK 71/2019 vp
Ja toinen asia on edelleenkin se, mihin täällä jo aikaisemmin viittasin, että todellakin ri-
koslain tämänhetkisten kriminalisointien soveltuvuus on hyvinkin rajattu tähän asiaan, ku-
ten äsken toin esille, nimenomaan ne, mitkä liittyvät vainoamiseen sekä virkamiehen väki-
valtaiseen vastustamiseen.

Puhemies Matti Vanhanen: Edustajalle muistutukseksi: perustuslaissa nimikkeeni on
edelleen puhemies. [Pihla Keto-Huovinen: Anteeksi!] — Se oli, huomasin, tahatonta.

20.33 Jani Mäkelä ps: Arvoisa puhemies! Tuohon vielä kommenttina, että jos nyt olisi
joitain sellaisia katvealueita lainsäädännössä, että esimerkiksi vainoaminen nyt ei tämän
hetken laintulkinnan mukaan kattaisi tuollaisia mainittuja rikoksia, niin miksi siltikään pi-
täisi säätää erillislainsäädäntöä tämän maalittamisen suhteen? Miksei silloin korjattaisi sitä
vainoamispykälää sillä tavoin, että se käytännössä koskisi näitä rikoksia?

Se, liittyykö tämä vihapuheeseen: On tietysti mukavaa, jos edustaja Tolvasen mielestä
tämä ei liity vihapuheeseen, mutta kun se kaikissa muissa yhteyksissä paitsi edustaja Tol-
vasen puheissa liittyy vihapuheeseen, niin silloin pitäisin turvallisena tulkintana, että se to-
dellakin liittyy vihapuheeseen. Eli maalittamisessa on kiinteästi kysymys siitä aihepiiristä.

Mitä tulee viranomaisiin, niin myös viranomaisilla on luottamus, jonka myös voi menet-
tää, mikäli toiminta on sen näköistä, että se olisi poliittista. Yksittäiset poliisimiehet, jotka
toimivat julkisuudessa sosiaalisessa mediassa poliittisen näköisesti, nakertavat hyvin
oleellisella tavalla luottamusta poliisivoimiin instituutiona. Ja olisi poliisin oman intressin
mukaista pistää nämä yksittäiset toimijat kuriin niin, että he käyttäytyisivät viranomaiselle
soveltuvalla tavalla ja heidän toimintansa perustuisi lakiin eivätkä he tekisi virka-ajallaan
mielipiteittensä levittämistyötä sosiaalisessa mediassa. Sama koskee myös syyttäjäviran-
omaisia, jotka ovat ottaneet hyvinkin poliittisia näkökulmia viime aikoina.

20.34 Kari Tolvanen kok: Arvoisa herra puhemies! Hienoa, että katsoitte sen vainoamis-
pykälän. Kuten tuolta puhujapöntöstä sanoin ja edustaja Keto-Huovinen sanoi, siinä on
sana ”toistuvasti”. Ja otin esimerkiksi sen, että jos tietty liivijengi moottoripyörineen pyö-
rii tutkinnanjohtajan kodin lähellä edes kerran, niin se toistuvuus ei täyty, mutta voitte ku-
vitella, kuinka paljon se aiheuttaa esimerkiksi perheelle pelkotiloja. Sitten on myös muita
tapauksia, joita tällä hetkellä ei ole kriminalisoitu. Julkisella paikalla, otetaan nyt jälleen
kerran, joku liivijengiläinen kuvaa esimerkiksi tutkinnanjohtajan, tuomarin, syyttäjän lap-
sia. Mikä rikos? Ei mikään, mutta voitte kuvitella, mitä sillä on tarkoitus tehdä, vaikuttaa
sen viranomaisen toimintaan. Tässä on aika paljon tämmöisiä esimerkkejä, mitkä eivät täy-
tä minkään rikoksen tunnusmerkistöä, ja sitä kautta ihmettelen tätä, kun todella olen pitä-
nyt perussuomalaisia aikaisemmin semmoisina, että he haluavat kriminaalipolitiikan puut-
teet korjata ja antaa viranomaisille mahdollisuudet toimia, puhutaan poliisista, syyttäjistä,
tuomareista ja muista viranomaisista.

Me nyt puhumme kahdesta eri asiasta. Kuten toistan jälleen itseäni, viranomaisia saa ja
pitää arvostella, kritisoida ja tehdä kanteluita, rikosilmoituksia. Aina jossain vaiheessa
otatte esille nämä tietyt yksittäiset ihmiset poliisissa ja heidän arvostelunsa — puhun nyt
ihan toisista asioista. En tiedä, miten tätä keskustelua saisi eteenpäin, mutta kuitenkin tämä
olisi tärkeätä etenkin sellaisille viranomaisille, jotka toimivat tietynlaisen järjestäytyneen
rikollisuuden kanssa, toimivat hankalissa olosuhteissa, että ainakin heidän perheensä saisi
olla rauhassa. Viranomainen itse, virkamies, kyllä varmaan sen tilanteen kestää, mutta sil-
14



Pöytäkirjan asiakohta PTK 71/2019 vp
loin kun perhe vedetään mukaan, niin sillä ei voi olla vaikuttamatta myös tämän virkamie-
hen toimintaan alitajuisesti, vaikka hän sen virkansa loppuun asti hoitaa kaikella kunnialla.

20.36 Sebastian Tynkkynen ps: Arvoisa herra puhemies! Edustaja Keto-Huovinen, pu-
huitte tässä, että olette tutustunut kyllä hallitusohjelmaan, ja kerroitte, että nimenomaan ha-
luatte nyt täältä oppositiosta tämän panna alulle ja että tämä vastaisi nyt siihen, mitä sitten
hallitus voisi tehdä. Kun se ei mene täällä eduskunnassa sillä tavalla, että oppositio tekee
sen lainsäätämistyön hallituksen puolesta. Meillä ei ole edes sellaista virkakoneistoa, joka
pystyisi meitä tukemaan siinä meidän työssämme, että me saisimme sitä tehtyä niin tarkas-
ti.

Se menee juurikin sillä tavalla, että hallitus valmistelee nämä lakialoitteet, tekee niistä
tarkkarajaisia, huolellisia, jotta mitään tulkintaongelmia ei synny. Minulle ei perusteluna
vain käy, että tässä nyt vain autetaan hallitusta, tehtiinpä valmiiksi. Tässä on kyse juuri sii-
tä, että nyt ajetaan niin kuin ohituskaistaa ohi ja saadaan ne pisteet siitä, että hei, nyt me
olemme tehneet tämän tyyppisen aloitteen, joka — no, tänä päivänä se hegemonia on se,
että sellaiset tahot, jotka pyrkivät rajoittamaan sananvapautta ja arvostelua, kovaakin kri-
tiikkiä, saavat poliittisia pisteitä, mutta se ei meille käy. Lainsäädännön pitää olla hyvää.

Tämä sama ilmiö kokoomuksen suhteen oli havaittavissa silloin, kun kansalaiset, yli
50 000 kansalaista oli tuonut tämän silpomisen kieltävän kansalaisaloitteen tänne eduskun-
taan. Mitä teki kokoomus? Se oli todella hävytöntä. Pari päivää sen jälkeen pari kokoo-
muksen kansanedustajaa teki pari lakialoitetta silpomiseen liittyen — just se asia, mikä oli
siinä kansalaisaloitteessa. Teillä on niin kuin jatkuvasti tämä, että te ajatte just sitten siitä
ohi. Minä todellakin toivoisin, että eduskunta saisi hyvin tehdä sitä työtä, siis hallitus tuo-
da niitä esityksiä, ja jos tulee kansalaisaloitteita, ne saisivat sen kunnian, minkä ne ansait-
sevat, mutta tämä on nyt vähän tämmöistä, että vedetään pisteitä ja jälki on sitten kyllä va-
litettavasti sen näköistä.

Ja edustaja Tolvanen, te puhuitte siitä, että tuossa, mitä edustaja Peltokangas esitti laista
tämän kirjauksen, niin siellä oli tämä sana ”toistuvasti”. Kun me puhumme maalitus-ter-
mistä, niin se ihan samalla tavalla vaatii sen, että se ei ole vain joku yksi ihminen, joka te-
kee tai sanoo jonkun yhden asian, että se on maalitusta. Siinä on ihan tämä sama elementti.

Eli nyt, jos me haluamme oikeasti puuttua tähän asiaan, niin silloin olemme tarkkana sii-
nä kohtaa, kun hallitus lähtee tekemään tätä lainsäädäntöä. Katsotaan, että se ei millään ta-
valla tule rajoittamaan kansalaisten sananvapautta tai tule aiheuttamaan sitä itsesensuuria.
Kun te puhuitte siitä, edustaja Tolvanen, että me puhumme nyt kahdesta eri asiasta, niin
minä en ihan tiedä, ymmärrättekö te sitä, mikä meidän perussuomalaisten huoli tässä asias-
sa on. Kun me olemme nähneet, mitä on tapahtunut esimerkiksi tämän kohtuullisen tuo-
reen kiihotuspykälän osalta meille. Me näemme hirveän isoja riskejä, kun meidän puo-
lueemme puheenjohtajan nimi on esimerkkinä siitä, mitä tarkoittaa maalittaminen. Eli ote-
taan tämäkin näkökulma huomioon ja tehdään tästä laista tarkempi. — Kiitos.

20.40 Juha Mäenpää ps: Arvoisa puhemies! Ymmärrän edustaja Tolvasen näkökulman
ja ne asiat, mistä hän puhui, mutta tämä termi ”maalittaminen” ainakin minulle kertoo ai-
van eri asiasta. Elikkä maalittamisella me puhumme siitä, että kerrotaan jostakin toisesta
jotakin ikävää, joka sitten saattaa lähteä paisumaan, ja sitten sitä jotakin tviittiä tai uutista
lukevat useat tuhannet ihmiset. Elikkä voidaan perusteettomasti levittää jostakin henkilös-
tä väärää tietoa. Ja nuo asiat, mistä edustaja Tolvanen puhui, ovat kyllä ihan järkyttäviä, ja
15



Pöytäkirjan asiakohta PTK 71/2019 vp
niitä ei tietenkään tule sallia, mutta mielestäni se on sitä vainoamista, jonka edustaja Pel-
tokangas nosti esiin.

Minä itse koen, että olen joskus joutunut tuolla kunnallispolitiikassa maalittamisen koh-
teeksi, ja se ei todellakaan tunnu mukavalta. Toivoisin tietenkin, että tällaista asiaa ei ke-
nellekään sattuisi. Kun puhutaan virkamiesten maalittamisesta, niin ottakaa nyt oikeasti
myöskin se asia toisinpäin, jos te tätä aloitetta lisää sorvaatte. Sitä tapahtuu myös toisin-
päin, virkamies voi maalittaa luottamushenkilöä yhtä lailla. Tuo teidän aloitteenne on ai-
van puutteellinen. Toivon, että jos kiihdyksissänne sitä asiaa lähdette ajamaan ja jatka-
maan ja edistämään, niin ottakaa tämäkin näkökulma siinä huomioon. — Kiitoksia.

Keskustelu päättyi.

Asia lähetettiin lakivaliokuntaan.
16


