















































DEMA92B.tmpSave.xml


Pöytäkirjan asiakohta PTK 137/2016 vp
Pöytäkirjan asiakohta 

PTK 137/2016 vp

Täysistunto

Maanantai 19.12.2016 klo 12.01—0.32

7. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 128/2016 vp
Valiokunnan mietintö YmVM 20/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

0.03 Riitta Myller sd: Arvoisa puhemies! Aivan ensiksi esitän, että tämä lakiehdotus hy-
lätään vastalauseen 2 mukaisesti.

Tämä hallituksen esitys on ongelmallinen muun muassa kansalaisten tasavertaisuuden,
lainsäädännön ja ympäristöhallinnon uskottavuuden, ennakoitavuuden, selkeyden sekä
ympäristö- ja terveysnäkökohtien näkökulmasta. Jatkuvat lainsäädännön muutokset ovat
heikentäneet ympäristöhallinnon uskottavuutta. Käytännön työssä se on näkynyt niin, että
neuvoihin, määräyksiin ja kehotuksiin suhtaudutaan välinpitämättömästi. Kyseessähän on
siis jätevesilainsäädäntö, jota on jo kolmeen kertaan muutettu ja määräaikoja pidennetty.
Monet ovat tehneet ne velvollisuudet, jotka tähän lainsäädäntöön ovat sisältyneet, mutta
kun tästä on jatkuvasti pidetty ääntä ja valitettu, on tullut ihmisille sellainen käsitys, että
lainsäädäntöä voidaan näin vain muuttaa. Kuitenkin on muistettava, että ne epäkohdat, jot-
ka ihmiset ovat kokeneet, että tähän liittyvät — että liiallisiin puhdistustoimiin on jouduttu
sellaisilla alueilla, jotka eivät välttämättä sitä vaadi, tai on ollut hyvin vähäiset puhdistus-
vaateet — nämä ongelmat voidaan jo nykylainkin perusteella ratkaista.

Erilliset ongelmat liittyvät siihen, josta valiokunta kokonaisuudessaankin oli hyvin pit-
källe sitä mieltä, että tämä 100 metrin matka ei sovi tähän lainsäädäntöön, vaan purkuput-
ken päästä tuo mittaus pitää suorittaa. (Puhemies koputtaa) — Tulen sinne. (Puhuja siirtyi
puhujakorokkeelle)

Ensimmäinen varapuhemies Mauri Pekkarinen: Tervetuloa.

Kiitos, puhemies! Yllättävän paljon aikaa menee, vaikka luulee muutaman sanan sano-
vansa.

Muutamia tällaisia aivan käytännön ongelmia, mitkä tulivat esille myöskin valiokunnan
kuulemisissa, ja hyvin laajaa kannatusta sai sen ongelman ratkaiseminen, että mitattaisiin
likaveden tulo purkuputken päästä eikä talon seinästä. Jostain syystä kuitenkaan valiokun-
nan enemmistö ei tätä muutosta suostunut tekemään.
 Tarkistettu
4.0



Pöytäkirjan asiakohta PTK 137/2016 vp
Ongelmalliseksi myöskin yksilöiden kannalta tulee se laajennus, joka tässä lakiehdotuk-
sessa on sen suhteen, kenelle kunta voi poikkeuksia antaa tässä lainsäädännössä. Tämä on
hyvin laaja ja lavea poikkeusmahdollisuus, kun pienituloisuus tai jäteveden vähäinen mää-
rä, molemmat erikseen, voivat olla tämän poikkeuksen aiheuttajana. Tämä tulee näkymään
niin, että kunnat hyvin eri lailla soveltavat tätä lain tulkintaa.

Vielä ehkä sellainen vaikeimmin ymmärrettävä asia tässä on se, että kun olemme ym-
märtäneet, että hallituksen piiristä on tullut paljon esityksiä sen suhteen, että kunnat voivat
entistä enemmän päättää kunnassa olevista asioista, niin tässä mennään päinvastoin. Kunta
ei saa tehdä tiukempia ympäristönsuojelusäädöksiä kuin mitä laki sanoo. Voisin kuvitella,
että tässä perusteluina käyttäisimme sitä, että kunnassa tiedetään paremmin kuin valtakun-
nan tasolla se, missä nämä ongelmat esimerkiksi vesiensuojelun osalta kullakin alueella
ovat.

Näistä syistä olen sitä mieltä, että nykyinen laki, kun meillä on riittävät resurssit neuvon-
taan, on edelleenkin käypä eikä tätä muutosta tarvita.

0.08 Eeva-Maria Maijala kesk: Arvoisa puhemies! Olen erittäin tyytyväinen nyt ympä-
ristövaliokunnan antamaan mietintöön tästä haja-asutuksen jätevesien sääntelystä. Tämän
mietinnön pohjalta eduskunnan on hyvä tehdä lopullinen päätös nyt sitten tästä asiasta.
Maalaisjärki voitti, ja esitys vastaa maaseutuväestön odotuksia, ja myöskin ympäristölle
tämä on erittäin hyvä päätös. Minä olen tyytyväinen, että asian käsittelyssä aiemmin teh-
dyistä virheistä on opittu. Kiitos kaikille niille ihmisille, jotka jaksoivat pitää ääntä säänte-
lyn epäkohdista kuluneitten vuosien aikana. Toimin hallituspuolueitten vastaavana ympä-
ristövaliokunnassa ja voin sanoa, että kyllä vielä valiokunnassakin asiasta käytiin kovaa
vääntöä. Minä olen tyytyväinen, että nämä yksityiskohdat saatiin hiottua semmoisiksi, että
kohtuuttomia seurauksia ei pitäisi nyt enää tämän jälkeen syntyä.

Käyn nyt sitten läpi tärkeimmät kohdat tästä mietinnöstä.
Eli jos kiinteistö sijaitsee enintään 100 metrin päässä vesistön rannasta tai tärkeillä poh-

javesialueilla, niin perustason puhdistusvaatimus tulee täyttää 31.10.2019 mennessä. Sen
sijaan muilla alueilla kiinteistökohtaisen jätevesijärjestelmän tehostaminen tulee tehdä
vasta silloin, kun kiinteistöllä tehdään suurempi korjaus- tai muutostyö. Tämä sääntely on
myöskin teknologianeutraali eikä määrää mitään tiettyä laitetta tai menetelmää käsittely-
järjestelmäksi.

Kunnan ympäristösuojeluviranomainen voi hakemuksesta myöntää viiden vuoden poik-
keuksen alle 100 metrin päässä vesistöstä olevalle kiinteistölle. Kunnilla on suuri harkin-
tavalta poikkeusten myöntämisessä. Jokainen tapaus on erilainen, eikä tarkkoja rajoja voi
sen vuoksi määrätä. Poikkeamisen myöntämisen edellytyksiä on lievennetty muuttamalla
poikkeusperusteet vaihtoehtoisiksi. Poikkeus voidaan myöntää, jos ympäristölle aiheutu-
vaa kuormitusta on pidettävä huomattavan vähäisenä tai vaihtoehtoisesti jos käsittelyjär-
jestelmän muuttaminen olisi kohtuutonta korkeiden kustannusten ja teknisen vaativuuden
vuoksi. Kohtuuttomuutta arvioitaessa huomioidaan kiinteistön sijainti, kiinteistön haltijan
ja kiinteistöllä asuvien ikä, varallisuus ja muu sosiaalinen asema, kuten sairaus tai työttö-
myys.

Joissain kunnissa on laadittu ympäristönsuojelumääräykset tiukemmista vaateista yli
100 metrin päässä vesistöstä oleville ennen vuotta 2004 rakennetuille kiinteistöille. Nämä
määräykset syrjäytyvät siihen saakka, kunnes kiinteistölle tehdään suurempi korjaus- tai
muutostyö. On kuitenkin huomattava, että kunnan viranomaisille jää vastuu ja mahdolli-
2



Pöytäkirjan asiakohta PTK 137/2016 vp
suus puuttua nykyisen ympäristönsuojelulainsäädännön mukaisesti terveyshaittoihin tai
ympäristön pilaantumisen vaaraan. Tällä varmistetaan, että kaikkialla huolehditaan jäteve-
sistä asianmukaisesti.

Vesistöjemme suojelu on äärimmäisen tärkeä tavoite ja asia, mutta pienten yksityista-
louksien rasittaminen kohtuuttomilla seurauksilla ei ole oikea tapa ympäristönsuojelun
edistämiseen. Valiokunnassa tämä päätös syntyi äänin 10—4. Keskustan, perussuomalais-
ten ja kokoomuksen edustajat kannattivat mietintöä, kun taas opposition edustajat olisivat
pitäneet nykyisen sääntelyn voimassa. Olen todellakin tyytyväinen, että hallituspuolueet
yhtenäisesti kuulivat maaseudun asukkaiden huudon ja vastasivat siihen. (Timo Heinonen:
Lopultakin!) — Lopultakin. — Ja nyt tämä laki näyttäisi olevan siinä kuviossa, että aina-
kin minulla on tämän kanssa hyvä olla, ja uskomme, että tämän mukaan me pääsemme nyt
sitten eteenpäin, koska olennaista ja tärkeää on se, että kunnissa on tämän jälkeen todella
paljon harkintavaltaa ja jokainen vastuunsa kokeva kunta ottaa käyttöönsä ympäristösuoje-
lulain mukaiset eri lainsäädäntökohdat, joilla voidaan puuttua siihen, jos siellä tilanne on
semmoinen, että se tulee korjata.

0.13 Satu Hassi vihr: Arvoisa puhemies! Kannatan edustaja Myllerin tekemää hylkäys-
ehdotusta. En nyt lähde toistamaan kaikkia niitä asioita, mitä tuotiin esille lain ensimmäi-
sessä käsittelyssä. Totean vain aivan erityiseksi ongelmaksi sen, että kunnilta viedään mah-
dollisuus säätää kunnallisia tiukempia normeja ennen vuotta 2004 rakennettujen talojen
osalta sikäli, kun ne ovat kauempana kuin 100 metriä rannasta tai sitten eivät ole pohjave-
sialueella. Ympäristövaliokunnan mietinnössäkin todetaan, että haja-asutusta on määrälli-
sesti eniten Uudenmaan, Varsinais-Suomen ja Pohjanmaan alueilla, joilla paikallisten ve-
sistöjen ekologisen tilan parantamisen tarve on suurin ja kuormituksen päätyminen vesis-
töön on todennäköisintä. Eli siis pidän todella valitettavana, että sellaisilla seuduilla, missä
haja-asutus on paikoitellen melko tiivistä, kylämäistä, kunnilta viedään mahdollisuus sää-
tää tiukempia normeja kuin ennen vuotta 2004 valmistuneiden kiinteistöjen osalta.

0.14 Anders Adlercreutz r: Värderade talman! Edustaja Maijala totesi tuossa, että järjen
ääni voitti ja että tämä on ympäristön kannalta hyvä ratkaisu, hyvä esitys. Vaikka miten yri-
tän, niin en kyllä pysty pääsemään samaan johtopäätökseen. Tässä puhutaan nyt niin kuin
jätevesilaista. Jätevesi — tarkoituksen pitäisi kaiken järjen mukaan olla se, että keksitään
keinoja, miten mahdollisimman iso osa jätevedestä saadaan otettua talteen, jotta se ei pää-
se luontoon. Jos pohtii vesistöjemme tilaa, niin hajakuormitushan on se suurin ongelma. Se
on se, johon on vaikeinta päästä kiinni. Tämän esityksen mukaan 200 000 toimenpiteen ar-
vioidaan jäävän tekemättä. Jokainen voi miettiä, onko tämä ympäristön kannalta hyvä asia.

Lainsäädännössä johdonmukaisuus on yleensä katsottu yhdeksi hyveeksi ja se, että ih-
misiä kohdellaan tasavertaisesti. Tämän jätevesiasian kanssa johdonmukaisuus nyt ei ole
ollut aivan huipussaan aina. Tätä on muutettu monta kertaa ja nyt muutetaan vielä kerran.
Se viittaa siihen, että tulevaisuudessa, jos jotain esityksiä tulee, jos asetetaan joitain vaati-
muksia, jokainen voi olettaa, että niistä luovutaan parin vuoden kuluttua ja jos jätän ne täyt-
tämättä, silläkään ei ole niin väliä. Tasavertaisuuden osalta voidaan todeta, että ne, jotka
asiansa hoitivat, ovat nyt tässä huonommassa asemassa, mutta yhteiskunta tietenkin kiittää.

Tämä 100 metrin raja, se, että etäisyys määritellään ulkoseinän mukaan, on yksi näistä
aivan päättömimmistä kohdista tätä lakia. Siinä on yhtä paljon yhteyttä realiteetteihin kuin
vaikka pihakeinun paikalla tai verhojen värillä. Sillä ei ole mitään tekemistä sen kuormi-
3



Pöytäkirjan asiakohta PTK 137/2016 vp
tuksen kanssa. Minun mielestä on pöyristyttävää, että esitys ei määrittele rajaa sen purku-
putken etäisyyden pohjalta. (Puhemies koputtaa) Millään muulla ei ole mitään relevanssia
tämän koko asian kanssa, ja olen kyllä syvästi pettynyt esitykseen näiltä osin.

Sen lisäksi tämä puuttuu kuntien itsemääräämisoikeuteen, ihan niin kuin edustaja Hassi
tuossa totesi, (Puhemies koputtaa) ja voin sanoa, että ei se varmaan keskustan perusperi-
aatteiden mukaista ole eikä edistä normien purkuakaan. — Kiitos.

0.17 Timo Heinonen kok: Arvoisa puhemies! Tämä on itse asiassa yksi harvoja päätök-
siä, joita eräs varsin lyhytaikaiseksi jäänyt hallitus ehti tehdä, mutta liian kauan tämä ase-
tus oli voimassa. Yli 13 vuotta sitten tämä asetus tehtiin, ja vaikka edellinen puhuja
RKP:stä tätä puolustikin kovasti, niin silloinen RKP:läinen ympäristöministeri Jan-Erik
Enestam on kuitenkin jo itsekin myöntänyt sen, että häntä, käyttiköhän hän tätä muotoa,
höynäytettiin tässä asiassa, että harvoin hän laittaa syytä virkamiesten piikkiin, mutta tässä
asiassa näin hän totesi.

Lähtökohtaisesti on ollut erikoista, että tuolloin vuonna 2003 tämäntasoista sääntelyä on
tehty asetuksella. Tämä olisi ehdottomasti pitänyt tehdä laintasoisesti ja esimerkiksi niitä
kierroksia, joista nytkin on puhuttu perustuslain ja muiden näkökulmasta, käydä huolella
läpi eikä sillä tavalla kuin tämä laki aikanaan tehtiin.

Yli 13 vuotta ihmiset ovat näitä toimenpiteitä tehneet ja satoja toimimattomia, satoja tur-
hia investointeja — ja satoja, jos ei tuhansia, huijattujakin suomalaisia. On onni, että tässä
nyt on kääntynyt myös keskusta tämän korjausliikkeen taakse. Itse tätä pidin esillä jo siellä
ensimmäisellä eduskuntakaudellani vuosina 2008—2009, mutta silloin tässä ei saatu kor-
jausta aikaan, ja lähes 10 vuotta on siitäkin jo kulunut. Nyt onneksi tämä ministeri Tiilikai-
sen johdolla saadaan järkeistettyä ja huolehdittua tehokkaammin ja järkevämmällä tavalla
näistä vesistä. Meillä on paljon isompia ympäristöasioita hoidettavana kuin näiden mum-
monmökkien (Puhemies koputtaa) pienet päästöt, joista ei itse asiassa ole minkäänlaista
haittaa ympäristölle.

0.19 Eeva-Maria Maijala kesk: Arvoisa puhemies! Edustaja Heinosen puheenvuoroon
on hyvä jatkaa. Ensinnäkin meillä on todellakin paljon isompia ja merkittävämpiä asioita
ympäristön puolella, joihin meidän pitäisi tosissaan puuttua, että me saisimme ympäristön
tilannetta parannettua ja Itämeren tilannetta parempaan, mikä se tällä hetkellä on.

Ensinnäkin näihin muutamiin asioihin, mitä me valiokunnassakin käsittelimme hyvin
paljon: Käytiin keskustelua, onko se rakennuksen seinästä sata metriä vai purkuputken
päästä, ja tulimme siihen päätökseen, että 100 metriä seinästä, koska se ei ole aina todella-
kaan varmasti tiedossa, missä kohtaa se purkuputken pää on. Me emme halunneet siihen
ensimmäistäkään epäselvyyttä, että aletaan kiistelemään siitä, missä kohtaa joku on ole-
massa. Seinä on hyvin selkeästi tietyssä paikassa olemassa. (Anders Adlercreutz: Sillä ei
ole mitään relevanssia!)

Sitten toinen asia on se, että oli puhetta näistä, että monissa kiinteistöissä on tehty jo näi-
tä korjauksia. On hyvä asia, että korjauksia on tehty, ja monessa kiinteistössä, vaikka ne
ovat yli 100 metrin päässä rannasta, tullaan jatkossakin tekemään niitä korjauksia, koska
jokainen vastuunsa tunteva ihminen, silloin kun ympäristöä ollaan pilaamassa tai jotakin
ongelmaa on olemassa, korjaa ne ilman muuta.

Sitten, onko kunnalla mahdollisuus puuttua tähän tilanteeseen? Kun toimin kunnassa
maaseutu- ja ympäristösihteerinä, niin ympäristösihteerinä jo puutuin siihen tilanteeseen,
4



Pöytäkirjan asiakohta PTK 137/2016 vp
että kun selvästi pilattiin vettä, niin koska ympäristönsuojelulain mukaisesti veden pilaa-
minen on kielletty, ympäristön pilaaminen on kielletty, niin silloin puutuin siihen tilantee-
seen ja sanoin, että sakokaivosta ei saa mennä jätevesiä sellaisenaan suoraan vesistöön. Eli
siinä vaiheessakin, jos purkuputken pää on väärässä paikassa tai jos se muuten aiheuttaa
ympäristön pilaantumista, niin kunnassa voidaan puuttua siihen tilanteeseen.

Sama asia on kyseessä myöskin silloin, kun on tiheämpi rakennuskokonaisuus, kylämäi-
nen asutustihentymä. Jos siinä näyttää tilanne siltä, että ympäristöä pilataan, niin ilman
muuta silloin kunnan ympäristöviranomaisten tulee puuttua tähän tilanteeseen. Ja minkä
takia tätä muutosta nyt alettiin tekemään? Tätä muutostahan on odotettu koko ajan. Suu-
rimmassa osassa Suomea ei ole koko aikana kuviteltukaan, että tästä tulee pysyvä tilanne,
ja on odotettu, että joku porukka tulisi ja laittaisi tämän asian järkevästi. Sen jälkeen on to-
dellakin järkevää, että tähän kohtaan, kuivaan maahan, silloin kun on riittävän kaukana
rannasta, ei mitään korjaustoimenpiteitä tarvitse alkaa tekemään. Ei kukaan kuvitellutkaan
sitä, että jos on esimerkiksi kilometri matkaa vesistöön ja on hyvät imeytyskentät olemassa
mutta ne eivät vastaa justiinsa tätä säädöstä, niin siinä olisi todellisuudessa ollut mitään jär-
keä alkaa toimenpiteitä tekemään.

Nyt sitten kun puhutaan kuntien määräysoikeudesta, että onko kunnilla määräysoikeut-
ta, niin kunnilla todellakin on tämän jälkeen paljonkin määräysoikeutta. Ja onko kuntien
edun mukaista? On kuntien edun mukaista, sillä kunnat ovat hyvin erilaisia. Esimerkiksi
kotikuntani Savukoski siellä Itä-Lapissa: se maaperä on hyvin imevää, on sorapitoista maa-
ta ja hyvin imeytyskentäksikin sellaisenaankin toimiva maaperä. Kun taas tällä alueella on
hyvin paljon savimaita, ja savimaa-alueella täytyy tehdä hyvin paljon tiukempia toimenpi-
teitä mitä meidän alueella. Suomi on erilainen. Otetaan se huomioon ja tehdään ratkaisut
sitten sen mukaan, miten Suomessa on.

Vielä lopuksi: Kuinka monen pitää alkaa toimenpiteisiin? Hyvin monella kiinteistöllä
tämä asia käytännössä on jo kunnossa. Elikkä siis tärkeintähän oli se, paljonko on se puh-
distusvaade, koska teknologianeutraalisti toimitaan tässä asiassa, ja vain niitten tarvitsee
alkaa toimenpiteisiin, joitten puhdistusvaatimus ei täyty.

0.24 Riitta Myller sd: Arvoisa puhemies! Sitähän tietysti itse kukin mietti aikoinaan, että
minkälaista tulkintaa tästä laista haluttiin aikaansaada, kun täällä puhuttiin sadoista toimi-
mattomista laitteista. Kyse on ennen kaikkea siitä, että on oikeaa tietoa, on neuvontaa ja
opastusta. Jossain vaiheessa näytti todella, että tästä tehtiin ikään kuin rahastusväline joil-
lekin, kun esimerkiksi jo on nykylain mukaan todellakin mahdollista se, että tällaiset mum-
monmökit, joissa on yksi kaksi asukasta, eivät vaadi minkäänlaisia toimenpiteitä.

Mutta jokainenhan tietää, että kysymyksessä on myös meidän oma ympäristömme, oma
asuinympäristömme, jonka terveydestä tietysti olemme huolestuneita, ja sen mukaan pitää
myöskin toimia. Vedottiin siihen, että kunnan ympäristöviranomaisten pitää puuttua, jos
ongelmia tulee. On aika monta kuntaa jo, joissa ei ole kunnan ympäristöviranomaista tai
jos on, se on ehkä yhdellä kolmanneksella tai yhdellä neljänneksellä. Varsinkaan sellaisia
ammattitaitoisia virkamiehiä ei enää juurikaan ole kuin suurimmissa kunnissa.

Eli tässä on nyt tämän lainsäädännön osalta ennen kaikkea ollut kysymys siitä, että al-
kuun tulkittiin liian tiukasti laitevalmistajien näkökulmasta ja sitten saatiin aikaan tällai-
nen yleinen ajatus siitä, että kun tarpeeksi kritisoidaan, niin sitten mitään ei tarvitse tehdä.
Nyt olen todella huolissani nimenomaan siitä, että kunnilta viedään oikeus päättää oman
alueensa asioista.
5



Pöytäkirjan asiakohta PTK 137/2016 vp
0.26 Satu Hassi vihr: Arvoisa puhemies! Edustaja Heinonen puhui vähättelevästi mum-
monmökeistä, eikä hän todellakaan ole ainoa poliitikko, joka näistä mummonmökeistä on
tässä yhteydessä puhunut. Haluan nyt vain kuitenkin muistuttaa siitä, että meidän vesistö-
jemme fosforikuormituksesta haja-asutus on heti maatalouden jälkeen seuraavaksi suurin.
On arvioitu, että kaksi vuotta sitten 13 prosenttia fosforipäästöistä vesistöihin tuli haja-asu-
tuksesta. Siis noin joka seitsemäs fosforitonni rehevöittämään, ruokkimaan sinilevää ja
muita leviä ja mikrobeita vesistöissä on peräisin haja-asutuksesta. Tämä ei ole ihan vähäi-
nen asia.

Vielä tästä kuntien oikeudesta, jonka hallitus nyt vie, asettaa tiukempia määräyksiä
myös ennen vuotta 2004 rakennettujen kiinteistöjen osalta. Edustaja Maijala on siinä ihan
oikeassa, että olot ovat erilaisia eri puolilla Suomea, maaperät ovat erilaisia, ja juuri siksi
olisi ollut perusteltua säilyttää kunnilla tämä mahdollisuus. Toki jää se jälkivalvonnan ja
yksittäisiin kiinteistöihin kohdistuvien määräysten mahdollisuus, johon edustaja Maijala
viittasi, mutta byrokratian purkamista se nyt ei ainakaan ole, että kunnalla ei ole mahdolli-
suutta asettaa tiettyjä vaatimuksia kylämäiselle asutukselle alueellaan ja sen sijaan joudu-
taan sitten valvomaan ja mittaamaan ja asettamaan määräyksiä kiinteistökohtaisesti.

0.28 Eeva-Maria Maijala kesk: Arvoisa puhemies! Edustaja Myllerille ensinnäkin, kun
sanoitte, että on monta kuntaa, joissa ei ole ympäristönsuojeluviranomaista: jokaisessa
kunnassa tulee olla ympäristönsuojeluviranomainen, ja hyvin monissa kunnissa näitä teh-
täviä on yhdistetty sillä tavalla, että on olemassa yksi asiat hallitseva ympäristönsuojeluvi-
ranomainen ja hän hoitaa monen kunnan alueet, jolloin tämä asia on todellakin hoidossa.

Ja sitten kun me tässä laissa nyt rajasimme sen, että on tarkemmin kohteena vain se, joka
on alle 100 metrin päässä rannasta, niin me voimme keskittyä nyt sitten niihin kohteisiin ja
asioihin, joissa tulee tehdä korjauksia. Samoin myöskin niissä kohteissa, jotka ovat nyt sit-
ten niin sanottuja kuivanmaan alueita, missä on ongelmia, voimme keskittyä tarkastele-
maan näitä kohteita, jos siellä on ongelmia. Niihin voidaan puuttua, eikä tarvitse alkaa by-
rokraattisesti katsomaan sitä, että jokainen siellä oleva kiinteistö joutuisi hakemaan erik-
sensä poikkeuslupia. Elikkä minun näkemykseni mukaan tämä huomattavasti vähentää by-
rokratiaa tämän kokonaisuuden hoitamisessa ja voimme keskittyä sitten todellisuudessa
ympäristön tilan hoitamiseen.

Sitten edustaja Hassi sanoi tästä, kuinka paljon maaseudulta tulee jätevettä ja paljonko
se aiheuttaa ongelmia Itämerelle, niin onkin todella hyvä, että voimme nytten keskittyä kat-
somaan tarkemmin näitä kohtia, missä ne jätevesiasiat muodostuvat, mistä tulevat nämä
ongelmat. Meillä on Suomessa vielä monta muutakin asiaa, näitä yksittäisiä kohteita, joita
tulisi korjata ja tarkentaa, mutta katson, että tällä (Puhemies koputtaa) ei kyllä näitä ongel-
mia enempää aiheuteta, vaan enemmänkin minusta tuntuu, että tällä parannetaan kokonais-
tilannetta huomattavasti.

Ensimmäinen varapuhemies Mauri Pekkarinen: Ja viimeiseltä vaikuttava puheenvuo-
ro.

0.30 Timo Heinonen kok: Arvoisa puhemies! Nyt rima asetettiin kovin korkealle, mutta
yritän ihan sellaista tavallista vähintään.

Arvoisa puhemies! Itse olen kyllä tottunut siihen, että suomalaiset haluavat pitää omista
pohjavesistään, esimerkiksi omasta kaivostaan, hyvää huolta ja toisaalta siitä lähijärvestä
6



Pöytäkirjan asiakohta PTK 137/2016 vp
ja lähivesistöstä. Eli kyllä tässä on tapahtunut merkittävä parannus — voisin puhua var-
maan viime vuosista; vuosikymmenistä en uskalla puhua, mutta viime vuosista — että ha-
lutaan huolehtia siitä, että esimerkiksi oma vapaa-ajan asunnon taikka kodin kaivo pysyy
puhtaana ja toisaalta sitten myös vaikkapa se lähijoki, lähijärvi taikka läheinen merenpou-
kama. Eli itse uskon siihen, että suomalaiset toimivat tässä vastuullisesti. Itse asiassa meil-
lä on syntynyt niitä ongelmia tämän jätevesiasetuksen aikaan, että kun nyt tätä toimivaa pe-
rinteistä järjestelmää ei yhdessä välissä hyväksytty lainkaan, niin asiakkaille, ihmisille,
myytiin toimimattomia hyvin teknisiä laitteita, jotka eivät toimi. Nyt on se tilanne, että he
ovat siinä uskossa, että heillä on toimivat, hyvät laitteet siellä ja itse asiassa ne eivät toimi,
vaikkapa sen myötä, että kuormat ovat erilaiset kuin siinä vaiheessa, kun laitteita on han-
kittu, ja niin poispäin.

Arvoisa puhemies! Minä en jää kaipaamaan vanhaa jätevesiasetusta.

0.31 Eeva-Maria Maijala kesk: Arvoisa puhemies! Kiitoksia erittäin kriittiselle opposi-
tiolle. Teidän ansiostanne me saimme aikaiseksi semmoisen mietinnön, jossa on huomioi-
tu myöskin hyvin paljon näitä teidän äskenkin esille tuomianne asioita, ja uskon, että näin
yhteistyöllä me saimme aikaiseksi juuri sellaisen kokonaisuuden, mitä meiltä odotettiinkin
ja mitä maaseudun väestö odotti. — Kiitos.

Keskustelu päättyi ja asian käsittely keskeytettiin.
7


