















































DEM5E74.tmp.xml


Pöytäkirjan asiakohta PTK 40/2016 vp
Pöytäkirjan asiakohta 

PTK 40/2016 vp

Täysistunto

Keskiviikko 20.4.2016 klo 13.59—17.51

11. Lakialoite laiksi työsopimuslain 2 luvun 10 §:n muuttamisesta
Lakialoite LA 15/2016 vp Anna Kontula vas ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 11. asia. Puhemiesneuvosto ehdottaa, että asia lähetetään työelämä- ja tasa-arvova-
liokuntaan.

Keskustelu

17.41 Anna Kontula vas: Arvoisa rouva puhemies! Koko modernin ajan työmarkkinoi-
den ytimessä on ollut ajatus palkkatyöstä, siis siitä, että työmarkkinoiden perustoimijoita
ovat aikaansa myyvä työntekijä sekä sitä ostava työnantaja. Lisäksi vähintään viimeiset
150 vuotta on ajateltu, että täysipäiväisestä työstä maksettavan palkan tulee olla niin suuri,
että työntekijä pystyy elättämään sillä itsensä ja perheensä. Siis: toisen voiton tavoittelun
eteen toisen määräysvallan alaisuudessa tehdystä työstä maksetaan palkkaa, joka kattaa
työvoiman uusintamiskustannukset. Aloitan näistä perusasioista, sillä viime viikkojen jul-
kisuuskeskustelun perusteella tuntuu, että ne eivät ole kaikille selviä. On ehdotettu työtä il-
man palkkaa ja työtä nälkäpalkalla, on vaadittu, että yrityksille voittoa tekevien työnteki-
jöiden palkat pitäisi maksaa verovaroista, aivan kuin työmarkkinoiden peruslainalaisuudet
olisivat päässeet kokonaan unohtumaan.

Arvoisa rouva puhemies! Nyt käsittelyssä olevassa aloitteessaan vasemmistoliitto esit-
tää Suomeen lakisääteistä minimipalkkaa. Siinä ei ole kyse mistään hirveän radikaalista,
vain työmarkkinoiden perusasioista. Minimipalkka on jo käytössä lähes kaikissa Euroo-
pan maissa. Suomesta se puuttuu, sillä meillä on katsottu, että yleissitovuuden vuoksi työ-
ehtosopimuskohtaiset minimipalkat riittävät. Kuitenkin Suomessa on jo nyt lähes neljän-
nesmiljoona palkansaajaa, joiden palkoista ei sovita lainkaan työehtosopimuksilla ja joi-
den vähimmäispalkasta ammattiliitot eivät neuvottele. On odotettavissa, että tämä ryhmä
lähivuosina vain kasvaa. Tässä esityksessä minimipalkka tarkistettaisiin vuosittain siten,
että se olisi puolet väestön keskipalkasta. Käytännössä tämä tarkoittaisi nykypalkoilla
10:tä euroa tunnilta. Kokoaikatyössä kuukausipalkka olisi noin 1 700 euroa. Harjoittelijan
palkka kuitenkin voisi olla 80 prosenttia minimipalkasta.

Esitys minimipalkasta on jo ehtinyt herättää hämmennystä. Varsinkin oikealta on kysel-
ty, miten nyt käy Suomen kilpailukyvyn. Ammattiyhdistysliikkeen piirissä taas on oltu
huolissaan siitä, että yleinen minimipalkka kenties nakertaisi yleissitovien työehtosopi-
musten asemaa. Nykytiedon valossa kumpikin huoli on aiheeton. Erityisesti Saksan koke-
mus on osoittanut, että minimipalkka voi hyvin elää yleissitovien työehtosopimusten kans-
sa rinnakkain, jopa vahvistaa niitä. Esityksessä ehdotettu minimipalkan taso on niin mal-
 Tarkistettu
4.0



Pöytäkirjan asiakohta PTK 40/2016 vp
tillinen, että sillä ei olisi mainittavaa vaikutusta työehtosopimusten piiriin kuuluvilla aloil-
la. Esimerkiksi pienistä palkoistaan tunnetun kiinteistöalan ja kaupan alan vähimmäispal-
kat ylittävät nyt ehdotetun minimin. Sen sijaan yksittäisissä työehtosopimusten ulkopuo-
lelle jäävissä töissä minimipalkalla on merkitystä. Sen myötä Suomessa kaikki palkkatyö
noudattaisi Euroopan sosiaalisten oikeuksien komitean vaatimusta siitä, että kokoaikaisen
työn palkalla pitää päästä yli kansallisen köyhyysrajan.

Arvoisat runsaslukuiset kollegani! Suomen työmarkkinat ovat murroksessa. Vaatimuk-
set paikallisen sopimisen vahvistamisesta, maahanmuuton kasvu, robotisaatio, työn yrittä-
jämäistyminen ja jakamistalous haastavat perinteisiä työmarkkinoiden rakenteita. Me täs-
sä talossa voimme kuitenkin valita: joko seuraamme muutosta sivusta tai etsimme rohkeas-
ti uusiin tilanteisiin uusia ratkaisuja. Vasemmistoliitto ei ole koskaan ollut sivustakatsoja
eikä ole ajatellut sellaiseksi ryhtyä nytkään — siksi minimipalkkalaki.

17.45 Antero Laukkanen kd: Arvoisa rouva puhemies! Tämä on kyllä hyvin ajankohtai-
nen aloite, ja todellakaan tällaista vähimmäispalkkaa ei Suomessa ole säädetty. Aloitteen
mukaan vähimmäispalkka on mitoitettu siten, että se vastaa 50:tä prosenttia edellisen vuo-
den viimeisen kolmanneksen bruttokeskipalkasta, ja vähimmäistuntipalkkaa tarkistettai-
siin kunkin vuoden huhtikuussa valtioneuvoston asetuksella. Laskennallisesti keskimää-
räinen veronpidätys huomioiden näin määritelty vähimmäispalkka olisi noin 60 prosenttia
maan nettokeskipalkasta, mikä uudistetun Euroopan sosiaalisen peruskirjan 4.1 artiklan
toimeenpano-ohjeessa määritellään kelvollisen palkan alarajaksi.

Minusta oli hyvä valinta aloitteen tekijöiltä nostaa esiin tästä kelvollisen palkan alaraja.
Tässä salissa usein vedotaan erilaisiin EU:n yhtenäisiin direktiiveihin ja myös pohjoismai-
siin menettelyihin ynnä eurooppalaiseen malliin. En näkisi mitenkään huonona sitä, että
myös tästä nyt käynnistyvä keskustelu oikeasti saisi tuulta alleen ja myös Suomessa voisi
syntyä tämmöinen kelvollisen palkan alaraja. Tämähän on jo summana niin pieni, että ei-
hän yksinhuoltajaperhe millään edes pärjää tällä summalla. Tietenkin kysymykseksi vä-
hän jäi, kun Saksassa on määritelty tämä 8,5 euron minimituntipalkka, josta tulee noin
1 470 euroa, mikä oli teidän ajatuksenne, että te poikkeaisitte näin paljon tästä Saksan mal-
lista.

17.47 Anna Kontula vas: Arvoisa puhemies! Saksan hintataso poikkeaa myös Suomen
hintatasosta jonkin verran. Nämä huolet kilpailukyvystä ovat mielestäni aiheettomia sen-
kin takia, että kulloistakin minimipalkan rajaa voidaan säätää myös säätämällä sitä, mikä
on meidän keskipalkkamme. Meidän keskipalkkaamme vaikuttaa se, mikä on yleinen
palkkahajonta, mitkä ovat ne kaikkein korkeimmat palkat. Esimerkiksi Ruotsissa on pääs-
ty verraten kohtuulliseen keskipalkkaan sitä kautta, että palkkaerot ovat pienemmät kuin ne
ovat Suomessa ja lähtöpalkat työmarkkinoille tultaessa ovat korkeammat kuin Suomessa.
Kysymys ei ole vain siitä, mitä yksittäinen työntekijä saa. Kysymys on myös siitä, kuinka
suuri on se haitari, mitä tietyn kansantalouden sisällä yksittäisestä työtunnista tai kuukau-
desta maksetaan.

17.48 Antero Laukkanen kd: Arvoisa puheenjohtaja! Vielä tässä lyhyesti. Kristillisde-
mokraatithan ovat esittäneet tällaista kisälli-TESiä, ja tämä on hyvin lähellä sitä mallia —
oppisopimusjärjestelmää — joka, niin kuin tiedämme, Saksassa on erittäin toimiva. Siellä
saa opiskeluaikana ihan kunnollista palkkaa ja useimmiten vielä sitoumuksen ja lupauksen
2



Pöytäkirjan asiakohta PTK 40/2016 vp
siitä, että saa siitä työpaikasta, jossa koulutusta käy, sitten tulevaisuuden työn. Työ- ja tasa-
arvovaliokunta kävi Vattenfallin tehtaalla, jossa oli lainsäätäjien kanssa yhdessä pohdittu
erityisesti heidän tarpeitaan, ja ne tarpeet olivat sellaiset, että he eivät normaalista ammat-
tikoulutuksesta saaneet itselleen tarvittavaa työvoimaa, joten he yhdessä valtion kanssa loi-
vat sitten tätä lainsäädäntöä siihen suuntaan, että he pystyivät tällaisella kisällimallilla ot-
tamaan henkilön töihin ja myös lupaamaan hänelle työpaikan, mistä on ollut valtava apu
siellä.

17.49 Anna Kontula vas: Arvoisa puhemies! Kun näitä erilaisia malleja tuodaan kansan-
taloudesta toiseen, niin pitää huomata myös se, että meillä on aika erilainen historia. Sak-
sassa on harjoiteltu oppisopimuskoulutusta vuosikymmenten ajan, jopa vuosisatojen ajan,
ja siellä on tähän ihan erilainen tatsi kuin Suomessa nykyisellään. Siellä myös työpaikka-
koko on hyvin erilainen kuin Suomessa. Minä en näe, että Suomessa on tällä hetkellä rea-
listisia mahdollisuuksia mennä samanlaiseen oppisopimusjärjestelmään, ainakaan kovin
nopeasti, kuin mikä Saksassa on — pelkästään jo sen takia, että meillä työnantajat eivät ole
valmiita panostamaan niin paljon työvoimansa kouluttamiseen kuin mitä Saksassa tapah-
tuu. En tiedä, olisivatko Saksassakaan valmiita, ellei heidän olisi pakko ja ellei tilanne olisi
se, että ammattikouluista tulee niin vähän ja niin huonosti koulutettuja työntekijöitä, että
heillä ei menestyvä yritys pärjää. Mutta tässä minimipalkka-aloitteessa kouluttamattomat
työntekijät huomioidaan harjoittelijapalkalla, ja heidän kohdallaan palkka voi alittaa tä-
män minimipalkan ja olla vain 80 prosenttia siitä.

Keskustelu päättyi.

Asia lähetettiin työelämä- ja tasa-arvovaliokuntaan.
3


