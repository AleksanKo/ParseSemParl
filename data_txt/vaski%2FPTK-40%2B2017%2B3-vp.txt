















































DEMDDAA.tmp.xml


Pöytäkirjan asiakohta PTK 40/2017 vp
Pöytäkirjan asiakohta 

PTK 40/2017 vp

Täysistunto

Torstai 20.4.2017 klo 16.00—19.45

3. Valtioneuvoston selonteko sisäisestä turvallisuudesta
Valtioneuvoston selonteko VNS 5/2016 vp
Valiokunnan mietintö HaVM 5/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 3.
asia. Nyt päätetään hallintovaliokunnan mietinnön HaVM 5/2017 vp pohjalta kannanotos-
ta selonteon johdosta.

Hallintovaliokunnan puheenjohtajan esittelypuheenvuoron jälkeen keskustelu käydään
etukäteen pyydettyjen puheenvuorojen osalta nopeatahtisena. Ryhmäpuheenvuorokierros-
ta ei ole. Etukäteen varattujen puheenvuorojen pituus on enintään 5 minuuttia. Puhemies-
neuvosto suosittaa, että myös nopeatahtisen keskusteluosuuden jälkeen pidettävät puheen-
vuorot kestävät enintään 5 minuuttia.

Keskustelu alkaa. — Hallintovaliokunnan puheenjohtaja Eerola.

Keskustelu

17.00 Juho Eerola ps (esittelypuheenvuoro): Arvoisa herra puhemies! Eduskunnan käsi-
teltävänä on kautta aikojen ensimmäinen sisäisen turvallisuuden selonteko ja ensimmäi-
nen sisäisen turvallisuuden selontekomietintö. Aiemmin sisäinen turvallisuus on mainittu,
tosin vain ohimennen, parissa edeltävässä UTP-selonteossa. Sen vuoksi eduskunta onkin,
ottaen huomioon sisäisen turvallisuuden yhteiskunnan kokonaisturvallisuudessa, edellyt-
tänyt vastauksessaan vuoden 2013 valtiopäivillä, että hallituksen tulee antaa eduskunnalle
vuoden 2017 loppuun mennessä kokonaisvaltainen, seikkaperäinen selonteko 1) sisäisen
turvallisuuden tilasta, 2) sisäisen turvallisuuden, viranomaisten ja muiden toimijoiden toi-
minnan tuloksellisuudesta, 3) eri toimintojen kehittämistarpeista ja haasteista sekä 4) eri
tehtävien edellyttämistä pidemmän tähtäimen taloudellisista voimavaroista ja resurssitar-
peista.

Eduskunnalle on meneillään olevalla vaalikaudella annettu myös kaksi muuta turvalli-
suusselontekoa sisäisen turvallisuuden selonteon ohella: perinteinen UTP-selonteko ja par-
haillaan puolustusvaliokunnassa käsiteltävänä oleva puolustusselonteko. On ollut tarkoi-
tus, että nämä kolme selontekoa muodostavat yhteiskunnan kokonaisturvallisuuden kes-
keisen viitekehyksen. Näiden kolmen selonteon uhkakuvat ovat monin osin varsin yhden-
suuntaisia. Selontekojen erilaisista toimialakohtaisista lähtökohdista johtuen muuttuneen
turvallisuusympäristön synnyttämät uhkakuvat eivät ole kuitenkaan täysin yhteneväisiä,
vaan ne painottuvat toimialakohtaisesti tavoitteiden ja toimenpiteiden suhteen.

Suomen sisäinen turvallisuus on sidoksissa Euroopan unionin jäsenvaltioiden ja muiden
naapurivaltioidemme turvallisuustilanteisiin. Tilannekuva ja toimintaympäristö ovat no-
 Tarkistettu
4.2



Pöytäkirjan asiakohta PTK 40/2017 vp
peasti muuttuneet. Epävakaassa turvallisuustilanteessa kehityksen ennustettavuus on hei-
kentynyt merkittävästi, eikä muutosta parempaan ole näköpiirissä. Uusien uhkatekijöiden
taustasyyt liittyvät kriiseihin muualla: terrorismiin, laajaan Eurooppaan suuntautuvaan
maahanmuuttoon ja valtioiden välisiin konflikteihin meille Suomeen ulottuvine vaikutuk-
sineen. Sisäinen ja ulkoinen turvallisuus ovat monin tavoin toisiinsa kietoutuneita. Sisäi-
sen turvallisuuden osalta on lisäksi koko ajan muistettava, että niin sanotut perinteisen si-
säisen turvallisuuden tehtävät ovat edelleen hoidettavina. Ne eivät ole kadonneet yhtään
minnekään.

Ei ole pelottelua sanoa, että Suomi ei enää ole mikään lintukoto, vaikka yleisellä tasolla
muihin maihin verrattuna maamme on ainakin vielä suhteellisen rauhallinen maa. Silti
vuositasolla kirjataan esimerkiksi noin miljoona rikosilmoitusta ja noin miljoona poliisin
hälytystehtävää. Rikosilmoituksista noin puolet liittyy rikoslakirikoksiin ja hälytystehtä-
vistä noin puolet kiireellisiin hälytystehtäviin. Päivää kohti tapahtumia riittää, ja kun men-
nään avuntarvitsijan puolelta tarkastelemaan tilannetta, kuva ei olekaan enää niin positii-
vinen kuin yleisellä tasolla ja etäältä papereista katsottuna saattaa joidenkin silmissä vielä
näyttää.

On syytä huomata, ettei sisäisen turvallisuuden selonteko, osana tätä kolmen selonteon
kokonaisuutta, ole niin sanotun arjen turvallisuuden selonteko vaan sisäisen turvallisuu-
den kovan ytimen selonteko, ja niin on ollut tarkoituskin. Mietinnössä toki tunnustetaan
niitä tekijöitä, jotka vaikuttavat turvallisuuteen, kuten syrjäytyminen, tuloerot, työllisyys-
tilanne, äsken mainittu alkoholi- ja päihdepolitiikka, taloustilanne ja yhdenvertaisuus. Ai-
hepiiri ei kuitenkaan voi olla liian laaja, jotta hallittu ja vaikutuksellinen työskentely on
mahdollista. Kuten mietinnöstä ilmenee, varsin laajasta ja monitahoisesta kokonaisuudes-
ta on tässä nyt kysymys, kun puhutaan sisäisen turvallisuuden niin sanotusta kovasta yti-
mestä.

Arvoisa puhemies! Hallintovaliokunta on arvioinut mietinnössään ensimmäistä sisäisen
turvallisuuden selontekoa ja sisäisen turvallisuuden tilaa noin 30 vuoden aikajänteellä, pai-
nottaen analyysissaan 2000-luvulla tapahtunutta, viimeaikaista kehitystä. Valiokunnan
suorittama tarkastelu on ollut faktaperusteinen ja kaunistelematon. 

Sisäisen turvallisuuden selonteko alkaa silloisen sisäministerin esipuheella, jossa tun-
nistetaan voimakas turvallisuusympäristön muutos ja sen myötä muun muassa tarve sisäi-
sen turvallisuuden viranomaisten heikentyneen suorituskyvyn parantumiseen.

Selonteon ensimmäisessä luvussa kuvataan muuttuvaa toimintaympäristöä sekä Suo-
messa että Euroopassa. Lisäksi ensimmäisessä luvussa sisäministeriön hallinnonalan ope-
ratiiviset sisäisen turvallisuuden viranomaiset esittävät näkemyksensä sisäisen turvallisuu-
den tilasta ja tulevaisuudennäkymistä. Saadun selvityksen perusteella tarkastelu on kuiten-
kin tehty tosiasiassa vain ministeriötasolla, eikä esimerkiksi Poliisihallitus ole ollut tässä
työssä mukana.

Selonteon toisessa luvussa edellä mainitut sisäasiainhallinnon viranomaiset kuvaavat
niitä toimenpiteitä, joilla turvallisuusympäristön muutokseen ja ihmisten odotuksiin vas-
tattaisiin. Tässä luvussa korostuu resurssien ja viranomaisiin kohdistuvien odotusten väli-
nen epäsuhta. 

Kolmannessa luvussa hallitus antaa oman vastauksensa edeltävien lukujen arviointeihin
sisäisen turvallisuuden tilasta sekä esittää johtopäätöksensä selonteon jälkeen laadittavan
sisäisen turvallisuuden strategian ja siihen liittyvän toimenpideohjelman pohjaksi. 
2



Pöytäkirjan asiakohta PTK 40/2017 vp
Arvoisa puhemies! Odotukset selonteon suhteen ovat olleet suuret. Kuten mietinnöstä
ilmenee, selonteko on kuitenkin osoittautunut suureksi pettymykseksi. Tilanteessa, jossa
sisäisen turvallisuuden tilannekuva on muuttunut olennaisesti haastavammaksi, sisäminis-
teriössä laaditun selonteon kehittämisnäkökulma on poikkeuksellisen ohut ja yleinen. Se-
lonteon vastaus on kiteytettynä, että toiminta on muuttuneessa turvallisuustilanteessakin
sopeutettava valtiontalouden kehyksiin, mikä merkitsee väistämättä turvallisuuden heikke-
nemistä. 

Toki selonteossa on muutama kohta, joiden saatetaan tulkita tarkoittavan toimenpide-
ehdotuksia:

Yksi niistä on tehtävien priorisointi. Selonteko ei kuitenkaan sisällä eduskunnan arvioi-
tavaksi ehdotuksia, millä perusteella ja mitkä lakisääteiset tehtävät jätettäisiin hoitamatta. 

Toinen ehdotus on viranomaisten teknologinen edelläkävijyys. Selonteon mukaan sisäi-
sen turvallisuuden viranomaisten on oltava uusien teknologioiden käytön edelläkävijöitä jo
vuonna 2020. Selonteossa ei kuitenkaan kerrota, kuinka se tehdään. Uusien ja luotettavien
viranomaisjärjestelmien kehittäminen kestää vuosia, ja se maksaa. Poliisin noin kymme-
nen vuotta vireillä ollut ja yhä kesken oleva Vitja-hanke on esimerkki tietojärjestelmä-
hankkeen vaativuudesta ja siitä, kuinka siinä voidaan epäonnistua. Toiseksi hankerahoitus-
ta on kehyksissä leikattu, eikä uuden teknologian kehittämiseen ole siten rahaakaan.

Kolmas selonteon ehdotus on, että sisäministeriön johdolla laaditaan sisäisen turvalli-
suuden strategia ja toimenpideohjelma. Selonteossa eduskunnalle on siis annettu vastaus,
että eduskunnan ulkopuolella laadittava ohjelma, jonka sisältöä eduskunta ei käsittele tai
jonka sisällöstä eduskunta ei ole edes tietoinen, antaa suuntaviivat sisäisen turvallisuuden
tulevaisuuden linjauksille. Näin asian laita ei mitenkään voi olla, vaan eduskunnan selon-
teon johdosta selontekomietinnössä antamat linjaukset muodostavat sisäisen turvallisuu-
den tulevaisuuden kehittämislinjaukset.

Selonteko lienee laadittu sisäministeriössä suhteellisen suppeassa virkamiesvalmiste-
lussa ilman parlamentaarista katetta. Esimerkiksi parlamentaarinen seurantaryhmä olisi
mitä todennäköisimmin varmistanut, että selonteko olisi vastannut eduskunnan lausumaan
ja tarkastelu olisi koskenut koko sisäisen turvallisuuden kovan ytimen eli niin sanotun se-
curityn viranomaiskenttää. Ainakin Tulli, syyttäjälaitos, tuomioistuimet ja Rikosseuraa-
muslaitos olisivat ilman muuta kuuluneet selonteon piiriin.

Selonteon tekstit vaikuttavat ainakin osin keskenään yhteensovittamattomilta. Vakavin-
ta on, että eduskunnan toimeksiantoa ei ole otettu huomioon vaan eduskunnan hyväksymä
lausuma selonteon sisällöstä on sivuutettu. Selonteon laadun lisäksi myös sen aikajänne
poikkeaa kahdesta muusta edellä mainitusta turvallisuusselonteosta, joissa katsotaan tule-
vaisuuteen aina ensi vuosikymmenen puoliväliin saakka. Sisäisen turvallisuuden selon-
teon aikajänne on jäljellä oleva vaalikausi. Hallintovaliokunta on kuitenkin ottanut mietin-
töönsä saman ajallisen perspektiivin kuin UTP-selonteossa ja puolustusselonteossa eli
tuonne ensi vuosikymmenen puoleenväliin saakka.

Arvoisa puhemies! Eduskunnan hallitukselle lausuman muodossa antaman toimeksian-
non tarkoituksena on ollut nimenomaan varmistaa, että turvataan keskeisten sisäisen tur-
vallisuuden viranomaisten kyky ympärivuorokautisesti kaikkina vuoden päivinä hoitaa
turvallisuusviranomaisten tehtävät asianmukaisesti. Kysymys ei ole viranomaisten vaan
kansalaisten ja yhteiskunnan turvallisuustarpeista. Viranomaisten suorituskyky perustuu
puolestaan aivan keskeisesti ihmisten työpanokseen lakisääteisten tehtävien hoitamisessa.
3



Pöytäkirjan asiakohta PTK 40/2017 vp
Mietinnössä arvioidaan poliisin tehtäviä ja edellytyksiä suojata ihmisten henkeä ja ter-
veyttä vakavissa hälytystehtävissä sekä torjua ja selvittää rikoksia. Uusiin uhkiin varautu-
minen vaatii lisäksi uudenlaista osaamista, kykyä ja lainsäädäntöä. Nykymenolla poliisi tu-
lee avuksi yhä harvemmin ja yhä useampi rikos jää selvittämättä. Rajavartiolaitoksen tulee
kyetä huolehtimaan itsenäisesti rajaturvallisuudesta, Hätäkeskuslaitoksen on kyettävä vä-
littämään apua hädässä oleville, pelastuslaitoksen on puolestaan pystyttävä huolehtimaan
omista pelastustehtävistään, ja niin edelleen.

Selontekomietintö sisältää monipuolisen analyysin lisäksi johtopäätöksiä, joista keskei-
nen koskee viranomaisten toimintakyvyn palauttamista asianmukaiselle tasolle muuttu-
neessa turvallisuusympäristössä. Heikentynyt ja heikentyvä suorituskyky on pidemmän
ajan jatkoa. Siitä ovat vastuussa monet hallitukset — ei pelkästään tämä hallitus, edustaja
Adlercreutz. On selvää, ettei kenelläkään ole aihetta ihmetellä, miten tämä nyt sitten on
mahdollista, jos ja kun todella vakavaa tapahtuu.

Hallintovaliokunta on selonteon puutteiden vuoksi joutunut mietintöä laatiessaan teke-
mään erittäin mittavan työn, jotta eduskunnan lausumassa mainitut yhteiskunnan turvalli-
suuden kannalta olennaiset seikat eivät jäisi ilman analyyttista tarkastelua.

Arvoisa puhemies! Sisäinen turvallisuus on suomalaisen yhteiskunnan kivijalka. Sen yl-
läpitäminen on nimenomaan valtion vastuulle kuuluva tehtävä. Nyt kivijalka, jonka perus-
teella maamme on ollut muun muassa ulkomaisille yrityksille turvallinen sijoittautumis-
kohde, uhkaa murentua. Kerran menetettyä on vaikea saavuttaa uudelleen.

Mietintö sisältää yleisen tilannekuvaa, selontekoa, turvallisuustilannetta ja kansalaisten
turvallisuudentunnetta koskevan osion ohella poliisin, Rajavartiolaitoksen ja Hätäkeskus-
laitoksen osalta viranomaiskohtaisen tarkastelun niiden suorituskyvystä kehityskulkui-
neen, johtopäätökset kehitysnäkymistä sekä toimenpide-ehdotukset valtion keskeisiin teh-
täviin kuuluvan sisäisen turvallisuuden asianmukaiseksi ylläpitämiseksi. Pelastustoimen
osalta tarkempi analyysi tehdään maakuntauudistukseen liittyvän erillisen lakiehdotuksen
valiokuntakäsittelyssä. Tältä osin asiantuntijakuuleminen on hallintovaliokunnassa jo
käynnistetty. Puolustusvoimien rooli sisäisen turvallisuuden tärkeänä virka-apuviranomai-
sena on saanut mietinnössä myös oman osionsa. Selonteon ulkopuolelle jääneitä Tullia,
syyttäjälaitosta, tuomioistuimia ja Rikosseuraamuslaitosta on tarkasteltu tiivistetysti.

Tämän lisäksi on teemoittain arvioitu etenkin uusia uhkia ja niiden torjuntaa. Näitä tee-
moja ovat muun muassa laajamittainen maahanmuutto Eurooppaan ja siihen liittyvät uhat,
terrorismi ja väkivaltaiset ääriliikkeet, järjestäytynyt rikollisuus ja sitten vielä hybridiuh-
kien kokonaisuus, johon kuuluvat tässä yhteydessä hybridivaikuttaminen, kyberuhat ja in-
formaatiovaikuttaminen.

Arvoisa puhemies! Hallintovaliokunta toteaa loppuyhteenvedossaan, että sisäisen tur-
vallisuuden viranomaisten toimintaedellytyksiin ja suorituskykyyn on monitahoisesti vai-
kuttanut heikentävästi taloudellisesta tilanteesta johtunut, useiden vaalikausien aikana ta-
pahtunut resurssien leikkaaminen. Sisäistä turvallisuutta ja sen tunnetta heikentävät perin-
teisten uhkien lisäksi uudet uhkatekijät muuttuneessa maailmassa. Epäkohdat ovat korjat-
tavissa määrätietoisin toimenpitein.

Valiokunnan mietintöön sisältyy lausuman muotoon laadittu kannanottoehdotus kansa-
laisten turvallisuuden ja turvallisuudentunteen ylläpitämiseksi sekä yhteiskunnan suojaa-
miseksi. Tehtyjen toimenpiteiden välitarkastelun suorittamiseksi ennen seuraavaa selonte-
kokierrosta 2020-luvulla tarvitaan hallitukselta kirjallinen selvitys tehdyistä toimenpiteis-
tä vuoden 2020 loppuun mennessä.
4



Pöytäkirjan asiakohta PTK 40/2017 vp
Lopuksi: Suomalaisen yhteiskunnan kivijalan, sisäisen turvallisuuden, ylläpitämisessä
on kysymys kaikkiaan varsin pienistä taloudellisista panostuksista: 1 000 poliisia maksaisi
noin 60 miljoonaa. Sen lisäksi tulee huolehtia siitä, että lainsäädäntö on ajan tasalla, jotta
sekä perinteisiin että uusiin uhkiin kyetään vastaamaan asianmukaisella tavalla. Lisäksi on
olennaista, että henkilöstön ammattitaitoa kehitetään koulutuksella myös uusien vaatimus-
ten edellyttämällä tavalla. Hallintovaliokunnan mietinnöstä ilmenevät kehittämistoimet
ulottuvat pisimmillään aina ensi vuosikymmenen puoliväliin saakka, ja töihin on ryhdyttä-
vä välittömästi.

17.16 Sisäministeri Paula Risikko: Arvoisa puhemies! Maamme turvallisuusympäristö
on muuttunut aiempaa huonommaksi. Kansainväliset konfliktit ja kriisit eri puolilla maa-
ilmaa heijastuvat nopeasti kotimaamme turvallisuuteen. Vastakkainasettelut lisääntyvät ja
väkivaltaiset ääriliikkeet voimistuvat. Turvallisuusympäristömme muutos on niin nopeaa,
että vain vuosi sitten tehdyn sisäisen turvallisuuden selonteon jälkeenkin tilanne on heiken-
tynyt. Tapahtumat naapurimaissamme koskettavat, emmekä voi ummistaa silmiämme. Jot-
ta kansalaisten turvallisuus voidaan taata, viranomaisten on kyettävä vastaamaan sekä uu-
siin että vanhoihin uhkiin.

Suomen hallitus on tunnistanut tapahtuneen muutoksen. Ensi viikolla hallituskauden
puolivälitarkastelussa käydään läpi hallitusohjelman toteutumista ja sovitaan tarvittavista
lisätoimista. Turvallisuus on päätetty nostaa yhdeksi painopisteeksi. Turvallisuustilanne
edellyttää meiltä monia toimia. Sekä viranomaisten toimivaltuuksiin liittyviä lainsäädän-
tötoimia että turvallisuusviranomaisten suorituskykyä ja määrärahatasoa on tarkistettava
vastaamaan muuttunutta turvallisuustilannetta. Muutokseen vastaaminen on omissa käsis-
sämme — pelkästään puhumalla emme voi jatkaa.

Sisäministeriössä valmistellaan useita toimia sisäisen turvallisuuden varmistamiseksi.
Keväällä valmistuu laajassa yhteistyössä eri toimijoiden kanssa valmisteltu sisäisen turval-
lisuuden strategia ja toimenpideohjelma. Tiedustelulainsäädännön mietinnöt ovat juuri
valmistuneet ja lähtemässä lausunnoille, pelastustoimen uudistus ja maakuntien varautu-
mistoiminnan kehittäminen etenevät, hybridiuhkiin vastataan entistä paremmin ja niin
edelleen.

Millaisia nämä uhkakuvat sitten ovat, mistä niitä turvallisuusuhkia kumpuaa? 
Globaali turvallisuustilanne on heikentynyt, eikä se voi olla vaikuttamatta Suomeen Eu-

roopan unionin itäisenä rajavaltiona. Lukuisat tutkijat ovat yhtä mieltä siitä, että monimuo-
toinen polarisaatio on yhteiskuntamme kasvava ongelma. Varsinkin nuorten miesten syr-
jäytyminen näyttää nopeasti yleistyvän, ja kehityksellä on varmasti myös turvallisuushei-
jastuksia. Olenkin todennut monessa yhteydessä, että syrjäytyminen on tämän maan suu-
rin sisäisen turvallisuuden uhka.

Yhteiskuntamme sinänsä positiivinen moniarvoistumiskehitys tuottaa myös arvojen sir-
paloitumista ja vastakkainasettelujen lisääntymistä. Maahanmuutto on ikääntyvälle Suo-
melle tärkeä voimavarakysymys, mutta sillä on myös turvallisuusvaikutuksia. Kaupungis-
tumisen myötä harvaan asuttujen alueiden väestö on yhä harvemmassa ja myös turvalli-
suusviranomaisten palvelut kaukana.

Teknologian kehitys on Suomen tulevaisuudelle keskeistä, mutta tälläkin sektorilla on
kyettävä vastaamaan uusiin turvallisuustarpeisiin, nimittäin kyberrikollisuus ja merkittä-
vältä osin sosiaalisen median kautta tapahtuva informaatiovaikuttaminen edellyttävät vi-
ranomaisilta uutta suorituskykyä.
5



Pöytäkirjan asiakohta PTK 40/2017 vp
Terrori-iskun riski ei välttämättä ole Suomessa oleellisesti kasvanut, mutta sellaisen vai-
kutus kansalaisten turvallisuudentunteeseen olisi järisyttävä. Siksi vahvistuvat ääriliikkeet
ja ideologiat edellyttävät viranomaisilta intensiivistä seurantaa, jonka mahdollistamiseksi
siviilitiedustelun toimivaltuudet ja voimavarat on varmistettava. Kaikki tämä on kyettävä
toteuttamaan tilanteessa, jossa maamme julkisen talouden tilanne on edelleen haasteelli-
nen.

Arvoisa puhemies! Esitän kiitokseni hallintovaliokunnalle sen erittäin huolellisesti laa-
ditusta ja perusteellisesta valtioneuvoston sisäisen turvallisuuden selontekoa koskevasta
mietinnöstä. Kiitokset samalla kaikille asiasta lausuneille. Hallintovaliokunta näkee muut-
tuneen tilanteen erittäin hyvin. Hallintovaliokunta on mietintöä valmistellessaan tarkastel-
lut erittäin huolellisesti lukuisien sisäisen turvallisuuden mittarien ja indikaattorien viime-
aikaista kehitystä. Hyvä niin. 

Hallintovaliokunta ansaitsee erityisen kiitoksen siitä, että se kiinnittää voimakkaasti
huomiota turvallisuusympäristömme laaja-alaiseen monimutkaistumiseen ja sisäisen ja ul-
koisen turvallisuuden rajojen häviämiseen. Halu tuoda tämä seikka selvästi esiin on ohjan-
nut myös selonteon laadintaa, ja siksi se nimenomaisesti toteaa: "Sisäisen turvallisuuden
supistuvat resurssit ovat ristiriidassa turvallisuusviranomaisten lisääntyvien ja monimut-
kaistuvien tehtävien, kansalaisten odotusten sekä toimintaympäristön nopean muutoksen
kanssa."

Arvoisa puhemies! Käynnistin viime vuoden elokuussa sisäisen turvallisuuden strate-
gian ja toimenpideohjelman valmistelun. Asettamispäätöksessä todetaan, että strategian
tulee perustua laajaan turvallisuusnäkökulmaan, ja siinä korostetaan sitä, että tulevaisuu-
den sisäinen turvallisuus edellyttää syvää ja sitoutunutta yhteistyötä niin eri viranomaisten
kuin kansalaisjärjestöjen, lähiyhteisöjen, elinkeinoelämän ja lukuisten muiden toimijoiden
kesken. Juuri valmistumassa olevassa strategiassa näitä asioita siis käsitellään ja painote-
taan yhteistyötä, ja siihen liittyvä toimenpideohjelma korostaa monialaisen yhteistyön tär-
keyttä, mutta samalla ne tuovat esiin väistämättä sen tosiseikan, että turvallisuuden moni-
muotoistuessa viranomaisilla on oltava tehtäviensä hoitamisen edellyttämät toimivaltuu-
det, suorituskyvyt ja voimavarat.

Arvoisa puhemies! Ihan lopuksi: Suomi on monella mittarilla mitattuna yksi maailman
turvallisimmista maista. Meidän on pidettävä huoli siitä, että näin on myös jatkossa. Kai-
killa, niin viranomaisilla kuin päättäjilläkin, on oltava yhteinen, realistinen käsitys muut-
tuvasta turvallisuustilanteesta. Samalla on varmistettava viranomaisten toimivaltuudet ja
suorituskyky sekä muut riittävät resurssit. Me täällä eduskunnassa tunnistamme aiempaa
vaikeammaksi käyneen tilanteen, ja siksi onkin aika tehdä päätöksiä sen puolesta. — Kii-
tos.

Toinen varapuhemies Arto Satonen: Nyt on mahdollisuus pyytää vastauspuheenvuoroja
V-painiketta painamalla.

17.22 Timo V. Korhonen kesk (vastauspuheenvuoro):  Arvoisa puhemies! Tämä hallin-
tovaliokunnan mietintö on hyvin avoin arvio sisäisen turvallisuuden tilanteesta siitä syys-
tä, että valiokunta on ollut jo pitkään hyvin huolissaan sisäisen turvallisuuden viranomais-
ten toimintaedellytyksistä tässä hyvin muuttuvassa toimintaympäristössä. Tämä mietintö
asettaa riman hyvin korkealle — toisaalta nyt ensi viikon puoliväliriiheen mutta ennen
kaikkea sitten tätä selontekoa seuraavaan strategiatyöhön ja sitä seuraavaan toimeenpa-
6



Pöytäkirjan asiakohta PTK 40/2017 vp
nosuunnitelmaan. Hallitus on vastaamassa näihin huoliin, mutta olennaista tietysti olisi pit-
käjänteisyys yli vaalikausien niin tavoite-, toiminta- kuin resurssisuunnittelussa, ja oikeas-
taan ministerin suuntaan tulee sitten kysymys tästä pitkäjänteisyydestä: miten näette, onko
meillä mahdollisuus nyt lähteä resursoimaan sisäisen turvallisuuden viranomaisten toimin-
ta ja [Puhemies koputtaa] yleensä toiminta yli vaalikausien?

17.24 Mika Kari sd (vastauspuheenvuoro):  Arvoisa herra puhemies! Olen saanut istua
hallintovaliokunnassa nyt jo kuuden vuoden ajan ja haluan heti tähän keskustelun alkuun
kiittää hallituspuolueita ja muita oppositiopuolueita erittäin hyvästä työskentelyilmapiiris-
tä. Meillä oli poikkeuksellisen hyvä työskentelyilmapiiri, joka näkyy myös tässä hallinto-
valiokunnan mietinnössä rehellisyytenä, avoimuutena ja kykynä katsoa ongelmia suoraan
silmiin. [Antero Laukkanen: Pitää paikkansa!] Tällaista parlamentarismia itsenäisyyden
juhlavuotena kaipaa tietenkin muihinkin asioihin.

Arvoisa ministeri, nyt on viime vuosina herätty näkemään tämä kokonaisturvallisuus
kokonaisuutena, ei ainoastaan osina. Sisäinen turvallisuus ja ulkoinen turvallisuus muo-
dostavat kaksi keskeistä turvallisuuden kenttää. Näiden väliin jää kuitenkin hybridin men-
tävä aukko. Olen tästä asiasta puhunut jo useamman vuoden, koska olen saanut toimia
myös kuuden vuoden ajan puolustusvaliokunnan jäsenenä ja varapuheenjohtajana. Tänään
pyöräytin asiasta blogin, ja kysynkin ministeriltä: olisiko syytä rakentaa [Puhemies koput-
taa] kokonaisturvallisuutta niin, että yhdistettäisiin poliisin, Tullin, Rajavartiolaitoksen ja
Puolustusvoimien asiat kokonaisuudeksi?

17.25 Kari Kulmala ps (vastauspuheenvuoro):  Arvoisa puhemies! Tullia ei mielletä
yleensä sisäistä turvallisuutta tuottavaksi organisaatioksi, mutta sitä se on mitä suurimmas-
sa määrin. Toiveenani onkin, että Tulli siirretään jatkossa sisäministeriön alaisuuteen mah-
dollisimman pian. Esitutkintaviranomaisena Tulli on erikoistunut ja keskittynyt ulkomaan
liikenteessä tapahtuvien rikosten estämiseen, paljastamiseen ja selvittämiseen. Nämä jos
mitkä kuuluvat sisäiseen turvallisuuteen. Toimivat tulliselvitysjärjestelmät ovat perusedel-
lytys jatkossa Tullin valvonnan ja rikostorjunnan toimintaedellytysten varmistamiseksi, ja
toivottavasti tämä uudistus saadaan pikaisesti maaliin saakka. Tulli on joutunut sopeutta-
maan toimintaansa jo pidemmän ajan, ja heiltä valtion tuottavuusohjelmien leikkaukset on
laitettu toimeen jo etupainotteisesti. Tänä vuonna Tulli vähentää henkilöstöä noin 80 hen-
kilöllä, mikä on erittäin huolestuttava suuntaus sisäisen turvallisuuden toimijalle. Kysyn-
kin ministeri Risikolta: onko Tulli tulevaisuudessa sisäasiainministeriön alainen organi-
saatio?

17.26 Mari-Leena Talvitie kok (vastauspuheenvuoro):  Arvoisa puhemies! Tässä on
hyvä yhtyä edustaja Karin puheenvuoroon hallintovaliokunnan hyvästä työskentelyhen-
gestä — se on todellakin lähestulkoon kokonaisturvallisuutta edistävä — ja myöskin edus-
taja Kulmalan puheenvuoroon Tullin tilanteesta.

Puhumme paljon sisäisen turvallisuuden resursseista ja vajeesta, syystäkin. On tärkeää,
että kokonaisturvallisuuden murroksessa pystymme turvaamaan riittävät viranomaisre-
surssit, mutta se ei kuitenkaan riitä. Yhtä tärkeää on myös katsoa sitä, että pystymme vä-
hentämään palvelutarvetta, ja sitä, miten kykenemme panostamaan näihin ennalta ehkäise-
viin palveluihin. Kysyisinkin ministeriltä: kun sisäisen turvallisuuden strategiaa ollaan yh-
teistyössä eri ministeriöiden kanssa viemässä eteenpäin, niin miten sisäministeriö tukee
7



Pöytäkirjan asiakohta PTK 40/2017 vp
tätä työtä, että pystymme myös vähentämään poliisien palvelutarpeen jatkuvaa kasvua täs-
sä kokonaisturvallisuuden murrostilanteessa?

17.27 Olli-Poika Parviainen vihr (vastauspuheenvuoro):  Arvoisa herra puhemies! Kii-
tos hallintovaliokunnan puheenjohtaja Eerolalle hyvästä alustuksesta ja sisäministeri Risi-
kolle hyvästä puheenvuorosta.

Nostaisin edelleen esiin sitä, että vaikka tämä selonteko itsessään on jo tehtävänannolla
rajattu sisäministeriön toimialaan, niin meidän tarvitsisi löytää tässä salissa joitakin uusia
keinoja edistää kokonaisturvallisuutta juurikin näiden niin sanottujen pehmeiden keinojen
avulla näiden perinteisten turvallisuusnäkökulmien, kuten poliisin, lisäksi. Kysyisinkin si-
säministeri Risikolta: Olisiko sisäministeriöllä mahdollisuutta miettiä joitain uusia väyliä
tai kanavia siihen, miten me voisimme huomioida paremmin sellaiset turvallisuushaasteet,
jotka eivät ole sitä niin sanottua kovaa turvallisuusuhkaa? Viittasitte itsekin syrjäytymisen
olevan yksi pahimpia ongelmiamme. Voisiko sisäministeriöllä olla joitain uusia avauksia? 

17.28 Matti Semi vas (vastauspuheenvuoro): Arvoisa puhemies! Ensinnäkin kiitoksia va-
liokunnan jäsenille, kaikille, hyvästä yhteistyöstä. Tämä oli hyvä puristus meiltä kaikilta.

Kiinnittäisin huomiota myös tähän verotuksen tulopuoleen, kun on paljon tullut viestiä,
nimenomaan ammattiautoilijoilta, tämmöisestä laittomasta kabotaasiliikenteestä, mikä on
lisääntymään päin ollut. Verotuloja menetetään, kuskit ajavat jopa 3 euron tuntipalkalla, tai
heillä on isot polttoainetankit, mistä he myyvät polttoainetta täällä Suomessa ja huolehti-
vat siitä, että se on heidän palkkansa. Me olemme jonkun verran ottaneet kantaa siihen ras-
kaan liikenteen valvontaan. Kysynkin ministeriltä: onko tämmöistä suunnitelmaa, millä ta-
valla tehostetaan tätä suomalaista raskaan liikenteen valvontaa tuolla maanteillä ja näin
turvattaisiin nimenomaan suomalaisen työn ja suomalaisen liikenteenharjoittajan mahdol-
lisuudet pärjätä kilpailussa kansainvälisten [Puhemies koputtaa] autojen kanssa?

17.29 Päivi Räsänen kd (vastauspuheenvuoro): Herra puhemies! Tämän selonteon äärel-
lä ja myös lähestyvän puoliväliriihen edellä joudumme pohtimaan sitä, minkä hintaiseksi
arvioidaan suomalaisten turvallisuus. Ja huolestuttavaa on se, että tässä aivan viimeisen
vuodenkin aikana tämä turvallisuudentunne on tutkitusti heikentynyt. Mietinnössä tode-
taan, että 100 lisäpoliisia maksaisi 6 miljoonaa euroa, 1 000 lisäpoliisia 60 miljoonaa eu-
roa. Kyse ei siis ole mistään suurista ja mahdottomista summista, että saadaan tämä polii-
simäärä kohdalleen. Kun äskeisellä kyselytunnilla myönsitte sen, että alkoholilain muutos
merkitsisi 300 lisäpoliisin palkkaamista, niin kysyn: Eikö tuo laki kannattaisi jättää säätä-
mättä, jättää ne vahvat oluet ja siiderit sinne Alkon hyllyille? Aiotteko esittää tätä puolivä-
liriihessä? Samoin kysyn teiltä: mikä on tuo [Puhemies koputtaa] lisäpoliisien määrä, jota
aiotte esittää?

17.30 Anders Adlercreutz r (vastauspuheenvuoro):  Värderade talman! Haluan osaltani
myöskin kiittää hyvästä työstä tämän selonteon suhteen ja myöskin mietinnön osalta.

Siinä mietinnössä puhutaan ja myöskin sisäisen turvallisuuden selonteossa puhutaan
kohtalaisen paljon maahanmuutosta ja keskitytään tähän paperittomien kysymykseen. Tätä
kysymystähän voi lähestyä monella tavalla, toisaalta pohtia sitä, miten kielteisen päätök-
sen saaneet saadaan poistettua maasta, tai sitten pohtia sitä, miten yritetään pitää heidät yh-
teiskunnan sisällä sillä aikaa, kun he maassa ovat. Edellinen hallitushan poisti tämän tila-
8



Pöytäkirjan asiakohta PTK 40/2017 vp
päisen oleskeluluvan, ja siinä yhteydessä nähtiin selvänä riskinä se, että tämä mahdollises-
ti kasvattaa harmaata taloutta ja ajaa nämä ikään kuin yhteiskunnan ulkopuolelle, ja nyt sel-
västi on käynyt juuri näin. Oletteko, arvoisa ministeri, pohtinut sitä, tulisiko tätä ongelmaa
lähestyä toiselta kantilta ja ottaa taas käyttöön tilapäiset oleskeluluvat ja [Puhemies koput-
taa] sillä tavalla pitää heidät yhteiskunnan sisällä?

17.32 Timo Heinonen kok (vastauspuheenvuoro):  Arvoisa herra puhemies! UTP-selon-
teko, puolustusselonteko ja tämä sisäisen turvallisuuden selonteko — ehkä niiden yhtäai-
kaisuutta kannattaa jatkossa miettiä, ne nivoutuvat niin vahvasti toisiinsa.

Kiitosta hallitukselle ja ministerille pitää antaa siitä, että nopeasti muuttuneessa turval-
lisuustilanteessa tehdään ratkaisujakin nopeasti. Hallitus on nostanut aivan oikein paino-
pisteekseen turvallisuuden, niin sisäisen kuin ulkoisenkin turvallisuuden. Resurssit ovat
tässä tärkeät, kun puhutaan poliisista, Rajasta, Puolustusvoimista, pelastuslaitoksesta ku-
ten myös Tullistakin, mutta myös kannustan toimivaltuuksien ajantasaistamiseen niin tie-
dustelulainsäädännön kuin päätöksentekoprosessienkin osalta.

Olen tyytyväinen siihen, että ministeri nosti jälleen esille tuon syrjäytymisen ja eriar-
voistumisen. On erittäin tärkeää, että jokainen suomalainen kokisi tämän maan puolusta-
misen arvoiseksi mutta myös maaksi, joka pitää meistä jokaisesta huolta.

17.33 Pekka Haavisto vihr (vastauspuheenvuoro):  Arvoisa puhemies! Hyvä, että sisäi-
sestä turvallisuudesta keskustellaan. Olemme nähneet Euroopassa viime vuosina oikeisto-
radikalismia, väkivaltaista sellaista, Suomessakin kouluampumisia ja sitten väkivaltaista
jihadismia, jossa nämä taistelijat ovat sitten iskeneet. On Brysseliä, Pariisia, Nizzaa, Ber-
liiniä, Lontoota, Tukholmaa, Pietaria — kaikissa iskut ovat suunnilleen kuin Isisin käsikir-
jasta.

Nyt kysymys on, miten ihmisiä tällaiseen rekrytoidaan, miten näitä vierastaistelijoita ja
muita rekrytoidaan. Näyttäisi siltä, että tämä tulee kuin pisara kerrallaan. Se voi olla vie-
raantumista, se voi olla väärää uskonnollista opetusta kellarimoskeijoissa, se voi olla eri-
laista koulukiusaamista, se voi olla rasismin kokemista, syrjäytymisen kokemista, margi-
nalisaatiota. Monenlaiset asiat voivat myöskin työntää ihmistä tällaiselle hyvin valitetta-
valle uralle. Tässä minusta se ainoa vastaus on luottamusyhteiskunta, jossa kaikki otetaan
mukaan, mutta myöskin sellainen luottamusyhteiskunta, jossa viranomaisten ja kansalais-
ten keskustelu näistä asioista [Puhemies koputtaa] käy hyvin.

17.34 Veera Ruoho ps (vastauspuheenvuoro): Arvoisa puhemies! Kiitän hallitusta siitä,
että turvallisuus on nostettu tulevan puoliväliriihen kärkiteemoihin.

Haluan kyllä kommentoida heti tuohon edustaja Adlercreutzin ehdotukseen, että kieltei-
sen turvapaikkapäätöksen saaneelle annettaisiin tilapäinen oleskelulupa, että näen sen kyl-
lä täysin vääränä signaalina ja jopa myös, että se romuttaa koko järjestelmää. [Anders Ad-
lercreutz: Se oli käytäntö ennen!]

Vuodesta toiseen poliisille annetaan alimitoitettu budjetti, jota korjaillaan juuri sen ver-
ran, että irtisanomisiin ei tarvitsisi mennä. Olisi mielenkiintoista tietää, kuinka paljon mak-
saa teettää virkamiehillä kaksi kertaa vuodessa viikkokaupalla laskelmia siitä, paljonko sil-
lä hetkellä tarvitaan rahaa, että selvitään kyseinen toimintavuosi. Meidän poliisin toive on,
että hallitus [Puhemies koputtaa] kykenisi vahvistamaan poliisille riittävän rahoituksen
vaikkapa kolmeksi seuraavaksi vuodeksi.
9



Pöytäkirjan asiakohta PTK 40/2017 vp
17.35 Sirpa Paatero sd (vastauspuheenvuoro): Arvoisa puhemies! Kun täällä lukee, että
"sisäinen turvallisuus on demokratian ja hyvinvointiyhteiskunnan kivijalka", niin minä
ajattelen tämän toisinpäin. Ajattelen niinpäin, että demokratia ja hyvinvointiyhteiskunta on
meidän sisäisen turvallisuutemme kivijalka siitä syystä, että kun katsoo esimerkiksi MTS:n
vuosittaista tutkimusta, jossa kysytään ihmisiltä, mikä heille aiheuttaa turvattomuutta, se
on eriarvoistuminen ja työttömyys. [Eduskunnasta: Maahanmuutto!] Sen takia tämä kysy-
mys ministereille: tietenkin sen lisäksi, että puhutaan kovan turvallisuuden resursseista,
mitkä ovat ne keinot, jotta meidän eriarvoistuminen ei lisäänny ensi viikon kehysneuvot-
teluissa?

Toinen huoleni on se, että poliisi, Tulli ja Raja elikkä meidän PTR, hyvä, vahva yhteis-
työ, joka on ollut Suomen maine ja jolla on selvitty monista hankalista tilanteista, kaikkien
toimijoiden mukaan heikkenee näillä resursseilla. Olemmeko tuhoamassa hyvän mallin
toimia Suomessa?

17.36 Elsi Katainen kesk (vastauspuheenvuoro): Arvoisa puhemies! On todella arvokas
asia, että sisäinen turvallisuus on vihdoin nostettu sille kuuluvaan paikkaansa tämän selon-
teon muodossa, kun vihdoin viimein tämä laajan turvallisuuden käsite on totta ja tunnus-
tettu myös täällä meillä.

Sipilän hallitushan on antanut tällä vaalikaudella nämä kolme selontekoa turvallisuu-
teen liittyen, ja nämä kaikki kolme yhdessä varmasti antavat vahvan selkänojan meidän yh-
dessä tässä muuttuneessa tilanteessa vastata näihin kysymyksiin.

Kuten edustaja Parviainen korosti, on muistettava, että sisäinen turvallisuus ei ole pel-
kästään operatiivisten viranomaisten toimintaa. Tässä ovat nämä sosiaaliset asiat nousseet,
syrjäytyminen muun muassa, monella tavalla jo esiin. Ja kysyisinkin ministeriltä: miten
itse koette, onko yli sektorirajojen käyvä kanssakäynti riittävää, jotta se edistäisi meidän si-
säistä turvallisuuttamme?

17.37 Sari Essayah kd (vastauspuheenvuoro):  Arvoisa puhemies! Rajavartiolaitos on
meillä erinomainen viranomaisresurssi siinäkin mielessä, että heillä on myös poliisin ja
tarvittaessa sotilaan valtuuksia käytössään, ja Rajavartiolaitos hoitaa vuosittain noin 600
poliisitehtävää, 1 300 etsintä- ja pelastustehtävää ja myöskin 600 ensihoitotehtävää. Elik-
kä erityisesti, kun maamme on harvaan asuttu ja laaja, Rajavartiolaitoksen merkitys koros-
tuu. Ja olisinkin kysynyt ministeriltä: Millä tavalla nyt tulevassa kehyksessä otetaan huo-
mioon, että Rajavartiolaitoksen resurssit säilyvät? Ja kun tiedetään, että esimerkiksi raja-
valvonnasta on vähennetty noin nelisenkymmentä prosenttia henkilöstöä, miten tässä huo-
mioidaan tämä, että Rajavartiolaitoksella on myös näitä muita avustavia viranomaistehtä-
viä ja että he muodostavat tällaisen täydentävän resurssin?

17.38 Antti Häkkänen kok (vastauspuheenvuoro): Arvoisa puhemies! Ensinnäkin kiitos
kaikille hallintovaliokunnassa edustettuina olleille puolueille. Tämä työ on ollut varmasti
kansalaistenkin suuntaan luottamusta herättävä, koska turvallisuusasioissa — olkoot ne ul-
koista, sisäistä tai vaikkapa hybridiä turvallisuutta — pitää antaa kansalaisille kristallinkir-
kas, selkeä viesti siitä, että näissä asioissa politikointi on vähemmällä ja meillä on yhteinen
näkemys siitä, miten asiat pitää hoitaa. Ja sen takia on tärkeää, että sisäisessä turvallisuu-
dessa täällä menetellään samaa hyvää yhteistyöhenkeä noudattaen kuin myös ulko- ja tur-
vallisuuspolitiikan selonteossa.
10



Pöytäkirjan asiakohta PTK 40/2017 vp
Kiitos myös Paula Risikolle, sisäministerille, joka on hallituksen sisällä saanut nostet-
tua tämän nyt hallituksen yhdeksi kärkihankkeeksi. Haluaisin kysyä: Kuinka kansainvälis-
tä yhteistyötä voitaisiin vielä vahvistaa, jotta kotimaan puolella sisäinen turvallisuus vah-
vistuu? Eikö se ole päivä päivältä yhä tärkeämpi asia?

17.39 Eva Biaudet r (vastauspuheenvuoro): Arvoisa puhemies! Kiitos myös ministeri Ri-
sikolle, että hän otti esille tämän syrjäytymisen ja myöskin sen, miten tärkeätä on, että esi-
merkiksi poliisiin rekrytoidaan monimuotoisesti eri etnisistä taustoista olevia ihmisiä. Ja
tähän liittyen haluaisin yhtyä myös poliisiylijohtaja Kolehmaisen huoleen vihapuheen li-
sääntymisestä. Ajattelen, että meillä olisi nyt tarvetta todellakin löytää tällaisia turvalli-
suutta lisääviä ja luottamusta lisääviä toimia. Yksi olisi sellainen, että myöskin poliisiin
voitaisiin rekrytoida enemmän eri etnisistä taustoista. Joskus nämä rekrytoinnin esteet ovat
hyvinkin yksinkertaisia, mutta niitä pitää selvittää. Esimerkiksi Norjassa huomattiin, että
useiden maahanmuuttotaustaisten henkilöiden este oli esimerkiksi uimataito, ja kun he
ryhtyivät opettamaan uimataitoja poliisikoulussa, se avasi hyvin monelle naiselle ja mie-
helle, joilla oli eri etniset taustat, sitten mahdollisuuden ryhtyä poliisiksi. [Puhemies koput-
taa] Onko tällaista ajateltu, että selvitetään näitä esteitä rekrytoinnille?

Toinen varapuhemies Arto Satonen: Myönnän vielä vastauspuheenvuorot edustajille
Laukkanen, Raatikainen ja Tolvanen. Sen jälkeen ministerin vastauspuheenvuoro, ja sen
jälkeen otamme toisen kierroksen.

17.41 Antero Laukkanen kd (vastauspuheenvuoro): Arvoisa herra puhemies! Kun lukee
tätä selontekoa, niin valiokuntien antamissa lausunnoissa kerta toisensa jälkeen todetaan,
että tähän resurssivajeeseen, joka tässä tulee esiin, on puututtava. Kun nyt ymmärtää ja nä-
kee sen, että hallituspuolueiden edustajat johtavat näitä valiokuntiakin, jotka tämän resurs-
sivajeen toteavat, niin vilpitön kysymys ministeri Risikolle: mistä kenkä puristaa, kun hal-
litus ei löydä näitä rahoja tähän, jota kansakunta kuitenkin pitää yhtenä tärkeimmistä ra-
hoituksen kohteista?

17.42 Mika Raatikainen ps (vastauspuheenvuoro):  Arvoisa herra puhemies! Kiitokset
ministeri Risikolle, kun hän mainitsi, että poliisin rekrytoinnissa tullaan pitämään nämä
vaatimukset samalla korkealla tasolla, missä ne ovat olleetkin. Toivottavasti myös kielitai-
tovaatimukset tullaan pitämään sillä tasolla, missä ne ovat tällä hetkellä. [Eva Biaudet:
Myös ruotsin kieli!] — Ilman muuta, också svenska. [Eva Biaudet: Ja, bra!]

Yksi asia, mikä minua on ihmetyttänyt: Minä olen nyt yli 30 vuotta ollut poliisina mutta
kolme vuotta ollut eduskunnassa, ja täällä nyt kolme vuotta on huudettu, että poliisille pi-
tää antaa rahaa, pitää antaa lisää voimavaroja ja resursseja — aivan sama, onko kommu-
nisti, oikeistolainen, vaalea, tumma, lyhyt vai pitkä. Ihmettelen vähän, mikä tämä eduskun-
nan tehtävä on: jos täällä päätetään, että annetaan, täällä allokoidaan rahat ja varat, ja mi-
tään ei tapahdu, niin missä ne oikeasti päätetään? Tämä on tämä kysymys. — Kiitoksia.
[Eva Biaudet: Te olette hallituksessa!]

17.42 Kari Tolvanen kok (vastauspuheenvuoro):  Arvoisa herra puhemies! Aluksi ha-
luan kiittää hallintovaliokuntaa hyvästä mietinnöstä. Jaan täysin ne huolet, joita siinä on re-
sursseista, ja poliisihan tarvitsisi esimerkiksi 50 miljoonaa heti hätäapua. Sitten haluan kiit-
11



Pöytäkirjan asiakohta PTK 40/2017 vp
tää ministeriä hyvästä toiminnasta, kun hän nosti kärkihankkeeksi tämän sisäisen turvalli-
suuden tai turvallisuusasiat yleensä.

En kuitenkaan ihan halua moittia tätä selontekoa, koska se on kuitenkin aika historialli-
nen. Se on puolustusselonteon kanssa yhdessä tehty, niissä on paljon yhtymäkohtia. Se on
ihan perusteltu. Tehdään strategiaa ja toimeenpanosuunnitelmia, ja näin pitää olla. Me pää-
semme tässä hyvin eteenpäin.

Mutta tämähän juontaa juurensa jo viime kaudelle. Olin puheenjohtajana parlamentaa-
risessa työryhmässä, jossa edustaja Kari oli varapuheenjohtajana. Me halusimme tämmöi-
sen selonteon panna alulle, mutta halusimme myös, että rahoitus olisi pitkäjänteisempää
kuin yhden vaalikauden, ja se ei nyt vielä toteudu. Haluaisin kysyä ministeriltä, kun tiedän,
että te teette jopa ihmeitä: millä ihmeellä te saisitte nyt tehtyä niin, että tämä rahoitus olisi
pidempi kuin kaksi vuotta, eli se jatkuisi seuraavalle vaalikaudelle ja kädestä suuhun elä-
minen loppuisi?

Toinen varapuhemies Arto Satonen:  Sitten ministeri Risikko, 5 minuuttia.

17.44 Sisäministeri Paula Risikko: Arvoisa puhemies! Menen vähän suurin piirtein sii-
nä järjestyksessä kuin näitä kysymyksiä tuli. Kiitoksia ensiksikin erinomaisen hyvistä ky-
symyksistä. Ne olivat napakoita ja selkeitä, ja kyllä meillä yhteinen tahto näyttää olevan, ja
minä olen sen kyllä jo aikaisemminkin vaistonnut, mutta minusta tuntuu, että täällä on tur-
vallisuuspuolue nyt koolla. Ei ole mitään oppositio—hallitus-vastakkainasettelua, vaan
yhdessä me teemme turvallista Suomea. Pitkäjänteisyys on yksi sellainen todella tärkeä
asia, jota pitäisi saada eteenpäin. Olen samaa mieltä teidän kanssanne, että siihen meidän
pitää satsata, että tämä tällainen saattaen vaihto seuraavalle hallitukselle on varmistettu.
Sen eteen tehdään työtä. 

Kokonaisturvallisuus-käsite nousi teillä monessakin yhteydessä, ja se on hyvä asia. Sa-
noitte, että siinä on kuitenkin hybridin mentävä aukko. Se on totta. Viime aikoina on näistä
hybridiuhkista alettu puhua, ja se on eräällä lailla tiedostettu, tunnustettu ja tunnistettu. Sen
eteen ollaan tekemässä työtä. Esimerkiksi Rajavartiolaitos on tekemässä lainsäädäntöä ni-
menomaan näitä hybridiuhkia varten. Me olemme saaneet myöskin monien eri maiden yh-
teishankintana tällaisen hybridiosaamiskeskuksen, joka on perustettu Suomeen. Hieno
asia. Siinä meillä on paljon osaamista. Olen samaa mieltä kanssanne, että poliisin, Rajan,
Puolustusvoimien ja Tullin pitää yhdessä tehdä meidän kokonaisturvallisuuttamme ja ni-
menomaan yhteen hiileen puhaltaen ja paljon paljon enemmänkin vielä voitaisiin sitä yh-
teistyötä tehdä. Tulli nostettiin täällä yhdeksi turvallisuusviranomaiseksi, ja sitähän se to-
den totta on. Olen kanssanne samaa mieltä siitä, että sen paikka mielestäni olisi sisäminis-
teriön alaisena, mutta ymmärrän oikein hyvin sitten niitäkin näkökulmia, jotka ovat toista
mieltä tästä asiasta, ja se keskustelu varmasti jatkunee, siitähän on selvityskin tehty. 

No sitten täällä peräänkuulutettiin näihin turvallisuushaasteisiin hieman joitain uusiakin
avauksia. Kyllähän meillä koko ajan tulee tällaisia uusia uhkia, ja niistä pitää sitten ottaa
koppia ja ennakoida. Otetaan nyt esimerkiksi nämä hybridiuhat, eihän niistä puhunut vielä
oikeastaan viisi vuotta tai kaksi vuotta sitten kukaan. Nythän vasta on alettu ymmärtää,
mitä tämä tällainen monitahovaikuttaminen oikein onkaan, ja on herätty siihen. Se on sitä
uutta, samoin kyberuhkat ja tällaisen väärän tiedon levittäminen. Ne ovat aivan jotain sel-
laista merkillistä, johonka me olemme nyt törmänneet. 
12



Pöytäkirjan asiakohta PTK 40/2017 vp
Mutta sitten meillä on näitä tällaisia jo niin sanottuja vanhoja uhkia elikkä syrjäytymi-
nen, joka teidänkin puheissanne oli hyvin pitkälle. Mitä syrjäytymiseen liittyviä uusia
avauksia voisi tehdä, niin kyllä minä peräänkuuluttaisin tätä monisektoraalista yhteistyötä
ja esimerkiksi sitä, että tieto välittyisi. Meillähän on jonkin verran tietosuojaongelmia sii-
nä, että tieto ei välity riittävästi viranomaiselta toiselle. Ymmärrän senkin, miksi se ei vä-
lity, koska on kysymys henkilökohtaisista tiedoista, mutta me emme välttämättä tiedä jos-
tain henkilöstä, joka apua tarvitsisi. Erityisesti nuorten kohdalla meillä on se ongelma. Me
olemme kehittäneet tätä Ankkuri-mallia sisäministeriössä, eli poliisi, nuorisotyöntekijä,
psykiatrinen sairaanhoitaja ja sosiaalityöntekijä yhdessä ottavat nuorisorikollisia, jotka tar-
vitsevat apua, lähtevät miettimään tällaista monisektoraalista auttamista. Siitä on hyviä ha-
vaintoja, ja hyvästi sitä on nyt levitettykin eri puolille Suomea. Minä sanoisin, että uusien
avauksien pitää liittyä nyt erityisesti syrjäytymiseen, koska meillä on sitä niin paljon, ja
kun täällä puhuttiin vierastaistelijoista ja niitten rekrytoinneista, monta kertaa kyllä syrjäy-
tyminen saattaa todella olla ensiaskel tähän vierastaistelutoimintaan. 

Turvallisuuden tunnehan meillä todella on hyvä. Luottamus viranomaisiin on hyvä. Po-
liisi on saanut 96 prosentilta kansalaisista tunnustusta, pelastuspuoli 98 prosentilta, niin
että kyllä meillä viranomaisiin luotetaan. Mutta sitä työtä pitää koko ajan tehdä, jotta se
saadaan pysymään, ja sitä kautta se turvallisuuden tunne tulee. Mutta kaikki tällaiset tapah-
tumat, mitä meidän ympärillämmekin on tapahtunut, ovat vieneet turvallisuuden tunnetta. 

Laittomasti maassa olevista totesitte tämän, että tilapäinen oleskelulupa on poistettu.
Olen kyllä sitä mieltä, että kun se aikoinansa poistettiin, niin sille oli kyllä hyvä perustelu.
Emme voi lähteä sillä tavalla, jos joku ei suostu lähtemään — jos on lainvoimainen päätös
ja hän ei suostu lähtemään — että me hänelle antaisimme tällaisen tilapäisen oleskelulu-
van. [Eva Biaudet: Ei aina ole kysymys siitä, että hän ei halua!] Ensiksikin se olisi tilanne,
jollaista muissa maissa ei ole. Miksi Suomi pitäisi tällaista lupaa, koska jos meillä kuiten-
kin terveydellisistä syistä tai muuten on joku kriittinen tilanne, ettei voi ihminen matkus-
taa, niin silloinhan järjestetään niin, ettei hänen tarvitse lähteä sillä hetkellä juuri. Mutta ti-
lapäinen oleskelulupa on poistettu, enkä kannata sen palauttamista. Suomi olisi ainoita
maita, jossa tällainen olisi. [Eduskunnasta: Hyvä! — Puhemies koputtaa] 

Sitten ihan lyhyesti vielä sanon Rajavartiolaitoksesta: Painopiste itärajaan. EU-velvoit-
teet on pakko hoitaa. Resurssivaje on kova, ja yksin rahalla ei selvitä, pitää myöskin prio-
risoida ja tehdä työnjakoa. Sitten kv-yhteistyö on erittäin tärkeä, hybridikeskuksessa sitä jo
tehdään, EU-areenoilla tehdään. Siviilikriisinhallinnassa meillä olisi paljon annettavaa
muille maille. — Kiitos.

Toinen varapuhemies Arto Satonen: Sitten on mahdollisuus pyytää jälleen vastauspu-
heenvuoroja, ja vastauspuheenvuorot aloittaa edustaja Zyskowicz. 

17.50 Ben Zyskowicz kok (vastauspuheenvuoro):  Arvoisa herra puhemies! Suomi on
maailman turvallisin maa, ja meidän pitää yhdessä toimia niin, että se on sitä jatkossakin,
sillä ulkoisen ja sisäisen turvallisuuden takaaminen kansalaisille on valtiovallan yksi kaik-
kein keskeisimmistä tehtävistä. On hieno asia, että hallitus on tässä puoliväliriiheen val-
mistautuessaan ottanut turvallisuuden vahvistamisen yhdeksi kaikkein keskeisimmäksi ta-
voitteeksi. Kokoomuksen eduskuntaryhmä antaa vahvan tukensa ministeri Risikolle, kun
hän pyrkii puoliväliriihessä turvaamaan tämän sektorin voimavarat. Toisenlaisissa olosuh-
teissa tehdyt liian tiukat budjettikehykset lähivuosille eivät saa olla esteenä tarpeellisten
13



Pöytäkirjan asiakohta PTK 40/2017 vp
lisävoimavarojen päättämiselle. Voimavarojen lisäksi tarvitaan meidän turvallisuusviran-
omaisillemme kaikki ne valtuudet, joita oikeusvaltioissa [Puhemies koputtaa] voidaan vi-
ranomaisille antaa. 

17.51 Arja Juvonen ps (vastauspuheenvuoro):  Arvoisa herra puhemies! Kyllä turvalli-
suus on tärkeä teema, ja on hienoa, että myös arjen turvallisuus nousee täällä keskiöön. So-
siaali- ja terveysvaliokunta antoi myös lausunnon tästä valtioneuvoston selonteosta, ja to-
tesimme, että tämä on suppea, mutta näinhän tässä lausumassa esitettiin, että tällainen si-
säministeriön alainen selvitys tehdään. 

Haluaisin nostaa esille kyber- ja hyperturvallisuusasiat, erityisesti sairaalamaailman,
joka on erittäin tärkeä asia, kun puhumme turvallisuudesta — että ihmiset voivat saada
apua ja hoitoa ilman pelottavia uhkakuvia. Ajatelkaapa, millaista olisi, jos sairaalaan iske-
tään tai sairaalat kaatuvat. 

Haluaisin nostaa esille myös toimenpidealoitteen, jonka tein liittyen ikääntyneiden tur-
vallisuuden parantamiseen. Nyt kun sisäisen turvallisuuden strategiaa päivitetään, niin mil-
lä tavalla, hyvä ministeri, huomioitte esimerkiksi nämä juurikin arjen turvallisuuteen, syr-
jäytymiseen liittyvät teemat, kuten ikääntyneiden ihmisten turvallisuuden parantamisen?
Laittomasti maassa olevat [Puhemies koputtaa] voivat ruokkia turvattomuutta, ja heidät pi-
tää palauttaa, poistaa maasta. 

17.52 Mika Kari sd (vastauspuheenvuoro): Arvoisa herra puhemies! Tässä kun on kehut-
tu tätä selontekoa, niin minä kannustaisin siirtämään pitkät valot päällä katseen ja kehut tä-
hän mietintöön, koska selonteko on virkamiestyöryhmän tekemä työ. Itse sain olla ulko- ja
turvallisuuspoliittisen seurantaryhmän jäsen ja myös puolustuspoliittisen selonteon seu-
rantaryhmän jäsenenä nyt jo kohta kahden vuoden ajan, mutta siinä työssä, jos missä, olisi
tarvittu myös parlamentaarista näkyä tänne sisäisen turvallisuuden selonteon puolelle. En
pelkästään toivo vaan oikeastaan suorastaan rohkenen jopa vaatia, että kun tulevaisuudes-
sa tehdään uusi sisäisen turvallisuuden selonteko, niin tälle työlle perustetaan oma parla-
mentaarinen seurantaryhmä, niin arvokkaassa asiassa tällä hetkellä olemme kiinni. 

Tiedustelulakityöstä on annettu työryhmän esitys, jossa ehdotetaan tiedusteluvaliokun-
nan perustamista. Kun mainitsin tämän oman blogini, niin [Puhemies koputtaa] rohkenen
esittää ministerille toiveen vilkaista esitystäni myös tästä blogin puolelta edelliseen pu-
heenvuoroon liittyen. 

17.53 Timo V. Korhonen kesk (vastauspuheenvuoro): Arvoisa puhemies! Tartuin minis-
terin kommenttiin siitä, että luottamus viranomaisiin Suomessa on edelleen hyvä. Tähän
liittyen: Nämä kielteiset turvapaikkapäätöksethän ovat saaneet muun muassa kirkon liik-
keelle ja jopa piispat ovat kritisoineet näitä kielteisiä turvapaikkapäätöksiä, on vaadittu vä-
liaikaista oleskelulupaa ja niin edelleen, ajattelematta lainkaan sitä, että todennäköisesti vi-
ranomaisilla on ollut erittäin hyvät ja perustellut syyt tehdä kielteinen turvapaikkapäätös.
Eli kirkko jopa arkkipiispan johdolla on lähtenyt kritisoimaan ja jopa murentamaan luotta-
musta virkamiesten ja viranomaisten päätöksentekokykyyn. Arvoisa ministeri, mitä mei-
dän pitäisi tästä ajatella?

17.54 Jukka Kopra kok (vastauspuheenvuoro): Arvoisa herra puhemies! Tässä ministe-
rikin otti esiin nämä hybridiuhat, ja muutkin ovat niistä puhuneet, ja tuli mieleen, että kun
14



Pöytäkirjan asiakohta PTK 40/2017 vp
hybridiuhan luonnehan on sellainen, että se on jotain uutta, sellaista, jota ei vielä välttämät-
tä olla ennen koettu ja johon ei välttämättä olla osattu valmistautua, niin mahdollinen pa-
hantahtoinen toimija varmasti osaa myöskin tutkia Suomen lainsäädäntöä ja selvittää, onko
siellä esimerkiksi aukkoja viranomaisten välillä, siten että toimivaltuudet esimerkiksi ei-
vät ole sellaisia, että ne siirtyvät saumattomasti viranomaiselta toiselle. Kysyisinkin: ote-
taanhan tämä asia huomioon, kun lainsäädäntöä kehitetään, siis se, että esimerkiksi tehtä-
vien siirto poliisilta Puolustusvoimille on jouhevaa, molempiin suuntiin? Myös Rajavar-
tiosto tulee huomioida ja myös Tulli. Kuten on puhuttu täällä, että Tullin olisi syytä olla
SM:n alaisuudessa, niin se olisi erittäin kannatettavaa tässä suhteessa, sillä mahdollisessa
kriisitilanteessa olisi [Puhemies koputtaa] erittäin kiusallista, että ei tiedetä välttämättä, ke-
nelle jonkin tehtävän ratkaisu kuuluu ja kuka niitä voimakeinoja käyttää.

17.55 Päivi Räsänen kd (vastauspuheenvuoro):  Arvoisa herra puhemies! Haluan antaa
ministerille ja hallitukselle tunnustuksen siitä tiedustelulainsäädäntöön liittyvästä paketis-
ta, joka nyt lähetettiin lausuntokierrokselle. Toivon, että sitten aikanaan myös eduskunnas-
sa tähän suhtauduttaisiin myönteisesti ja mielellään saataisiin ihan tällä vaalikaudella nämä
lainsäädännöt hyväksyttyä.

Rajat ylittävää tietoliikennetiedustelua tapahtuu maamme rajojen yli muiden maiden,
kaikkien naapurimaittemme, viranomaisten toimesta. Sen vuoksi ajattelen, että miksi
emme luottaisi oman maamme viranomaisiin: rajatusti ja harkitusti voisi suorittaa tiedus-
telua silloin, kun kansallinen turvallisuus on uhattuna.

Sen lisäksi, että viranomaiset tarvitsevat riittävät resurssit ja toimivaltuudet, tarvitaan
myös sitä viranomaisten yhteistyötä, [Puhemies koputtaa] ja kannustan siirtämään Tullin
sisäministeriön alaisuuteen.

17.57 Juho Eerola ps (vastauspuheenvuoro): Arvoisa puhemies! Haluan omalta osaltani
myöskin yhtyä niihin kiitoksiin, jotka koskettivat tätä valiokunnan hyvää henkeä. Yli op-
positio- ja hallitusrajojen ollaan hyvässä yhteistyössä tehty tätä mietintöä. Kiitokset myös-
kin ministerin suuntaan.

Täällä RKP kahden edustajan voimin esittää, että poliisiksi tarvittaisiin eri etnisistä ryh-
mistä olevia henkilöitä. Ihan varmasti näin on. Mutta tässä nimenomaan pitää huolehtia sii-
tä, että tämä vaatimustaso ei saa olla yhtään helpompi sillä perusteella, että on naama eri-
värinen tai jotain muuta, tulee eri kulttuurista. [Eva Biaudet: Syrjintä pitää poistaa!] Ei saa
missään tapauksessa luistaa tai luoda minkäännäköisiä kiintiöitä. On totta, että maahan-
muuttajataustaisilla henkilöillä on ongelmia poliisiammattiin rekrytoitaessa. Norjassa, ku-
ten kuultiin, ongelma oli ollut uimataito. Suomessa se on monasti kielitaito. Kun vaaditaan
kaksi kummallista kieltä, on suomen kieli ja ruotsin kieli, niin nämä tekevät jo tiukkaa ihan
[Puhemies koputtaa] etnisesti suomalaisillakin päästä poliisiksi. Toivotaan, että tässä tulisi
vähän helpotuksia. [Eva Biaudet: Ruotsinkieliset osaavat molempia!]

17.58 Eva Biaudet r (vastauspuheenvuoro):  Arvoisa puhemies! Yritän olla provosoitu-
matta, mutta kun puhutaan näistä paperittomista ihmisistä, niin toisin kuin täällä luullaan,
itse asiassa se suurin turvallisuusuhkahan liittyy siihen rikollisuuteen, joka heihin kohdis-
tuu. Me nytkin olemme saaneet raportteja, ihan samalla tavoin kuin kaikkialla muualla
maailmassa jo tiedetään, että jos ihminen on tällaisessa toivottomassa tilanteessa, että hän
ei voi saada apua viranomaisilta, niin rikolliset käyttävät häntä hyväksi työelämässä mutta
15



Pöytäkirjan asiakohta PTK 40/2017 vp
myöskin prostituutiossa, seksiteollisuudessa. Kysyisin, koska monet heistä esimerkiksi
voivat joutua ihmiskaupan uhriksi ja koko tämä naisiin kohdistuvan väkivallan kysymys ei
ole tässä sisäisen turvallisuuden selvityksessä ollut esillä: onko se tässä tulossa? Siinä ni-
menomaan olisi paljon tarvetta juuri ministeriöt ylittävään yhteistyöhön. Poliisi on aloitta-
nut hyvin, mutta ehkä myöskin sinne sosiaali- ja terveysministeriöön päin olisi tärkeä saa-
da aikaiseksi uutta vauhtia.

17.59 Markku Eestilä kok (vastauspuheenvuoro): Arvoisa puhemies! Sisäisen turvalli-
suuden nykytila ja taloudelliset resurssit eivät ole lähimainkaan tasapainossa. Se on var-
maan tämän keskustelun yhteinen loppupäätelmä. 

Haluaisin kiinnittää yhteen yksityiskohtaan huomiota, ja tämä perustuu poliisien kanssa
käytyyn keskusteluun. Poliisi on hyvin huolissaan, että raha ei riitä huumeiden vastaiseen
työhön nimenomaan nuorison parissa, ja selvästikään raha ei riitä, että saataisiin näitä
koukkuun joutuneita nuoria heti ohjattua hoitoon, eli ei ole hoitopaikkoja. Kun tänä päivä-
nä pystytään aika tarkasti arvioimaan huumeidenkäyttöä jätevesistä tehtävistä analyyseis-
ta, niin ihmettelin, voiko pitää paikkansa, että eräissä suurissa kaupungeissa vuoden aika-
na metamfetamiinin käyttö on noussut 15—20-kertaiseksi. Se kertoo aika pitkälle, missä
mennään ja mikä on ongelma, ja kun tiedetään syrjäytyminen ja polarisaatio, niin minun
mielestäni tämä on oikeasti semmoinen kohde, johon pitää harkita poliisin sisällä — Tulli,
Puolustusvoimat, kuka tahansa ja mikä viranomainen tahansa — [Puhemies koputtaa] että
sinne kohdennetaan resursseja.

18.00 Sirpa Paatero sd (vastauspuheenvuoro): Arvoisa puhemies! Tästä selonteosta vie-
lä, että täällä lukee meidän yhteisesti kirjoittamana, että "selonteko ei vastaa eduskunnan
toimeksiantoa sisäisen turvallisuuden selonteon laatimiseksi", siis sitä, mitä edellisen
eduskunnan hallintovaliokunta on edellyttänyt. Toisena lukee: "Selonteko on sopeuttamis-
suunnitelma, joka johtaa sisäisen turvallisuuden heikkenemiseen." Tämäkin on hallintova-
liokunnan yhteinen lausunto. Nyt kysymys: kun tiedetään tämä valmistelu, joka on ollut
siis vain sisäministeriön alaisten virkamiesten tekemä, niin nyt kun on tekeillä strategia si-
säiseen turvallisuuteen, niin ministereiltä haluaisin vahvistuksen, että kai siihen työhön sit-
ten otetaan huomattavasti laajemmin edes näitä muita viranomaisia? Ja sitten seuraavalla
kerralla kun päästään tekemään sisäisen turvallisuuden selontekoa, siihen olisi otettava
myöskin kansalaisyhteiskuntaa, järjestöjä ja jopa kansanedustajia, niin kuin muidenkin se-
lontekojen valmisteluun, että saataisiin parlamentaarinen kate etukäteen eikä vasta jälkikä-
teen.

18.01 Teuvo Hakkarainen ps (vastauspuheenvuoro):  Arvoisa puhemies! Ministeri pu-
hui syrjäytymisestä juuri äsken, ja kysyisinkin tämmöisestä tilanteesta: Suomessa oli vuon-
na 2014 Tilastokeskuksen mukaan 155 kuntaa, joissa nuorten aikuisten sukupuolijakautu-
ma oli vähintään yhtä epätasapainossa kuin Kiinassa — siellä muuten on ruvettu toimi-
maan asian suhteen. Nyt kun vastakkainasettelua varmasti tulee, kun maahanmuuttajia tu-
lee paljon ja suuri osa on miehiä, koska pakolaiset yleensä näissä maissa ovat miehiä, mi-
tenkä ministeri taikka hallitus on tähän tilanteeseen reagoinut? Heitetäänkö sinne esimer-
kiksi pumpattavia barbaroita niille, että ne miehet saavat ottaa, tai jotain muuta, ettei tule
raiskauksia ja tämmöisiä? [Eva Biaudet: Joku raja!]
16



Pöytäkirjan asiakohta PTK 40/2017 vp
18.02 Pauli Kiuru kok (vastauspuheenvuoro): Arvoisa herra puhemies! Tullin ja esimer-
kiksi Eviran toimintakyvyn säilyttäminen on tärkeätä. Lääkeväärennökset, ruokaväären-
nökset, varaosaväärennökset ovat kansainvälistä rikollisuutta, ja Suomi ei ole niiltä turvas-
sa. Näihin näkökulmiin tulee kiinnittää huomiota.

Toinen asia, mihin haluan ottaa kantaa, on hieman tällainen hypetys, joka liittyy esinei-
den internetiin ja kaikkien mahdollisten laitteiden viemiseen verkkoon. Toivon, että hybri-
dikeskusta perustettaessa kiinnittäisimme tähän huomiota. Juuri Talouselämän sivuilta
luin, että premium-luokan kuulokkeiden valmistajaa syytetään vakoilusta. Siis lähestul-
koon laitteella kuin laitteella, joka on yhteydessä verkkoon, voidaan vakoilla ihmisiä ja
mennä hyvinkin syvälle yksityisyyteen [Puhemies koputtaa] ja myös salaisiin tietoihin.

18.03 Sari Essayah kd (vastauspuheenvuoro): Arvoisa puhemies! Nostaisin vielä esille
alkoholipolitiikan, yhteiskunta ja ihmiselämä kun eivät mene ihan ministerisalkkujen ja
hallinnonalojen karsinoitten mukaan. Vaikka ministeri tuossa totesi, että lausuntokierrok-
sella olevan alkoholilain selvityksessä on todettu, että tullaan tarvitsemaan 300 poliisia li-
sää, niin kuitenkin täytyy huomioida, että tätä työmäärää voitaisiin käyttää varmasti paljon
viisaammin kuin lisääntyneitten alkoholihaittojen selvittämiseen, kun otetaan tämä koko-
naisturvallisuuden kokonaisuus huomioon. Siinä mielessä toivoisin, että sisäisessä turval-
lisuudessa myöskin ennalta ehkäistäisiin näitten muitten lainsäädäntöjen tuomat paineet si-
säisen turvallisuuden resursseille. Toivonkin, että tässä hallitus nyt ymmärtäisi, miten va-
kavaan resurssipulaan ja resurssitilanteeseen Suomen sisäinen turvallisuus ollaan viemäs-
sä tällä alkoholilain uudistuksella. Pystyisikö ministeri vaikuttamaan hallituksen sisällä
vielä tähän asiaan?

18.05 Anders Adlercreutz r (vastauspuheenvuoro): Värderade talman! Tähän aikaisem-
paan kysymykseeni tilapäisistä oleskeluluvista liittyen: Se lausuma, joka hyväksyttiin vii-
me kaudella, oli tällainen: "Kiinnitetään erityistä huomiota siihen, millaisia vaikutuksia
esityksellä on laittomasti maassa oleskelevien riskiin tulla hyväksikäytetyiksi esimerkiksi
ihmiskaupassa tai harmaassa taloudessa taikka joutua elättämään itsensä kerjäämällä tai ri-
kollisuudella." Tähän kysymykseenhän me tiedämme vastauksen tällä hetkellä, ja siksi oli-
si ehkä hyvä reagoida siihen.

Edustaja Korhonen puhui luottamuksesta. Sitä voi murentaa monella tavoin. Perussuo-
malaisten ryhmäpuheenjohtaja Terho kirjoitti hiljattain, että perussuomalaisten vaatimuk-
sesta kielteisten turvapaikkapäätösten määrä on lisääntynyt. Se viittaa suoraan poliittiseen
vaikuttamiseen, ja tällä nimenomaan luottamusta viranomaisiin murennetaan. Miten te
näette tämän asian, arvoisa ministeri? Miten näette poliitikkojen vastuun tässä asiassa?

18.06 Arja Juvonen ps (vastauspuheenvuoro):  Arvoisa herra puhemies! Te, edustaja,
nostitte ihan hyvän teeman esille: millä tavalla me voimme estää ihmiskauppaa, uhriksi
joutumista, harmaata työllistymistä, harmaata taloutta ja sitä, että luvattomasti maassa ole-
vat joutuvat vaikkapa juurikin sen ihmiskaupan uhriksi? Me voimme nähdä tämän huma-
nitäärisen puolen tässä, ja juurikin sen takia laittomasti maassa oleville itselleenkin on pa-
rempi, että heidät palautetaan mahdollisimman pian sinne lähtömaahan eikä anneta mah-
dollisuutta jäädä tänne Suomeen. Kyllä se on myös niin, että heidän tilannettaan pitää aja-
tella. On myös pieniä lapsia, emmekä tiedä ihmiskaupasta, kuinka paljon Suomeen tulleis-
ta lapsista esimerkiksi on kadonnut. Tämä on myös tärkeä asia.
17



Pöytäkirjan asiakohta PTK 40/2017 vp
Edustaja Biaudet, nostitte esiin naisten kohtaaman väkivallan, ja sekin liittyy kyllä tä-
hän. Poissa silmistä, poissa mielestä. Jos sinne kadulle jää laittomasti, niin emmehän me
tiedä, mitä heille tapahtuu. Mahdollisimman pian palautus.

Ja pisteitä Kuopion poliisille: onnistuitte estämään turvapaikanhakijoiden aikomat ri-
kokset, meinasivat raiskata naisia.

18.07 Kari Tolvanen kok (vastauspuheenvuoro):  Arvoisa herra puhemies! Minusta on
kyllä perusteltua, että tämä selonteko keskittyy sisäministeriön toimialaan, koska jos tätä
olisi laajennettu, sitä tehtäisiin vieläkin. Tosiasia on kuitenkin se, että maailma muuttuu
paljon nopeammin kuin nämä selonteot valmistuvat. Vaikka teemme täällä mitä muistioi-
ta, selontekoja, niin maailma muuttuu. Ja nythän tässä strategiassa ja toimeenpanossa laa-
jennetaan tätä näkökulmaa hyvin paljon. Tässähän hallitus ja sisäministeri Risikko eivät
ole jääneet tumput suorina odottamaan mitään selontekoja ja strategioita, vaan ministeri on
pyrkinyt koko ajan menestyksellä sisäiseen turvallisuuteen lisäämään rahoja, tai perumaan
leikkauksia, miten päin vain ajatellaan, mutta kuitenkin: Koulutukseen lisätään, vähintään
400 poliisia vuodessa aloittaa koulutuksen, työttömiä poliiseja on nyt käytännössä noin 20.
Määräaikaisia poliisinvirkoja on jatkettu ja analyysitoimintaan, supoon, annettu lisää re-
sursseja. Tämä jatkuu tuolla riihessä.

Mutta heitän tässä ajatuksen ilmaan: kun tulee tämmöinen tiedusteluvaliokunta tänne
ehkä, niin pitäisikö meidän eduskunnassakin muuttaa työtapoja, [Puhemies koputtaa] pe-
rustaa turvallisuusvaliokunta, joka voisi kokonaisvaltaisesti käsitellä turvallisuusasioita?

18.08 Elsi Katainen kesk (vastauspuheenvuoro):  Arvoisa puhemies! Hyvä sisäinen tur-
vallisuus edellyttää ihan ilman muuta viranomaisten saumatonta, jatkuvaa yhteistyötä ja
myöskin järjestöjen ja ihan kansalaisten mukaan ottamista tuohon työhön. Turvallisuutta ei
missään nimessä voi ulkoistaa. Se on seurausta siitä, miten joka päivä eri tahot toimivat.

Olisiko kuitenkin kehitettävää viranomaistoiminnassa, niitten rakenteissa, niin että esi-
merkiksi PTR-yhteistyö olisi toisaalta saumatonta ja toisaalta päällekkäiset toiminnot voi-
taisiin varmasti karsia, niin että nämä liian alhaiset henkilöresurssit eivät olisi niin vakava
uhka meidän turvallisuudellemme? Elikkä miten muuten kuin henkilöresursseja lisäämäl-
lä voisimme parantaa meidän turvallisuuttamme, arvoisa ministeri?

18.09 Kari Kulmala ps (vastauspuheenvuoro): Arvoisa puhemies! Poliisin, Tullin ja Ra-
javartioston yhteistoiminta, niin sanottu PTR-toiminta, on toiminut hyvin. Viranomaisten
yhteistoimintaa on tehtävistä riippuen kyetty hyödyntämään erityisesti harvaan asutuilla
alueilla, valtakunnan rajan pinnassa, lähimmän partion periaatteella. Vuosia jatkunut vi-
ranomaisten voimavarojen leikkaaminen on johtamassa siihen, että kukin PTR-viranomai-
nen joutuu keskittymään omiin ydintehtäviinsä. Pidän tätä suuntausta erittäin valitettava-
na, sitä työtä itse tehneenä. Tulli on suorittanut valvonnassaan raskaan liikenteen kuljetta-
jille myös Rajavartiolaitoksen vastuulle kuuluvan rajatarkastuksen, ja vastaavasti Rajavar-
tiolaitos on suorittanut rajatarkastuksen yhteydessä Tullin vastuulle kuuluvia tehtäviä.
Mielestäni tällainen toiminta on erittäin järkevää resurssien yhteiskäyttöä, ja olisi meidän
kaikkien sekä sisäisen turvallisuuden etu, että tämä toiminta jatkuisi. Arvoisa ministeri,
onko mitään toivoa siitä, että tähän PTR-toimintaan panostetaan jatkossa enemmän?
18



Pöytäkirjan asiakohta PTK 40/2017 vp
18.10 Mari-Leena Talvitie kok (vastauspuheenvuoro): Arvoisa puhemies! Vuoden 2015
tutkimuksen mukaan erityisesti kansainvälinen terrorismi, turvapaikkaa hakevien määrän
kasvu, kehitys Venäjällä ja kyberuhkat aiheuttivat huolta sisäisen turvallisuuden alalla, sa-
maten kuin myös luottamus viranomaisten kykyyn vastata näihin ongelmiin. Hallintova-
liokunta nosti tässä mietinnössä esiin sen, että viranomaisten resurssit ovat sidottuja, ja
vaikka perustehtävien huolehtimiseen pystytään, niin silti vasteajat ovat pidentyneet ja ri-
kostenselvitysasteet laskevat ja ennaltaehkäisevä toiminta sekä varautuminen ovat kärsi-
neet. Sisäministeri Risikko on ansiokkaasti nostanut tässäkin salissa aikaisemmin esiin si-
tä, olisiko aika ja tarve esimerkiksi tämmöiselle poliisin palveluille asetettavalle palvelu-
lupaukselle: minkä verran menee resursseja ja aikaa tiettyjen rikosten selvittämiseen ja tut-
kintaan. Kysyisinkin ministeriltä: onko tämä asia etenemässä? Tästä yhtenä esimerkkinä
voisivat olla [Puhemies koputtaa] epäilyt lapsiin kohdistuvista seksuaalirikoksista. On ym-
märrettävää, ettei ole kenenkään etu, jos senkaltaiset prosessit pitkittyvät.

18.12 Matti Semi vas (vastauspuheenvuoro): Arvoisa puhemies! Sisäisen turvallisuuden
osalta ministeri otti hyvin kantaa siihen, kuinka tärkeätä syrjäytymisen estäminen on. Se on
paras mahdollinen turvallisuuden tae, kun kasvatetaan ihmiset suvaitsemaan toisiaan. Mut-
ta syrjäytymisen syyt ovat moninaiset, ja niihin vastaaminen vaatii monipuolista, moni-
naista työntekoa ja yhteistyötä. 

Palaan nyt ajatuksissa 50 vuotta taaksepäin. Kun itse kävin koulua, niin poliisi kävi vuo-
sittain kertomassa oppilaitoksella, mikä on reilun pelin henki, miten pitää käyttäytyä, mi-
ten vaarallisia huumeet ovat, mikä on hyvä tapa auttaa kaveria. Tämmöinen koulun ja po-
liisin välinen yhteistyö minusta oli hyvä, kasvattava periaate. Kysynkin: onko mahdolli-
suuksia näitä resursseja vielä lisätä sinne puolelle, että päästään ihan alusta lähtien vaikut-
tamaan, että ihmiset eivät syrjäydy [Puhemies koputtaa] ja ovat yhteistyössä hyvin toisten-
sa kanssa?

18.13 Veera Ruoho ps (vastauspuheenvuoro): Arvoisa puhemies! Poliisia pidetään tiukil-
la taloudellisesti. Senaatti, joka tulouttaa rahat VM:lle, nostaa poliisin vuokria siten, että
2018 poliisin vuokrakustannukset nousevat 2,5 miljoonaa ja kehyskauden loppuun men-
nessä 10 miljoonaa. Poliisin palveluverkkoon ei voi koskea, jotta saisi vuokria alennettua.
Toivon, että hallitus pohtii tähän kehityskulkuun ratkaisuja, jotka eivät rasita poliisin bud-
jettia.

18.13 Antti Häkkänen kok (vastauspuheenvuoro): Arvoisa puhemies! Kiitän sisäminis-
teriä erittäin jämäkistä ja kansalaisten suuntaan luottamusta herättävistä lausunnoista jul-
kisuudessa. On tärkeää, että tällaisessa tilanteessa osoitetaan valtiojohdon suunnalta luot-
tamusta herättävää ja selkeää viestintää.

Turvallisuus- ja taloustilanne on mikä on. Me tiedämme ihan tarkkaan, että jokainen
puolue on ollut valitettavasti välillä turvallisuusviranomaisten resursseja vähän säästämäs-
säkin. Nyt meillä tuntuu olevan yhteinen tahtotila tässä salissa siihen, että määrärahoja täy-
tyy lisätä. Nyt jo kiitos Paula Risikolle niistä pienistä määrärahoista, viime syksynä vähän
isommistakin määrärahoista, joita on saatu lisää, mutta nyt kehysriihessä tarvitaan lisää.

Yhden asian nostan vielä esiin tästä oikeusvaltion perusperiaatteesta. Olen kuullut vii-
me viikkoina tiettyjen kansanedustajienkin puhuvan, että muun muassa maahanmuuttoon
liittyvää lainsäädäntöä ei tarvitsisi noudattaa, jos se on moraalisesti heidän mielestään vää-
19



Pöytäkirjan asiakohta PTK 40/2017 vp
rin, ja tämä on iso kysymys. Jos kansanedustaja, joka on ollut säätämässä lakia, [Puhemies
koputtaa] vaikka olisi vastustanut sitä, kehottaa kansalaistottelemattomuuteen, tämä on
valtavan vakava kysymys.

Toinen varapuhemies Arto Satonen: Nyt on debattia pidetty jo varsin pitkään. Annan
vielä debattipuheenvuorot edustajille Laukkanen, Kopra ja Biaudet. Sen jälkeen ministe-
rin vastauspuheenvuoro, ja sen jälkeen sitten puhujalistaan.

18.15 Antero Laukkanen kd (vastauspuheenvuoro): Arvoisa herra puhemies! Nostaisin
vielä lakivaliokunnan lausunnosta erittäin merkittävän huomion: "lakivaliokunta kiinnit-
tää huomiota selonteon ristiriitaisuuteen tavoitteiden ja todellisuuden välillä". Ja tässä pu-
hutaan tästä koko toimintaketjusta, johon liittyy poliisi, syyttäjä, tuomioistuin ja vankein-
hoito. Jos täällä yhdestäkin palikasta eli tässä kohtaa poliisin resursseista leikataan, niin ei
synny sitä tilannetta, jossa poliisi tutkii, ja silloin tulee merkittävä aukko oikeusturvaan. Ei
synny syytettävää, ei synny tuomittavaa, ja niin edelleen. Arvostan ministeri Risikon jä-
mäkkiä puheenvuoroja, mutta yhtään euroja niillä ei ole vielä luvattu tänä iltana, joten jos
pientä sellaista ojennusta nyt tässä illan aikana saisi, niin voisi sitten yönsä nukkua vähän
turvallisemmin. 

18.16 Jukka Kopra kok (vastauspuheenvuoro): Arvoisa herra puhemies! Tästä on kyllä
hyvä jatkaa, ja kun olen keskustellut poliisien kanssa eri puolella Suomea, siis heidän kans-
saan, jotka tekevät sitä rankkaa ja raakaa työtä siellä kentällä, vesisateessa, tuulessa ja tuis-
kussa, niin sieltäkin se viesti kuuluu, että resurssit on kiristetty äärimmilleen eikä yhtään
voi enää ottaa pois. Apua tarvitaan kentällä, lisää poliiseja töihin. Kun lukee mietintöä ja
seuraa keskustelua täällä, niin tunnumme olevan varsin yksimielisiä siitä, että tämä olisi se
suunta, johon meidän on mentävä.

Nyt kun kuitenkin on puhuttu, että käytännössä kaikilla poliisihenkilöillä on jo töitä, niin
mistä näitä uusia poliiseja sitten saadaan? Olemme jo sen positiivisen odotuksen vallassa,
että puoliväliriihi mahdollisesti toisi lisäyksiä resursseihin ja poliisivirkoja saataisiin lisää,
mutta mistä heitä saadaan, jos kaikki ovat jo töissä?

18.17 Eva Biaudet r (vastauspuheenvuoro): Arvoisa puhemies! Edustaja Häkkänen nyt
valitettavasti lähti, mutta ehkä muidenkin on ihan hyvä tietää, että eduskunnan yhteydessä
toimivalla Ihmisoikeuskeskuksella on hyvä kurssi ihmisoikeuksista, ja voi ihan netistä kat-
soa perustiedot A:sta B:hen, mitkä ovat ihmisoikeudet ja että kaikilla ihmisillä on ihmisoi-
keudet. 

Mielestäni on kyllä aika surullista, että puhutaan, että olisi moraalitonta auttaa toista ih-
mistä hädässä ja osoittaa toiselle myötätuntoa. En ole kyllä ikinä... Siis korvat tippuvat
päästä, kun täällä puhutaan, että papit eivät saa auttaa ihmisiä. Onhan se hyvä, että yhteis-
kunnassa on ihmisiä, jotka panevat itsensä likoon ja auttavat toista ihmistä hädässä. Hävet-
kää!

Toinen varapuhemies Arto Satonen:  Ministeri Risikko, 5 minuuttia, ja sen jälkeen pu-
hujalistaan.
20



Pöytäkirjan asiakohta PTK 40/2017 vp
18.18 Sisäministeri Paula Risikko: Arvoisa puhemies! Kiitoksia edelleen näistä hyvistä
kommenteistanne.

Täällä tuli selonteosta sinänsä vähän kritiikkiä, että se on ollut sopeuttamissuunnitelma
ja siitä puuttuu tällainen monisektoraalisuus. Siitähän silloin aikoinansa, kun tätä on tehty,
on tehty ihan selkeä linjaus, että nyt tehdään sisäasiainministeriön hallinnonalalle tämä se-
lonteko, ja siinä ei ole otettu tällaista monisektoraalista näkökulmaa niinkään, mutta valin-
ta on tehty silloin. Minä itse asiassa pidän sitä aika hyvänä valintana siihen tilanteeseen, ja
nyt kun tiedettiin jo se, että strategia tehdään monisektoraalisena, niin se sitten eräällä lail-
la täydentää sitä, mutta minä ymmärrän kuitenkin hallintovaliokunnankin näkökulman täs-
tä asiasta, ehdottomasti. 

Täällä tuotiin hyvä esimerkki meidän tulevaisuuden uhkistamme eräällä lailla tälle
kyberturvallisuudelle: juuri terveystiedot ja sairaalojen toiminta. Se on sellainen asia, joka
tietysti sattuneesta syystä myös itseäni mietityttää, miten paljon meillä onkaan sellaista tie-
toa liikkeellä tietoverkoissa, joka on erittäin haavoittuvaista ja joka haavoittaa ihmistä hy-
vin monelta näkökulmalta.

Tiedustelulainsäädännöstä te totesitte, tästä tietoliikennetiedustelusta, ja kiitos siitä.
Edustaja Räsänen, entinen sisäministeri, käytti erinomaisen hyvän puheenvuoron siitä, että
tiedustelulainsäädäntö on nyt tarpeen, ja tietoliikennetiedustelu, joka tähän nyt lisättiin
suomalaisesta näkökulmasta, on kyllä hyvä lisä siihen. Kaikissa maissa ei sitä ole, joskin
tiedustelulainsäädäntö on lähes kaikissa meidän vertailumaissamme, mutta tämä tietolii-
kennetiedustelu on muutamassa maassa ja nyt sitten myöskin Suomessa, ja monet muut
sitä ovat rakentamassakin.

Edustaja Biaudet käytti kyllä hyvän puheenvuoron ihmiskaupan uhrien auttamisesta.
Olen kanssanne ihan samaa mieltä siitä, että he jos jotkut tarvitsevat monisektoraalista aut-
tamista, ja siinä ei auta, että Maahanmuuttovirastossa mietitään sitä, vaan siinä tarvitaan ni-
menomaan sote-asiantuntijuutta, siinä tarvitaan oikeusapua ja kaikenlaista. Sitten meillä-
hän on ihan tällainen toimenpideohjelmakin heidän tuekseen, ja esimerkiksi tämä yksikkö,
joka on erityisesti erikoistunut näitten henkilöitten auttamiseen, on kyllä saanut hyvin pal-
jon myönteistä palautetta siitä. Se, mitä minä olen itse miettinyt paljon, on, miten me saam-
me tietää niistä, jotka eniten apua tarvitsisivat, miten heidät saataisiin niin sanotusti autta-
misen haravaan, että nyt nämä juuri tarvitsevat sitä. Siinä me tarvitsisimme tietojen vaih-
toa. 

Alkoholipolitiikka nousi myöskin täällä esille, ja vedottiin siihen. No, päätös on tehty,
laki on ollut lausunnoilla. Katsotaan, mitä lausuntojen perusteella voidaan sitten tehdä,
mutta sanon vielä edelleen: jos laki menee tuollaisena eteenpäin, tarvitaan poliiseja. Se
vain on fakta juttu. Silloin kun tehdään joku laki, silloin vastataan seurauksista ja vaiku-
tuksista, ja se pitää hallituksen huomioida.

Sitten täällä kysyttiin yleensäkin poliitikkojen vastuusta sisäisestä turvallisuudesta. Kyl-
lä, poliitikoilla ja meillä päättäjillä ja varsinkin täällä eduskunnassa meillä on erittäin suuri
vastuu esimerkiksi siitä, miten toista ihmistä kohdellaan, minkälaisen kuvan me annamme
siitä, miten me haluamme vaikuttaa syrjäytymiskehitykseen. Se ei ole ainoastaan määrära-
hoja, se on paljon, paljon muuta. Se on sitä, että me luomme uusia rakenteita, me luomme
mahdollisuuksia ja että me saamme ennalta ehkäisevästi tehtyä sitä työtä, että kukaan ei
syrjäydy. Silloin, kun ihminen on syrjäytynyt, häntä on vaikea auttaa, ja ennaltaehkäisy oli-
si kaikkein tärkeintä.
21



Pöytäkirjan asiakohta PTK 40/2017 vp
Sitten vihapuhe. Se on myöskin yksi sellainen asia, että sillä, miten me puhumme toinen
toisille, on suuri merkitys, ja me olemme eräällä lailla esimerkkejä meidän nuorille ja lap-
sille, jotka seuraavat meidän puheitamme.

Täällä esitettiin turvallisuusvaliokuntaa, ja tämä oli kyllä aika mielenkiintoinen asia. En
ota nyt kantaa valiokuntien nimiin, mutta kyllä minä olen sitä miettinyt tässä, että meillä-
hän hallintovaliokunta käsittelee turvallisuutta, puolustusvaliokunta käsittelee, ulkoasiain-
valiokunta käsittelee, sitten sosiaali- ja terveysvaliokunta käsittelee terveysturvallisuutta.
Kyllä ainakin jossain vaiheessa pitäisi tämä turvallisuus nostaa, kun se on mitä suurimmas-
sa määrin monisektoraalista. Pitäisi jollain lailla käydä se keskustelu. Itse olen peräänkuu-
luttanut Suomeen myös tätä turvallisuuden tieteenalaa. Nyt me noukimme eri tieteenalois-
ta tutkimustuloksia ja faktoja päätöksenteon perustaksi, mutta meidän pitäisi saada laaja-
alaisia, monisektoraalisia monitieteenalatutkimusohjelmia, jos ei nyt omaa tieteenalaa tule.

Työnjako ja tiedonkulku on erittäin tärkeää, ei raha pelkästänsä riitä. 
PTR-toiminta — erittäin tärkeää panostaa siihen.
Palvelulupausta ollaan tekemässä osana sisäisen turvallisuuden ohjelmaa. 
Syrjäytyminen on siellä myöskin, ja ikäihmisten turvallisuus on myös luupin alla.
Senaatti-kiinteistöt on valitettavasti murheenkryyni. En sano, että se organisaationa on

murheenkryyni, vaan ne valitettavat kiinteistöt, joissa on paljon hometta — ja väistötilat
maksavat. Olen kanssanne samaa mieltä, edustaja Ruoho, että meidän on mietittävä tätä ti-
lannetta. [Puhemies koputtaa] 

Ja ihan tähän lopuksi vain sanon, että kun edustaja Laukkanen sanoi, että rahaa pitäisi
tulla, että turvallinen uni tulisi, niin olen samaa mieltä. Uni paras lääke on, sitä vaalikaam-
me. Yritän ensi viikolla. — Kiitos.

Toinen varapuhemies Arto Satonen:  Sitten menemme puhujalistaan.

18.24 Päivi Räsänen kd: Arvoisa herra puhemies! Tämän jo käydyn keskustelun pohjalta
odotukset ensi viikon puoliväliriihen suhteen ovat kyllä suuret, mutta onneksi tämä mietin-
tö, jota nyt käsittelemme, antaa myös erittäin hyvän selustan ministeri Risikolle näihin neu-
votteluihin, kun valiokunnan kannanottoehdotuksessa edellytetään, että keskeisten turval-
lisuusviranomaisten, kuten poliisin, Rajavartiolaitoksen, pelastustoimen, Hätäkeskuslai-
toksen, Tullin ja Maahanmuuttoviraston, suorituskyky turvataan vahvistamalla olennaises-
ti näiden viranomaisten rahoituspohjaa — ja kiinnitän huomion sanaan olennaisesti. Eli nyt
emme odota mitään pientä muutosta vaan olennaista vahvistamista näiden viranomaisten
rahoituspohjaan.

Poliisista on paljon täällä keskusteltu. Kaksi vuotta sitten poliisien määrä oli vielä 7 250.
Nyt ollaan menossa jo kovaa vauhtia sinne alle 7 000 rajan. Tämä kehityskulku on kyllä
kestämätöntä, kun ottaa huomioon haasteet nykyisessä turvallisuusympäristössä, puhu-
mattakaan siitä, jos haluamme helpottaa poliisien työtilannetta. Vähentyvät resurssit pa-
kottavat poliisin priorisoimaan kiireelliset hälytystehtävät ja ihmisten välittömän turvalli-
suuden, eli miettimään, mitkä tehtävät hoidetaan ja mitkä jätetään hoitamatta, ja näin ollen
jo tapahtuneiden rikosten selvittelyyn sekä rikostorjuntaan eivät välttämättä resurssit enää
riitä.

Mikä on myös huolestuttavaa, on se, että turvattomuuden tunne on lisääntynyt. Se oli
selkein muutos edelliseen vuoteen, kun maanpuolustustiedotuksen suunnittelukunta teki
loppuvuodesta 2015 haastattelututkimuksen suomalaisten asenteista ja kaksi kolmasosaa
22



Pöytäkirjan asiakohta PTK 40/2017 vp
vastaajista koki tulevaisuuden nyt turvattomampana, mutta vuonna 2014 näin ajatteli hie-
man yli puolet. Tietenkin huolta aiheuttavat myös rajojemme ulkopuolella tapahtuvat asiat,
kuten kansainvälinen terrorismi, kehitys Venäjällä, kyberuhat, ja turvallisuuden tunteen
kannalta on keskeistä, luottavatko kansalaiset viranomaisten kykyyn vastata näihin uusiin
turvallisuushaasteisiin. Tarvitsemme siis sekä riittävät resurssit että myös sitten riittävät
toimivaltuudet viranomaisille ja myös viranomaisten keskinäisen yhteistyön parantamista
ja kehittämistä edelleen.

Näistä poliisin resursseista on täällä jo paljon puhuttu, mutta haluan vielä mainita sen,
että muut Pohjoismaat nostavat turvallisuusviranomaistensa määriä. Eli Ruotsissa on vii-
me aikoina puhuttu jopa 10 000 uuden poliisin palkkaamisesta vuoteen 2025 mennessä.
Nythän heillä on jo kolminkertainen määrä poliiseja Suomeen nähden. Sekin on totta, min-
kä ministeri täällä totesi, että kyllähän suomalaisten luottamus poliisiin ja myös turvalli-
suuden tunne on kansainvälisesti verraten edelleen korkealla tasolla, mutta tuo tilanne on
valitettavasti muuttumassa, ja siihen olisi reagoitava. Kansalaisilla pitäisi olla myös luot-
tamus siihen, että poliisi kykenee puuttumaan myös vähäisempiin rikoksiin, kuten pieniin
omaisuusrikoksiin ja ilkivaltaan, koska nämä nimenomaan järkyttävät sitä tavallisten ih-
misten turvallisuuden tunnetta, kun ne omalle kohdalle osuvat.

Haluan, arvoisa puhemies, vielä palata tähän eri viranomaisten keskinäiseen yhteistyö-
hön. Poliisin, Tullin ja Rajavartiolaitoksen yhteistyö rikostorjunnassa on ollut erittäin tär-
keä voimavara erityisesti vakavan ja järjestäytyneen rikollisuuden selvittämisessä. Mutta
tässä nimenomaan tuo yhteistyön syventäminen ja myös hallinnollinen uudistaminen esi-
merkiksi niin, että Tulli siirrettäisiin sisäministeriön alaisuuteen, toisi kyllä synergiaa ja
säästäisi myös kustannuksista, kun ei jouduttaisi tekemään päällekkäistä työtä. Rajavartio-
laitoksen resurssit ovat erittäin tärkeät, ja niitä täytyy myös vahvistaa. Rajavartiolaitoksel-
lahan on ainoana lainvalvontaviranomaisena toimivalta ja osaaminen vastata sekä sisäisen
että ulkoisen turvallisuuden uhkiin.

18.29 Kari Kulmala ps:  Arvoisa puhemies! Turvallisuutta tuottavia organisaatioita on
useita, mutta keskityn tässä puheessa rajoitetun ajan vuoksi vain poliisiin. 

Siitä lähtien kun nimismiespiirit lakkautettiin ja kihlakunnat perustettiin vuonna 1996,
on alkanut poliisitoimen alasajo syrjäseudulla asuvien veronmaksajien näkökulmasta kat-
sottuna. Taajamissa poliiseja on ollut vielä kohtuullisesti, mutta harvaan asutulla alueella
ei poliisia ole juurikaan näkynyt kuin hälytystehtävissä ja juhlapuheissa. Tähän ei näillä
näkymin ole edes tulossa mitään muutosta.

On tärkeää säilyttää ihmisten luottamus viranomaisia kohtaan, sillä se vahvistaa sosiaa-
lista yhteisyyttä, joka luo perustan turvallisuudelle, turvallisuudentunteelle sekä toimivalle
yhteiskunnalle. Poliisi on yksi niistä viranomaisista. Poliisimiesten määrän kehitys on
mennyt jo useiden vaalikausien ajan huolestuttavaan suuntaan, kuten olemme tänään use-
ampaan kertaan kuulleet. Vielä vuonna 2010 poliisimiesten henkilötyövuosia oli 7 850,
mutta sen jälkeen taso on laskenut, ja tämän vuoden lopussa poliisimiehiä pitäisi olla arvi-
olta 7 050. 

Selonteossa minimitasoksi on kirjattu 7 000 poliisimiestä, mutta nykyisten sopeutusten
perusteella taso tulee olemaan 6 300 poliisia vuonna 2020. Mielestäni tämä on täysin koh-
tuuton tilanne jo nyt, kun tuntee ja tietää poliisityön työnkuvan ja määrän. Poliisi kyllä pär-
jää, mutta entäpä kansalainen, joka apua tarvitsee. Odottavan aika on joskus pitkä, varsin-
kin silloin, kun joku on kirveen kanssa tulossa ulko-ovesta sisälle. 
23



Pöytäkirjan asiakohta PTK 40/2017 vp
Mainittakoon, että poliisin resurssivähennykset alkavat olla lakkautetun liikkuvan polii-
sin henkilöstön kokonaisluokkaa, eli se siitäkin säästöstä. Poliisimiesten määrän vähene-
minen näkyy erityisesti harvaan asuttujen alueiden toimintavalmiusaikojen pitenemisenä.
Hälytystehtävien vuotuinen määrä on poliisilla noin miljoona tehtävää, joista satatuhatta
tehtävää jää edelleen resurssivajeen vuoksi hoitamatta. Valvonta- ja hälytystoiminnassa re-
surssien väheneminen näkyy suunnitelmallisen valvonnan sekä ennalta estävän valvonnan
vähenemisenä. Henkilöstön väheneminen aiheuttaa sen, että jäljelle jäävien työajasta ku-
luu entistä suurempi osa hälytystehtävien hoitamiseen ja valvonnan työaika vähenee enem-
män suhteessa hälytystoimintaan. Lisäksi selvitettyjen rikosten määrä laskee ja entistä
enemmän rikoksia jää kokonaan tutkimatta.

Vuonna 2009 laaditun ja vuonna 2011 päivitetyn poliisin pitkän aikavälin henkilöstötar-
peiden kehittämissuunnitelman mukaan vuonna 2020 poliisimiesten kokonaismäärän tar-
peeksi on arvioitu 8 296 henkilötyövuotta, mihin lukuun ei sisälly kenttäjaksolla olevien
määrä. Mielestäni tämä olisi sopiva poliisimäärä. Tämä luku on kuitenkin kaukana tuosta
6 300:sta, joka näillä näkymin on todellisuutta vuonna 2020. Tällä hetkellä meillä on po-
liiseja tuhatta asukasta kohden 1,31, mikä on ylivoimaisesti vähiten koko Pohjoismaissa. 

Myös hallinto- ja lupapalveluissa toimii poliisissa jo suhteessa vähemmän henkilöitä
kuin useimmissa muissa valtion virastoissa. Lisävähennykset johtaisivat siihen, että polii-
simiehet hoitaisivat myös näitä tehtäviä. En näe mitään järkeä tällaisessa toiminnassa.
Muissa Pohjoismaissa poliisien määrää ja rahoitusta lisätään. Esimerkiksi Ruotsissa osoi-
tetaan poliisille tälle kehyskaudelle lisärahoitusta 2 miljardia kruunua. Pyrkimyksenä on
2 000 poliisimiehen ja 1 300 muun työntekijän lisäys. Samaan aikaan me Suomessa eläm-
me lintukodossa ja toivomme, ettei meitä kukaan huomaisi. Samalla haluamme olla osa
Eurooppaa mutta emme kuitenkaan toimi kuten eurooppalaisten kuuluisi toimia. Pitäisi
ymmärtää, että sisäinen turvallisuus on suomalaisen demokratian ja hyvinvointiyhteiskun-
nan kivijalka. 

Erittäin myönteinen asia on, että Poliisiammattikorkeakoulun sisäänottoa ollaan kasvat-
tamassa tänä vuonna 400 opiskelijalla. Viime vuonna valmistui edellisen hallituksen huo-
menlahjana vain 57 poliisimiestä, ja se ei riitä kattamaan eläköitymisvauhtia, joka on noin
300 joka vuosi. Edellisellä vaalikaudella toteutetun Pora III:n tavoitteena oli liikenteenval-
vonnan tason säilyttäminen vähintään sillä tasolla, jolla se on ollut liikkuvan poliisin aika-
na. Raskaan liikenteen valvonta tulisi säilyttää vuoden 2012 tasolla. Jo nyt voidaan todeta,
ettei tavoitteisiin ole päästy. Automaattisen liikennevalvonnan kuvitellaan hoitavan liiken-
nevalvonnan samaan aikaan kun liikennevalvonnan resursseja kohdennetaan yleisen jär-
jestyksen ja turvallisuuden ylläpitämiseen sekä rikostutkintaan. Sanon suoraan, että tämä
on väärä suunta. Seurauksena on odotettavissa liikennesääntöjen noudattamisen heikkene-
minen, mikä voi osaltaan lisätä liikenteessä loukkaantuneiden ja kuolleiden määrää.
Myönteinen liikenneturvallisuuskehitys [Puhemies koputtaa] on vaarassa kääntyä takaisin
huonompaan suuntaan.

18.35 Olli-Poika Parviainen vihr: Arvoisa herra puhemies! Maailma muuttuu, ja mei-
dän on tehtävä voitavamme, jotta niin koettu kuin tosiasiallinenkin turvallisuus pysyvät
Suomessa hyvällä tolalla tulevaisuudessakin. Ihmisten kokemassa turvallisuudentunteessa
sekä niin sisäisessä kuin kansainvälisessäkin turvallisuustilanteessa on tapahtunut muutok-
sia. Lisäksi esimerkiksi tiedustelulakeja valmistellaan, jotta voisimme vastata muun muas-
24



Pöytäkirjan asiakohta PTK 40/2017 vp
sa terrorismin ja hybridi- ja kyberuhkien tuomiin haasteisiin, jotka ovat todellisuutta Suo-
messakin.

Ihmisten luottamus toisiinsa ja viranomaisiin on se kivijalka, jonka päälle kansallinen
turvallisuus ja kaikki muukin hyvinvointi rakentuu. Sen luominen ja ylläpitäminen vaatii
työtä, mutta sen menettäminen on helppoa nopeastikin. Jokaisen pitää voida kokea olevan-
sa Suomessa turvassa ja kokea voivansa saada apua niin omassa kodissaan, kadulla, kou-
lussa kuin työpaikallakin. Tämä koskee meitä aivan jokaista.

Selonteon mietinnössä me hallintovaliokunnassa kiinnitämmekin huomiota siihen, että
pelkästään sisäministeriön virkatyönä tehty selonteko ei vastaa riittävästi kaikkiin niihin
sisäisen kokonaisturvallisuuden kysymyksiin, jotka ihmisten arkea ja elämää koettelevat.
Turvallisuus ei katso hallintorajoja. Myös viranomaisten välistä yhteistyötä tulee tukea ja
kehittää joustavammaksi ja sujuvammaksi.

Sisäisen turvallisuuden näkökulmaa kannattaakin huomioida osana muuta politiikkaa
laajemmin, ei pelkästään perinteisen turvallisuusajattelun osana vaan myös niin sanottujen
pehmeiden turvallisuuskeinojen puolelta. Esimerkiksi puhuimme syrjäytymisen ehkäise-
misestä. Otetaan esimerkiksi vaikka yksinkertaisesti se, että sosiaalisia ongelmia lisäävä
politiikka siis heikentää yleistä turvallisuutta, ja toisaalta ongelmia ennalta ehkäisevä poli-
tiikka vuorostaan tuo vakautta, hyvinvointia ja turvallisuutta. Tästä aiheesta tarvittaisiin
varmasti Suomessa myös perusteellisempaa tutkimusta, kuten sisäministeri Risikko pu-
heessaan esitti. Kyse ei onneksi ole vain resursseista. Esimerkiksi perusopetuksen päät-
tyessä pitäisi huolehtia, ettei kukaan todellakaan pääse putoamaan, ja armeijan kutsunta-
vaiheessa pitäisi ottaa aidosti kaikista koppi.

Suomeen on myös pesiytynyt erilaisia ääriliikkeitä sekä ääriajattelua harjoittavia toimi-
joita. Nämä koettelevat vapaan ja avoimen yhteiskuntamme rajoja. Meidän on oltava valp-
paina. Radikaalien ääriliikkeiden pesiytyminen Suomeen on torjuttava. Samalla meidän on
kuitenkin muistettava, ettemme leimaa ihmisryhmiä tai lisää ääriajattelua omilla teoillam-
me tai sanoillamme. Esimerkiksi viharikosten kasvanut määrä kertoo koventuneista asen-
teista, jotka voivat muuttua myös teoiksi. On hienoa, että poliisi on kohdistanut lisää re-
sursseja vihapuheen torjuntaan esimerkiksi verkossa, etenkin juuri nyt, kun poliisin resurs-
sit ovat todella tiukilla.

Kiinnitämme mietinnössä huomiota myös siihen, että poliisien määrän turvaaminen on
enemmänkin laskennallinen temppu kuin tosiasia pitkällä tähtäimellä. Tässä kaikilla meil-
lä tässä salissa on peiliin katsomisen paikka. Kyse ei ole nykyisestä hallituksesta, seuraa-
vasta hallituksesta tai edellisestäkään pelkästään, vaan kyseessä on meidän yhteinen
asiamme. Vaikka hallitus on tehnyt satsauksia, poliisien jo valmiiksi vähäinen määrä uh-
kaa pudota entisestään lähivuosina ja seuraava hallitus löytää asian pöydältään. Me tarvit-
semme riittävästi määrärahoja siihen, että poliisien määrää kenttätyössä ja tutkinnassa voi-
daan jatkossa kasvattaa. Olisi myös hyvä saada poliiseiksi ihmisiä erilaisista etnisistä ja us-
konnollisista taustoista, kuten kyselytunnilla totesin.

Arvoisa puhemies! Ylikansalliset ongelmat vaativat myös ylikansallisia ratkaisuja. Suo-
men on tärkeä olla mukana kansainvälisen turvallisuuden rakentamisessa. Esimerkiksi te-
kemämme kriisinhallintatyö ja kehitysyhteistyö pyrkivät luomaan vakautta sinne, missä ti-
lanteet ovat vaikeita. Konfliktien torjuntaan tähtäävä työ maailmalla hyödyttää myös mei-
dän suomalaisten turvallisuutta. Konfliktit, ilmastonmuutos ja köyhyys ovat luoneet myös
muuttoliikkeen, joka jatkuu esimerkiksi Välimerellä. Libyan kaltaisten, käytännössä ha-
jonneiden valtioiden heikko tilanne luo kasvualaa kyyniselle ihmissalakuljetukselle ja
25



Pöytäkirjan asiakohta PTK 40/2017 vp
muulle rikollisuudelle, josta eniten kärsivät he, jotka turvaa tai parempaa elämää hakevat.
Nämä asiat vaikuttavat meidänkin tilanteeseemme paitsi EU:n tulevaisuuden myös oman
turvapaikanhakijatilanteemme ja sen mukanaan tuomien ilmiöiden kautta. Suomessa tar-
vitsemme inhimillistä turvapaikkapolitiikkaa ja hyvää kotouttamista. Räikeä epäkohta löy-
tyy mielestäni esimerkiksi perheenyhdistämisten vaikeudesta, toimivat perhesuhteet kun
ovat parasta yhteiskuntaan integroivaa toimintaa.

Arvoisa puhemies! Hallintovaliokunta ja muut valiokunnat ovat tehneet suuren työn tä-
män selonteon mietintöjen ja sen lausuntojen valmistelussa. Kiitän valiokuntakollegoita.
Mietintö on mielestäni kattava ja kuvaa hyvin niitä olosuhteita, joissa elämme. Kiitän myös
ministeriä perusteellisesta keskustelusta ja toivon, että pääsemme yhdessä jatkamaan hy-
vää yhteistyötä asiassa.

18.40 Antero Laukkanen kd: Arvoisa herra puhemies! Minäkin yhdyn näihin kiitoksiin
tämän selonteon perusteellisuudesta ja myös tästä keskustelusta ja siitä, että ministeri Ri-
sikko on täällä jaksanut istua ja kuunnella meidän puheitamme. Vilpittömästi uskon, että
hän myös saa tästä, niin kuin edustaja Räsänen sanoi, hyvän selkänojan itselleen tuleviin
neuvotteluihin.

Ihan muutaman asian tässä nostan vielä esille hyvän keskustelun lisäksi:
Täällä on mietinnössä sivulla 35 kohta 6.9 Tehtävien priorisointi: "Selonteon mukaan ta-

loudellisten resurssien niukentuessa toimintaa on priorisoitava. Selonteossa ei kuitenkaan
esitetä priorisoinnin tarkempia perusteita, vaikka selontekomenettelyn luonteeseen kuu-
luu, että se sisältää tämän kaltaisissa linjauksissa myös riittävän konkreettiset linjaukset.
Kysymys on viime kädessä siitä, mitkä lakisääteiset tehtävät jätetään tai jäävät resurssien
puutteessa hoitamatta ja tekemättä." Tämä lausuma ja toteamus tässä puuttuu suoraan sii-
hen oikeusperustaan, joka Suomessa on vankka. Täällä on puhuttu tänään paljon pilareista,
niin kyllä tämä oikeusperusta on sellaisen yhteiskunnan, jota Suomi edustaa, keskeisiä
asioita. Ja tämä varojen supistaminen käytännön tasolla tarkoittaa sitä, niin kuin eräs polii-
sihallinnon edustaja sanoi, että nyt aletaan olla sellaisessa tilanteessa, että eduskunnan on
nyt kerrottava, mitkä asiat poliisi hoitaa ja mitä asioita poliisi ei hoida, tai sitten eduskun-
nan on lisättävä määrärahoja, koska poliisilla on se lähtökohta, että kun rikos tapahtuu, niin
se pitäisi aina selvittää silloin kun kansalainen tulee sitä vaatimaan, ja nyt näin ei enää voi
tapahtua.

Lakivaliokunta on myös omassa lausunnossaan tästä asiasta lausunut ja todennut, että
tämä tilanne on tällä hetkellä ihan mahdoton. Me emme voi lähteä siitä, että meillä on alu-
eellinen eriarvoisuus siinä, mitkä tehtävät poliisi voi hoitaa. Pääkaupunkiseudulla vielä tie-
tyt asiat hoidetaan, haja-asutusseudulla ei enää hoideta sitäkään, mikä pystytään hoita-
maan pääkaupunkiseudulla tai suurissa kaupungeissa. Me olemme itse synnyttämässä täl-
laista tilannetta, jossa tämä oikeusperusta murtuu. Ja kun puhun näin, niin ymmärrän täy-
sin, että sisäministeri Risikko ymmärtää, missä mennään tässä näin. Jos me vapaaehtoises-
ti teemme nyt tällaisen valinnan tässä talouden tilanteessa, joka Suomella on, että velalla
eletään, niin sitten ne säästötoimet rankimmin kohdistuvat tänne poliisin puolelle. Se on
huono valinta. Me olemme taas siinä tilassa, että käytännössä se synnyttää enemmän kulu-
ja kuin tuo säästöjä, ja sen takia nämä pitäisi huolella arvioida.

Poliisiasiain neuvottelukunnan varajäsenenä saan jatkuvasti heidän erittäin laadukasta
materiaaliaan, minkä myös ministeri Risikko hyvin tuntee. He ovat mielestäni parhaita ar-
26



Pöytäkirjan asiakohta PTK 40/2017 vp
vioimaan, mitkä ne todelliset tarpeet ovat. He tietävät ne ja seuraavat ja tutkivat ja ovat yrit-
täneet sopeutua tähän tilanteeseen, mutta nyt tietty raja on saavutettu.

Arvoisa puhemies! Oikeastaan tässä enää tähän hyvään keskusteluun tällainen painopis-
te ja oikeastaan avaus sellaiselle keskustelulle, että mitä me haluamme, minkälainen oi-
keusperusta Suomessa tulevaisuudessa on.

18.44 Eva Biaudet r: Arvoisa puhemies! Hallitus on siis viime toukokuussa antanut edus-
kunnalle valtioneuvoston selonteon sisäisestä turvallisuudesta, ja olemme tänään keskus-
telleet siitä. Se on ensimmäinen laatuaan, ja sen takia varmasti on paikallaankin keskustel-
la aika laajasti siitä, miten tämä työ jatkuu, koska tämähän on alkua.

Lakivaliokunta on antanut lausunnon tästä ja kiinnittänyt huomiota siihen, että selon-
teossa sisäinen turvallisuus on rajattu koskemaan ehkä ennen kaikkea sisäasiainhallinnon
toimijoita. Itse ajattelen, että tämä on valitettavaa. Mutta tämä on hyvä alku. Selonteossa
tuodaan esiin muina tärkeinä sisäisen turvallisuuden viranomaisina myös tuomioistuimet,
syyttäjänvirastot, Rikosseuraamuslaitos, Tulli, sosiaali- ja terveystoimi, mutta muiden toi-
mijoiden roolia ei kovin paljon käsitellä. Luottamus yhteiskuntaan, yhteiskunnan sosiaali-
seen pääomaan — siis demokratiaan, turvaverkostoihin, koulutukseen — on mielestäni,
niin kuin täällä on hyvin edustaja Paateron puheenvuorossa sanottu, tämän turvallisuuden
kivijalka. 

Inre säkerhet är så mycket mer än vad som står i regeringens utredning. Att förbättra den
inre säkerheten i en allt mer komplicerad säkerhetsmiljö förutsätter förutom att myndighe-
ters prestationsförmåga blir bättre, också ett brett samarbete mellan myndigheter, mellan
internationella aktörer, medborgarorganisationer och företag. För att en fungerande rätts-
vård och rättsskydd ska kunna fungera som grundpelare för samhällsfreden förutsätts det
att alla aktörer i den här rättsprocessen fungerar och har balanserade, ändamålsenliga re-
surser. Det gäller polisen, åklagarna och rättsväsendet som alla skapar den här säkerhets-
och trygghetskedjan, till exempel i straffprocesser. Och resurserna måste fördelas mellan
dem såsom ett fungerande rättsskydd förutsätter.

Lagutskottet har uttryckligen poängterat att förtroende gentemot myndigheter är en vik-
tig pelare, legalitetsprinciper, rättsstatsprinciper, förverkligandet av grundrättigheter och
mänskliga rättigheter på ett effektivt sätt, att de ska kännas i människors vardag. De här är
alla grunder för den inre säkerheten. 

Liksom ingen människa är en ö så är inget land det heller, och brottslighet känner inga
gränser. Även den inre säkerheten kan ibland ha internationella kontakter. Därför är det så
viktigt att Finland också känner förtroende för ett samarbete med andra och bygger på ak-
tivt samarbete med andra, och är med i internationellt samarbete i Norden, i Europa och
globalt. I dagens läge är det en förutsättning för att varje land ska kunna vara tryggt, att var-
je medborgare ska kunna känna sig trygg. Internationella institutioner såsom FN eller Osse
har naturligtvis sina utmaningar, men de har byggts upp under många år och det är viktigt
att vi inte försummar våra insatser och vårt ansvar i dessa organisationer. Det är de som
bygger upp det här internationella normverket och det är lika viktigt att vi efterföljer den
lagstiftning, de internationella regler — till exempel om skydd för flyktingar, internatio-
nellt skydd för flyktingar — som vi har lovat resten av världen att göra.

I jämförelse med andra EU-länder är kvinnovåldet i Finland synnerligen stort. Våld mot
kvinnor är en kränkning av de mänskliga rättigheterna och det tillåter vi fortsätta på bred
27



Pöytäkirjan asiakohta PTK 40/2017 vp
front i Finland. Nästan 25 procent av befolkningen har utsatts för psykiskt, fysiskt eller sex-
uellt våld, men det verkar ändå inte finnas en tillräckligt stark politisk vilja för att stoppa
det här våldet. Inte ens satsningarna på skyddshem är över huvud taget tillräckliga. Den här
saken måste i kommande diskussioner kring den inre säkerheten ha ett större utrymme. 

Jag funderade i dag på vad som ger ett tryggt och säkert samhälle när jag kom till jobbet.
Orden från generalsekreteraren för Sveriges advokatsamfund Anne Ramberg har fastnat
starkt i mitt minne. Hon säger att rädslan är en dålig lagstiftare. Också Pär Stenbäck, tidi-
gare minister och riksdagsledamot skriver i Hufvudstadsbladet i dag om när fruktan tar
över. Han säger: "Valet står inte mellan en brutal kapitalistisk marknadsekonomi och en
traditionell social-liberal välfärdsstat, utan mellan en politik som stärker den sociala sam-
manhållningen och en gemensam samhällssyn, och ett samhälle som hotar erodera när
fruktan för framtiden genomsyrar det." 

En stor del av ungdomarna tror inte på att Finland har en bättre framtid att gå till. Det här
är en allvarlig signal om att vi måste jobba mera på att skapa mer trygghet och säkerhet, och
ha mindre skrämsel, flyktingfientlighet och rasism i det här landet. — Tack.

18.50 Mari-Leena Talvitie kok: Arvoisa puhemies! Yhteiskuntamme vakaudelle ja sisäi-
selle turvallisuudelle luovat pohjan yhteiset arvot, hyvinvointi, demokratia, luotettava hal-
linto, oikeusvaltio ja toimivat instituutiot. Käsiteltävänä oleva selonteko painottuu perus-
tellusti niin sanottuun kovaan sisäiseen turvallisuuteen, vaikkei sisäinen turvallisuus kui-
tenkaan ole, niin kuin selonteossa todetaankin, vain turvallisuusviranomaisten toimintaa. 

Aloitimme laatuaan ensimmäisen sisäisen turvallisuuden selonteon eduskuntakäsittelyn
hallintovaliokunnassa jo viime keväänä. Selonteko ja meneillään oleva sisäisen turvalli-
suuden strategiatyö antavat meille tilannekuvan niin muuttuneesta turvallisuustilanteesta,
viranomaisresursseista ja toimenpiteistä kuin maamme tulevaisuuden turvallisuusnäky-
mistä. 

Niukentuneet resurssit riittävät maamme ja kansalaisten turvallisuuden vaalimiseen ja
ylläpitoon vain oikein kohdennettuina. Tämä tarkoittaa, että viranomaiset joutuvat teke-
mään valintoja, miten resursseja käytetään jatkossa vaikuttavimmin. Oikea-aikaisilla, har-
kituilla valinnoilla turvaamme toimivan palveluorganisaation. Meillä on siis oltava val-
miutta keskustella ja priorisoida, voidaanko joidenkin rikosten selvittämistä painottaa re-
sursoinnissa toisia tärkeämmäksi. 

On tärkeää, että kokonaisturvallisuuden murroksessa pystymme turvaamaan riittävät vi-
ranomaisresurssit, mutta yhtä tärkeää on vaikuttaa siihen, että palvelutarpeen kasvua kye-
tään vähentämään, eli panostetaan ennaltaehkäiseviin palveluihin, estetään nuorten syrjäy-
tymistä, työttömyyttä ja niin edelleen. Turvallisuusviranomaisten rinnalla on siis huomioi-
tava ennaltaehkäisevän työn vaikutus. Mitä oikea-aikaisemmin pystymme tunnistamaan
tekijät, jotka johtavat yhteiskunnan turvallisuutta erilailla vaarantaviin tekijöihin, sitä pa-
rempi. Sitä vähemmän syntyy kokonaiskustannuksia ja inhimillistä kärsimystä. Tärkeää on
siis, miten pystymme pureutumaan syihin emmekä hoida ainoastaan seurauksia.

Suomalaisten luottamus turvallisuudesta vastaaviin viranomaisiin on korkea. Päättäjien
ja vastuunkantajien katseet kääntyvät useimmiten niihin asioihin, mitä voidaan mitata. On
siis kiinnitettävä huomiota myös siihen, millä aikataululla poliisi ja muut viranomaiset
pystyvät kansalaisia palvelemaan. Ministeri Risikko on ansiokkaasti nostanut esiin, olisi-
ko aika ja tarve esimerkiksi poliisin palveluihin asettaa tietynlainen palvelulupaus, jonka
28



Pöytäkirjan asiakohta PTK 40/2017 vp
kautta pystyisimme läpinäkyvämmin ja oikea-aikaisesti osoittamaan resursseja yhteiskun-
nallisesti.

Arvoisa puhemies! Jokaisella turvallisuusviranomaisella on oma, keskeinen tehtävänsä.
Hyvin toimiva poliisin, Tullin ja Rajavartiolaitoksen PTR-yhteistyö on oiva esimerkki vi-
ranomaisyhteistyön vaikuttavuudesta. PTR-yhteistyö toimii ja tehostaa myös rikosten sel-
vittämistä. On tärkeää, että PTR-viranomaisten johtamisvastuita selvennetään ja täsmen-
netään sisäisen turvallisuuden strategiatyössä. Niistä viime kuukausina on valmistunut
myös tämä selvitys Tullin roolista, vastuista ja paikasta. 

Selonteossa linjattiin, että poliisien määrä vakiinnutetaan noin 7 000 poliisin tasolle tä-
män vaalikauden aikana. Kokoomuksen ryhmälle tämä taso on ehdoton minimi, jonka alle
ei voida mennä. Poliisien määrän riittävyyttä tulee säännöllisesti arvioida, ja siksi onkin
tärkeää, että hallitus käsittelee ensi viikon kehysriihessä turvallisuutta yhtenä kärkiasiana.
Myös hallituksen linjaus poliisien koulutusmäärien lisäämisestä on olennainen. 

Sisäisen turvallisuuden strategiatyössä turvallisuus on ymmärretty laaja-alaisesti. Työ-
hön on kutsuttu niin viranomaiset kuin kansalaisyhteiskunnan ja elinkeinoelämän toimijat.
Meidän on kyettävä hyödyntämään kunkin osaamista ja resursseja yhteiskunnan kokonais-
turvallisuutta vahvistavasti. On tärkeää myöskin, että eduskunta saa tietoa siitä, miten stra-
tegiatyö etenee. Yhteinen tahtotila on kuitenkin se, että Suomi on tulevaisuudessakin maa,
jossa on turvallista tehdä työtä, yrittää, opiskella ja elää. 

Loppuun lyhyesti siitä nuorten tulevaisuudentekijöidemme näkemyksestä, että tutki-
muksen mukaan nuoret pitävät Suomea yhä vahvana luottamusyhteiskuntana. Oleellista
onkin kansalaisten, toimijoiden, viranomaisten, vastuunkantajien ja koko yhteiskuntamme
kannalta, että keskitymme siihen, miten voimme edelleen vahvistaa sitä luottamusta ja kes-
kitymme niihin asioihin, mitkä luottamusta edistävät. 

Kiitokset lopuksi ministerille ja myöskin hallintovaliokunnan puheenjohtaja Eerolalle,
varapuheenjohtaja Korhoselle ja koko valiokunnalle uskalluksesta tehdä kattava ja pidem-
män aikavälin sisäisen turvallisuuden selonteon mietintö. 

18.56 Matti Semi vas: Arvoisa puhemies! Pohdin tuossa valiokunnalle mietintöä tehdes-
sä ja sisäisen turvallisuuden raporttia lukiessa, mitä se sisäinen turvallisuus oikein on. Mi-
nusta se on sitä, että kasvatamme lapsemme suvaitsemaan ja auttamaan toinen toisiamme.
Sieltä se lähtee kotoa. Mitä se vaatii siltä kodilta? Se vaatii sitä, että vanhemmilla on riit-
tävä toimeentulo ja turva elämiseen ja lastensa kasvattamiseen, koulussa ei kiusata eivätkä
ihmiset syrjäydy.

Nämä ovat niitä sisäisen turvallisuuden perusrakenteita, mille on hyvä rakentaa turval-
lista ympäristöä asukkaillemme. Kun tämä rakennelma murtuu, tarvitsemme viranomai-
sia, joiden tehtävä on auttaa hädässä olevia ihmisiä selviämään elämän haasteista. Tässä
muuttuvassa maailmassa uusien uhkakuvien ja yhä erilaisen rikollisuuden lisääntyessä
olemme huomanneet myös Suomen sisäisen turvallisuuden rakenteiden natisevan liitoksis-
saan. Se arvio, mitä hallituksen kehys sisältää valtion talouden tasapainotuksen ja säästö-
jen aikaansaamiseksi, laittaa nämä turvallisuuden reuna-arvot liikkumaan yhä harmaam-
paan suuntaan.

Hallintovaliokunnan yksimielinen mietintö kertoo sen, että resurssien osalta on saavu-
tettu ääripää. Monella sisäisen turvallisuuden osa-alueella se kertoo myös sen, kuinka sääs-
täminen aiheuttaa myös maallemme taloudellisia menetyksiä. Arvioiden mukaan kysymys
on useiden miljardien taloudellisesta menetyksestä. Harmaan talouden tutkinnan määrära-
29



Pöytäkirjan asiakohta PTK 40/2017 vp
hojen vuosittainen näivettyminen tietää verotulojen menetyksiä. Onneksi niitä on jossain
määrin pystytty aina budjetin käsittelyssä osittain palauttamaan, ja siitä kiitos kuuluu mi-
nisterille. Hän on hyvin toiminut siltä osin. Mutta valitettavasti edelleenkin menetämme
suuria määriä verotuloja harmaan talouden takia.

Lisäksi raskaan liikenteen ammattimaisen valvonnan tehostaminen on tärkeä osa niin
suomalaisille kuljetusyrittäjille kuin valtion sekä kuntien verotuloille ja ennen kaikkea lii-
kenneturvallisuudelle. Tehokkaammalla ja ammattimaisella valvonnalla parannetaan lail-
listen kuljetusliikkeitten kilpailukykyä ja suomalaisen yrittäjän asemaa. Nämä ovat myös
niitä ratkaisuja, millä tuotetaan verovaroja muun sisäisen viranomaistoiminnan ylläpitämi-
seen, sillä verovaroja tarvitaan niin pelastus- kuin hätäkeskuslaitoksen, poliisin ja Rajavar-
tiolaitoksen toiminnan ylläpitämiseen. Myös näitä edellä mainittuja alan ammattilaisia tar-
vitaan jatkossakin, siksi riittävään koulutukseen ja sen määrään ja tasoon on jatkossakin
satsattava.

Arvoisa puhemies! Tämä hallintovaliokunnan mietintö kuvaa hyvin ne tilanteet, miltä
osin resurssien vähyydestä huolimatta hyvällä eri hallinnonalojen yhteistyöllä on onnistut-
tu. On pystytty saavuttamaan PTR-yhteistyöllä merkittäviä synergiahyötyjä ja palvelujen
tehostamista. Onnistuneita yhteistyötehtäviä on ollut muun muassa Puolustusvoimien ja
eri järjestöjen kanssa. Tämä osaltaan kertoo sen tosiasian, että Suomessa osataan sopia
asioita ja sopimalla saadaan aina enemmän aikaan.

Valitettavasti mietinnön sisältö kertoo myös sen tosiasian, missä viranomaiset ovat jou-
tuneet taipumaan. Siltä osin maamme asukkaat ovat joutuneet kärsimään, ja tämä johtuu
pelkästään vähentyneistä resursseista. Tässä yhteydessä täytyy kiittää näitä viranomaisia
hyvästä yhteistyöstä siinä, että ovat jaksaneet taipua tehtävien ja uusien haasteitten edessä.
Mutta ikävä kyllä tähän jatkuvaan taipumiseen Suomen sisäisen turvallisuuden rakenteis-
sa ei ole mielestäni enää varaa. Jatkuva taipuminen katkaisee jossakin vaiheessa sen selkä-
rangan, ja silloin vahinkoa on vaikea korvata. Siksi tarvitaan rahallisia satsauksia sisäisen
turvallisuuden toiminnan ylläpitämiseksi.

Kiitos ministerille hyvin selkeistä vastauksista tänä päivänä ja kehittämishalusta sisäi-
sen turvallisuuden osalta. — Kiitos.

19.01 Veera Ruoho ps: Arvoisa puhemies! Tässä voimakkaassa turvallisuusympäristön
muutoksessa, joka pahaenteisesti vaikuttaa myös Suomen turvallisuustilanteeseen, näen
kestämättömänä kehityksenä ensinnäkin sen, että meillä on Suomessa jo lähtökohtaisesti
vähiten poliiseja pohjoismaisessa vertailussa, ja toisekseen, että kehitys jatkuisi poliisi-
määrän vähentymisenä entisestään. Esimerkiksi tällä hetkellä poliisin suorituskyky on vie-
lä vajavainen täysin takaamaan massatapahtumien turvallisuuden, saati että meillä olisi
riittävästi poliiseja ilman erityisempiä tapahtumia jalkautumaan kaduille, missä yhtä lailla
on alttius myös väkivaltaisille iskuille — mitä naapurimaissa hiljattain saatiin todistaa,
sekä tuolla Pietarissa että Tukholmassa. Pietarin isku ei jostain syystä saanut samanlaisia
sympatian osoituksia kuin mitä Tukholman sai.

Arvoisa puhemies! Nyt valtiovarainministeriön alustavan kehyksen mukaan vuoteen
2020 mennessä, jos tämä kehys toteutuisi, poliisilta lähtisi se 850 henkilötyövuotta. Ja näin
on, koska poliisin budjetista 70—80 prosenttia on henkilöstökuluja. Pitää muistaa, että po-
liisisektorilla ainoa mahdollisuus sopeuttaa on laittaa väkeä pois. Tätä emme voi hyväk-
syä, kuten te, arvon kansanedustajat, olette kaikki täällä yksimielisesti todenneet.
30



Pöytäkirjan asiakohta PTK 40/2017 vp
Meillä poliisi on yksi maailman parhaiten koulutetuista, oikeudenmukainen, tasapuoli-
nen, korruptoitumaton ja rehellinen. Tuo valiojoukko tarvitsee riittävät toimintaedellytyk-
set, jotta voimme taata kansalaisille sisäisen turvallisuuden. Uskon, että jokainen meistä
ymmärtää turvallisuuden merkityksen niin yksilöiden kuin myös elinkeinoelämän kannal-
ta. Poliisi, kuten muut turvallisuusalan toimijat, tulee riittävästi resursoida, ja lisäksi mei-
dän tulee lainsäädännöllä mahdollistaa poliisille työkalut ylläpitää sisäistä turvallisuutta.

Kiitän ministeri Risikkoa ja hallintoasiainvaliokuntaa sisäisen turvallisuuden selonteos-
ta.

19.04 Arja Juvonen ps: Arvoisa herra puhemies! Arvoisa ministeri, myös minä haluan
kiittää tästä sisäisen turvallisuuden asiasta, mistä tänään täällä keskustelemme, erityisesti
siitä, että strategiaa päivitetään myös tulevaisuudessa. Toki kiitos siitä myös, että olette
täällä kuuntelemassa ja vastaamassa kysymyksiin.

Sosiaali- ja terveysvaliokunta antoi myös tästä lausunnon, ja me nostimme esiin omassa
lausunnossamme hyvinvoinnin ja turvallisuuden sekä pelastustoimi- ja ensihoitoteemat.
On ollut hienoa kuulla, että täällä myös arjen turvallisuus on noussut paljon keskustelussa
esille. Me nostimme syrjäytymisen, tuloerojen kasvun, päihteiden käytön, tarttuvat taudit
ja yleisesti arjen turvallisuuteen vaikuttavat tekijät. 

Pelastustoimesta ja ensihoidosta nostimme esille varautumisen ja onnettomuustilantei-
den selvittämisen ja yhteiskunnan kriittisten toimintojen ylläpitämisen häiriötilanteissa.
Nämähän ovat kaikki äärettömän tärkeitä ja koskettavia asioita, erityisesti sairaalamaail-
ma ja turvallisuuden säilyminen siellä, jonka jo yhdessä puheenvuorossani nostin esille.
On todella aika pelottavaa ajatella, mitä tapahtuisi, jos todellinen uhka sairaalaan saapuisi,
on se sitten kyber- tai hyperuhkaa tai vaikkapa joku virus tai bakteeri, tulee se sitten työn-
tekijöiden tai minkä ikinä mukana. Voimme maalata vaikka minkälaisia uhkakuvia. Tur-
vallisuus on tunnetta, ja kyllä se turvallisuudentunne on Suomessa tällä hetkellä heikenty-
nyt.

Täytyy kiittää Kuopion poliisia siitä, että onnistui paljastamaan aiotun rikoksen, missä
turvapaikanhakijoiden joukko meinasi tietäessään jo, että poistuvat maasta, vielä sortua ri-
koksiin: oli luvassa näpistyksiä, varkauksia, jopa raiskauksia. Juuri tällaista ennaltaeh-
käisyä me tarvitsemme ja poliiseille lisää resursseja toimia juuri näin, niin kuin esimerkik-
si Kuopiossa tehtiin — toki myös hoitajien resursseja. Täytyy itse hoitajana aina nostaa
esille hoitajien resurssit ja poliisien resurssit myös.

Nostaisin esiin myös sen tulevaisuuden ajatuksen, että ikääntyneiden määrä lisääntyy.
Meillä on vuonna 2060 yli 65-vuotiaita noin 1,79 miljoonaa. Se tarkoittaa sitä, että haurai-
ta ja heikkoja ihmisiä on ympärillämme, ja meidän tulee tehdä kaikkemme, että pidämme
myös heistä huolen. Oli hienoa kuulla, ministeri, kun mainitsitte, että myös ikääntyneiden
turvallisuus tulee nousemaan esille strategian päivityksessä sitten, kun sitä tehdään. Niin
tuleekin olla.

Meillä tapahtui Espoossa joku vuosi sitten sellainen käsittämätön rikos, mitä ei ole vie-
läkään saatu selvitettyä, vaikka poliisin valvontakameran kuvaa oli, että kehitysvammai-
silta henkilöiltä tyhjennettiin pankkitilit heidän omilla pankkikorteillaan. Tämä on kyllä
sarjassamme, että tarvittaisiin Hercule Poirot ratkaisemaan, kuka vei ja miksei saada raho-
ja takaisin.

Arvoisa puhemies! Laittomasti maassa olijoiden tilanne on myös noussut täällä keskus-
teluun. Kyllä minä näen, että niille, jotka ovat laittomasti maassa, kyllä täytyy pikapalau-
31



Pöytäkirjan asiakohta PTK 40/2017 vp
tus omaan lähtömaahansa saada aikaiseksi. Nykytilanne ei ole oikein heitä itseäänkään
kohtaan. Siinäkin on tällaista humanitääristä ajatusta, mitä pitää ajatella, että joutuvatko ne
ihmiset mahdollisesti rikoksen uhriksi itse, ihmiskaupan uhreiksi. Mikä heidän tilanteensa
on täällä Suomessa, kun ei ole paikkaa minne mennä eikä sitä toimeentuloa, ja ruokkiiko se
myös alustaa sille mahdolliselle rikollisuudelle, niin että juurikin ne heikoimmassa ase-
massa olevat hauraat ihmiset, vaikkapa ikääntyneet, joutuvat kohtaamaan näitä taskuvar-
kauksia. Mutta nämä ovat kaikki teemoja, jotka ovat keskustelussa jo nousseet esille.

Hienoa, että sisäisen turvallisuuden strategiaa päivitetään. Hyvä, että siellä nousee arjen
turvallisuus esille. Turvallisuus on tunnetta. Ministeri, sanoitte hienosti, että uni on sitä pa-
rasta lääkettä. Minä nostaisin vanhasta lastenlaulusta myös sen maidon, sen lämpimän mai-
don: "Maito tuore lämpöinen avun tuoda voisi, viljakorppu valkoinen" — jotenkin näin se
menee — "ehkä turvan toisi." Me luotamme nyt ministeriin, että me voimme nukkua yöm-
me hyvin, ja ihmeisiinhän te pystytte.

19.08 Sirpa Paatero sd: Arvoisa herra puhemies! Sisäisen turvallisuuden selonteko on
siis tehty ensimmäisen kerran, mikä on tietenkin hyvä asia. Meidän mietinnössämme, hal-
lintovaliokunnan yksimielisessä sellaisessa, on kuitenkin esitetty kritiikkiä, joka on sinän-
sä varmaankin ihan aiheellista, että se ei vastannut aivan sitä, mitä hallintovaliokunta on ai-
kaisemmin toivonut ja tarvinnut, ja toisaalta, kun katsoo sekä hallintovaliokunnan käsitte-
lyä että kaikkien muiden valiokuntien, jotka antoivat lausunnon, niin se kritiikki liittyi sii-
hen, että tämä oli hyvin resurssipainotteinen. Ajatusta kokonaisturvallisuusnäkemyksestä
ja koko yhteiskuntaan liittyvistä asioista ei käsitelty siinä laajuudessa kuin olisi ollut tarve
vaan oli enemmän keskitytty siihen resurssipuoleen, mikä ei tietenkään ole vähäpätöistä.

Tämä laajempi turvallisuusnäkemys näkyi, niin kuin jo sanoin, heti alkulauseissa, joissa
todettiin, että sisäinen turvallisuus on demokratian ja hyvinvointiyhteiskunnan kivijalka.
Minun mielestäni sen tulisi olla toisinpäin elikkä meillä sisäinen turvallisuus on sitä parem-
pi, mitä paremmin meillä demokratia toimii ja miten paljon paremmin meillä hyvinvoin-
tiyhteiskunta ja sen palvelut ovat toiminnassa. Tämähän oikeasti näkyy aina, kun ihmisiltä
kysytään, mikä heidän turvattomuuttaan aiheuttaa. Suurimmalle osalle ihmisistä ne ovat
työttömyys, osattomuus, eriarvoistuminen, syrjäytyminen. Siitä arjesta se ihmisten turvat-
tomuus lähtee.

Ei ollenkaan ole vähäpätöistä, että meillä turvallisuusympäristön sanotaan muuttuneen.
Näin varmaan on, ja ihmisten medialukutaito on tietenkin yksi näkökulma, minkä kautta
sitä tietoa enemmän ja enemmän tulee, ja sitten sen seulominen on aika hankalaakin. Kui-
tenkin täytyy muistuttaa, että kun katsotaan maailmanlaajuisesti, niin kuolleiden ihmisten
määrä sodissa, terrorismissa, väkivallassa on vähentynyt maailmanlaajuisesti, Euroopan
laajuisesti ja Suomessa. Väkivaltaisten kuolemien määrä Suomessa on vähentynyt. Ryös-
töjen määrä Suomessa on vähentynyt. Mutta se ei tarkoita sitä, että tehtävä olisi tehty, kos-
ka niitä yhä edelleenkin on, mutta pitää muistaa, että vaikka joskus tuntuu, kun mediaa kat-
soo ja kuulee, että tilanne olisi mennyt paljon pahempaan suuntaan, niin näin ei ole vaan
Suomi on varsin turvallinen maa.

Suomessa on yksi poikkeuksellinen näkökulma, kun katsoo vaikkapa muita Pohjoismai-
ta. Meillä alkoholisidonnaiset rikokset ovat moninkertaiset liittyen sekä väkivaltaan että
ryöstöihin ja muihin, ja ne näkyvät myöskin sitten siellä sosiaali- ja terveyspuolella. 70
prosenttia niistä ihmisistä, jotka tulevat esimerkiksi poliisien viemänä ongelmatilanteissa
päivystykseen, on päihtyneitä. Poliisien viikonloppu olisi aivan toisen näköinen, jos meil-
32



Pöytäkirjan asiakohta PTK 40/2017 vp
lä olisi vähemmän viinanjuontia. Tästä syystä kysymys alkoholilain tulevasta muutoksesta
on tietoinen riski siitä, että poliiseja tarvitaan lisää, niin kuin ministeri sanoi, mutta se tar-
koittaa myöskin lisää väkivaltaa, se tarkoittaa lisää perheiden ongelmia, se tarkoittaa lisää
yksinäisiä lapsia ilman ruokaa. Tämä on valitettavaa, ja tämän kertovat poliisit ennen kuin
sosiaalityöntekijät.

Näistä resurssihuolista, jotka ovat niin sanottua kovan turvallisuuden osuutta, on hallin-
tovaliokunta yhteisesti näinä vuosina, kun olen pari vuotta saanut itse olla siellä mukana,
ollut yhtä mieltä ja lausunut kaikkien, siis poliisien, Hätäkeskuksen, pelastuslaitoksen, Ra-
jan ja Tullin, osalta resurssitarpeen muutoksista. Tähän liittyy se, että tämä kuuluisa PTR-
yhteistyö, elikkä poliisin, Tullin ja Rajan, on nyt tullut siihen tiensä päähän näillä resurs-
seilla, että tämä työmalli heikkenee, jollei resursseja saada lisättyä.

Tähän on uutena otettu kolme asiaa, kun meillä on jonkun verran näissä yhteneväisyyt-
tä, kun puhutaan kyberrikollisuudesta, kun puhutaan informaatiovaikuttamisesta, kun pu-
hutaan hyperrikollisuudesta, elikkä kaikkea tätä sekaisin, mutta se on uusi ala, johonka
ihan varmaan tarvitaan uutta lainsäädäntöä. Me joudumme itse sen vaikutuksen alaisiksi
moneen kertaan varmaankin huomaamattamme, ja siihen liittyy tietysti myöskin tämä tie-
dustelulainsäädäntökysymys — se varmaankin tarvitaan, mutta minkälaisilla pelisäännöil-
lä, siihen joudutaan varmaan vielä palaamaan tässä.

Sanon vielä viimeisenä asiana sen, että meillä on erilainen näkemys tässä salissa Tullin
paikasta, sillä sosiaalidemokraattien näkemyksen mukaan Tulli on yhä edelleen ensisijai-
sesti meidän ulkomaankauppaa hoitava viranomainen eikä ensisijaisesti rikoksentorjuntaa
hoitava viranomainen. Tämä on kaikissa maailman maissa näin, kahta pientä, olivatko ne
Oman ja Bahrain, lukuun ottamatta. Tulli ei ole pelkkä rikoksentorjuja vaan osa meidän ul-
komaankauppaamme.

19.14 Kari Tolvanen kok:  Arvoisa herra puhemies! Tämä kokonaisturvallisuushan on
hyvin laaja-alainen käsite, ja voi sanoa, että siihen turvallisuuden tuottamiseen osallistuvat
kaikki kansalaiset, yhdistykset, yritykset, totta kai myös viranomaiset. Joskus voisi sanoa,
että toimiva sosiaalipolitiikka on parasta kriminaalipolitiikkaa — se kuvastaa hyvin, mikä
on se turvallisuus laaja-alaisesti. Minun mielestäni sen takia on täysin perusteltua, että
tämä selonteko, mikä nyt tehtiin, tehtiin tarkasti rajaten sisäministeriön alaisuuteen, koska
muuten tätä selontekoa tehtäisiin vieläkin. Maailma muuttuu niin kovaa vauhtia, että se se-
lonteko olisi historiaa jo valmistuessaan. On tärkeää, että tulevassa strategiassa ja siinä toi-
meenpanossa käsitellään laajemmin asioita, niin kuin minun tietojeni mukaan nyt käsitel-
läänkin. Se on todella tärkeätä. 

Nyt kun tuossa puhuttiin resursseista: 
Resurssien pitää olla kaikilla viranomaisilla — puhutaan sitten pelastusviranomaisista,

Hätäkeskuksesta, Tullista, Rajasta, poliisista — sellaiset, että nämä viranomaiset pystyvät
turvaamaan kansalaisten turvallisuuden. Turvallisuus ja oikeudenhoito on tämän yhteis-
kunnan kivijalka, sanon sen näin päin. Se on meidän demokratiamme jalka, mutta se on
myös ihan meidän maineemme tuolla maailmalla ja turismin ja yritystoiminnan kannalta
erittäin tärkeä. Siksi — myös siksi — meidän on satsattava tähän sisäiseen turvallisuuteen,
totta kai ensisijaisesti kansalaisten turvallisuuden kannalta. 

Nyt ollaan kipurajalla selkeästi, sen takia, että tämä toimintaympäristö on muuttunut to-
della paljon. Itse asiassa tutkimusten mukaan ihmiset pelkäävät entistä enemmän. Vielä
viime vuoden loppuun asti kokonaisrikollisuuden määrä laski, toki oli nousua esimerkiksi
33



Pöytäkirjan asiakohta PTK 40/2017 vp
seksuaalirikoksissa lähes 500 prosenttia ja maksuvälinerikoksissa tai petosrikoksissa hy-
vin huomattavasti, mutta nyt on ikävä kyllä lähtenyt viimeisten tilastojen mukaan myös ko-
konaisrikollisuuden määrä nousuun. Se on ikävä asia. Pelkotilat ja todellisuushan eivät
aina kulje käsi kädessä, ja ihmiset todella pelkäävät tuoreiden tutkimusten mukaan, mutta
turvallisuudentunnetta useimmiten lisää kuitenkin, että omat asiat ovat kunnossa, perheen
asiat ovat kunnossa, työasiat ovat kunnossa. Mutta kyllä siellä sitten aika äkkiä tulee se pa-
lomies, poliisi ja rajavartija — se, että heitä on riittävästi turvaamassa näitä tiukkoja paik-
koja. Poliiseja tarvitaan lisää ihan senkin takia, että kun ihmisiltä viedään vaikka polkupyö-
rä, niin poliisilla olisi aikaa tutkia se juttu. Jos näitä ei tutkita, semmoinen oikeudentunto
murenee. Nämä ovat tärkeitä asioita.

Sitten kun mennään tämmöiseen kovaan turvallisuuteen, niin totta kai siihenkin tarvi-
taan resursseja, koska pahimmillaan — siis pahimmillaan, mitä ei todennäköisesti tule ta-
pahtumaan — ensimmäinen tämmöisen vakavan hybridi-iskun vastaanottaja on poliisi tai
rajavartija ja vasta sen jälkeen Puolustusvoimat, jos ne saadaan enää toimintakykyiseksi.
Lainsäädännön pitää olla kohdallaan, että tämmöistä yllättävää iskua ei tapahdu. Siksi,
vaikkakin perustuslakia nyt tässä testataan, tiedustelulainsäädäntö pitää saada mahdolli-
simman nopeasti toimeen. Sen olisi pitänyt olla jo kymmenen vuotta sitten toiminnassa,
kun tosiasia on, että meilläkin jonain päivänä joku vakava rikos jälleen tapahtuu. Meille on
tullut kaikki paha maailmalta, myöhässä ja pienempimuotoisena. Se lähti aikoinaan huu-
meista, sen jälkeen tulivat järjestäytynyt rikollisuus, rikollisjengit, kouluampumiset, kun-
niaväkivalta ja erilaiset pommi-iskut, niin kuin Myyrmanni. Siksi pitää olla tämmöinen
lainsäädäntö, että pystytään pelastamaan ihmishenkiä. Tosiasiahan on, että täällä viime
vaalikaudella hyväksyttiin laki henkeen tai terveyteen kohdistuvan vakavan rikoksen val-
mistelun kriminalisoinnista. Sitä vastustettiin aika ajoin hyvinkin kiivaasti, mutta osittain
sen takia on pystytty pelastamaan ihmishenkiä: kouluampumisia on estetty ja sen lisäksi on
myös Helsingin yliopistoon kohdistunut isku estetty. Tiedustelulainsäädännössä on ihan
nämä samat elementit. 

Viranomaiset pitää resursoida riittävästi, ja toiminnan pitää olla yhteensopivaa ja jouhe-
vaa myös Tullin osalta — Tulli on tärkeä viranomainen monessa mielessä. Mutta kuten
tuossa jo lyhyesti sanoin: pitäisikö meidänkin katsoa pikkasen peiliin? Ensinnäkään minis-
teriörakennehan ei kokonaisturvallisuutta tue missään määrin, emmekä me eduskunnassa-
kaan. Meillä on turvallisuusasiat hajautettu moniin eri valiokuntiin, että olisiko aihetta tääl-
läkin se turvallisuusvaliokunta perustaa, ja se voisi miettiä kokonaisturvallisuutta?

19.20 Teuvo Hakkarainen ps: Arvoisa puhemies! Tuosta vihapuheesta sen verran, että
nykyään siitä hyvin herkästi saa lapun käteen. Mutta minäpä otan esimerkin: Niin sanottu-
na suomettumisen aikana jos arvosteli Neuvostoliittoa, sai kimppuunsa toimittajat mutta ei
oikeuslaitosta. Jos kertoi muun muassa desanttien tekemistä rikoksista, raiskauksista, mur-
hista, media ainoastaan kertoi, että tämä ei pidä paikkaansa, vaikka kansalaiset tiesivät.
Nykyään vastaavista saa tuomion kyllä — lappu käteen, että lätkähtää.

Keskustelimme sisäisen turvallisuuden selonteosta myös viime toukokuussa. Lainaan
otteita puheesta, jonka silloin pidin: "On selvää, että suurin uhka Suomen sisäiselle turval-
lisuudelle on islamisaation eteneminen. Jokaisessa länsimaassa se on merkinnyt rikollisuu-
den kasvua ja kantaväestön keskinäisen vastakkainasettelun lisääntymistä ja jyrkentymistä
ja tietenkin yhä nousevia veroja ja maksuja siivestäjien elättämisen kattamiseksi. Suomes-
34



Pöytäkirjan asiakohta PTK 40/2017 vp
sa on kateissa tuhansia turvapaikkaturisteja. Tulevaisuus tulee olemaan erittäin synkkä, jos
tämä jatkuu. Rajat kiinni, ja paras eriste islamisaatiolle on piikkilanka." Näin totesin.

Arvoisa puhemies! Surullisena totean, että tilanne ei ole tuosta melkein vuoden takaises-
ta keskustelusta muuttunut kuin pahempaan suuntaan. Dublin-sopimusta ei edelleenkään
noudateta, ja länsiraja vuotaa seulana, eikä laittomasti maassa notkuvia saada poistettua
tarpeeksi nopeasti ja tehokkaasti. Monet EU-maat ovat ottaneet rajatarkastukset käyttöön,
ainakin väliaikaisesti. Meidän länsirajallamme tulisi tehdä sama kiireellisesti, etenkin kun
tähän aikaan vuodesta tulijavirta todennäköisesti kiihtyy kiihtymistään.

Toissa päivänä Suomen Uutiset julkaisi artikkelin, jossa kerrottiin, että Ruotsin verovi-
raston selvityksen mukaan jopa puolella turvapaikanhakijoista on useampi kuin yksi hen-
kilöllisyys. Joissakin tapauksissa on kyse tarkoituksellisesta viranomaisen harhauttamises-
ta. Kun ylimääräinen henkilöllisyys on syntynyt, sen olemassaolo vaikeuttaa viranomais-
ten tehokasta toimintaa ja henkilöllisyyttä on mahdollista käyttää rikolliseen toimintaan.
Jutussa todettiin, että turvapaikanhakijoiden useat henkilöllisyydet nousivat Ruotsissa kes-
kustelun kohteeksi Tukholman terroriteon jälkeen. Iskusta epäillyllä Rahmat Akilovilla oli
useita henkilöllisyyksiä, ja niiden avulla hänen onnistui vältellä maasta poistamisen toi-
meenpanoa. Joku muu on myös tehnyt töitä Akilovin henkilöllisyydellä. Artikkelin mu-
kaan tämä vihjaa siihen, että henkilöllisyydet ja niihin liittyvät työluvat ovat kauppatava-
raa. Manner-Euroopassa on raportoitu tapauksista, joissa turvapaikanhakijalla on ollut jopa
yhdeksän eri henkilöllisyyttä. On turhaa ja lapsellista kuvitella, että meille tulisi samoista
lähtömaista jollakin tapaa rehellisempää ja kunnollisempaa väkeä kuin esimerkiksi Ruot-
siin, Saksaan tai Ranskaan. Ei muuten tule.

Arvoisa puhemies! Ei voi eikä saa olla niin, että kuka tahansa, mistä tahansa ja ties millä
henkilöllisyydellä voi vain astua laivaan ja tulla tupsahtaa tänne. Meidän on opittava mui-
den maiden virheistä ja suojeltava omaa kansaamme.

19.25 Kari Kulmala ps: Arvoisa puhemies! Olisi tärkeää pitää sisäisen turvallisuuden
ketjun ensimmäinen lenkki vahvana. Sisäisen turvallisuuden selonteossa todetaan: "Hätä-
keskustoiminta on yksi tärkeimmistä toiminnoista, jotka vaikuttavat suoraan luottamuk-
seen viranomaisia ja yhteiskuntaa kohtaan." Kun lukee tämän vuoden talousarvion lukuja
ja Hätäkeskuksen niukkenevia resursseja, ei voi kuin ihmetellä tapaa, jolla Suomen valtio
yrittää ylläpitää edellä mainittua luottamusta. Vastuu on meillä päättäjillä.

Hätäkeskuslaitoksen henkilöstömäärä on vähentynyt vuosien 2011—2015 aikana 763
henkilöstä noin 600:aan. Rahoituskehysten puitteissa henkilöstömäärä on jatkanut alene-
mistaan. Hätäkeskuslaitos joutuu jatkamaan myös vuonna 2017 sopeutustoimia sekä lyk-
käämään investointeja aiempien säästöpäätösten perusteella. Hätäkeskuslaitoksen Strate-
gia 2016—2020:n tavoitteena on muodostaa Suomeen yksi virtuaalinen hätäkeskus, joka
toimii useassa toimipisteessä. Tämä edellyttää toimivia tietojärjestelmiä. Myönteistä on-
kin, että pitkään työn alla ollut hätäkeskusuudistus on loppusuoralla painopisteen ollessa
tällä hetkellä hätäkeskustietojärjestelmä Erican käyttöönotossa. Hätäkeskusuudistuksen ja
uuden verkottumaan kykenevän hätäkeskustietojärjestelmän myötä nykytasoinen hätäkes-
kustoiminta edellyttää vähintään noin 600 henkilötyövuoden henkilöstötasoa. Tuleva mal-
li tarkoittaa käytännössä sitä, että yksittäinen hätäkeskuspäivystäjä ottaa jatkossa vastaan
puhelun mistä tahansa Suomesta. Tällaiseen toimintaan sisältyy totta kai mahdollisuuksia
mutta myös uhkia. Yksittäisen hätäkeskuspäivystäjän kannalta katsottuna täytyy vain toi-
voa, että vastuiden kohdentaminen on eri tilanteissa otettu huomioon. Vahingon sattuessa
35



Pöytäkirjan asiakohta PTK 40/2017 vp
ei ole oikein, että hätäkeskuspäivystäjä on yksin vastaamassa syytöksiin. Odotukset suun-
tautuvatkin erityisesti perustettavan johtokeskuksen suuntaan. Näyttäisi siltä, että Hätäkes-
kuslaitos pystyy selviämään tästä vuodesta viime vuodelta siirtyvien säästöjen avulla. Mei-
dän päättäjien tulee huolehtia jatkossa, että toiminta säilyy moitteettomana.

Arvoisa puhemies! Vielä hieman poliisiasioita. Yhtenä poliisin painopisteenä on vuon-
na 2017 väkivaltaisen radikalisoitumisen ja ekstremismin ehkäisyn liittäminen osaksi po-
liisin ennalta estävää toimintaa. Keskeisenä huolenaiheena on erityisesti Syyrian konflik-
tin vaikutusten ulottuminen maahamme. Suurimman uhkan muodostavat radikaalit isla-
mistisesti motivoituneet yksittäiset toimijat ja pienryhmät, jotka ovat käyneet Syyrian tais-
telualueilla. Terrorismille jollakin tavalla myötämielisten henkilöiden kokonaismäärä on
noussut Suomessa jo noin 350 henkilöön. Suojelupoliisi on tällä hetkellä toimintaympäris-
tön muutoksesta johtuen aliresursoitu. Mikäli halutaan, että suojelupoliisi kykenee suoriu-
tumaan tehtävistään, tulee viraston resursseja pitkäjänteisesti parantaa. Toiminnalle on tär-
keää, että tiedustelulainsäädäntö saadaan päivitettyä mahdollisimman pian. Arvoisa minis-
teri: onko meillä toiveita, että tiedustelulainsäädäntö saadaan pikaisesti maaliin saakka?

19.29 Sami Savio ps: Arvoisa puhemies! Vaikka valtioneuvoston selonteko sisäisestä tur-
vallisuudesta on omalla tavallaan joiltain osin varsin karua luettavaa, se antaa kuitenkin
hyvän katsauksen nykyisistä turvallisuusuhista. Laajamittainen maahantulo, kansainväli-
nen terrorismi ja väkivaltaiset ääriliikkeet ovat nyt teemoina ajankohtaisempia kuin kos-
kaan varsinkin naapurimaissamme tapahtuneiden erittäin ikävien terrori-iskujen jälkeen,
joihin edustaja Ruoho edellä viittasi. On hyvä, että nämä mainitut uhat on sanottu ääneen
selonteossa ja näin meillä on tilaisuus niiden torjumiseen.

Poliisin ja Rajavartiolaitoksen resurssien jo kauan jatkunut väheneminen on vaikuttanut
turvallisuusviranomaisten toimintaedellytyksiin. Korjaaviakin toimenpiteitä on onneksi
saatu aikaiseksi, kuten poliisikoulutuksen määrän lisääminen. Niukat resurssit on tietysti
käytettävä kustannustehokkaasti myös turvallisuuden saralla.

Vastauksena lukuisiin sisäisen turvallisuuden uhkiin hallituksen turvapaikkapoliittinen
toimenpideohjelma tulee toteuttaa täysimääräisesti ensi tilassa. Se tarkoittaa muun muassa
palautuskeskusten perustamista kielteisen päätöksen saaneille turvapaikanhakijoille. Sa-
moin tiedustelulainsäädäntöön kaavaillut muutokset tulee viedä kiireesti maaliin. 

Arvoisa puhemies! Tiedustelulainsäädäntöhankkeiden taustalla ei ole halu rajoittaa kan-
salaisten yksityisyyttä, vaikka näinkin on joissain yhteyksissä väitetty. Toteutuessaan tie-
toliikennetiedusteluun on kuitenkin liitettävä riippumaton lupamenettely ja riippumaton
valvontajärjestelmä oikeusturvan varmistamiseksi. 

Arvoisa puhemies! Toivon lopuksi, että sisäisen turvallisuuden selonteossa mainittuihin
uhkiin suhtaudutaan [Puhemies koputtaa] kaikissa eduskuntaryhmissä asiaan kuuluvalla
vakavuudella.

19.31 Teuvo Hakkarainen ps: Arvoisa puhemies! Hallitus tekee kaikkensa, jotta Suomi
saataisiin taas kasvu-uralle, ja siitä onkin lupaavia merkkejä. Oppositiolle eivät tunnu mit-
kään hallitukset toimet kelpaavan, mutta maahanmuuttoa halutaan lisää eikä edes laitto-
masti eli rikollisesti täällä maleksivia saisi palauttaa. Haittamaahanmuuton negatiiviset
seuraukset meillä ja muualla ovat kiistattomat. Kaikille sektoreille, kuten nyt puheena ole-
vaan sisäiseen turvallisuuteen, se merkitsee yhä kasvavia kuluja. Koska opposition mieles-
tä mistään ei sovi leikata, kysynkin sieltä vasemmalta laidalta nyt: mistä nuo rahat otetaan?
36



Pöytäkirjan asiakohta PTK 40/2017 vp
Olen tätä useasti täällä kysynyt, koskaan en ole saanut vastausta. Eikä kyse ole pelkästään
rahasta: Turvallisuutta ja turvallisuuden tunnetta ei voi ostaa. Kun ne järkkyvät, niitä on
vaikea tai mahdoton palauttaa. 

Hallitus julkaisi joulukuussa 2015 turvapaikkapoliittisen toimenpideohjelmansa. Ohjel-
ma on pitkälti perussuomalaisten käsialaa. Siellä lukee muun muassa näin: "Mikäli Dublin-
järjestelmän toimivuutta ei kyetä palauttamaan, hallitus valmistautuu poikkeuksellisiin
kansallisiin toimiin vastaavien vaikutusten varmistamiseksi. Palautamme niin sanotut
Dublin-tapaukset välittömästi. Perustamme tarvittaessa uusia järjestelykeskuksia sekä ma-
joitamme turvapaikanhakijoita myös teltta- ja konttimajoitukseen. Järjestelykeskuksessa
vietetystä ajasta ei makseta vastaanottorahaa eikä muita sosiaalietuuksia." Toimenpideoh-
jelma on erittäin hyvä, mutta liikaa on tuhrattu aikaa sen toimeenpanemiseen. Nyt ohjel-
maa on alettava noudattaa viimeistä kirjainta myöten. 

Arvoisa puhemies! Meillä on huolestuttavan suuri joukko kantasuomalaisia, erityisesti
nuoria miehiä, jotka ovat pudonneet yhteiskunnan normaalitoimintojen ulkopuolelle.
Tämä kehitys on jatkunut jo pitkän aikaa, joten siitä on punavihreiden turha nykyhallitusta
syyttää. Helsingin Sanomissa julkaistiin viime vuonna 15. toukokuuta artikkeli otsikolla
Yksin jääneet. Siinä kerrottiin, että Suomessa oli vuonna 2014, eli jo ennen tätä massiivis-
ta maahanmuuttovyöryä, Tilastokeskuksen mukaan 155 kuntaa, joissa nuorten aikuisten
sukupuolijakautuma oli vähintään yhtä epätasapainossa kuin Kiinassa. Miltä mahtavat lu-
vut näyttää nyt, kun tänne on tullut kymmeniätuhansia turvapaikkaturisteja, joista ylivoi-
mainen enemmistö on nuoria miehiä? Lisäksi, jos työhaluttomille ja kielitaidottomille tur-
vapaikkaturisteille avautuu ohituskaistoja esimerkiksi asuntojonoissa, vastakkainasettelu
kasvaa ja kärjistyy. Sitä ei varmasti kukaan toivo. Suomalaisten asioita on hoidettava en-
sin, ja maailmanparantamista voidaan harrastaa, jos jää aikaa ja rahaa. 

19.36 Kari Kulmala ps: Arvoisa puhemies! Hieman tässä lopuksi vielä Rajavartiostosta:
Valtiovallan ehdoton päätehtävä on huolehtia yhteiskunnan ja sen kaikkien jäsenten tur-

vallisuudesta. Keskeinen tehtävä on rajavalvonta ja se, keitä maahan päästetään ja millä eh-
doilla, ja myös se, miten kauan maassa voi olla laittomasti ja miten lainvoimaisen kieltei-
sen turvapaikkapäätöksen saaneiden palautukset pystytään toteuttamaan.

Rajavartiolaitoksen henkilöstöä on vähennetty 1990-luvun alusta noin neljännes. Tä-
män johdosta toimintaa on kehitetty muun muassa hankkimalla valvontatekniikkaa, myy-
mällä kiinteistöjä, lisäämällä liikkuvuutta sekä virtaviivaistamalla ja automatisoimalla ra-
jatarkastusprosessia.

Rajavartiolaitoksessa on yhä käynnissä edellisen hallituksen antama huomenlahja, ta-
louden sopeuttamisohjelma, jolla toimeenpannaan vuosina 2011—2012 tehtyjä säästöpää-
töksiä. Säästöpäätösten toimeenpanemiseksi laadittu vuoden 2012 sopeuttamisohjelma on
suunniteltu suotuisamman turvallisuustilanteen vallitessa. Euroopan turvallisuustilanne ja
Suomen rajaturvallisuustilanne ovat kuitenkin muuttuneet huonompaan suuntaan, eikä va-
loa asian suhteen ole näkyvissä. Hallitusohjelmassa osoitettu laskennallinen sisäisen tur-
vallisuuden lisämääräraha Rajavartiolaitokselle riittää kattamaan vain edellisen hallituk-
sen vuoden 2014 aikana tehdyt lisäleikkaukset.

Hallitus on linjannut sisäisen turvallisuuden selonteossa huolehtivansa itärajan perusta-
son valvonnasta ja tämän tason saavuttamiseksi kohdentavansa itärajan valvontaan yhteen-
sä 160 rajavartijan lisäyksen. Tämä määrä riittää kuitenkin vain perustason valvontaan. Se
37



Pöytäkirjan asiakohta PTK 40/2017 vp
ei mahdollista reagointia pitkittyviin tai useilla toimintasuunnilla samanaikaisesti tapahtu-
viin poikkeamiin.

Säästöohjelman leikkaukset heikentävät oleellisesti myös Rajavartioston mahdollisuuk-
sia hoitaa viranomaistehtäviä. He ovat hoitaneet vuosittain esimerkiksi noin 600 poliisiteh-
tävää ja noin 1 300 etsintä- ja pelastustehtävää maa-alueilla. Suurin osa näistä tehtävistä jää
vastaisuudessa muiden viranomaisten hoidettavaksi tai hoitamatta, ja se on erittäin valitet-
tavaa. He joutuvat säästämään jatkossa myös työterveyshuollossa, mitä ratkaisua en pidä
millään tavoin suotavana.

Arvoisa puhemies! Ihan tähän lopuksi haluan kiittää, että tällainen selonteko Suomen si-
säisestä turvallisuudesta on tehty. Tämä on ainutlaatuinen. Ja kiitän myös ministeriä siitä,
että olette jaksanut olla täällä koko tämän iltapäivän meidän kanssamme.

Toinen varapuhemies Arto Satonen: Ministeri Risikko, 5 minuuttia.

19.39 Sisäministeri Paula Risikko: Arvoisa puhemies! Tämä on ollut todella hyvä kes-
kustelu, mikä täällä tänään illalla on käyty. Kyllä turvallisuus on saanut täällä tukea, ja
mikä ettei, sehän on meidän jokaisen perustarve. Voimme olla hyvin tyytyväisiä siihen,
että Suomi on yksi maailman turvallisimmista maista, mutta samalla tämä keskustelu
osoittaa sen huolen, että turvallisuusympäristö on muuttunut ja sisäinen ja ulkoinen turval-
lisuus ovat limittyneet toisiinsa, ja meille ei ole mitenkään selkeää, mikä on sitä sisäistä tur-
vallisuuden tekoa ja mikä on sitä ulkoista. Uhat erityisesti ovat sekoittuneet niin, että pal-
jon tapahtuu täällä Suomen sisäpuolella mutta sillä on ulkomainen lähtökohta.

Tärkeää on se, että meillä on yhteinen tilannekuva. Siitä puhutaan paljon, että päättäjillä
pitää olla yhteinen tilannekuva, ja minä olen hyvin iloinen, että kun olen teitä kuunnellut,
niin olen tullut vakuuttuneeksi siitä, että teillä ja meillä on yhteinen tilannekuva. Me hais-
tamme ja näemme ne tulevaisuuden uhkat ja me näemme ne monipuoliset uhkat, mitä tällä
hetkellä on.

Tärkeä asia, mistä meidän pitää sitten pitää kiinni, on toimivaltuudet, eli toimivaltuudet
siihen, että meillä on myös oikeus ja mahdollisuus toimia. Sitten toinen kehittämisen koh-
de on suorituskyky. Elikkä kaikki ei riipu siitä, onko meillä kuinka paljon rahaa. Meillä pi-
tää olla sitä suorituskykyä, sitä osaamista, ja siinä meidän pitää sitten koulutukseen ja täy-
dennyskoulutukseen nimenomaan satsata. Toimivaltuuksista totean vain sen verran, että
lainsäädäntötoimillahan ne tietysti aina hoidetaan. Sitten ovat tietysti nämä taloudelliset re-
surssit, jotka ovat olleet hyvin tiukoilla kaikilla sektoreilla. Ja jälleen kerran käymme ensi
viikolla niistä keskustelua.

Me tarvitsemme rahan lisäksi todella osaamista, sitä resilienssiä, ja sen lisäksi me tarvit-
semme hyvää yhteistyötä toimijoiden kanssa ja työnjakoa. Olen hyvin paljon käynyt kes-
kustelua siitä, mitä esimerkiksi poliisien työhön kuuluu, kun puhutaan esimerkiksi juopu-
neiden kuljetuksesta ja sitten myöskin säilöönotosta. Minä ymmärrän oikein hyvin sen,
kun olen keskustellut meidän asiantuntijoidemme kanssa, että varmasti se kuljetus on sel-
lainen asia, että kun se poliisi kuitenkin aina sinne hälytetään paikalle, niin samassa sitten
kuljettaakin. Sitten tähän liittyy myöskin tällaisia oikeudellisia ulottuvuuksia, itsemäärää-
misoikeuteen ja perustuslaillisiin oikeuksiin. Mutta entäs sitten se säilöönotto ja säilyttä-
minen: onko oikeasti niin, että kaikki, jotka ovat niin sanotusti rauhallisesti juopuneita,
kuuluvat todella sitten putkaan? Mielestäni eivät, ja nyt meidän pitääkin satsata nimen-
omaan selviämisasemien perustamiseen, ja hallituskin on jo aikoja sitten katsonut, että ne
38



Pöytäkirjan asiakohta PTK 40/2017 vp
olisivat tärkeitä. Ymmärrän senkin, että kunnissa ja maakunnissa tämä ei ole aivan kovin
hyvin mennyt liikkeelle, mutta toivon, että kun tulevat maakunnat tulevat, niin me todella
saamme näitä selviämisasemia sitten enemmän, koska se olisi se paras ratkaisu tässä.

No, mitä me teemme tuolla sisäministeriössä? Meillä on paljon meneillänsä, vaikka tie-
dänkin, että tämä on monisektoraalista ja yhteistyötä tehdään muitten ministeriöitten kans-
sa. Meillä on puolustusministeriön ja ulkoministeriön kanssa erinomaisen hyvä yhteistyö,
samoin sosiaali- ja terveysministeriön kanssa tämän terveysturvan suhteen, ja oikeusminis-
teriötä toki tarvitaan siinä, että tämä lainsäädännöllinen puoli on hyvä. Mutta ihan sellaisia
konkreettisia asioita: Me satsaamme tuohon ennaltaehkäisyyn, varhaiseen puuttumiseen,
syrjäytymisen estämiseen, ja näitä esimerkiksi ovat Ankkuri-malli, mistä äsken tuossa pu-
heessani puhuin, ja myöskin tämä Radinet-toiminta eli miten nämä radikalisoituneet ja
nämä vierastaistelijat saadaan taas niin sanotusti yhteiskunnan jäseniksi. Siinä me teemme
paljon työtä järjestöjen kanssa.

Tiedustelulainsäädännössä, mikä täällä jo mainittiinkin, olen aivan samaa mieltä kom-
mentoijien kanssa nopeutetusta etenemisestä, kannatan itsekin sitä. Ymmärrän sen, että sii-
hen halutaan nyt tutustua, ja niin pitääkin, koska yksityiskohdat ratkaisevat. Nyt, kun lau-
suntokierrokselta saadaan palautteet, niin korjauksia varmasti tehdään, mutta millaisia, sitä
emme tiedä. Mitä kaikkia resursseja se sitten tarvitsee, riippuu siitä, kuinka paljon tiedus-
telulainsäädäntöön jää toimia. Nämä kaikki katsotaan tässä vielä ennen kuin se tänne edus-
kuntaan tulee.

Pelastustoimen uudistus etenee. 
Rajavartioston toimet: täällä puhuttiin siitä, että itäraja tarvitsee väkeä Rajaan.
Sitten nämä EU-velvoitteet: No, poliisin toimintavaltuuksien lisääminen esimerkiksi

huumetilanteissa, huumeiden etsinnässä, on tänään teille tänne eduskuntaan jo siirtynyt-
kin. EU:n hallittua maahanmuuttopolitiikkaa peräänkuulutan, ja siitä Suomi monta kertaa
tuolla EU:n areenoilla puhuukin, että nyt kaikkien maitten pitää hoitaa hommansa ja Tur-
kin pitää pitää sopimuksensa, jotta me pystymme hallitsemaan tätä maahanmuuttotilannet-
ta. — Kiitos.

Keskustelu päättyi.

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 5/2016 vp johdosta. Asian käsittely päättyi.
39


