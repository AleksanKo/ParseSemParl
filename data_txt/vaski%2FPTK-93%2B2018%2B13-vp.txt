















































DEMC35.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

13. Hallituksen esitys eduskunnalle yleissopimukseen tavaran kansainvälisessä tiekuljetuk-
sessa käytettävästä rahtisopimuksesta tehdyn sähköistä rahtikirjaa koskevan lisäpöytäkir-
jan hyväksymiseksi ja voimaansaattamiseksi sekä laiksi tiekuljetussopimuslain muuttami-
sesta

Hallituksen esitys HE 156/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 13. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Lähetekeskustelua varten varataan tässäkin 30 minuuttia. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan, 14. asiakohtaan. — Ministeri Berner, olkaa hyvä.

Keskustelu

20.13 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Liikennepalvelulakihankkeen keskeisenä tavoitteena on sujuvoittaa liiken-
nealan sääntelyä. Haluamme Suomeen modernia ja mahdollistavaa sääntelyä. Lainsäädän-
nön tulee tukea digitalisaation hyödyntämistä, ei estää sitä. Tämän tavoitteen saavuttami-
seksi on tärkeää, että hyödynnämme täysimääräisesti kansainvälisen sääntelyn meille tar-
joamat mahdollisuudet.

Nyt annetulla esityksellä ehdotetaan Suomen liittymistä YK:ssa tehtyyn lisäpöytäkir-
jaan, joka täydentää sopimusta tiekuljetuksessa käytettävästä rahtisopimuksesta. Lisäpöy-
täkirja sallii sähköisten rahtikirjojen käyttämisen kansainvälisissä tiekuljetuksissa sopi-
musvaltioiden välisessä kuljetuksessa, kun tähän asti sopimus on kattanut vain paperiset
asiakirjat. Samalla tiekuljetussopimuslakia muutettaisiin ottamaan huomioon nämä lisä-
pöytäkirjan tuomat uudet mahdollisuudet.

Esityksellä edistetään logistiikkasektorin digitalisaatiota. Tietojen saaminen paperilta
sähköiseen muotoon on edellytys logistiikkasektorin laajemmalle digitalisaatiolle. Se on
ensimmäinen askel tietojen parempaan hyödyntämiseen kuljetusketjussa. Kun tiedot ovat
jatkossa entistä enemmän sähköisessä muodossa, voi se tulevaisuudessa helpottaa tietojen
käyttämistä entistä joustavampien palveluiden luomiseksi tai nopeuttaa viranomaisvalvon-
taa.

Arvoisa rouva puhemies! Suomen liittyminen lisäpöytäkirjaan on toimialan kovasti
odottamaa. Toivonkin, että asia voidaan joutuisasti käsitellä ja liittyminen pikaisesti vah-
vistaa. Näin voimme tarjota suomalaisille toimijoille ympäristön, joka tukee heidän digita-
 Tarkistettu
4.1



Pöytäkirjan asiakohta PTK 93/2018 vp
lisaatiotoimenpiteitään ja siten vahvistaa heidän asemaansa kansainvälisessä kilpailussa.
— Kiitos. 

Puhemies Paula Risikko: Sitten puhujalistaan, edustaja Kulmala. 

20.14 Kari Kulmala sin: Arvoisa puhemies! Esityksellä saatettaisiin voimaan sähköistä
rahtikirjaa koskeva lisäpöytäkirja yleissopimukseen tavaran kansainvälisessä tiekuljetuk-
sessa käytettävästä rahtisopimuksesta. Tiekuljetussopimuslakia sovelletaan kansainvälis-
ten kuljetusten lisäksi myös kotimaisiin kuljetuksiin.

Tämän esityksen tavoitteena on saattaa Suomessa voimaan eCMR-lisäpöytäkirja. Lisäk-
si tavoitteena on edistää logistiikan digitalisaatiota kotimaisissa kuljetuksissa sallimalla
lain tasolla sähköisten rahtikirjojen käyttäminen.

Pidän sähköisten rahtikirjojen mahdollistamista hyvänä uudistuksena, vaikka erityisesti
vaarallisten aineiden kuljetuksessa olisi hyvä olla myös paperiversio mukana kuljetukses-
sa voimassa olevan lain mukaisin vaatimuksin. Perustelen tätä sillä, että kun tällainen ajo-
neuvo joutuu onnettomuuteen, monesti vaaralliset aineet huomataan ensin ajoneuvon mer-
kinnöistä. Mikäli merkintänä on vain ajoneuvon edessä ja takana oranssi suorakaiteenmuo-
toinen tunniste ilman numerointia, ei se sisällä muuta tietoa kuljetettavasta aineesta. Kun
pelastushenkilöstö tulee paikalle, on tärkeää saada mahdollisimman nopeasti tieto kuljetet-
tavasta aineesta. Tämä löytyy helpoiten yritykseltä, mikäli he ehtivät vastaamaan puheli-
meen. Tämän jälkeen tieto löytyy nykysäännösten mukaan ajoneuvon sisältä paperiversio-
na.

Arvoisa puhemies! Mielestäni vaarallisen aineen kuljetuksessa olisi hyvä, että tiedot
rahdista löytyisivät jatkossakin sähköisen version lisäksi myös paperiversiona, mutta nämä
ADR-määräykset ovat kansainvälisiä määräyksiä, eivät pelkästään kansallisia.

20.16 Ari Torniainen kesk: Arvoisa rouva puhemies! Tätä hallituksen esitystä on nimen-
omaan kauan odotettu ja toivottu, ja kiitos, että se on nyt meillä täällä käsittelyssä. Vihdoin
myöskin kuljetusala saa näin toivomiansa asioita eteenpäin. Ja voin sanoa, kun olen vuo-
sien saatossa ollut liikenne- ja viestintävaliokunnassa, että useissa kokouksissa on tähän
asiaan viitattu ja toivottu, että myös Suomessa sähköinen rahtikirja otettaisiin käyttöön.
Tätä on toivottu muun muassa, kun keskusteltiin kabotaasilainsäädännöstä ja siihen liitty-
vistä asioista. Tätä asiaa on toivottu, kun ollaan puhuttu harmaan talouden torjunnasta. Täl-
lä hallituksen esityksellä torjutaan myös harmaata taloutta. 

Hallituksen esityksen tavoitteena on edistää logistiikkasektorin digitalisaatiota. Omasta
mielestäni on erittäin hyvä, että tiedot ovat tämän jälkeen sähköisessä muodossa. Ne ovat
silloin ajan tasalla, ja niitä pystytään seuraamaan myöskin jatkossa. Kaiken kaikkiaan tämä
hallituksen esitys on erittäin toivottu ja toivottavasti saa myös valiokunnassa yksimielisen
käsittelyn ja voidaan viedä ripeästi asiaa eteenpäin.

20.18 Markku Pakkanen kesk: Arvoisa rouva puhemies! CMR-sopimus on vanha ja
kansainvälinen sopimus, jota on vuosien saatossa päivitetty. Taitaa olla niin, että 1956 on
ensimmäiset sopimukset jo tehty, ja tämähän on tätä kansainvälistä rahtikirjaa. Sähköistä
rahtikirjaa on todellakin toivottu jo useamman vuoden ajan, ja on hienoa, että se nyt vii-
mein saadaan Suomessakin ajan tasalle. Se helpottaa kansainvälisiä kuljetuksia ja seuran-
taa. Harmaata taloutta, niin kuin täällä on tullut esille, sillä pystytään torjumaan. Ja yleises-
2



Pöytäkirjan asiakohta PTK 93/2018 vp
tikin ottaen, jos tämä digitalisaation tuleminen jossain työtä helpottaa, niin tämän tyyppi-
sissä asioissa raskaassa liikenteessä. Kotimaisessa liikenteessä tätä asiaa varmaan vielä ke-
hitellään ja tiellä paperiset rahtikirjat taitavat säilyä edelleen, mutta kansainvälisissä rahti-
kirjakäytännöissä tämä eCMR-rahtikirja saadaan toivottavasti mahdollisimman pikaisesti
voimaan. 

20.19 Katja Taimela sd: Arvoisa rouva puhemies! Nyt keskustellaan todellakin tavaran
kansainvälisessä tiekuljetuksessa käytettävästä rahtisopimuksesta tehdyn sähköistä rahti-
kirjaa koskevan lisäpöytäkirjan hyväksymisestä ja voimaan saattamisesta sekä ehdotukses-
ta laiksi tiekuljetussopimuslain muuttamisesta. Käytännössä tämä tarkoittaa siis sitä, että
mahdollistetaan sähköisen rahtikirjan käyttöönotto kansainvälisessä tavaraliikenteessä hy-
väksymällä kansainvälisen sopimuksen lisäpöytäkirja. Tämä sähköisen rahtikirjan käyttö
ei tule pakolliseksi, vaan yritykset voivat itse sopia keskenään sen käytöstä. Ja sen käsityk-
sen mukaan, minkä itse olen tästä saanut myös eri kuljetusyrittäjiltä, suuremmilla yrityk-
sillä on pääsääntöisesti halua investoida rahtikirjojen sähköistämiseen kustannuksista huo-
limatta, koska tämä sähköinen rahtikirja tulee kuitenkin aina vähentämään niitä virheitä ja
tuo myös tehokkuutta siihen työhön. Toinen juttu on sitten se, että palaute on ollut myös
sen kaltaista, että ehkä lähtökohtaisesti pienemmillä yrityksillä on vähemmän halukkuutta
tähän investointiin. Sähköistä rahtikirjaa voidaan käyttää tietysti myös sovittaessa koti-
maan liikenteessä, niin kuin tässä keskustelussa on myös jo tullut esiin. 

Sitten mitä tulee tähän harmaaseen talouteen ja harmaan talouden kitkemiseen — koska
kaikessa lainsäädännössä, jossa me voimme harmaata taloutta kitkeä, niin meidän yksin-
kertaisesti pitää se tehdä — tätä sähköistä rahtikirjaa on ajettu yhtenä tavaraliikennealan
harmaata taloutta torjuvana keinona aiempina vuosina eri työryhmissä ja eri verkostoissa.
Ja toive on todellakin kuljetusalalla itsellään myös, että nyt sitten tämä sähköinen rahtikir-
ja tulee toteutumaan. Me olemme tätä sähköistä rahtikirjaa pitäneet myös oman puolueeni
osalla esillä kabotaasilainsäädännön kansallisten säädösten purkamisen aikana. Ja näin ly-
hyesti voisin loppuun todeta, että kun kabotaasia pystytään valvomaan paremmin, kun saa-
daan parempaa tietoa rajanylitystilanteista, kun saadaan onnettomuustilanteista rahtitietoa
ja kun verojen ja muiden liikenteen maksujen valvonta paranee, se on yksinkertaisesti Suo-
men etu ja se on eduskunnan etu, ja tässä asiassa pitää edetä todella nopeasti valiokunta-
työssä.

20.21 Jukka Kopra kok: Arvoisa rouva puhemies! Tämä sähköisen rahtikirjan käyttöön-
otto on tervetullut hanke, jolla edistetään hallitusohjelman julkisten palvelujen digitalisoi-
mispyrkimyksiä. Kyseessä on hyvä edistysaskel. Se edistää kuljetussektorin toimintaa ja
parantaa mahdollisesti sen kilpailukykyä. Sähköistä rahtikirjaa on kuljetusalalla toivottu
pitkään, kuten olemme täällä kuulleet, ja hyödyt ovat ilmeiset muun muassa toimintojen te-
hostamisessa ja harmaan talouden torjunnassa. Lisäpöytäkirjaan liittyminen ja sähköisen
rahtikirjan mahdollistaminen on hyvä hanke, ja toivon sen ripeää etenemistä täällä edus-
kunnan lainsäädäntöprosessissa.

20.22 Leena Meri ps: Arvoisa puhemies! Kun ministeri esitteli tätä, niin minulle tuli ihan
nuoruus mieleen. Olin 90-luvulla huolintaliikkeessä liikenneapulaisena Finnexpress
Oy:ssä ja ASG Oy:ssä. Niitä ei enää ole. Muistan elävästi, kuinka käsin kirjoitin rahtikir-
joja ja passeja myös täällä Pohjoismaiden liikenteestä. Niitä passejahan ei enää tarvita. Mo-
3



Pöytäkirjan asiakohta PTK 93/2018 vp
nesti kuljettajat odottivat sitten jonossa siinä, että saivat rahtikirjat ja passit, kun kuorma oli
lastattu, ja siinä oli muuten todella kiire ja se oli tosi kiireistä työtä. He meinasivat ehtiä sit-
ten Eteläsatamaan laivoihin, ja siinä kyllä oli sitten liikenneapulaisella kiire, kun niitä kir-
joitin. Tämä on hienoa, että edistytään, mutta tuntuu, että tämä on 90-luvun alussa jo ollut
ja vieläkin ollaan vasta tässä. Kun tuossa äsken muistelin, niin muistan vieläkin, että kun
Kone vei hissiä, niin tullikoodi oli 8510 30 30 ja hissin osat olivat sitten loppuosa 33. En
tiedä, miten muistan tämän vieläkin, mutta ne tullikoodit ovat hyvin jääneet mieleen.

Tuossa edustaja Kulmala otti esille sen, että olisi hyvä löytyä näistä vaarallisista kulje-
tuksista myös mahdollisesti jotain paperilla. No, ainakin sen pitäisi tietysti jossakin sel-
keästi näkyä, että esimerkiksi se kuljetus ei nyt ole sitten siellä jossakin rekan tietokonees-
sa, että se olisi sitten jossakin erillisenä sähköisesti löydettävissä. Ja tietysti, jos se on kul-
jettajan kännykässä, niin kukas sen koodin sinne sitten tietää, eli siinä mielessä ihan hyvä.
Mietin vain sitä, että näissä asioissa kestää niin kauan, että ihminen on mennyt avaruuteen-
kin, mutta välillä me emme saa näitä järjestelmiä toimimaan.

Toinen muisto, joka tulee mieleen: olen ollut maistraatissa pitkään ja siellä on vissiin
kymmenen vuotta sitä sähköistä arkistoa valmisteltu, eikä se ikinä tunnu valmistuvan. Taas
on aloitettu uusi yritys, ja toivottavasti tämä toimii.

Tuossa tuli myös esille tuo valvonta. Pystyykö tätä käyttämään esimerkiksi toiveeseen,
joka liittyy siihen, mitä olen kuullut, että kun kotimaisilta liikennöitsijöiltä valvotaan ajo-
päivät ja lepotunnit, niin sitten siitä tulee vähän vääristymää kilpailutilanteessa muiden
maiden kuljetusyrittäjien kanssa? Pystyisikö tällä tavalla auttamaan sitä, että pystyisi val-
vomaan, että ollaan samassa kilpailutilanteessa? Silloin on helpompi ehkä tälläkin myös
valvoa sitä liikennettä. Mutta hyvä, että nyt ollaan 90-luvulta vähän edistytty.

20.25 Mikko Alatalo kesk: Arvoisa rouva puhemies! Todellakin sen 15 vuotta, mitä olen
liikennevaliokunnassa ollut, niin nimenomaan kuljetusala on toivonut tätä sähköistä rahti-
kirjaa jo pelkästään tämän kilpailutilanteen vuoksi, koska on hyvin epäselviä rahtikirjoja ja
siellä on ajeltu vähän miten sun sattuu, varsinkin mitä tuolta Itä-Euroopan puolelta on tul-
lut noita rekkoja tänne. Siinä mielessä tämä on erittäin tärkeä, että sähköistä rahtikirjaa
koskeva lisäpöytäkirja tulee tähän sopimukseen ja tosiaan muutetaan tiekuljetussopimus-
lakia. Ja todellakin tämä on tärkeä myös siinä mielessä, että me voimme valvoa myös, mil-
laista tavaraa liikkuu tuolla tien päällä. 

Totta kai tällä on myös kustannusvaikutus. Tämähän aiheuttaa sen, että täytyy investoi-
da näihin sähköisiin järjestelmiin, mutta uskon, että pitkällä tähtäimellä tämä kuitenkin tu-
lee olemaan esimerkiksi erityisesti suomalaiselle rekkaliikenteelle erittäin hyvä asia ja kil-
pailu tältä puolen muuttuu rehdimmäksi ja rehellisemmäksi. Sähköisen rahtikirjan käyttä-
minen ei ole tosiaan pakollista, vaan osapuolet voivat sopia sen käyttämisestä paperisen
asiakirjan sijasta. Tämän ehkä jatkossa pitäisi olla niin, että sähköinen rahtiasiakirja olisi
standardi.

Keskustelu päättyi.

Asia lähetettiin liikenne- ja viestintävaliokuntaan.
4


	13
	20.13
	20.14
	20.16
	20.18
	20.19
	20.21
	20.22
	20.25


