















































DEM40A3.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

17. Lakialoite laiksi ulkomailta tulevan palkansaajan lähdeverosta annetun lain kumoami-
sesta 

Lakialoite LA 13/2019 vp Ville Tavio ps

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 17. asia. Puhemiesneuvosto ehdottaa, että asia lähetetään valtiovarainvalio-
kuntaan.

Tämän asian yhteydessä sallitaan keskustelu myös päiväjärjestyksen 18.-27. asiasta.

Keskustelu

17.51 Ville Tavio ps (esittelypuheenvuoro): Arvoisa puhemies! Seuraavaksi käsiteltävä-
nä olevat lakialoitteet 13—23/2019 ovat perussuomalaisten eduskuntaryhmän tekemiä ja
huomenna julkaistavaan vaihtoehtobudjettiin liitännäisiä lakialoitteita. Nämä lakialoitteet
muodostavat tietyssä mielessä vain pienen osan perussuomalaisten koko vaihtoehtobudje-
tista, joka sisältää paljon budjettimuutoksia ja esityksiä lainvalmisteluun ryhtymisestä.
Keskustelu vaihtoehtobudjetista kokonaisuutena käydään täysistunnossa ensi viikolla,
mutta nyt meillä on mahdollisuus tarkastella näitä käsittelyssä olevia perussuomalaisia
aloitteita yksityiskohtaisemmin.

Johtoajatus näissä lakialoitteissa on, että Suomen valtio on olemassa suomalaisia varten
ja että sen täytyy aina huolehtia verovaroillaan ja muilla resursseillaan ensisijaisesti suo-
malaisista. Koska työtä tekevien ja veroja maksavien kansalaisten osuus suhteessa muihin
pienenee ikääntymisen, vähäisen syntyvyyden ja haittamaahanmuuton takia, täytyy raha
kohdistaa entistä tarkemmin oleellisiin kohteisiin. Perussuomalaisten mielestä näitä ovat
suomalaiset vähäosaiset, vanhukset, lapsiperheet, sairaat ja vammaiset. Maahanmuutto on
luonut yhä vahvistuvan ja laajenevan kustannuspiirin niin julkishallinnolliselle kuin yksi-
tyisellekin sektorille. Kotouttamispolitiikka on sitä hyvin kuvaava esimerkki. Mitä enem-
män on maahanmuuttoa, sitä enemmän on kotouttamiskustannuksia ja byrokratiaa. Ko-
touttamisen tulisi olla ennen muuta suomalaiseen yhteiskuntaan sopeuttavaa, ei eroja ko-
rostavaa tai jopa niitä voimistavaa.

Perussuomalaiset esittävät, että kotoutumisen edistämisestä annettu laki kumotaan. Ko-
touttamistoimiin kuuluu kaikenlaista toimintaa työvoimapalvelusta ja kulttuurin sekä kie-
len opetuksesta sukupuolikasvatukseen asti. Suomessa käytössä oleva, järjestöjen roolia ja
erilaisia hankkeita ja projekteja korostava kotouttamiskäytäntö on johtanut siihen, että ko-
touttamistoimijat saavat käytännössä itse päättää ja mitata, miten kotouttaminen on onnis-
tunut. Tällainen ei ole objektiivista eikä kokonaisuuden kannalta hyödyllistä. Yksinkertai-
sin kotoutumisen onnistumisen mittari on tietenkin kotoutettavien työllistyminen. Aineis-
 Tarkistettu
4.0



Pöytäkirjan asiakohta PTK 63/2019 vp
toja ja lukuja on siitä saatavilla päätöksenteon tueksi. Esimerkiksi vuonna 2016 vain viiti-
sen prosenttia kotoutumiskoulutuksen suorittaneista oli siirtynyt työmarkkinoille kolme
kuukautta kotoutumiskoulutuksen päättymisen jälkeen. Kotouttamispolitiikkamme on siis
epäonnistunut.

Lisäksi pitää huomioida, että työllisyysastekin antaa liian ruusuisen kuvan, sillä iso osa
maahanmuuttajien työpaikoista on niin sanottuja maahanmuuttaja-aputyöpaikkoja. Näitä
ei olisi olemassa ilman maahanmuuttajia. Tarkoitan siis sellaisia kuin esimerkiksi tulk-
kaustyöpaikat, erilaiset opetustehtävät ja monikulttuurisuuskoordinaattorien työt. Maahan-
muuttobisneksen ympärille on luotu erilaisia uusia tehtäviä ja toimenkuvia.

Huonon kotouttamispolitiikan harjoittamisen veronmaksajien kustannuksella täytyy
loppua heti, ja täytyy siirtyä henkilöiden omaan ja yksilöistä itsestään lähtevään vastaan-
ottavaan yhteiskuntaan sopeutumiseen ja näiden tulijoiden omaan aktiivisuuteen. Se on pa-
rasta ja oikeaa kotouttamispolitiikkaa.

Esitämme tässä lakialoitteella myös, että sosiaalihuoltolain 12 a § kumotaan. Pykälässä
säädetään, että Kansaneläkelaitos korvaa valtion varoista kunnalle ja kuntayhtymälle ai-
heutuneet kustannukset, kun kansainvälistä suojelua hakeneelle ulkomaalaiselle, jonka
vastaanottopalvelut ovat lakanneet, on kiireellisissä tapauksissa annettu ruokaa, lääkkeitä
tai tilapäistä asumispalvelua. Perussuomalaiset katsovat, että suomalaisten veronmaksaji-
en tehtävä ei ole kustantaa laittomasti maassa olevien palveluita, vaan kielteisen turvapaik-
kapäätöksen saaneet tulee poistaa maasta viipymättä, heti päätöksen jälkeen. Maasta pois-
tamisen varmistamiseksi perussuomalaiset ovat esittäneet, että laittomasti maassa olevat
tulee ottaa säilöön ennen palautusta sen sijaan, että heidät päästetään liikkumaan vapaasti
maassamme ja käyttämään jopa kunnallisia palveluita. Maahanmuuttoa puolustellaan
usein puhumalla ulkomaisista erityisasiantuntijoista, mutta suurin osa tänne tulevista on ai-
van muita kuin omien ammattialojensa kansainvälisiä kärkinimiä.

Arvoisa puhemies! Suomeen luotiin tilapäiseksi tarkoitettu laki ulkomailta tulevan pal-
kansaajan lähdeverosta. Lain nojalla yrityksiä tuetaan palkkaamaan ulkomaalaisia työnte-
kijöitä, ja laki edistää ulkomailta tulevalle korkeamman palkkatason työntekijälle, siis käy-
tännössä johtotehtävissä oleville työntekijöille, paremman palkan maksamista kuin koti-
maiselle vastaavalle työntekijälle, tai sitten firma ainakin säästää palkkakustannuksissa.
Tämä laki tukee ulkomaista palkansaajaa mahdollisuudella hakeutua ansiotuloverotuksen
sijasta lähdeverotuksen piiriin. Tämä menettely oli aikoinaan tarkoitettu ulkomaisten huip-
puasiantuntijoiden sekä investointien houkuttelemiseksi Suomeen. Nyt Rinteen hallitus on
tekemässä tästä yritystuesta pysyvää ja perussuomalaiset taas olisivat valmiina luopumaan
tästä yritystuesta. Käytännössä palkansaaja saa tästä laista taloudellista hyötyä vain hyvin
korkealla palkkatasolla, ja laki on tulkittavissa yritystueksi, koska se kohdistuu niihin yri-
tyksiin, joilla on sekä halua että taloudelliset edellytykset palkata ulkomaalaisia johtoteh-
täviin. Lain vaikutukset investointeihin sekä ulkomaalaisten asiantuntijoiden halukkuu-
teen tulla Suomeen töihin ovat todennäköisesti vähäiset. Laki ulkomailta tulevan palkan-
saajan lähdeverosta on ongelmallinen yhdenvertaisuusperiaatteen kannalta, sillä laki aset-
taa suomalaiset työntekijät eriarvoiseen asemaan suhteessa ulkomaisiin työntekijöihin. Pe-
russuomalaiset esittävätkin, että ulkomailta tulevan palkansaajan lähdeverosta annettu laki
kumotaan.

Arvoisa puhemies! Perussuomalaiset esittävät eläkkeiden verotuksen alentamista. Tah-
domme parantaa eläkeläisten asemaa verotuksen kautta. Verotusta alentamalla hyöty me-
nee varmuudella eläkeläisille, siinä missä eläkkeen korotus voi pahimmillaan leikata mui-
2



Pöytäkirjan asiakohta PTK 63/2019 vp
ta tukia tai etuisuuksia. Eläkkeen korotukset voivat myös pienentyä niihin kohdistuvan ve-
rotuksen vuoksi, minkä vuoksi on ensiarvoisen tärkeää, että eläkkeiden verotusta lähde-
tään keventämään. Suomessa eläketulojen verotus nousee työtulojen verotusta korkeam-
malle jo hyvin maltillisissakin eläkkeissä. Siltä osin kuin eläkkeiden verotus ylittää työtu-
lon verotason, on verotusta yhtenäistettävä. Tämän toteuttamiseksi tehdyssä lakialoitteessa
ehdotetaan, että kunnallisverotuksen eläketulovähennys määräytyy samalla tavalla kuin
kunnallisverotuksen ansiotulovähennys, jolloin eläkeläisten verotus laskee ansiotuloa saa-
vien kanssa samalle tasolle.

Väestön ikääntyessä täytyy kiinnittää huomiota myös omaishoitajien tilanteeseen.
Omaishoidon tarve lisääntyy tulevaisuudessa. Arvioiden mukaan omaishoito säästää kun-
tien hoitomenoja vuosittain yli 2 miljardia euroa. Yli 70-vuotiaiden sosiaali- ja terveyspal-
velujen menot olisivat kaksinkertaiset ilman omaishoitajia. Omaishoidon tärkeyteen näh-
den on merkillistä, että tuloverolaissa ei säädetä omaishoidon tuen verotuksesta vaan
omaishoidon tuki katsotaan ansiotuloksi. Perussuomalaiset esittävätkin tässä lakialoitteel-
la, että tuloverolakiin lisätään uusi pykälä, jonka perusteella omaishoitajalle maksettava
hoitopalkkio määritetään verovapaaksi vuoden 2020 alusta lähtien. Omaishoidon tuesta
perittävä tulovero on nähdäksemme jäänne menneisyydestä. Olisi yhteiskunnalle koko-
naistaloudellisesti ja myös inhimillisesti arvokasta, että kiinnostus omaishoitoa kohtaan
säilyy ja edellytykset omaishoitoon paranevat.

Arvoisa puhemies! Perintöverojen maksuunpano aiheuttaa epäoikeudenmukaisia ja
kohtuuttomia tilanteita. Perintövero tulee maksuun henkilön kuoleman jälkeen, mutta
omaisuus ei usein tule perinnönsaajan haltuun, koska leskellä on oikeus pitää puolisoiden
yhteinen koti hallussaan. Lesken periessä puolison jää lesken vähennyksen jälkeen usein
maksettavaa, vaikka omaisuutena olisi vain tavanomainen omaisuus, kuten yhteinen asun-
to. Joskus perillinen saattaa joutua realisoimaan omaisuuttaan, ottamaan velkaa tai pahim-
massa tapauksessa jopa luopumaan perinnöstä. Perussuomalaisten mielestä verotus kaipaa
uudistusta lesken ja lasten aseman parantamiseksi sekä lesken hallinta-ajan rauhoittami-
seksi verotukselta. Veron maksuunpanoa esitetään siirrettäväksi siten, että vero maksetaan
asumisesta molempien puolisoiden kuoltua tai omaisuuden muuten siirtyessä saajan va-
paaseen hallintaan. — Onko niin, puhemies, että saan käydä loppuun tämän, vaikka kello
täällä taulussa vilkkuu, koska esittelen kaikki yhdellä kertaa?

Toinen varapuhemies Juho Eerola: Näin oli sovittu, että saatte esittää tässä kohtaa koko
esityksen loppuun saakka.

Arvoisa puhemies! Perussuomalaiset kantavat huolta vähävaraisten asemasta ja katso-
vat, että lääkekustannusten kasvua on hillittävä. Hyvä keino tähän on lääkekulujen oma-
vastuun muuttaminen tai poistaminen. Lääkkeistä aiheutuvat kustannukset erityisesti pie-
nituloisille, työttömille ja eläkeläisille ovat merkittävä kuluerä kokonaistoimeentuloa aja-
tellen. Perussuomalaisten eduskuntaryhmä esittää sairausvakuutuslakiin uutta pykälää,
jonka nojalla lääkekorvausten vuosiomavastuuta vähennetään pienituloisille henkilöille
summalla, jonka suuruus vahvistetaan erikseen valtioneuvoston asetuksella.

Arvoisa puhemies! Perussuomalaiset ovat huolissaan lapsiperheiden asemasta ja jyrkäs-
ti madaltuneesta syntyvyydestä. Olemme toistuvasti vaatineet lapsivähennyksen palautta-
mista. Tulosidonnaista lapsivähennystä annettiin aiemmin 50 euroa per lapsi, jos lapsella
oli kaksi huoltajaa, ja yksinhuoltajat saivat 100 euroa lasta kohden. Summa vähennettiin
3



Pöytäkirjan asiakohta PTK 63/2019 vp
ensisijaisesti valtiolle suoritettavasta tuloverosta. Lapsivähennys poistui käytöstä vuoden
2018 alussa. Nyt tehdyssä lakialoitteessa esitetään lapsivähennyksen palauttamista. Pieni-
ja keskituloisten työssäkäyvien kannalta lapsivähennys on merkityksellinen parannus.

Arvoisa puhemies! Perussuomalaiset esittävät, että valtiolle saadaan lisää rahaa ottamal-
la verotuksen piiriin suurten säätiöiden ja yhdistysten saamat pääomatulot. Suomen noin
3 000 säätiön varallisuudeksi on arvioitu Säätiöt omistajina -raportissa noin 20 miljardia
euroa. On kohtuutonta, että pienetkin yritykset, jotka toimivat markkinariskin alaisina, jou-
tuvat maksamaan pääomaveroa, kun taas todella vauraat yhdistykset ja säätiöt saavat va-
kaat pääomatulonsa täysin verottomina. Ehdotettu verouudistus koskisi nimenomaan suu-
rimpia säätiöitä ja hyvin varakkaita yhdistyksiä. Suomessa on lukuisia pieniä yhdistyksiä
ja säätiöitä, joiden toiminta riippuu verottomasta pääomatulosta, joten katsomme, että nii-
den pääomatulot voitaisiin edelleen jättää verovapaiksi 100 000 euroon asti. Verokanta
voisi myös olla yleistä pääomaverokantaa alempi, 15 prosenttia.

Arvoisa puhemies! Esitämme Yleä koskevalla lakialoitteella keinon, jolla perussuoma-
laiset lisäisivät kansan ostovoimaa, ja se on Yle-veron kevennys. Tämä on siis perussuo-
malaisilta vain yksi keino — ja hyvä keino onkin, jos saan sanoa. [Leena Meri: Saat!] Pe-
russuomalaiset haluavat pienentää Yle-veroa, mikä onnistuu pienentämällä vähän Ylen
budjettia. Yleisradion rahoitus on vuodessa yli 500 miljoonaa euroa, ja summa on vuosien
varrella kasvanut, vaikka mediakentässä on käynnissä murros ja internetin roolin koros-
tuessa rahoituksen pitäisi pikemminkin laskea. Esimerkiksi Tanskassa sikäläisen yleisradi-
on budjettia on karsittu ja tehtäviä rajattu. Perussuomalaiset esittävät, että ensi vuonna Val-
tion televisio- ja radiorahastolle suoritettavan rahoituksen määräraha on noin 432 miljoo-
naa euroa. Ylen rahoituksesta on mielestämme varaa karsia.

Arvoisa puhemies! Viimeisimpänä muttei vähäisimpänä asiakohtana nostan esiin, mi-
ten perussuomalaiset puolustavat suomalaista työntekoa ja varsinkin yrittäjyyttä. Esitäm-
me tässä arvonlisäverollisen liiketoiminnan alarajan nostoa nykyisestä 10 000 eurosta
20 000 euroon ja samalla alvin huojennusalueen katon nostoa 30 000 eurosta 40 000 eu-
roon. Perussuomalaiset ajavat myös lainvalmistelun aloittamista Viron osakeyhtiöverotuk-
sen kaltaisen mallin, tällaisen investointikannustimen, luomiseksi osakeyhtiöille. Ajatuk-
semme on saada tällä aikaan työllisyyttä lisäävä vaikutus. Vaihtoehtobudjetissa tulemme
lisäksi vaatimaan valmistelun aloittamista yrittäjien YEL-vakuutuksen maksurajan nostos-
ta, joka vapauttaisi pienimpiä yrityksiä YEL-maksusta. Näin pienempi tai sivutoiminen
yrittäjyys olisi Suomessa helpompaa.

Toinen varapuhemies Juho Eerola: Arvoisat edustajat, kuten edeltäjäni tällä tuolilla het-
ki sitten sanoi, niin nyt sallitaan keskustelu myös päiväjärjestyksen kohdista 18—27, joista
edustaja Taviokin tuossa esittelypuheenvuorossaan puhui. Eli kaikki puheenvuorot voi-
daan tässä kohtaa käsitellä, ei tarvitse erikseen sitten myöhemmin niistä puhua.

18.06 Jani Mäkelä ps: Arvoisa puhemies! Harvoin on yhtenä iltana näin paljon hyviä la-
kialoitteita käsiteltävänä, ja otan mielelläni kantaa lukuisiinkin näistä.

Nyt ensimmäisenä tähän ensimmäisen asiakohdan lakialoitteeseen laiksi ulkomailta tu-
levan palkansaajan lähdeverosta annetun lain kumoamisesta. Tässähän tulee mieleen se ai-
ka, kun Suomi oli eräänlainen kevyen luokan banaanivaltio Nokian menestyksen huipulla,
kun oli paljon keskustelua siitä, että lakejakin säädetään Nokian toivomusten ja vaatimus-
ten mukaan, ja tosiasiassa oman käsitykseni mukaan kaksi lakia vähän sen mukaan säädet-
4



Pöytäkirjan asiakohta PTK 63/2019 vp
tiinkin. Toinen niistä laeista oli se, mistä kuviteltiin, että sillä voitaisiin saada Nokian hy-
väpalkkaisia johtajia muuttamaan Suomeen ja maksamaan veroja tänne. En tiedä, onko
näin tapahtunut. Toinenhan oli tämä sähköpostiurkintalaki, jota Nokia itse ei koskaan ole
käyttänyt — tosin myöhemmin muutamat suomalaiset julkissektorin toimijat sitten käytti-
vät. Nyt jos tämä laki saataisiin kumottua, niin se olisi ainakin hyvä kuittaus tämän ajan
lainsäädännön heikkoudelle. Nykyinen laki on tietyllä tavalla yritystuki, ja se on perustee-
ton ja yhdenvertaisuusperiaatteen nojalla varsin kyseenalainen muillakin tavoin. Tämän
kumoaminen parantaisi veropohjaamme ja laajentaisi valtion tulonmuodostusta arviolta 16
miljoonan euron verran. Tämä on yksi plusmerkkisiä tulonlähteitä vaihtoehtobudjetissam-
me.

18.08 Esko Kiviranta kesk: Arvoisa puhemies! Tämä vaihtoehtobudjettikeskustelu tar-
joaa yhden mahdollisuuden vielä lisää keskustella näistä budjettiin liittyvistä asioista ja on
siinä mielessä raikas asia. Tietysti se asia, mikä ehkä eniten kiinnostaa näissä opposition
esityksissä, on se, mikä on näitten taloudellinen sisältö, ja siitähän me nyt emme vielä taida
tietää. Yleensähän näistä aiheutuu rehellisesti sanoen aikamoisia menonlisäyksiä kokonai-
suutena.

Mutta voisin muutamia kommentoida näistä verolakialoitteista. Arvonlisäveron alara-
jan nostohan on tulossa — todennäköisesti se lykkääntyy EU-syistä vuoden 2021 alkuun,
koska direktiivi edellyttää sen hyväksyttämistä tuolla EU:n komissiossa. Rajahan on nou-
semassa hallitusohjelman mukaan 10 000:sta 15 000 euroon. Se on pieni askel eteenpäin
tässä asiassa.

Sitten voisin todeta, että meillähän on tuloverolain muutosesitys, jossa pienituloisia ote-
taan huomioon muun muassa näitten valmisteveron korotusten takia. Pienituloisten vero-
tusta kevennetään 200 miljoonalla eurolla ensi vuodesta lähtien. Tämä koskee palkansaa-
jien, eläkeläisten ja etuustulojen saajien pienituloisimpia.

Sitten voisi todeta tuosta ulkomailta tulevan palkansaajan lähdeverosta, että se on kiel-
tämättä ollut joka kerta perustuslakiasia. Se tietysti selvästi ansaitsee tuollaisen yhdenver-
taisuusarvioinnin, ja siitä johtuen tähän saakka se on säädetty määräaikaisena. Nyt hallitus
esittää sitä sitten pysyväksi. Nähtäväksi jää sitten, tuleeko tästä pysyvä. Tämä ongelmahan
on lähinnä siinä, että meidän täytyy saada näitä ulkomaisia huippuasiantuntijoita myös
tänä päivänä. Tämähän oli alun perin niin sanottu Lex Nokia, mutta kyllähän se tosiaan on
edelleen tarpeellinen. Meidän korkeimpien ansiotulojen verotus on sen verran kireää, va-
litettavasti, että tähän maahan ei saada näitä asiantuntijoita muulla kuin tällä tavalla. Ja se
nyt täytyy vain niellä, vaikkei se kenellekään taida ihan helppoa olla.

Tämä oikeastaan tässä vaiheessa.

18.11 Toimi Kankaanniemi ps: Arvoisa herra puhemies! Meillä on käsittelyssä todella-
kin perussuomalaisten vaihtoehtobudjettiin liittyvät lakialoitteet — komea paketti tavatto-
man tärkeitä asioita. Ne muodostavat kokonaisuuden, niin kuin vaihtoehtobudjetit aina
muodostavat kokonaisuuden. Tietysti ne myös menettävät vähän pohjaansa sitä myöten,
että eduskunta päättää täällä yksittäisistä laeista, niin kuin tänään tehtiin jo lapsilisälain
osalta. Se ei ihan vastaa meidän tavoitteitamme, mutta näin tämä toimii. Tämä on melkoi-
sen uusi menettely, että oppositiopuolueiden ryhmien vaihtoehtobudjetit käsitellään tällä
tavalla. On kuitenkin erittäin hyvä, että näin tapahtuu ja tehdään vaihtoehtoista politiikkaa.
5



Pöytäkirjan asiakohta PTK 63/2019 vp
Arvoisa puhemies! Totean ensin tuohon edustaja Kivirannan puheenvuoroon, kun hän
totesi, että tuloveroon tulee 200 miljoonan euron kevennys, että totta se on, mutta kun ote-
taan huomioon polttoaineveron korotus, laajat kuntaveron kiristykset, mitkä ovat tapahtu-
massa, ja sitten tietysti jos vielä otetaan sotu-maksujen nousu, niin ei keskituloisen palkan-
saajan tilille tule sitäkään määrää, mikä tänä päivänä, tässä kuussa esimerkiksi, tulee. Eli
näin käy hallituksen politiikan suhteen. Puheet 70 prosentin osuudesta ihmisiä, jotka saisi-
vat verokevennyksiä, eivät tule toteutumaan edes ensi vuonna, puhumattakaan seuraavina.

Arvoisa puhemies! Tässä vaihtoehtobudjetissa on todella monta tärkeää asiaa. Otan esil-
le vain joitakin. Hallitusohjelmassa sanotaan, että omaishoitoa kehitetään. Mitään muuta
siellä ei omaishoidosta sanota. Kuitenkin, kun tässä salissa käydään keskustelua, omaishoi-
to saa valtavan tuen ja arvostuksen, mutta hallituksen toimenpiteissä ei tälle vaalikaudelle
ole omaishoidon osalta mitään yksilöityä parannusmenettelyä. Siksi on äärettömän tär-
keää, että perussuomalaisten vaihtoehtobudjetissa on konkreettisesti esitetty, mitä
omaishoidolle pitäisi kiireesti tehdä verotuksen suhteen, ja sitten myös tason... Ja varmasti
pitäisi myös parantaa asioita, jotka eivät tässä yhteydessä ole esillä, eli omaishoitajien ase-
maa, vapaapäiviä ja muita vastaavia. Tämä on tavattoman tärkeä asia ja on syytä noteerata.

Toinen asia on eläkeläisten palkansaajia kireämpi verotus, josta tässä salissa on puhuttu
niin kauan kuin itse olen täällä ollut, ja se on aina vain pysynyt, yli 30 vuotta. On tosiasia,
että eläkeläiset maksavat samasta tulosta kireämmän kokonaisveron kuin palkansaajat. Sii-
hen meillä on tuossa esitys.

Kolmantena ja ehkä nyt tässä yhteydessä viimeisenä asiana otan lääkekulujen korvauk-
set. Tiedämme, että viime kaudella tehtiin päätös, joka kiristi lääkekustannusten maksuvel-
vollisuutta sairaille ihmisille. Se oli kipeä päätös. Myönnän, että se oli yksi kaikkein ki-
peimpiä päätöksiä, mitä viime kaudella tehtiin, mutta kun valtiontalous oli äärettömän ki-
reässä tilassa, todella veitsenterällä keväällä 2015, niin silloin jouduttiin tekemään monen-
laisia päätöksiä. Tämäkin oli niissä päätöksissä mukana, ja valitettavasti se sitten tehtiin.
Nyt kun tilanne on helpottunut, niin todella syvästi ihmettelen, että esimerkiksi keskusta ei
ole valmis korjaamaan tätä virhettä — tai sanotaan tätä toimenpidettä, joka viimeksi teh-
tiin, oliko se virhe vai ei — joka kohdistui kuitenkin yleensä pienituloisiin, sairaisiin ihmi-
siin, joista meidän on pidettävä kyllä erityistä huolta. Perussuomalaiset esittävät tähän kor-
jausta, ja se on erittäin tärkeää. — Kiitos.

18.15 Leena Meri ps: Arvoisa puhemies! Kiitos ryhmän puheenjohtajalle Taviolle näit-
ten kaikkien aloitteiden esittelystä. Itse keskityn perintöverotusasiaan. Olen itse sitä tehnyt
pitkään työkseni, ja se on yksi aihe, jonka koen kovin tärkeäksi. Se kohdistuu lähes jokai-
seen meistä tavalla tai toisella elämämme aikana. Olemme perillisiä tai perittäviä ainakin
joka tapauksessa.

Me kävimme viime syksynä paljon keskustelua perintöverosta. Meillä oli tämä sama la-
kialoite silloinkin, ja se sai paljon kiitosta mutta ei sitten äänestyksessä paljon ääniä — se
on aika mielenkiintoista. Perintöverotus on tunteita herättävää, ja jos ajattelee niin, että ha-
luaa vain kerätä rahaa, tai on kateellinen eikä välitä ihmisten taloudellisesta ahdingosta, sil-
loin ei näe perintöverotuksessa mitään ongelmaa — ajattelee vain, että siellä joku rahari-
kas saa rahaa, niin että eiköhän se ole ihan oikein, että hän maksaa veroa.

Perintöveroja koskevassa keskustelussa esiintyi myös perusteluita, että kyllähän sitä
kaikkea rahaliikennettä verotetaan, mutta on hyvä huomata, että perintövero poikkea nor-
maalista ihmisten verotustilanteesta siinä, että se laukeaa maksettavaksi nimenomaan sil-
6



Pöytäkirjan asiakohta PTK 63/2019 vp
loin, kun joku läheinen kuolee, ja silloin on myös tilanne se, että siinä on hyvin raskaat het-
ket käsillä ja elämän raskaimpia vaiheita ja iso asia on päättynyt, esimerkiksi puoliso kuol-
lut, voi toki olla jopa oma lapsikin. Näissä tilanteissa, jos on lapsia ja leski, he joutuvat
usein miettimään, pitävätkö puolisoiden kotina käytetyn asunnon, pystyvätkö sen pitä-
mään, pitääkö se myydä, ottaa lainaa, jotta saa edes perintöveron maksettua.

Sitten on eräs luulo, joka tuntuu aina jylläävän, että perintövero kohdistuu erityisesti va-
rakkaisiin. Se ei pidä paikkaansa. Viime syksynä toin esille Veronmaksajain Keskusliiton
johtavan lakimiehen Juha Koposen vuonna 2017 esittämän koulutusmateriaalin, jonka mu-
kaan perintövero kohdistuu suurimmaksi osaksi keskituloisiin. Esimerkiksi perinnön ar-
von ollessa enintään 200 000 euroa — eli tyypillinen omistusasunto ja edullinen mökki —
peräti 94 prosenttia — 94 prosenttia — perintöveroa maksavista on tavallisia keskiluokkai-
sia ihmisiä. Eli keneen tämä taas kohdistuu?

Näissä keskusteluissa tuli ilmi, että sosiaalidemokraattien, jotka ovat tänäänkin täällä ol-
leet perheen ja pienen ihmisen asialla, silloinen veroasiantuntija — ainakin sillä tittelillä
media häntä täällä tituleerasi — sanoi SDP:n edustajana: ”Perintö- ja lahjavero on markki-
natalouden paras vero. Se ei kohdistu työhön vaan ansaitsemattomaan tuloon.” Harakka to-
tesi, että se on ”oikeudenmukainen ja taloutta tehostava vero”. Harakka totesi myös, että
sosiaalidemokraatit eivät halua sääty-yhteiskuntaa. Itse en kyllä näe mitään sääty-yhteis-
kunnan merkkejä siinä, että keskituloinen esimerkiksi perii puolisoiden yhteisesti omista-
man asunnon, jos lapsia ei ole, tai siinä, jos lapsia on, että lapset perivät asunnon puolik-
kaan ja sitten mietitään, mistä verot maksetaan. En tiedä, jos se jonkun mielestä on sääty-
yhteiskuntaa, niin jaa-a. Asunto on usein myös säästetty, ja onkin, yhteisillä työansioilla,
niin että ei se siinäkään mielessä ole mitään ansaitsematonta tuloa, ei se raha mistään tai-
vaasta ole tippunut.

Tästä syystä perussuomalaisten eduskuntaryhmä pohti sitä, mitä ratkaisuja löytäisimme
tähän akuuttiin tilanteeseen, jota työssä itse usein näen juuri asunnon kohdalta. Koska ajat-
telimme, että kerralla ei ole mahdollisuutta poistaa koko perintöveroa, mikä tietysti olisi
ideaalitilanne — mutta sekin on todettava, että yhteiskunta tarvitsee varoja, ja tähän ei ai-
nakaan nyt heti ole mahdollisuutta näillä työkaluilla — niin lähdimme poistamaan epäoi-
keudenmukaisimpia kohtia. Elikkä jos puoliso ja lapset asuvat yhteisessä kodissa ja lapset
ovat siinä perillisiä ja perivät asunnon, siitä ei joudu maksamaan veroa kuin vasta sitten,
kun lesken hallintaoikeus lakkaa, niin että se on vapaasti käytettävissä. Nyt verot tulevat
maksuun, mutta asunto ei ole käytettävissä. On tilanteita, niin kuin tuossa edustaja Tavio
sanoi, ettei tosiaan ole varaa ottaa ehkä perintöä vastaan, kun ei saa perintöveroa edes mak-
settua, tai sitten leski joutuu sen pienistä varoistaan nykimään jostain, mistä se saadaan.
Aina nämä vähennykset, joita perintökaaressa on, eivät riitä tekemään siitä nollaveroluok-
kaa, että menisi nolla euroa veroa. Sitten toinen tilanne on se, että jos puoliso perii sen
asunnon, niin sitä asuntoa ei lasketa perintöveron laskemisessa. Nämä ovat ihan hyviä
konkreettisia ehdotuksia, joista tosiaan tuli kautta linjan viime syksynä kehuja, että onpa
hyvä ja oikeudenmukainen eikä varmaan paljon maksaisi, mutta ei se äänestysnappi sitten
kuitenkaan siinä äänestystilaisuudessa oikein osunut siihen meidän lakialoitteen kohdalle.
Toivottavasti nyt osuu.

18.21 Kaisa Juuso ps: Arvoisa puhemies! Edustaja Tavio esitteli tässä monta hyvää lakia-
loitetta, mutta keskityn niistä nyt yhteen, ja se on tämä omaishoidon verovapaus.
Omaishoito on aihe, mistä monesti puhutaan, sitä arvostetaan ja halutaan hyvää, mutta mi-
7



Pöytäkirjan asiakohta PTK 63/2019 vp
tään konkreettista ei olla tähän mennessä tehty. Tämä Ville Tavion esittelemä lakiehdotus
olisi nyt tämmöinen ensimmäinen konkreettinen toimenpide, millä me yhteiskuntana
osoitttaisimme, että me arvostamme tätä omaishoitajuutta ja ymmärrämme, mikä on sen
yhteiskunnallinen merkitys.

Nostan tässä esimerkin omaishoidon tuesta. Tämähän on nyt jaettu neljään eri tasoon, ja
se voi korkeimmillaan olla 957 euroa 58 senttiä kuukaudessa, ja se määritellään siten, että
siihen on oikeus silloin, kun omaishoito ”vaatii toisen henkilön jatkuvaa ympärivuorokau-
tista läsnäoloa ja erityisjärjestelyä ja tarvitsee apua myös sairaanhoidollisissa vaativissa
toimenpiteissä, kuten esimerkiksi dialyysihoidosta huolehtimisessa”. Ja ”tuki on aina vaih-
toehtona pitkäaikaiselle sairaala- ja laitoshoidolle tai erikoissairaanhoidolle”. Kokemuk-
sesta tiedän, että sairaalahoidon kustannukset pyörivät siinä 500—1 000 eurossa vuoro-
kaudelta. Ja kun me tässä myönnämme omaishoitajalle nyt vähän vajaat 1 000 euroa siitä
kuukauden työstä ja ympärivuorokautisesta valvonnasta, niin onhan se pieni raha verrattu-
na siihen, mitä se maksaisi meille yhteiskuntana, jos tämä henkilö olisi siellä sairaalassa
hoidettavana.

Toiseksi esimerkiksi otan tämän ryhmä kolmosen, missä se kuukausimäärä on 550 eu-
roa kuukaudessa, ja se vastaa tehostettua palveluasumista. Tehostettu palveluasuminen
maksaa tällä hetkellä noin 100 euroa vuorokaudessa eli semmoiset 3 000 euroa kuukaudes-
sa, niin että onhan se aivan mieletön säästö yhteiskunnalle, että joku omaishoitaja ottaa tä-
män hoidettavakseen. Kyllä ajattelen, että ilman muuta pitäisi olla verovapaata, ja toivon,
että myöskin hallituspuolueet äänestävät nimenomaan tämän lakiehdotuksen puolesta.

18.24 Joonas Könttä kesk: Arvoisa herra puhemies! Yleisradio on eduskunnan radio,
koko kansan radio. Yleisradio välittää tietoa kaikille suomalaisille ympäri vuorokauden
Hangosta Utsjoelle. Perussuomalaiset haluavat leikata, eivät vähän vaan lähes viidennek-
sellä, Yleisradion ensi vuoden rahoituksesta. Olen tyrmistynyt tästä perussuomalaisten la-
kialoitteesta. [Leena Meren välihuuto] Perussuomalaiset leikkaisivat noin 90 miljoonaa
euroa Ylen tiedonvälityksestä, ja vieläpä heppoisin perustein. Toisin kuin perussuomalai-
set väittävät, Yle on erittäin korkealle arvostettu. Yle on jopa viidenneksi suosituin brändi
Suomessa ja verkkobrändeistä kaikkein arvostetuin. Perussuomalaisilta on siis tainnut jää-
dä lakialoitetta valmisteltaessa faktat tarkistamatta. Yksi hyvä lähde faktapohjaiseen tie-
donsaantiin olisi perussuomalaisten omien tiedotuskanavien sijaan esimerkiksi Yleisradio.
Suomalaisista 92 prosenttia katsoo Yleisradion onnistuneen julkisen palvelun tehtävässä,
ja peräti 89 prosenttia suomalaisista luottaa Yleisradion uutisiin.

Arvoisa puhemies! Perussuomalaiset ovat kovasti pitäneet ääntä sananvapaudesta. Täs-
tä esityksestä näemme, miten kaksinaismoralistisesta ajattelutavasta onkaan kyse. Perus-
suomalaisilla tuntuu olevan hinku rapauttaa suomalaista, maailmallakin tunnustettua leh-
distönvapautta ja keskittää media-alaa entisestään yhä harvempien toimijoiden käsiin. [Pe-
russuomalaisten ryhmästä: Oho!] Tämän aloitteen valossa voisi arvioida, että perussuoma-
laiset haluavat edistää vain perussuomalaisittain ajattelevien sananvapautta. Minusta tämä
on hyvin, hyvin kyseenalaista.

Perussuomalaiset haluavat kaventaa suomalaisten sananvapautta, ja tämä jos mikä on
pelottava suunta. Yleisradio turvaa alueelliset uutislähetykset ja paikallisradioiden toimin-
nan koko maassa. Esittämänne sananvapautta kaventava leikkaus on leikkaus maakuntien
toimituksista. Kysyn teiltä: eikö teitä hävetä? Olette nyt keskittämässä suomalaista media-
kenttää täysimittaisesti Pasilan tornin juurelle pääkaupunkiin. Tämä on kerrassaan tyrmis-
8



Pöytäkirjan asiakohta PTK 63/2019 vp
tyttävää. Olen tästä perussuomalaisten sananvapautta ja lehdistönvapautta kaventavasta
linjasta täysin eri mieltä. Minusta meidän pitäisi tavoitella sitä, että yhä vahvemmin koko
Suomi näkyy laajasti lehdistössä ja suomalaisessa mediassa. Kyllä uutisoinnin tulee kattaa
myös Pihtipudas ja Konnevesi, ei pelkästään Kamppia ja Töölöä, mitä perussuomalaiset
tuntuvat nyt kovasti ajavan eteenpäin. [Toimi Kankaanniemi: Missä niin lukee? — Väli-
huutoja perussuomalaisten ryhmästä]

Suomalainen sananvapaus on osa itsenäisen isänmaamme perusarvoja, demokratian
kulmakiviä. Sitä pitää varjella eikä tuhota. Hyvät perussuomalaiset, toivon, että te ette leik-
kaa suomalaisesta sananvapaudesta. [Välihuutoja perussuomalaisten ryhmästä — Vastaus-
puheenvuoropyyntöjä — Hälinää]

Toinen varapuhemies Juho Eerola: No niin, nyt vähän pienempää ääntä. — On haluk-
kuutta käydä debattia, mutta nyt kun katson tätä puhujalistaa, niin siellä on lähinnä perus-
suomalaisia edustajia. Pääsette kyllä vastaamaan puhujavuorolla.

18.27 Jani Mäkelä ps: Arvoisa puhemies! Vastaan nyt sitten edustaja Köntälle tähän äs-
keiseen puheenvuoroon. Jos Yleisradiolla vielä ensi vuonna kuitenkin olisi käytettävissä
432 112 000 euroa, niin kyllä sillä varmaan jonkinlainen uutislähetys kuitenkin vielä syn-
tyisi, elikkä ihan tällaisesta dramatiikasta ei ole kysymys. Kyllähän brändi tietenkin on
suosittu silloin, kun on pakko maksaa. Mutta se väite, että alueellinen toiminta tähän leik-
kaukseen loppuisi — sehän riippuu siitä, miten Yle operatiivisesti käsittelisi tämän leik-
kauksen. Esimerkiksi nyt, kun Yleisradio lähettää ohjelmaa ulkomailta, monesti jopa maa-
ilman vaarallisissa kriisipesäkkeissä on paikan päällä joku toimittaja kuvaamassa Yleisra-
dion mikrofoni kourassaan, mutta sitten kun Suomessa tapahtuu jotakin, niin eipä olekaan
enää. Maakunnista ei saada livevideokuvaa, vaan sitä saadaan ulkomailta. Olisiko mahdol-
lista esimerkiksi ostaa se ulkomaan ohjelmatoiminta joltain kansainväliseltä uutisfirmalta,
jolta voisi saada laadukkaan materiaalin nopeasti ja edullisesti, eikä käyttää näitä Suomen
kansan vähäisiä verorahoja siihen, että juostaan ympäri maailmaa kuvaamassa? 

Tässä viidenneksen leikkauksessa Ylen budjetista olisi kysymys melkoisesta ostovoi-
man lisäyksestä suomalaisille palkansaajille, koska yleisradioveron suurimpaan maksu-
luokkaan pääsee varsin nopeasti ja kahden hengen talouksissa tietenkin tuplaantuu se Yle-
veron osuus, eli sillä tavalla saataisiin nopeasti lisää ostovoimaa helpolla — ei tietenkään
valtavia summia, mutta kuitenkin jonkinlainen määrä. Nämä ovat niitä perusteita.

Yleisradio sinänsä on jossain määrin tarpeellinen toiminto. Se tietyllä tavalla tarjoaa
vastapainoa kaupalliselle medialle, myöskin tässä sananvapausmerkityksessä, elikkä voi
ajatella niin, että jos joku näkökulma ei pääse kaupallisessa mediassa esille, se pääsee
Yleisradiossa. Mutta sitten taas toisaalta Yleisradio ei esimerkiksi ole osoittanut kovin
suurta tasapuolisuutta eri puolueiden kohtelussa. En esimerkiksi muista, että viime kaudel-
la ajankohtaisohjelmissa suurin oppositiopuolue olisi sivuutettu montaakaan kertaa — kyl-
lä siellä ajankohtaisohjelmissa silloin oli sosiaalidemokraatteja — mutta nyt on käynyt
monta kertaa niin, että perussuomalaisia ei niissä ohjelmissa ole. Eli ei se sananvapaus
Ylenkään kohdalla toteudu niin täydellisesti. Me olemme aina kärkkäitä arvostelemaan
esimerkiksi itäisen Euroopan maita sananvapaudesta ja yleisradioyhtiöistä, mutta ei meillä
Suomessakaan kaikilta osin ole puhtaat paperit.
9



Pöytäkirjan asiakohta PTK 63/2019 vp
18.30 Minna Reijonen ps: Arvoisa herra puhemies! Käsittelyssä on useita perussuoma-
laisten tekemiä lakialoitteita, esimerkiksi omaishoitoon liittyen. Nyt olisi vihdoinkin huo-
mioitava, että omaishoitajan työ on tärkeää, ja se pitäisi myös ottaa huomioon verotukses-
sa. Perussuomalaiset ovat valmiita tekemään työtä sen eteen, mutta näyttää siltä, että ilmei-
sesti hallitus ei ole valmis tekemään työtä sen eteen. Nytkin on äärimmäisen noloa, että
meillä on salissa tällä hetkellä... Meillä on 200 edustajanpaikkaa täällä, ja tällä hetkellä hal-
lituspuolueista taitaa olla kaksi edustajaa paikalla — vain kaksi. [Leena Meri: Kolme!] —
Kolme taitaa olla tällä hetkellä. [Eduskunnasta: Kaksi!]

Se omaishoidon työ on pyyteetöntä, jopa 24 tuntia vuorokaudessa tehtävää työtä, seitse-
män päivää viikossa, joka ikinen minuutti, jatkuvasti tehdään työtä sen eteen. Yhteiskun-
tamme säästää todella paljon, kun on omaishoitajat, ja yhteiskunta hyötyy siitä. Nyt olisi
oikeasti aika tehdä omaishoidon tuesta verovapaata. Muutoinkin rahallinen korvaus on
varsin pieni. Lakialoite on hyvin järkevä ja erittäin hyvin perusteltu. Ilman omaishoitoa
koko meidän Suomenmaamme olisi todella pahoissa vaikeuksissa. Ihmettelen, kuinka voi
olla niin, että se ei ole vieläkään verovapaata.

Samalla kiinnitän huomiota omaishoitoon liittyen erääseen toiseen asiaan. Ihmettelen
myös sitä, kuinka on mahdollista, että jos valtio laittaa rahaa omaishoitoon, niin kunnat
voivat käyttää nämä rahat ihan johonkin muuhun. Muutaman vuoden sisällä valtio on lait-
tanut rahaa omaishoitoon — niin sanotusti korvamerkinnyt rahaa omaishoitoon — mutta
kuitenkaan sitä omaishoitoon merkittyä rahaa ei ole välttämättä kunnissa käytetty
omaishoitoon. Jos satoja miljoonia on laitettu, niin kaikki ei ole mennyt sitten siihen. Mi-
ten tämä on mahdollista? Tätä kyseli Terveyden ja hyvinvoinnin laitos kunnilta, ja siellä-
hän sitten selvisi, kerrottiin, että joka kunnassa ne eivät ole menneet siihen tarkoitukseen.
— aika erikoinen tilanne ja minun mielestäni vakava asia. Miten meillä Suomessa on tä-
män valvonnan laita ja asioiden seuraamisen laita, että rahat menevät oikeasti siihen, mi-
hin on tarkoitettu? Teinkin tästä aiheesta kirjallisen kysymyksen ministerille. Ministeriltä
sain kyllä vastauksen, mutta en semmoista yksiselitteistä, mitenkä tämä asia oikeasti aio-
taan laittaa kuntoon. Olisiko kenties tehtävä niin, että ne rahat, jotka on laitettu omaishoi-
toon valtion taholta, perittäisiin takaisin, jos kunta ei käytä niitä omaishoitoon? Eihän niitä
omaishoidon rahoja ole tarkoitettu siihen, että poliitikkojen mainetta kiillotetaan, vaan oi-
keasti siihen omaishoitoon.

Toinen asia, mistä haluan puhua: Tässä oli eläkkeiden verotus nostettu esiin, joka on
kanssa tärkeä asia. Mutta nostan esille myös yhden toisenlaisen asian, mistä aina silloin täl-
löin puhutaan. Elikkä jos on suomalainen henkilö, joka on tehnyt töitä välillä Ruotsissa, ja
hän on nyt muuttanut Suomeen takaisin, niin Ruotsista tulee esimerkiksi eläkettä hänelle.
Hän maksaa verot Ruotsiin siitä eläkkeestä, mutta hän maksaa toisen kerran toiset verot sa-
masta eläkkeestä Suomeen. Se tuntuu kyllä aika epäoikeudenmukaiselta. Sitten vastaavas-
ti henkilö, joka on tehnyt töitä Suomessa mutta asuu Ruotsissa: Hän saa eläkkeen Suomes-
ta. Hän maksaa siitä verot vain yhden kerran, ei kahta kertaa, mikä on kyllä aika kummal-
lista, elikkä silloin maksaa verot vain Suomeen mutta ei Ruotsiin. Jotenkin ihmeellistä, että
meillä Suomessa olevat ihmiset maksavat tuplaverot. Olisiko sille tehtävä jotakin? Aion
tehdä tästäkin kirjallisen kysymyksen ministerille.

18.35 Mauri Peltokangas ps: Arvoisa puhemies! Arvoisat suomalaiset omaishoitajat, me
kaikki tässä salissa tiedämme, miten arvokasta työtä te teette ja miten pienellä nimellisellä
tuella te yhteiskunnan valtavaa... Siis sanat eivät riitä kertomaan sitä arvoa, mikä sillä työl-
10



Pöytäkirjan asiakohta PTK 63/2019 vp
lä on. Te säästätte resursseja valtavia määriä. Me puhumme rahassa miljardiluokan sääs-
töistä, ja siksi omaishoitoa tulisi jatkossa tukea ja kehittää kaikin mahdollisin keinoin. Sen
tulee olla tulevaisuudessakin varteenotettava ja inhimillinen vaihtoehto kalliin ja kylmän
laitoshoidon sijaan.

On olemassa uhkakuvia, ettei tämän hetken sosiaali- ja terveyssektori kykene vastaa-
maan jatkuvasti kehittyvän huoltosuhteen vinoumaan ja tulevaisuuden alati lisääntyvään
vanhusväestöön ja tämän aiheuttamaan palveluntarpeen lisääntymiseen. Meillä on tällä
hetkellä noin 46 000 omaishoitajaa, jotka pitävät huolta noin 48 000 hoidettavasta. 80 pro-
senttia omaishoitajista hoitaa läheistään sitovasti lähes ympärivuorokautisesti, ja 57 pro-
senttia hoidettavista olisi intensiivisen kotihoidon ja palveluasumisen asiakkaita, mikäli
heillä ei olisi sitä omaishoitajaa. Tämä jo kertoo, miten isosta asiasta on kyse, eivätkä
omaishoitajat silti nauti normaalin työntekijän etuja työssään — saati sitten ansaitsemaan-
sa arvostusta.

Tästä syystä lakialoite omaishoitajien palkkion verovapaudesta on pieni mutta tärkeä as-
kel omaishoidon kehittämiseen ja arvokkaan työn arvostamisen kannalta ja antaa positiivi-
sen sysäyksen omaishoidon työhön aikoville. Näin ollen kannatan lämpimästi Ville Ta-
vion esittämää lakialoitetta ja toivon, että kaikki tässä salissa päätyvät samaan ratkaisuun.
Nyt on se paikka, kun tässä salissa on puhuttu, kuinka sydänten tulee tykyttää ja kuinka
meidän pitää olla lämpimiä — nyt on se paikka. Perussuomalaiset katsovat omaishoitajia
ylöspäin. Toivon, että hallitus ei katso alaspäin, kun tämä lakialoite tulee käsittelyyn ja
päätettäväksi tähän saliin. — Kiitos.

18.37 Esko Kiviranta kesk: Arvoisa puhemies! Todettakoon tässä nyt kuitenkin se, että
kaikki nämä asiat on moneen kertaan aikaisemminkin täällä salissa keskusteltu, ei näissä
yhtään innovaatiota ole. Ja kaikkihan tietysti joutuvat jouluun mennessä sinne aloitteitten
hautausmaalle. [Toimi Kankaanniemi: Päätökset vaan puuttuu!]

Ajattelin kiinnittää huomiota tuohon perintö- ja lahjaverolain muutosesitykseen, joka on
ihan keskustelun arvoinen. Se on tietysti selvää, että kaikki haluavat pitää kiinni siitä, että
leskellä on elinikäinen hallintaoikeus puolisoiden yhteiseen asuntoon ja siellä asunnossa
olevaan yhteiseen asuntoirtaimistoon. Siitä kukaan ei ole valmis varmaankaan luopumaan,
ja se on laissa. Yleensähän tilanne on se — riippuen tietysti puolisoiden nettovarallisuus-
massasta — että leski saa avio-oikeutensa nojalla avio-osana puolet siitä asunnosta. Se on
tyypillinen tilanne. Siihenhän ei kohdistu tietysti lainkaan perintöveroa.

No, problemaattista on sitten se, että perilliset, lapset, yleensä rintaperilliset, joutuvat
sitten maksamaan tämän perintöveron, vaikka he eivät saa sitä asuntoa tämän lesken hal-
linnan takia täysimääräiseen määräysvaltaansa. Tätä kysymystä nyt on tietysti taatusti poh-
dittu aika paljon oikeustieteessäkin, miten tätä voitaisiin hoitaa. Siinä on se ongelma tie-
tysti, että tämä saattaa olla kymmenienkin vuosien mittainen aika, jolloin on tämmöinen ti-
la, että leski hallitsee sitä asuntoa ja perilliset omistavat sen. Tähän ei ole oikeastaan mi-
tään semmoista hyvää lainsäädäntöratkaisua pystytty keksimään, ja toivottavasti semmois-
ta nyt sitten kuitenkin oikeusministeriössä on pohdittu tai pohditaan tästä eteenpäin.

18.40 Ritva Elomaa ps: Arvoisa puhemies! Edustaja Tavio esitteli perussuomalaisten
erinomaisia lakiesityksiä, jotka tulevat äänestykseen ja joita toivottavasti kannatetaan.
Otan niistä muutamia esille puheessani.
11



Pöytäkirjan asiakohta PTK 63/2019 vp
Lakialoite arvonlisäveron muuttamisesta: Yrittäjyydellä ja yrittäjillä on valtava merki-
tys Suomen taloudelle ja työllisyydelle. On myös muistettava, etteivät suuryrityksetkään
ole alkujaan olleet suuria vaan ne ovat työn ja ajan kanssa kasvaneet ja monesti lähteneet
hyvin pienestä liikkeelle. Arvonlisäveron alarajan nosto helpottaisi juuri monien pienyrit-
täjien tilannetta ja samoin elinkaarensa alkutaipaleella olevia — mahdollisesti tulevia suu-
ria — työllistäjiä. Kynnys yritystoiminnan käynnistämiselle madaltuisi. Arvonlisäveron
alarajan nosto vähentäisi niin ikään myös harmaata taloutta. Kannattavuus ja työllistämis-
mahdollisuudet paranisivat erityisesti palvelualoilla toimivien yritysten kohdalla. Perus-
suomalaiset ovat jo pitkään liputtaneet sinivalkoisen yrittäjyyden puolesta ja koettaneet
tuoda helpotusta yrittäjien arkeen. Meillähän pitäisi olla paljon yrittäjiä, jos todella halu-
taan, että työpaikkoja syntyy. Ei niitä ihan tyhjästä synny. Pitää olla myös puitteet yrittä-
miselle, näin ollen työpaikkoja syntyisi. Arvonlisäverollisen liiketoiminnan rajan nostami-
nen 10 000 eurosta 20 000 euroon ja niin sanotun huojennusalueen katon nostaminen
30 000:sta 40 000 euroon olisivat toimia, jotka olisivat omiaan parantamaan pienyrittäjien
tilannetta, ja meillähän näitä pieniä toimijoita on yli 90 prosenttia yrityksistämme.

Arvoisa puhemies! Eläkeläisköyhyys on maassamme mittava ongelma. Pienten eläkkei-
den lisäksi keskeinen ongelma on elinkustannusten jatkuva nousu. Ruoka, sähkö, lääkkeet
ja asumismenot eivät armahda pienituloisia eläkeläisiä. Tätä menoa entistä suurempi osa
eläkeläisistä joutuu vaikeuksiin ja eläkeläisköyhyys tulee lisääntymään entisestään, ellei
pian aleta löytää järkiratkaisuja ongelmiin. Maksuhäiriömerkintöjen määrän kasvu on eri-
tyisen vauhdikasta juuri eläkeläisten keskuudessa, mikä on selvä signaali vakavista talou-
dellisista ongelmista. Tarvitaan kokonaisvaltaisia toimia eläkeläisköyhyyden poistamisek-
si. Pakollisten arjen menojen hillitsemisen ohella voimme vaikuttaa eläkeläisten tilantee-
seen verotuksellisin keinoin. Pienimmistä eläkkeistä maksetaan nykyisinkin alhaisempaa
veroa kuin työtulosta, mutta eläkkeiden verotuksen ylittäessä työtulon verotuksen tason ti-
lanne on toinen. Tässä lakialoitteessa, mitä perussuomalaiset esittävät, ehdotetaan, että
kunnallisverotuksen eläketulovähennys määräytyisi samalla tavalla kuin kunnallisverotuk-
sen ansiotulovähennys. Sillä olisi erittäin myönteisiä vaikutuksia eläkeläisten ostovoi-
maan.

Ja, arvoisa puhemies, vielä tärkeästä omaishoidosta: Omaishoidon merkitys korostuu
väestön ikääntymisen myötä. Laitos- ja kotihoito ovat suurten haasteiden edessä, ja niihin
liittyviä ongelmakohtia on käsitelty kuluneen vuoden aikana runsaasti julkisuudessakin.
Vanhusten ja sairaiden hoivan nykytilan huomioon ottaen näen omaishoitoon investoimi-
sen erittäin järkevänä ratkaisuna. Omaishoitaja on hoidettavan omainen tai muuten lähei-
nen henkilö, joka on tehnyt kunnan kanssa omaishoitosopimuksen. Laki omaishoidon tu-
esta tuli voimaan vuonna 2006. Omaishoidon tuki on kokonaisuus, joka koostuu tarvitta-
vista palveluista hoidettavalle, omaishoitajalle maksettavasta hoitopalkkiosta, omaishoita-
jan hoitotehtävää tukevista palveluista ja vapaista. Omaishoidon merkitys korostuu laitos-
hoidon vähentämisen myötä. Hoidettavan näkökulmasta omaishoito on inhimillinen hoito-
muoto, mutta läheisestään huolehtivalle omaishoitajalle hoitotyö on usein vaativaa ja
raskasta ja heikentää mahdollisuuksia muiden tulojen hankintaan. Tästä tulisi maksaa ny-
kyistä parempaa korvausta omaishoitajille. Omaishoito säästää yhteiskunnan varoja tuntu-
vasti, miljardeja — aivan kuten edustaja Peltokangas totesi — joten tähän suhteutettuna
olisi perusteltua, että omaishoitajien taloudellista tilannetta helpotettaisiin verotuksen kei-
noin ja omaishoidon tuki muutettaisiin verottomaksi. Tätä perussuomalaiset ovat jo aiem-
min moneen otteeseen esittäneet, ja nyt taas lakialoite tulee. Olen ylpeä puolueeni linjasta
12



Pöytäkirjan asiakohta PTK 63/2019 vp
tukea omaishoitajia heidän tärkeässä työssään ja tästä lakialoitteesta. Yhteiskuntamme tar-
vitsee kipeästi omaishoitajia tulevaisuudessa. — Kiitos.

18.45 Toimi Kankaanniemi ps: Arvoisa herra puhemies! Tästä Yleisradiosta muutama
ajatus. Olin kahdeksan vuotta Yleisradion hallintoneuvostossa ja koko ajan myös työvalio-
kunnassa, ja väitän, että siltä pohjalta tunnen taloa jonkin verran, ja olen myös täysin va-
kuuttunut, että se talo on pöhöttynyt aikamoiseksi linnakkeeksi, jossa on työntekijöitä ja on
toimintaa, jota ei tällaisen julkisen palvelun yhtiön tarvitse tänä päivänä tarjota. Eli siellä
on molemmilla puolilla paljon sellaisia jopa kanavakokonaisuuksia, joita ei välttämättä tar-
vittaisi, koska ne sopivat paremmin yksityisen kaupallisen toiminnan piiriin eli mainosra-
hoitteiseksi. Näistä voitaisiin karsia huomattavasti toimintoja ja siten säästää kustannuksia
ja sitä kautta alentaa yleisradioveron osuutta, rasittavuutta. Ei ole tarpeen ostaa kaikenlai-
sia amerikkalaisia elokuvia Yleisradion käyttöön, lähetettäväksi. Ja sitten toisaalta tuolla
ääniradion puolellakaan ei tarvita niitä kanavia, joita siellä nykyisin on, koska niitä löytyy
kaupalliselta puolelta. Eli tältä osin edustaja Köntän puheet sananvapaudesta ovat kaukaa
haettuja, eivät ollenkaan pidä paikkaansa. Ei ole tarvetta mennä uutistoiminnan puolelle.
Sillä puolella on tietysti tärkeää, että sananvapaus ja tasapuolisuus ja oikeudenmukaisuus
toteutuvat, ja siinä on toivomisen varaa, mutta ei se ole sama kuin että vedettäisiin jotakin
sananvapautta nykyistä heikommaksi ohentamalla Yleisradion toiminnan volyymiä esittä-
mällämme tavalla. Ei täällä meidän aloitteessamme puhuta sananvapauden eikä uutistoi-
minnan tai aluetoiminnan vähentämisestä yhtään mitään — ei minkäänlaista sanaa siitä.
Päinvastoin oikeastaan esimerkiksi Keski-Suomessa pitäisi palata Keski-Suomen alueelli-
siin lähetyksiin ja jättää se Etelä-Savo oman toiminnan piiriin. Tämä olisi viisasta ja perus-
teltua, mutta nyt on menty siihen, että on yhdistetty näitä alueita.

Arvoisa herra puhemies! Täällä meillä on esitys myös näistä säätiöiden ja suurten yhdis-
tysten saamista pääomatuloista, jotka haluaisimme esimerkiksi 15 prosentin pääomavero-
kannan piiriin. Meillä on todella esimerkiksi lähellä ammattiyhdistysliikettä ja lähellä joi-
takin vanhoja puolueitakin olevia säätiöitä, jotka nauttivat verovapaudesta ihan perusteetta
ja jopa eräiltä osin kilpailevat yksityisen toiminnan kanssa niin, että saavat tätä kautta mer-
kittävän edun toiminnalleen ja taloudelleen ja sitten vielä joissain tapauksissa tukevat po-
liittista toimintaa tai muuta sellaista, mille ei ole perusteluita tänä päivänä. Eli tasa-arvo ja
oikeudenmukaisuus ovat tässä suhteessa lähtökohta siihen, että myös nämä pantaisiin ve-
rolle. Emme esitä sellaista säätiöverotusta, joka esimerkiksi säätiömuotoisia yliopistoja
koskisi tai joitakin muita, varsinkaan pieniä emme halua verolle, mutta tuossa on paikka,
josta voisi verotuloja hankkia.

Tuo arvonlisäveron alarajan nosto olikin täällä jo useammassa puheenvuorossa. Sillä
olisi varmasti dynaamiset vaikutukset niin, että se tuottaisi ehkä jopa enemmän kuin mitä
siinä verotuloja menisi, ja varsinkin työllisyys paranisi. Hallitus panostaa nyt esimerkiksi
tähän palkkatukeen, josta tuolla valtiovarainvaliokunnassa on asiantuntijoita kuultu, eikä
oikeastaan löydy kuin hallituksen virkamiehet, jotka puhuvat sitä, mitä hallituksen puoles-
ta pitää puhua, ja jotka sitä puolustavat tai näkevät siinä positiivista. Se on narulla työntä-
mistä, joka ei tuota pysyviä työpaikkoja. Pahimmillaan palkkatuella tulee sellaisia lyhytai-
kaisia työpaikkoja, jotka syrjäyttävät pysyvän työntekijän. Tässä suhteessa se keino ei ole
kovin tehokas. Se sopii vajaatyökykyisille ja on sillä puolella ihan paikallaan, mutta sellai-
sessa mitassa, mitä hallitus mahdollisesti kuvailee, se ei tule olemaan perusteltu malli. Ar-
vonlisäveron alarajan nosto on paljon tehokkaampi ja palvelee nimenomaan yksityistä,
13



Pöytäkirjan asiakohta PTK 63/2019 vp
tuotannollista toimintaa, ja sinne meidän työpaikkoja pitää saada, koska se kasvattaa todel-
lisuudessa tätä kansantuloa ja sitä kautta lisää verotuloja ja työllisyyttä, ja vaikutukset ovat
pelkästään positiiviset.

18.51 Leena Meri ps: arvoisa puhemies! Kuulun Ylen hallintoneuvostoon, ja — en tiedä,
jostakin syystä nyt oikein numero jäi mieleen — kun tuossa edustaja Könttä sanoi, että 89
prosenttia luottaa uutisointiin, niin kuule, kyllä se on 84 prosenttia. Minä kävin sen ihan
täältä uutisista vielä tarkistamassa. Muistan hyvin, kun tätä meille Ylen hallintoneuvostos-
sa esiteltiin ja sanoin, että en pitäisi sitä hyvänä lukuna, koska se on ollut männävuosina yli
90 prosenttia. Kun ajatellaan, että 16 prosenttia ei luota, ja sentään ollaan veronmaksajien
maksamalla kanavalla, niin kyllä minä näkisin, että se on myös huolestuttava signaali.
Mutta korjattakoon tuo, että Ylen uutisten uutisointia arvioi erittäin tai melko luotettavaksi
84 prosenttia, radiouutisia 82 ja STT:tä 81 — elikkä en kyllä löydä täältä nyt sitä teidän
89:ää prosenttia.

Sitten haluaisin vielä tuoda esille, että kaikkialla yhteiskunnassa ollaan jouduttu tarkas-
telemaan toimintoja, puhutaan tehokkuudesta, ja on hyväkin tietyllä tavalla, että poiste-
taan turhia toimintoja. Jos nyt mietin monia ohjelmia, niin miksi siellä tarvitsee olla kaksi
ihmistä? Kaksi ihmistä haastattelee toinen toisiaan, ja hyvä, kun muistavat siltä vieraalta
joskus kysyä, mitä mieltä hän on — vähän näin karrikoidusti. Ihan hyviäkin ohjelmia on, ei
siinä mitään, mutta tämäntyyppisiä asioita olisi varmaan hyvä seuloa. Kuten täällä tuotiin
esille, emme ole sanoneet, mistä asioista nämä tehostamiset pitää tehdä. Minusta tämä on
oikein hyvä ehdotus. Kaiken pitää voida olla tarkastelun alla, ei voi olla niin, että meillä on
tiettyjä osa-alueita. Toinen on ollut kyllä valitettavasti esimerkiksi turvapaikanhakijoiden
prosessit, eli hallinto-oikeuksissa on vieläkin noin puolet käsiteltävistä asioista ulkomaa-
laisasioita — ja sinne on siis nyt taas annettu lisää rahaa. Ei voi olla niin, että esimerkiksi
Yle tai joku tämäntyyppinen asia on niin kuin pohjaton kassa, että sinne pitää aina vain löy-
tyä rahaa, vaikka konkurssi häämöttäisi. Tällä haluan herättää sen keskustelun, että ei ole
sellaista pyhää lehmää, että ei voi tarkastella sen toimintoja, ja turha sitä on mitenkään
pöyristellä.

18.54 Jani Mäkelä ps: Arvoisa puhemies! Ensin kaksi huomiota vielä tähän Yle-kysy-
mykseen:

Eli ensinnäkin se, että nämä luotettavuuslukemat koskevat uutisia yleensä, mutta kun
tutkimuksessa pilkottiin niitä uutisia vähän, että mihin uutisiin luotetaan, niin todettiin, että
luotetaan urheilu-uutisiin eikä niinkään politiikasta uutisoituihin uutisiin. Eli luotetaan sii-
hen, että osataan kertoa, mikä joukkue voitti jääkiekko-ottelun, millä lukemilla. No, sitä
tuskin kukaan epäilee. Mutta politiikassa alkavatkin sitten jo toiminta ja henkilökohtaiset
mieltymykset painaa enemmän siinä uutisoinnissa.

Toinen huomio: Se, mihin leikkaukset kohdistuvat Ylessä, ei ole mikään journalistinen
päätös sinällään, vaan kysymys on siitä, mitä toimintoja pidetään, millaisia ohjelmia tuo-
tetaan, ei siinä sisältöihin tarvitse puuttua. Eli se on sellainen asia, mitä kyllä valtio omis-
tajana pystyy halutessaan Ylessä ohjaamaan, että jos Ylestä leikattaisiin, mihin leikkauk-
set kohdistuvat, onko se maakuntaradio vai joku muu.

Näihin muihin lakialoitteisiin liittyen käyn nyt läpi muutamia sellaisia huomioita, joita
näistä itse olen tehnyt, ja sitä, miksi pidän näitä tärkeinä ja merkittävinä. Näitä käyn läpi lä-
hinnä käsittelyjärjestyksessä, missä ne ovat asialistalla.
14



Pöytäkirjan asiakohta PTK 63/2019 vp
Eli ensimmäisenä arvonlisäveron alarajan nosto. Näen sen tärkeänä siitä syystä, että täl-
laisena aikana on tärkeää panostaa työllisyyteen ja kotimaiseen kysyntään, ja se, että pie-
net yritykset voisivat toimia tehokkaammin, yrittämisen kynnys olisi pienempi, voisi kas-
vattaa ihmisten mahdollisuutta oman itsensä työllistämiseen sekä kotimaisen kysynnän
synnyttämiseen. Tällaisessa epäsäännöllisten työsuhteiden maailmassa on tärkeää tehdä it-
sensä työllistämisestä mahdollisimman houkuttelevaa. Tästäkin on jo monta vaalikautta
puhuttu, että tätä alarajaa pitäisi nostaa, mutta sille on tapahtunut lähes yhtä paljon kuin
vinjettimaksulle, eli se ei ole toteutunut.

Sitten on lakialoite käytännössä eläkeläisten verotuksen kohtuullistamisesta. Luulen,
että teille muillekin, tuolla vaalikentillä kun olette liikkuneet, yksi yleisimmistä kysymyk-
sistä on se, kun eläkeläinen tulee kysymään, että miksi minun pitää maksaa eläkkeistäni
enemmän veroja kuin palkansaajat maksavat omista tuloistaan. No, tähän asiaan, verotuk-
sen kohtuullistamiseksi, on perussuomalaisilla ehdotus, jonka kustannusvaikutus on 50
miljoonaa euroa. Mutta vaikka tämä onkin periaatteessa verotulonmenetys, se johtaisi kui-
tenkin siihen, että se menisi enemmän tai vähemmän suoraan kulutukseen niin kuin useim-
mat tällaiset pienituloisille tehtävät verohelpotukset ja muut maksujen kevennykset.

Sitten on tämä omaishoidon verovapaus, josta on myös puhuttu pitkään, mutta sille ei
ole tapahtunut mitään. Perussuomalaiset taas esittävät sitä ja kutsuvat muut mukaan tämän
epäkohdan korjaamiseen. Omaishoitajat tekevät arvokasta työtä. Jos heidän työnsä arvoa
yhteiskunnalle käytäisiin laskemaan rahassa, sellaista rahaa ei helposti löytyisikään, millä
omaishoitajien työ omaistensa hoitamiseksi saataisiin korvattua. Olisi nyt kohtuullista, että
se tulo olisi edes verovapaata, se pieni tulo, jota saavat ainoastaan kriteerit täyttävät
omaishoitajat, eivät suinkaan kaikki, jotka käytännössä ovat omaishoitajia.

Sitten on säätiövero. Mielestämme myöskään säätiöillä ei pitäisi olla mahdollisuutta olla
vapaamatkustajana ja hankkia verovapaata tuottoa, vaan veropohjaa pitäisi laajentaa näi-
den osalta ja siirtää raha tärkeämpiin tarkoituksiin, kuten esimerkiksi seuraavassa esittä-
määmme 70 miljoonan arvoiseen lapsivähennyksen palauttamiseen verotukseen. Tänään
käytiin keskustelu lapsiystävällisestä yhteiskunnasta. Tässä on sellainen konkreettinen kä-
denojennus työssäkäyvien lapsiperheiden suuntaan ja tavallaan myös kannuste siihen, että
käytettäisiin perhevapaita tasapuolisemmin ja palattaisiin työelämään nopeammin, kun ta-
vallaan siitä olisi enemmän taloudellista hyötyä sitten taas vastapainoksi päivähoitomak-
suille, jotka tulevat rasitteeksi, jos töihin mennään.

Sitten meillä on lakialoite käytännössä paperittomien terveydenhoidon kustannuksiin
osoitetun määrärahan kumoamisesta. On oikeusvaltion kannalta kestämätöntä, että maassa
laittomasti oleskelu periaatteessa tunnustetaan oleskelun muotona ja annetaan yhteiskun-
nan rahaa tietty kiinteä summa siihen, että näille ihmisille tarjotaan palveluita. Sehän on
kannuste kunnille ja viranomaisille olla tekemättä mitään, kun on rahaa automaattisesti
näiden palveluiden tarjoamiseen, vaikkei henkilöillä olisi oikeutta suomalaiseen sosiaali-
turvaankaan.

Ja sitten suuri kevennys kotoutumisen kustannuksiin, koko kotoutumista edistävän lain
kumoaminen, 200 miljoonan suuruinen muutos, jossa kuitenkin huomioidaan se realismi,
että kunnilla on 22 miljoonan verran sopimusvelvoitteita, jotka pitäisi pystyä laillisesti
täyttämään, eli ne sinne jäisivät, mutta loput leikattaisiin. Tässä annettaisiin selvä viesti sii-
tä, että nykyinen järjestelmä ei toimi, se on veden kantamista kaivoon. Meille pitäisi ylei-
sesti ottaen saada maahanmuuttajia, jotka kotoutuvat itsenäisesti eivätkä tarvitse siihen
palveluita. Kyllä kait se minimivaatimus on se, että kun johonkin maahan muuttaa, siellä
15



Pöytäkirjan asiakohta PTK 63/2019 vp
pystyy itsensä elättämään, tekemään työtä, elämään yhteiskunnan tavoin ja pyrkii ainakin
opettelemaan kielen, vaikkei suomen kieli helppo olekaan. Kyllä täällä silti jollain tavalla
englannilla pärjää siinä sivussa, kun sitä suomea opiskelee.

Vielä perintöverosta, jota useat edustajat ovat ansiokkaasti täällä kuvanneet, eli koko-
naisuudessaan perintöveron poistamisesta: Lahjaveron ja perintöveron tuotto on 800 mil-
joonan luokkaa. Se olisi melko suuri summa sellaisenaan poistettavaksi, ja olisi kovaa po-
pulismia sellaista esittää pystymättä kertomaan, mistä leikataan. Mutta meillä on tähän esi-
tys, että perintöverotusta oikeudenmukaistetaan eli korjataan niitä epäkohtia, mitä siellä
on, ettei tarvitsisi lähteä pistämään asuntoja pakkohuutokauppaan nopealla aikavälillä pe-
rintöverojen maksamiseksi ja että ihminen tavallaan ei joutuisi tällaiseen kohtuuttomaan ti-
lanteeseen, että joutuu ottamaan lainaa hoitaakseen perintöverot, joutuisi maksamaan pe-
rintöveroja omaisuudesta, jonka hallintaoikeus hänelle ei tosiasiallisesti siirry.

Viimeisenä näistä lakialoitteista on lääkekorvaus. Tilanne, mikä usein tulee myös tuolla
vaalikentillä kävellessä vastaan, on se, että ihmiset tulevat sanomaan, että minulla on rahaa
vain ruokaan tai lääkkeisiin, kumman ostan. Eli lääkekorvauksen omavastuuosuuden pa-
lauttaminen, sekin viisikymppiä, tuntuu monen pienituloisen tuloissa aika merkittävästi,
jos sen saisi takaisin muuhun kulutukseen ja saisi ne lääkkeet, mitkä tarvitsee.

19.00 Mauri Peltokangas ps: Arvoisa puhemies! Edustaja Tavio on tänään esitellyt jou-
kon hyviä lakialoitteita, ja otan kantaa tässä niistä kahteen.

Lakialoite laiksi sosiaalihuoltolain 12 a §:n kumoamisesta on erittäin hyvä. Suomesta
haki kansainvälistä suojelua vuosina 2015—2018 noin 50 000 henkeä. Heistä noin 40 pro-
senttia on saanut kielteisen päätöksen hakemukseen. Tämähän siis tarkoittaa sitä, että meil-
lä teputtelee valtava määrä kielteisen turvapaikan saaneita ihmisiä yhteiskunnassamme —
teidän verovaroillanne. Eri viranomaistahot ovat ilmaisseet huolensa haitallisen maahan-
muuton eli kansankielessä turvapaikkaturismin mukanaan tuomasta uhasta sisäiseen tur-
vallisuuteemme. On mielestäni sanomattakin selvää, että sisäisen turvallisuuden uhkaan ei
pidä satsata reilua 5:tä miljoonaa, kuten hallitus nyt on linjannut. Sanotaan suoraan, että
kansan syvistä riveistä kumpuaa joka päivä lumipalloefektinä voimakas viesti: laittomasti
maassa olevalle ei pidä maksaa euroakaan. Mitä mieltä on hallitus, se tullaan näkemään
myöhemmin.

Myöskin toinen lakialoite, lakialoite laiksi kotoutumisen edistämisestä annetun lain ku-
moamisesta, on erinomainen. Faktaa on, että tämänhetkiset kotouttamistoimenpiteet eivät
ole saaneet aikaan juuri mitään muuta kuin järjettömän laskun yhteiskunnalle ja veronmak-
sajille, joiden omaan elämään ja elintasoon laki kotouttamisen edistämisestä on kyllä vai-
kuttanut, negatiivisesti, kaikilla elämän sektoreilla — ei vähiten lisääntyneinä kustannuk-
sina ja verojen korotuksina, mutta myös turvallisuuden heikkenemisenä ja yhteiskuntaluot-
tamuksen menettämisenä. Se on ikävää. Me emme tarvitse rahaa syöviä lakeja, jos ne eivät
toimi. Olisiko tämän vuoksi aika kokeilla kotouttamista — tai ehdotan, että kotiuttamista
— laiskistavan hyysäyksen sijaan? Kannatan erittäin lämpimästi Tavion esittämää lakia-
loitetta laiksi kotouttamisen edistämisestä annetun lain, mielestäni hyysäyslain, kumoami-
sesta. — Kiitos.

19.03 Ritva Elomaa ps: Arvoisa puhemies! Tosiaan Tavio on esitellyt perussuomalaisten
lakiesityksiä täällä, ja minäkin otan tässä nyt muutamaan vielä kantaa.
16



Pöytäkirjan asiakohta PTK 63/2019 vp
Perintöverotuksemme aiheuttaa tällä hetkellä monille suomalaisille täysin kohtuuttomia
tilanteita. Kun läheinen kuolee, se on kova kolaus kelle tahansa meistä. Eikä siinä vielä
kaikki. Perintövero tulee maksettavaksi henkilön kuoleman jälkeen riippumatta siitä, tulee-
ko peritty omaisuus perinnönsaajan haltuun vai ei. Lesken hallintaoikeuteen perustuen les-
kellä on oikeus pitää puolisoiden yhteinen koti. Kun leski perii puolisonsa, jää lesken vä-
hennyksen jälkeen usein maksettavaa. Tämä johtaa monesti tilanteeseen, jossa perillinen
joutuu myymään omaisuutta, tekemään velkaa tai jopa luopumaan perinnöstä. Perintötilan-
teissa lainsäädännön olisi otettava huomioon paremmin lesken ja perittävän lasten tilanne.
Perintöverotuksen kohtuullistamisen lisäksi olisi ennen kaikkea pyrittävä poistamaan les-
keen ja lapsiin vaikuttavia epäkohtia, joita edustaja Meri on moneen otteeseen ottanut esil-
le. Lesken hallinta-aika tulisi rauhoittaa veronmaksun osalta, ja alaikäisten rintaperillisten
verovähennyksestä huolimatta veron maksuunpanoa tulisi siirtää tämän lakialoitteen ehdo-
tuksen mukaisesti niin, että vero maksetaan asumisesta molempien puolisoiden kuoltua tai
omaisuuden muuten siirtyessä saajan vapaaseen hallintaan.

Arvoisa puhemies! Lääkkeistä: Lääkkeet ovat kalliita, ja korkea hinta kirpaisee erityi-
sesti pienituloisia henkilöitä, monia eläkeläisiä ja työttömiä. Kun on sairas, tarpeellisen
lääkkeen saamisen pitäisi olla suomalaisten perusoikeus. Lääkekattojärjestelmämme on
moniin muihin maihin verrattuna kohtalainen, mutta tästä huolimatta monilla on vaikeuk-
sia selviytyä lääkelaskuistaan. Ei ole oikein, että saadakseen lääkkeitä ihminen joutuu tin-
kimään tuntuvasti esimerkiksi ruoasta. Tämä on valitettavasti arkipäivää monen pienituloi-
sen kohdalla tänä päivänä. Olisikin erittäin kohtuullista, että pienituloisilta henkilöiltä vuo-
siomavastuuta vähennettäisiin lakialoitteen ehdottamalla tavalla.

Ja, arvoisa puhemies, vielä pari sanaa Ylestä: Totta kai Ylen merkitys on erittäin tärkeä.
Sen pitää olla kansan radio, kansan tv. Kansahan sen maksaa. On hienoa, että Yle näyttää
urheilukilpailuja. Liikunnallisena ihmisenä olen sitä mieltä, että on tärkeää, että myös pie-
nituloiset pääsevät seuraamaan isoja kansainvälisiä kisoja, ainakin television kautta. Myös
lapsille Yle tekee hyvää ohjelmaa. Mutta entäs sitten, onko Yle täysin riippumaton, jos aja-
tellaan poliittisia ohjelmia, asiaohjelmia, joskus jopa uutisia? Ylen pitää muistaa, että sen
pitää olla puolueeton. Monet kansalaiset ovat sitä mieltä, että näin ei ole ollut viime vuo-
sina, ja tähän Ylen pitää kiinnittää huomiota. Sen pitää olla puolueettomasti kaikkien kan-
salaisten asialla. Ja yrittäessään kamppailla maksullisten kanavien kanssa Yle on viime
vuosina — olen huomannut sen — vähän unohtanut ikäihmiset ja ikäihmisten ohjelmat, ja
tässä Ylen pitää myös valpastua. Ja erittäin hyvä on, jos Yle tulevaisuudessa kannattaisi
suomalaista yrittäjyyttä ja suomalaisia ohjelmia paljon ohjelmatarjonnassaan. — Kiitos.

19.08 Marko Kilpi kok: Arvoisa herra puhemies! Olen käytännössä saanut elämässäni
perinnöksi pelkkiä veroja, joten tiedän, miltä tuntuu, kun hautajaisten jälkeen saa verokar-
hulta melkoisen laskun käteen, mikä tekee tavallisen palkansaajan ja velallisen kukkaroon
melkoisen loven. Miksi minun pitäisi maksaa siitä, että läheiseni kuolee? Se tuntuu mel-
koiselta ajatukselta siinä vaiheessa, kun niin tapahtuu. Jos minä sattuisin nyt kuolemaan,
niin vaimoni ja lapseni, perheeni, joutuisivat melkoisiin ongelmiin nimenomaan perintö-
verojen vuoksi. Eikö läheisen menettäminen ole jo riittävän suuri kärsimys?

Käsittääkseni nimenomaan hallituspuolueet ovat olleet perintöveron takana, ja minusta
tuntuu hämmentävältä se, että täällä ei ole hallituspuolueiden jäseniä nyt paikalla, kun tätä
asiaa käsitellään — ainoastaan yksi. Minusta se on hyvin outoa.
17



Pöytäkirjan asiakohta PTK 63/2019 vp
Olen vahvasti sitä mieltä, että perintöverolle on löydettävä Suomeen sopiva ratkaisu. Pa-
ras sellainen olisi tietenkin perintöverosta kokonaan luopuminen, mutta vähintäänkin pi-
täisi siirtyä luovutusvoittoverotukseen, joka kohtuullistaisi nimenomaan huomattavalla ta-
valla tätä tilannetta.

19.10 Joonas Könttä kesk: Arvoisa puheenjohtaja! Ihan muutama sana tuosta perintöve-
rosta. Täällä on muutama edustaja, jotka edellisellä kaudella olivat — itse asiassa kaikkien
salissa olevien kanssa samassa hallituksessa. Kaiketi se ongelma on siinä, että meidän pi-
täisi jotenkin ratkaista se, miten me sitä tulopuolta kuitenkin saamme, ehkä joillain muilla
keinoilla. Me kaikki ymmärrämme, että niitä menojakin täytyy hoitaa — luulen, että var-
maan valtaosa myös poissa olevista, että kaikista puolueista löytyy kannatusta tähän aja-
tukseen. Toivon, että löydettäisiin niitä innovatiivisia keinoja, mitä edustaja Kiviranta
tuossa peräänkuulutti ennen kuin tältä päivältä laittoi päivän pakettiin.

Vielä muutama sana tästä Yleisradiosta. Minusta nämä perustelut eivät kyllä nyt toimi,
kun te perussuomalaiset puhutte siitä, että Yleisradiosta on esitetty huomattavasti arvoste-
lua tai että ohjelmistoa on pidetty epätyydyttävänä. Minusta se argumentti ei kelpaa, että
”minä sanon täällä, että kansalaisista suuri osa” tai että ”minulle on tullut palautetta”. Em-
mehän me tällaisilla argumenteilla voi argumentoida, vaan pitää olla tutkimustietoa taus-
talla, vaikkapa sitten laajoja gallup-otantoja. Ei se riitä, että tästä asiasta on tullut kansalai-
silta paljon palautetta. Väitän, että meillä kaikilla on omat viiteryhmämme ja se palaute
saattaa olla hyvinkin erilaista.

Ja mitä sitten tulee näihin tutkimuksiin, niin minä pysyn näitten lukujeni takana. 92 pro-
senttia katsoo, että Yle on onnistunut julkisen palvelun tehtävässään. Nämä pohjautuvat
nyt tähän laajaan kansainväliseen tutkimukseen, sen löytää Googlesta. Ja sitten esimerkik-
si liikenne- ja viestintävaliokunnalle esiteltiin tätä asiaa, ja siellä kyllä oli myös perussuo-
malaisten edustajia. No, sen verran googletin tässä välissä myös, että kyllä nuo edustaja
Merenkin lukemat ihan oikeita ovat, ne ovat vain eri tutkimuksesta. Ne ovat KAKSin eli
Kunnallisalan kehittämissäätiön tutkimuksista, ja siellä totisesti oli tämä luku 84, kun itse
käytin tuota lukua 89, eli luottamus Ylen uutistoimintaan on pysynyt vahvana. No, oli se 89
tai 84, niin selkeintä ja tärkeintä on seurata näitä trendejä, ja tuo trendi on edelleen se, että
yleinen luottamus Yleen on vahva, toisin kuin tässä annetaan ymmärtää. Ja Ylen uutisar-
vostukset -tutkimuksen mukaan tämä on tosiaan 89 prosenttia. Minusta se on todella, to-
della kova luku. Jos me katsomme, miten hyvin Yle sitten saavuttaa suomalaisia ja ikään
kuin tavoittaa suomalaisen, niin kyllä se on todella kova, ja iso osuus siitä menee nimen-
omaan tällaiseen uutis- ja ajankohtaistoimintaan. Urheilu-uutisiin en ota kantaa, en tiedä,
mistä uutisesta tai gallupista siinä oli kyse — ehkä edustaja voi itse avata. Mutta jos me nyt
tarkastelemme tätä, oli se sitten tämä KAKS-säätiön tutkimus tai sitten tämä kansainväli-
nen tutkimus, niin tuo 84:kin minulle kelpaa, minusta se on erittäin kova luku. Silloin ei voi
tietenkään verrata edellisvuosien tutkimuksiin, jos vertaa eri tutkimuksia, vaan on tärkeää,
että puhutaan aina samoista tutkimuksista ja samoista kyselymetodeista ja kyselytavoista.

19.13 Mauri Peltokangas ps: Arvoisa puhemies! Muutama sananen vielä tästä perintöve-
rosta.

Kun katsoo esimerkkinä hallituksen talousarvioesitystä vuodelle 2017 perintö- ja lahja-
veron osalta, odotetun verokertymän ilmoitettiin olevan 550 miljoonaa, mutta vuoden
2017 tilinpäätöksessä summa nousi lähes 910 miljoonaan euroon. Kovia summia siltä nä-
18



Pöytäkirjan asiakohta PTK 63/2019 vp
kökannalta, että perintövero revitään yleensä jo moneen kertaan aikojen kuluessa verote-
tusta omaisuudesta. Ihmisten kovalla työllä ja vaivalla ansaitun omaisuuden verottamises-
sa valtio näyttää toimivan perisosialistisella tavalla. Nämä ihmiset ovat ihan tavallisia ih-
misiä, joiden kohdalle... Tässä kuultiin puheenvuoro siitä tilanteesta, että jos edustaja kuol-
la kupsahtaa, niin perhe joutuu ongelmiin. Elikkä tavallista ihmistä, joka ei ole rikas vaan
jolla on omakotitalo ja jotain vuosien varrella selkänahasta revittyä omaisuutta, tämä kos-
kee todella voimakkaasti. Verohelpotuksia toki on ripoteltu mutta mielestäni ei riittävästi
kokonaiskuvaa ajatellen. Koko perintöverotus on kohtuuton suurimmalle osalle perinnön-
saajia ja pahimmassa tapauksessa aiheuttaa velanottoa tai perinnöstä luopumista. Elikkä
siis joudutaan luopumaan, nuoretkin ihmiset joutuvat, siitä omasta syntymäkodista — ei
voida sitä pitää, koska ei ole varaa, iskee lasku.

Tämä lakialoite on todella sitä, mikä kohtuullistaa tavallisten suomalaisten arkea esi-
merkiksi puolison pois nukkuessa. Edustaja Könttä, tässä on teidän peräänkuuluttamaanne
innovaatiota. Toivon, että myös keskusta haluaa, että tällaisissa ikävissä tapauksissa kuin
esim. puolison pois nukkuessa verokarhu ei sitten hoida loppuja. Jää nähtäväksi, onko kes-
kustalla sydäntä vai ei. — Kiitos.

19.15 Petri Huru ps: Arvoisa puhemies! Pari sanaa haluaisin sanoa tästä täällä jo esitetys-
tä asiasta, laittomasti maassa olevien terveydenhuollon kustannuksista. Myös majoitukset
maksavat paljon. Esimerkiksi Porissa meillä oli laittomasti maassa olevien hätämajoitus
kesä—elokuussa, siinä oli kolme kuukautta. Palvelua käytti kuusi henkilöä, ja kustannuk-
set olivat 47 000 ja rapiat. Eli jos me samassa suhteessa käyttäisimme rahaa vaikkapa
omaishoitoon, vanhustenhoitoon, lastensuojeluun, mihin vain, niin kyllä meillä rahaa riit-
täisi. 

Se, mihin me kanavoimme meidän rahamme ja missä suhteessa, on minun mielestäni
tärkeää. Sen puoleen on ihan kannatettava esimerkiksi tämä kotouttamisen edistämisestä
annetun lain kumoaminen. Käytetään niitä rahoja tehokkaammin täällä. Kyllä täällä pitää
kotoutua muuten kuin pelkästään opastetusti. Kannatan lain kumoamista.

19.17 Jani Mäkelä ps: Arvoisa puhemies! Kommentoin vielä aiemmin mainitsemani tut-
kimuksen lähdetietoa, eli kysymys oli Kunnallisalan kehittämissäätiön, KAKSin, tutki-
muksesta median luottamuksesta.

Täällä oli sellainen kysymys kuin”Kuinka luotettavina yleisesti ottaen pidät tiedotusvä-
lineitä eli mediaa seuraavissa asioissa...?”, ja sitten oli prosenttiosuuksia. Urheilun suhteen
laskujeni mukaan 78 prosenttia piti mediaa erittäin luotettavana tai melko luotettavana,
mutta kun mentiin politiikkaan, niin luottamus olikin enää 49 prosenttia. ”Ei kumpaakaan”
lisääntyi, ja myöskin niiden määrä, jotka pitivät mediaa melko epäluotettavana tai jopa erit-
täin epäluotettavana, kasvoi merkittävästi politiikan, ulkomaiden ja talouden kohdalla. Se
on varsin ymmärrettävää siinä mielessä, että uutiset ulkomailta ovatkin hyvin painottunei-
ta Suomen mediassa. Yhdysvaltain presidentistä, jos hän sattuu olemaan republikaani, uu-
tisoidaan yleensä huonommin kuin sellaisesta presidentistä, joka on demokraatti. Se jo si-
nänsä syö suomalaisen median ulkomaanuutisoinnin uskottavuutta.

Politiikasta uutisoidaan hyvin kärjistävästi, ja se on johtanut siihen, että esimerkiksi pe-
russuomalaisten kannattajista hyvin suuri osa tuntee epäluottamusta mediaa kohtaan ver-
rattuna monien muiden puolueiden kannattajiin. Täytyy kysyä, mistä tällainen johtuu. Mi-
ten nämä ihmiset voivat tuntea epäluottamusta mediaa kohtaan, jos media kohtelee heitä
19



Pöytäkirjan asiakohta PTK 63/2019 vp
mielestään tasapuolisesti? Ainoa johtopäätös on se, että media ei kohtele heitä ja heidän
kannattamiaan poliitikkoja tasapuolisesti, ja siitä johtuu tämä epäluottamus mediaan. Kyl-
lä täällä salissa on tarkoitus tuoda esille nimenomaan niitä omien äänestäjien näkökulmia,
koska kuka niitä toisi, elleivät heidän äänestämänsä kansanedustajat?

19.18 Ville Tavio ps: Arvoisa puhemies! Ihan mielenkiintoista, että keskustelu tämän
Yle-leikkauksemme vuoksi kääntyi keskustasta tulleesta kritiikistä tähän Yle-keskuste-
luun. Yle on mielenkiintoinen aihe keskustella. Se on aika erikoista omasta mielestäni niin
kuin lähtökohtaisesti.

Minä kannatan vapaata markkinaa yleensä asioissa. Tällaisessa valtio-omisteisessa me-
diayhtiössä on omat ongelmansa juuri sen takia, että se on kasvanut niin suureksi. Se on
aika selkeää, että Yle on monille politiikoille sellainen jonkin sortin nuoleskelun kohde
siksi, että poliitikot ajattelevat tietysti, että Ylen toimittajat kirjoittaisivat heistä positiivi-
sia juttuja, kun he puolustavat näitä yleläisten työpaikkoja ja sitä instituutiota.

Mutta se on minun mielestäni kyseenalaista, kun Yle-veroa maksaa — mahdollisesti sen
kolmetoista ja puoli euroa kuukaudessa — työssäkäyvä ihminen, vaikka hän ei käyttäisi
Yleä lainkaan, eikä haluaisi käyttää. Eli se on pakkoverotusta ihmisille, siitä ei vain pääse
irtisanoutumaan niin kuin Netflixistä. Yle-veroa maksaa kympin kuussa, halusi tai ei. Ja
mikä outoa, yrityksetkin maksavat, eli jos olet yrittäjä, niin sitten maksat moninkertaista
Yle-veroa. Sehän voi olla jopa kolme tonniakin jollain oikein menestyvällä yrityksellä.

Se tulisi ehkä ennemmin katsoa osaksi julkista budjettia, ja sen takia tässä on ongelmal-
lista, että se on just tällä tavalla tuohon verotukseen kytketty. Me saisimme sitten taas os-
tovoimaa toki paremmaksi, jos sitä verotusta vähennettäisiin, se on selvää.

Se, mitä kuitenkin esitettiin siitä, että tämä tämmöinen Ylen budjetin pienennys johtaisi
johonkin katastrofaaliseen sananvapaustilaan, on varsin heikko argumentti, koska ei mo-
nissa muissakaan maissa, Euroopassa vaikka, ole näin suuria yleisradiokanavia, eikä se
pidä paikkaansa kyllä, että muissa Euroopan maissa olisi jotenkin huonompi sananvapaus-
tilanne kuin Suomessa.

Se, miten paljon Yleä kritisoidaan: Kyllä se kritiikki on aika usein nimenomaan subjek-
tiivista, mutta kyllä sitä kritiikkiä on paljon, ja kuten täällä on todettu, se kohdistuu tuohon
poliittiseen journalismiin, ei välttämättä siihen muuhun. Ja jos Ylestä leikataan, niin täytyy
muistaa, että se uutistoiminta, varsinkin politiikan uutiset, on kuitenkin vain pieni osa Ylen
budjettia. Eli ei tässä esitetty mitenkään, että se leikkaus kohdistuisi yksinomaan sinne,
vaan koko budjettiin.

19.22 Timo Heinonen kok: Arvoisa herra puhemies! Pahoittelut, että en ihan alusta asti
keskusteluun pystynyt osallistumaan. Hieman ihmettelen sitä, että kun täällä on kuitenkin
merkittävän oppositiopuolueen vaihtoehtobudjetin osia käsittelyssä, aika merkittäviä osia,
niin tähän keskusteluun ei osallistu kuin edustaja Könttä, jolle kiitokset siitä, että hallitus-
puolueelta edes yksi soturi on tänne saliin saatu kuuntelemaan tätä keskustelua. Olisin itse
odottanut, että täällä olisi voinut hyvin olla paikalla valtiovarainvaliokunnan väkeä halli-
tuspuolueistakin keskustelemassa esimerkiksi näistä perussuomalaisten tekemistä aloit-
teista.

Itse olen aina yrittänyt lähestyä politiikkaa niin, että asiat ovat hyviä tai vähemmän hy-
viä tai jopa huonoja tai ne ovat kannatettavia tai ei-kannatettavia ihan siitä riippumatta,
20



Pöytäkirjan asiakohta PTK 63/2019 vp
kuka niitä esittää. Ja tänään täytyy sanoa, että perussuomalaiset ovat tehneet hyviä esityk-
siä meidän verotuksen kokonaisuuden näkökulmasta. 

On vaikkapa tämä perintö- ja lahjaveroasia, joka oli eduskunnan käsittelyssä viime kau-
dellakin kansalaisaloitteen myötä, joka itse asiassa eduskunnassa sai mielestäni vähän huo-
non käsittelyn. Itsekin sain siitä jonkin verran osumia silloin, sillä olen pitkään ollut perin-
töverosta luopumisen kannalla. Silloin tehtiin minun mielestäni erikoinen päätös, että
eduskunta ei tehnyt siitä mietintöä lainkaan. Ymmärrän sen, että yhden osan lopettaminen
verotuksesta kansalaisaloitteella olisi ollut haastavaa, mutta olisi ollut mahdollista tehdä
esimerkiksi eduskunnan ponsi siitä, että hallituksen täytyy ryhtyä toimenpiteisiin perintö-
verosta luopumiseksi ja sitten toimenpiteisiin esimerkiksi myyntivoittoveron käyttöönot-
tamiseksi, jolla voitaisiin tätä tilannetta korjata — niin kuin Ruotsissa esimerkiksi on toi-
mittu. Se olisi oikeudenmukaisempaa — mitä myös perussuomalaiset tässä hakevat —
koska siinä vaiheessa, kun perintö saadaan, ei synny välttämättä maksuvalmiutta, vaan sii-
nä vaiheessahan maksuvalmius syntyy, kun asunto myydään tai omaisuutta realisoidaan.
Tämä aloite on siinä mielessä erinomainen ja kannatettava.

Pidän hyvänä myös perussuomalaisten useampia aloitteita, jotka koskevat verotusta
yleisesti. Arvonlisäveron alarajan nosto on erittäin kannatettava ja järkevä toimenpide, ku-
ten myös heidän esittämänsä muutamat huomiot meidän tuloverolaista.

Arvoisa puhemies! Tulen hetkeksi siihen korokkeelle. [Puhemies: Tervetuloa! — Toi-
mi Kankaanniemi: Noin hyvää puhetta kannattaa kyllä jatkaa pöntöstä! — Puhuja siirtyy
puhujakorokkeelle]

Arvoisa herra puhemies! Näistä tuloveroasioista: Itse kyllä annan niillekin ymmärrystä
ja kiitosta siitä, että nostetaan esille esimerkiksi se, että meillä tiettyjä eläketuloja verote-
taan tiukemmin kuin vastaavasti työtä tekeviä. Tämä on ollut asia, joka on ollut pitkään
esillä, ja hetkeksi se aikanaan saatiin jollain tavalla balanssiin, silloin valtiovarainministeri
Jyrki Kataisen aikana. Sen jälkeen taas jossain aallossa se jonkin verran muuttui. Ja on jär-
kevää etsiä sitä, että eläkkeensaajat eivät ainakaan enempää veroa maksaisi kuin vastaa-
vasti palkkaa saavat.

Myös omaishoitokysymykset ovat olleet usein meillä täällä salissa esillä. Ja myös tämä
edustaja Tavion esitys on hyvä ja kannatettava, että omaishoidon tuesta ei jatkossa tarvit-
sisi veroa maksaa.

Ja viimeisenä sitten heidän esityksensä lapsivähennyksestä: En siihen suoranaisesti ota
kantaa. Se on varmasti pohtimisen arvoinen kysymys, miten tukea meidän lapsiperheitä.
Siihen on erilaisia ratkaisuja, joita voidaan esillä pitää. Varhaiskasvatusmaksujen alenta-
minen on yksi tehokas ja järkevä keino, ja tämäkin varmasti kannattaa selvittää.

Mutta isossa kuvassa olen huolissani siitä, että meillä on merkittävä muutos tapahtumas-
sa meidän verotuksessamme ja työn verotuksessa. Ja ehkä siinä onkin syy siihen, että tääl-
lä ei vasemmiston ja sosiaalidemokraattien edustajia paikalla ole, sillä minuakin hävettäisi
olla kiristämässä näin merkittävästi jo keskituloisten työn verotusta ensi vuonna. 2 301 eu-
roa on se raja, josta ensi vuonna menee isompi vero kuin tänä päivänä — eli 2 301 euroa.
Siihen palkkaluokkaan mahtuvat esimerkiksi tarjoilijat ja aika monet muut, ja sitten siitä
kun mennään ylöspäin, tulee hoitajia, sairaanhoitajia, opettajia ja niitä ihan tavallisia, ah-
keria suomalaisia ihmisiä, joille vähän naureskeltiin, kun mekin kokoomuksessa nostim-
me esille sen, että me haluamme pitää tavallisten, ahkerien suomalaisten työtätekevien ih-
misten puolta. Se ei tarkoita sitä, että ahkera ei voisi olla pienituloinen tai vaikka työtön-
kin, mutta se, että tässä maassa ahkeruudesta aina palkittaisiin, on sellainen perushyve,
21



Pöytäkirjan asiakohta PTK 63/2019 vp
mitä itse toivoisin ylläpidettävän. Sen takia en voi hyväksyä sitä, että keskustakin on kuit-
taamassa, edustaja Könttä, nämä työn verotuksen kiristymiset. Eli te ette tee mitään sen hy-
väksi, että se työn verotus ei ensi vuonna kiristyisi.

Samaan aikaan polttoainevero kiristyy yhdessä yössä niin, että tavalliselle perheelle, au-
ton käyttäjille, noin 30 000 kilometriä ajavalle, tulee yli 130—150 euroa lisäkustannusta.
Samaan aikaan leikataan kotitalousvähennystä, ja sen vaikutus tavalliselle perheelle on
noin 500 euroa. Ja kun sen lisäksi on liuta muita veronkorotuksia, niin me olemme tilan-
teessa, jossa sen tavallisen perheen — jossa vaikkapa isä on sairaanhoitaja ja äiti diplomi-
insinööri taikka ravintolatyöntekijä tai joku muu vastaava, ihan tavallisessa suomalaisessa
työssä — tulot vähenevät ensi vuonna noin 1 000 eurolla. Ymmärrän, että sosiaalidemo-
kraatit eivät ole tätä kuuntelemassa. 

19.28 Ritva Elomaa ps: Arvoisa puhemies! Kiitos edustaja Heinoselle ja Kilvelle erittäin
hienoista puheenvuoroista ja siitä, että kannatatte näitä perussuomalaisten esityksiä. Ja
myös edustaja Köntälle on pakko sanoa kiitos siitä, että olette täällä ainoana hallituksen
edustajana meidän kanssamme keskustelemassa — haluan myös siitä kiittää teitä.

Toinen varapuhemies Juho Eerola: Nyt edustaja Köntälle mahdollisuus kiittää. [Toimi
Kankaanniemi: Voitte ottaa muihinkin asioihin kantaan kuin Yleen!]

19.29 Joonas Könttä kesk: Arvoisa herra puhemies! Kahteen asiaan haluan tässä kiinnit-
tää huomion: ensiksi Yleen ja sitten ehkä toiseksi kiitoksiin.

Ehkä tästä Ylen rahoituksesta vielä haluaisin kuulla perussuomalaisten näkemyksen.
Siitä rahoituksesta on sovittu parlamentaarisesti, ja te olitte siellä mukana, on yhdessä so-
vittu, niin kuinka tämä nyt sitten on näin nopeasti muuttunut, että parlamentaarisesti sovit-
tuun rahoitukseen nyt sitten tulee muutos? Tämä niin kuin hieman ihmetyttää.

Ainakin itse ajattelen ihan samalla tavalla kuin edustaja Tavio, että me olemme täällä
edustamassa omia äänestäjiämme. Paitsi että omat äänestäjäni pitävät Yleä riippumattoma-
na ja tärkeänä uutismediana ja palveluna niin keskisuomalaisille kuin myös kaikille suo-
malaisille ja koko maalle, niin kyllä myös näiden tutkimusten mukaan Yleä arvostetaan.
Kymmenen arvostetuimman verkkobrändin joukossa ykkösenä on Yle Areena, kuudente-
na Yle ja seitsemäntenä Ylen Elävä arkisto. Ei kai se nyt hirvittävän huonosti voi sitten ol-
la. Ja ylipäätään kun puhutaan tästä, että tulee uusia medioita, niin kuin täälläkin nyt on sa-
nottu, tulee internetiä, tulee sosiaalista mediaa, niin kuitenkin tutkimusten mukaan vähiten
suomalaiset luottavat sosiaalisen median uutisiin — vähiten, tämä ihmetyttää. 

Minä haluan kiittää perussuomalaisia näistä lakialoitteista, joita te olette tehneet tähän
teidän tulevaan vaihtoehtobudjettiinne. Minusta se kertoo siitä vastuullisuudesta, millä te
suhtaudutte vaihtoehtobudjettiin ja varjobudjettiin, jonka tulette tekemään. Ja siinä mieles-
sä olisi tietysti mukava kuulla edustaja Kilveltä tai Heinoselta, ovatko kokoomuksen mie-
lestä hallituksen budjettilait niin hyviä, että te ette ole niitä tehneet, vai aiotteko te ylipää-
tään ollenkaan tehdä budjettilakeja. Ovatko ne hallituksen lait teidän mielestänne niin hy-
viä, että ei ole tarvetta tehdä budjettilakiehdotuksia? Mutta kiitoksia perussuomalaisille
erittäin hyvästä tämmöisestä työteliäisyyden osoittamisesta ja erittäin hyvästä keskustelus-
ta.
22



Pöytäkirjan asiakohta PTK 63/2019 vp
19.31 Ville Tavio ps: Arvoisa puhemies! Vastaan tuohon suoraan kysymykseen, minkä
edustaja Könttä tuossa vielä esitti. Eli se pitää paikkansa, että näistä Yleisradio-asioista ol-
laan perinteisesti sovittu parlamentaarisesti, ja sinänsä ainakaan itselläni ei ole moittimista
siinä, etteikö parlamentaarinen päätöksenteko olisi hienoa, ja sitä soisi olevan useammis-
sakin asioissa Suomessa. Mutta se asioista parlamentaarisesti päättäminen ei merkitse sitä,
että puolueilla ei olisi omia kantoja näihin asioihin tai omia tavoitteita niihin asioihin, mitä
ei saisi sanoa ääneen, saati sitten ajaa siellä parlamentaarisessa työryhmässä. Tämä johtaisi
siihen, että jos kerran on parlamentaarisesti päätetty vaikka Ylen budjetista, niin se olisi ki-
veen lyöty eikä sitä saisi enää koskaan muuttaa. Ja näinhän ei voi olla, vaan perussuoma-
laiset ajavat Yle-veron alentamista, ja jos nyt muistellaan, niin olemme me sitä ennenkin
ehdottaneet ja olemme siinä mielessä johdonmukaisesti yhä sitä mieltä, että sitäkin tulisi
laskea eikä pitää sellaisena pyhänä lehmänä, mihin ei kosketa. Kyllä aika pitkälti Ylellä on
sellaista, mitä varmaan voitaisiin karsia ja mitä myös ihan vapaamarkkinoilla toimiva me-
dia hoitaisi, kaikkea muun muassa ihan viihdeohjelmatuotannosta lähtien — kyllä Yleltä
varmasti tästä puolen miljardin budjetista löytyisi leikattavaa.

19.33 Timo Heinonen kok: Arvoisa herra puhemies! Kokoomus tekee vastaavan oman
vaihtoehtobudjettinsa — ja tekee muuten hyvän — ja me tulemme sen esittelemään ajal-
laan. Mutta näiden vaihtoehtobudjettien käsittelyssä on toki hieman erilaisia tapoja siinä,
tehdäänkö kaikista sen muutoksista omat, tietynlaiset lakialoitteet. Niin välillä tehdään, ja
toiset eivät tee. Sosiaalidemokraatit viime vuonna muistaakseni tekivät niitä aika paljon.
Me päätimme sellaisen linjan, että me emme tee jokaisesta muutoksesta, joka siellä on, la-
kialoitetta, joka käsiteltäisiin täällä salissa erikseen. Me teimme talousarvioaloitteitakin
ryhmän vaihtoehtobudjetin ympärille varsin säästeliäästi. Nostimme esille muutamia asioi-
ta, jotka halusimme ottaa jo siinä vaiheessa esille. Mutta se ei toki tarkoita, edustaja Könt-
tä, sitä, että siellä meidän vaihtoehtobudjetissamme ei olisi paljon muutakin, esimerkiksi
terapiatakuun rahoja, joita tällä hetkellä isosti kaivataan, ja te, edustaja Könttä, pääsette ää-
nestämään niistä terapiatakuunkin rahoista, ovatko ne ensi vuonna nuorten käytössä vai ei-
vät.

Tiedän, että teitä hieman, varmaan syystäkin, jännittää, kun kerran täällä on annettu sel-
lainen kuva, että tämä sosiaalidemokraattien johtama hallitus tekee ainoaa mahdollista ta-
louspolitiikkaa, mutta te, edustaja Könttä, tulette yllättymään. Se ei ole ainoa mahdolli-
suus. Ei meidän tarvitse ottaa lisää velkaa ja kääntää velkaa jälleen uuteen kasvunousuun,
tai meidän ei tarvitse kiristää työn verotusta tai lähes kaikkia muitakin veroja. Meillä on
olemassa mahdollisuuksia, ja edustaja Könttä, te tulette yllättymään vielä myönteisesti,
kun kokoomus esittelee oman vastuullisen, sosiaalisesti oikeudenmukaisen, työntekoon
kannustavan vaihtoehtonsa.

19.35 Jani Mäkelä ps: Arvoisa puhemies! Vielä tähän problematiikkaan näistä lakialoit-
teista ja talousarvioaloitteista. Perussuomalaisten vaihtoehtobudjetissa on pyritty sellai-
seen lainsäädännölliseen eheyteen, että sellaisista asioista, mistä tarvittaisiin tosiasiallises-
ti lakimuutos, ollaan tehty lakialoite ja sitten, jos kysymys on pelkästään rahallisesta asias-
ta, on tehty talousarvioaloite kaikista merkittävimmistä menoeristä, mitkä voidaan määri-
tellä. Toki siellä vaihtoehtobudjetissa esiintyy myös sellaisia asioita, joihin ei ole helppo
määritellä tiettyä rahasummaa, josta tehdä talousarvioaloite, eli sellaiset on ilmaistu teks-
timuotoisena.
23



Pöytäkirjan asiakohta PTK 63/2019 vp
Sitten kysymykseen Ylen toiminnan tehostamisesta ja Yle-veron leikkaamisesta. Perus-
suomalaiset ovat olleet asiassa varsin johdonmukaisia aikojen kuluessa. Silloin kun olim-
me hallituksessa, esitimme parlamentaarisessa työryhmässä Ylen menojen leikkaamista.
Jäimme siinä yksin, hävisimme sen. Ja sitten kun olemme olleet oppositiossa, meillä on ol-
lut tämä kyseinen momentti kaikissa vaihtoehtobudjeteissa tähän mennessä. Vuonna 2018
se oli 50 miljoonan leikkaus, vuonna 2019 se oli 61,2 miljoonan leikkaus, ja nyt vuonna
2020 se on korotettu 100 miljoonaan, mutta leikkaus on ollut johdonmukaisesti esillä koko
ajan.

Keskustelu päättyi.

Asia lähetettiin valtiovarainvaliokuntaan.
24


	17
	17.51
	18.06
	18.08
	18.11
	18.15
	18.21
	18.24
	18.27
	18.30
	18.35
	18.37
	18.40
	18.45
	18.51
	18.54
	19.00
	19.03
	19.08
	19.10
	19.13
	19.15
	19.17
	19.18
	19.22
	19.28
	19.29
	19.31
	19.33
	19.35


