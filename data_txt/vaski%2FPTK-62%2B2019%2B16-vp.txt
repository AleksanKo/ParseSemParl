















































DEM3D73.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

16. Hallituksen esitys eduskunnalle laiksi maatalousyrittäjän työtapaturma- ja ammatti-
tautilain 148 §:n muuttamisesta

Hallituksen esitys HE 42/2019 vp
Valiokunnan mietintö StVM 7/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 16. asia. Käsittelyn pohjana on sosiaali- ja terveysvaliokunnan mietintö StVM 7/2019
vp. Nyt päätetään lakiehdotuksen sisällöstä.

Keskustelu

19.18 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 7/2019 vp käsittelee maatalousyrittäjän työtapaturma- ja am-
mattitautilain 148 §:n muuttamista. Tässä pykälässä määritellään kokonaiskustannusten ra-
hoituksen säädetyt prosenttiosuudet, joilla eri rahoittajaosapuolet osallistuvat maatalo-
usyrittäjien työtapaturma- ja ammattitautivakuutusjärjestelmän kokonaiskustannusten kat-
tamiseen. Muutokseen on tarkoitus tulla voimaan ensi vuoden alussa.

Maatalousyrittäjän työtapaturma- ja ammattitautilain mukaisen maatalousyrittäjän ja
apurahansaajan pakollisen tapaturmavakuutuksen kokonaiskustannuksiin luetaan korvaus-
kulut, työturvallisuuskulut ja kohtuulliset hoitokulut. Kokonaiskustannukset rahoitetaan
perusturvaosuudella, maatalousyrittäjien ja apurahansaajien vakuutusmaksuosuudella,
valtion osuudella ja sijoitusten tuotolla. Perusturvaosuudella katetaan sellaista sosiaaliva-
kuutuksen etuutta, johon maatalousyrittäjällä olisi oikeus ilman maatalousyrittäjien tapa-
turmavakuutusjärjestelmääkin mutta joka etuusjärjestelmien ensisijaisuusjärjestyksen
vuoksi maksetaan sen kautta.

Perusturvan rahoitukseen osallistuvat perusturvan etuuksista vastaavat laitokset, Kan-
saneläkelaitos järjestelmästä säästyvien sairausvakuutuslain ja kansaneläkelain mukaisten
etuuksien osalta ja Maatalousyrittäjäin eläkelaitos järjestelmästä säästyvien maatalousyrit-
täjän eläkelain mukaisten etuuksien osalta. Muut maatalousyrittäjien tapaturmavakuutus-
järjestelmän kustannukset ovat lisäturvaa, joka katetaan vakuutusmaksuilla ja valtion va-
roin. Lisäksi valtio osallistuu välillisesti perusturvaosuuden rahoittamiseen, koska valtio
vastaa sairausvakuutuslain, kansaneläkelain ja maatalousyrittäjäin eläkelain perusteella
osasta Kansaneläkelaitoksen ja Maatalousyrittäjien eläkelaitoksen etuusmenoista.

Maatalousyrittäjien ja apurahansaajien tapaturmavakuutuksen rahoittajaosapuolten ra-
hoitusosuudet tarkistetaan määrävuosin, koska etuuksissa tapahtuvat ja niihin vaikuttavat
muutokset muuttavat perus- ja lisäturvan suhdetta sekä rahoitusosuuksia. Hallituksen esi-
tyksen perusteena on viimeisin tarkistuslaskenta, jonka pohjana on Maatalousyrittäjien
 Tarkistettu
4.0



Pöytäkirjan asiakohta PTK 62/2019 vp
eläkelaitoksen rekisteritiedot maksetuista tapaturma- ja ammattitautikorvauksista sekä työ-
eläkkeistä vuonna 2018.

Esityksen mukaan Kansaneläkelaitoksen ja Maatalousyrittäjien eläkelaitoksen rahoitta-
man perusturvan suhteellinen osuus järjestelmän noin 35,8 miljoonan euron kokonaiskus-
tannuksista alenee 37 prosentista 31,6 prosenttiin ja vakuutettujen ja valtion rahoittaman li-
säturvan osuus vastaavasti nousee 63 prosentista 68,4 prosenttiin.

Kansaneläkelaitoksen osuus järjestelmän kokonaiskustannuksista alenee 27,6 prosentis-
ta 24,8 prosenttiin eli euromääräisesti noin 1 miljoonalla eurolla. Maatalousyrittäjien elä-
kelaitoksen osuus järjestelmän kokonaiskustannuksista alenee 9,4 prosentista 6,8 prosent-
tiin eli euromääräisesti noin 0,9 miljoonalla eurolla. Lisäturvalla rahoitettavan osuuden
noustessa vakuutettujen ja valtion rahoitusosuus kasvaa. Vakuutettujen rahoitusosuus nou-
see 33,5 prosentista 37,3 prosenttiin eli noin 1,4 miljoonalla eurolla. Vakuutettujen rahoi-
tusosuuden nousu aiheuttaa vakuutusmaksuun noin 15 prosentin korotustarpeen. Valtion
suora rahoitusosuus nousee 29,5 prosentista 31,1 prosenttiin eli 0,5 miljoonalla eurolla.
Valtion osuuden perusturvaosuudesta arvioidaan kuitenkin alenevan 1,5 miljoonalla eurol-
la. Kaiken kaikkiaan valtio osallistuu vuonna 2020 järjestelmän kokonaiskustannuksiin
noin 16,8 miljoonalla eurolla, mikä on noin 1 miljoonaa euroa vähemmän voimassa olevan
lain mukaiseen tilanteeseen verrattuna.

Valiokunta puoltaa rahoitusosuuksien muutosten hyväksymistä esityksen mukaisina.
Valiokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 42/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	16
	19.18


