















































DEM1F8A.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

8. Hallituksen esitys eduskunnalle laiksi kestävän metsätalouden määräaikaisen rahoitus-
lain muuttamisesta

Hallituksen esitys HE 153/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 8. asia. Puhemiesneuvosto ehdottaa, että asia lähetetään maa- ja metsätalousva-
liokuntaan.

Lähetekeskusteluun varataan 30 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 9. asiaan.
— Esittelypuheenvuoro, ministeri Leppä, olkaa hyvä.

Keskustelu

18.05 Maa- ja metsätalousministeri Jari Leppä (esittelypuheenvuoro):  Arvoisa rouva
puhemies! Kestävän metsätalouden väliaikaisen rahoituslain tavoite on kannustaa metsän-
omistajia metsien kestävään hoitoon ja käyttöön. Kemera-esityksen tavoitteena on nopeut-
taa taimikon varhaishoidon, nuoren metsän hoidon ja terveyslannoituksen tuen päätöksen-
tekoa. Näissä tuissa tuen myöntämistä ja tuen lopullista määrää koskevat päätökset voitai-
siin tehdä automaattisesti. Tällöin näitä hankkeita päästäisiin toteuttamaan aiemmin. Sa-
moin automatisointi nopeuttaisi toteutuneiden hankkeiden tuen maksamista, ja tämä liittyy
pääministeri Sipilän hallitusohjelman digitalisaatiota koskeviin tavoitteisiin ja osaltaan
edistää tukihallinnon tehostamista ja byrokratian purkua.

Automaattinen päätöksenteko koskisi niin sanottuja selviä tapauksia, jolloin hakemuk-
sessa tai toteutusilmoituksessa olevat seikat ovat tarkistettavissa joko Metsäkeskuksen
metsätietojärjestelmästä tai viranomaisen tietojärjestelmästä teknisen rajapinnan kautta.
Maanomistajan oikeusturva on otettu esityksessä huomioon. Automatisointi koskee vain
niitä päätöksiä, joissa tuki myönnetään hakemuksen tai toteutusilmoituksen mukaisena.
Jos tietojen tarkistaminen ei onnistu automaattisesti tai asiassa on jotain epäselvyyttä, Met-
säkeskuksen toimihenkilö käsittelisi hakemuksen, kuten nykyisinkin tehdään.

Kemeran muutoksenhakusäädöksiin tehtäisiin samalla tekniset muutokset. Kemeran ta-
kaisinperintäsäädöksissä samoin kuin sopimuksen purkua koskevissa säännöksissä on ol-
lut kaksivaiheinen muutoksenhakumenettely eli valitus hallinto-oikeuteen ja sen jälkeen
korkeimpaan hallinto-oikeuteen. Niin olisi jatkossakin. Sen sijaan tuen myöntämiseen ja
tuen maksamiseen liittyvissä päätöksissä on ollut kolmivaiheinen muutoksenhakumenette-
ly. Ensin oikaisuvaatimus Metsäkeskukseen, sitten valitus hallinto-oikeuteen ja lopulta va-
 Tarkistettu
4.2



Pöytäkirjan asiakohta PTK 93/2018 vp
litus korkeimpaan hallinto-oikeuteen. Jatkossa menettely olisi pääsääntöisesti kaksivaihei-
nen. Jos korkein hallinto-oikeus kuitenkin myöntää valitusluvan, menettely olisi silloin
kolmivaiheinen. Samassa yhteydessä poistettaisiin Kemerasta Metsäkeskuksen kuulemis-
velvoitetta koskeva säännös. Muutoksenhakutuomioistuin voi kuulla ja kuuleekin Metsä-
keskusta suoraan hallintolainkäyttölain perusteella ilman Kemeran erityissäännöstä. 

Korkein hallinto-oikeus nosti nämä muutoshakua koskevat Kemeran tarkistustarpeet
esiin eduskunnan hallintovaliokunnassa maakuntauudistuspaketin yhteydessä. Silloin kat-
sottiin, että muutokset olisi tarkoituksenmukaista tehdä samalla, kun Kemera-laki muuten-
kin avataan.

Tämä automaattinen päätöksenteko tehostaa päätöksentekoa ja vapauttaa Metsäkeskuk-
sen resursseja rutiiniluontoisista tehtävistä muihin vaativiin tehtäviin ja esimerkiksi asia-
kaspalveluun. Tietojärjestelmämuutokset tehdään valtiontalouden kehyspäätöksen ja val-
tion talousarvion määrärahojen ja henkilötyövuosien puitteissa.

Todettakoon vielä, että näitä kaikkia ehdotettuja muutoksia kannattivat kaikki lausunno-
nantajat. — Kiitoksia.

Toinen varapuhemies Tuula Haatainen: Valiokunnan puheenjohtaja, edustaja Kalmari,
olkaa hyvä.

18.08 Anne Kalmari kesk: Arvoisa rouva puhemies! Tämäkin lainsäädäntöesitys on erit-
täin hyvää työtä ministeriltä. Olemme puhuneet, mitä Kemeran jälkeen, ja esittäneet, että
sen pitäisi olla vähemmän byrokraattinen, mutta todella hienoa, että siihen, mihin edelliset
ministerit eivät uskoneet, että voimme EU-säännöksistä huolimatta keventää myös nyky-
Kemeraa, on nyt pystytty. On mahtavaa, että Metsäkeskuksen henkilöiden aika ei mene
turhaan työhön vaan he voivat keskittyä nyt oleelliseen: neuvontaan ja monimuotoisuuden
turvaamiseen hakkuiden lisääntyessä ja tämäntyyppisiin asioihin. Taimikon varhaishoito,
nuoren metsän hoito, terveyslannoituksen tuki tulevat nyt automaattisesti automaatiopää-
töksenä ja myöskin lopulliset tuet. Tämä on erittäin hyvä asia. Samoin myöskin tämä vali-
tusjärjestelmä yksinkertaistuu.

Mutta koska tässä sain tilaisuuden, niin vielä pohdin hieman sitä Kemeran jälkeistä ai-
kaa, jota yhden seminaarin verrankin kävimme valiokunnan kanssa viime keväänä läpi.
Sen uuden kannustinjärjestelmän soisin olevan — tässä haastetta ministerille — vielä en-
tistäkin tehokkaampi ja vähemmän byrokraattinen, ja sen pitää korjata sellaisia asioita, jot-
ka eivät tapahdu automaattisesti. Esimerkiksi jo kannattavaa markkinaa ei ehkä kannata tu-
kea meidän yhteisin verovaroin. Viittaan tässä esimerkiksi kuitupuumarkkinaan. Tulevan
tuen ei saa antaa vääristää kilpailua, ja näillä tuilla tulee olla aidosti kannustava vaikutus.
Kun pidimme tätä seminaaria, niin oli kohtuullisen yksimielinen se ajatusmalli siitä, että
nämä olisivat niitä perusperiaatteita, mihin kannattaa tulevaisuudessa satsata. Meillä on ni-
mittäin esimerkkejä siitäkin, että veropoukkoilulla saamme ihan kaaosta aikaan.

18.11 Eero Reijonen kesk: Arvoisa rouva puhemies! Kemera-laki on erinomainen laki, ja
kuten näistä tunnusluvuista hallituksen esityksessä käy ilmi, niin aivan valtavia hehtaari-
määriä on pystytty tämän tuen voimin saamaan kuntoon. Me kaikki tiedämme sen, että
metsiä täytyy hoitaa, taimikoita raivata ja nuorta metsää kunnostaa. Tässä on kyse byrokra-
tian karsimisesta. Tavallaan on normitalkoissa oltu, ja tämä on erinomainen asia. Nyt voi
hakea Kemeraa paljon yksinkertaisemmin, ja päätöksenteko nopeutuu erittäin paljon, tu-
2



Pöytäkirjan asiakohta PTK 93/2018 vp
kien maksatus, joka tänä päivänä on ollut kohtuullisen ongelmallinen, nopeutuu. Kaiken
kaikkiaan myös säästöjä saadaan se 500 000 euroa, mikä tässä on mainittu, mikä on erin-
omainen asia. Totta kai tässä on lähtökohta se, että myös aivan normaali metsänomistaja
voi itse tehdä nämä anomukset, hoitaa sen. Kun on metsävaratieto olemassa Metsäkeskuk-
sissa, niin sitä kautta asioita voidaan viedä paremmin eteenpäin. Koko Suomen metsäta-
louden näkökulmasta tätä on pidettävä erittäin kannatettava esityksenä.

18.12 Olavi Ala-Nissilä kesk: Arvoisa puhemies! Yhdyn edustaja Reijosen käyttämään
puheenvuoroon ja samalla totean, että tänä iltana on useampia lakiesityksiä, joissa normeja
sujuvoitetaan. Voidaan sanoa, että byrokratiaa puretaan ja hyödynnetään digitalisaatiota,
kuten tässä laissa. Sehän on hallitusohjelman keskeinen tavoite, ja on hyvä todeta, että se
työ, mitä myöskin eduskuntaryhmien suunnalta on tehty, puskettu näitä asioita eteenpäin,
menee tällä tavalla konkreettisesti käytäntöön. 

Toinen näkökulma on tietenkin se, että tämä on hyvin tasapainoinen laki ja että Suomen
metsätalous on tänään hyvässä iskussa. Sitä pidettiin tässä muutama vuosi sitten vielä jopa
auringonlaskun alana, mutta arvio oli täysin virheellinen. Maa- ja metsätalous taas jälleen
kerran nostaa Suomea, ja tämä biotalouden kokonaisuus on meille erityisen tärkeä tänä päi-
vänä.

18.13 Hannu Hoskonen kesk: Arvoisa rouva puhemies! Tämä Kemera-lain uudistami-
nen ja uusi menettelytapa Kemera-rahoituksessa on aivan erinomaisen hyvä asia. Tärkeää-
hän kuitenkin loppujen lopuksi tässä rahojen käytössä on vain se, miten iso osa euroista
menee nimenomaan sinne metsän hoitoon ja miten vähän käytetään byrokratiaan. Mitä
enemmän metsään käytetään, sen parempi, ja totta kai tässäkin rahoitusmenettelyssä on
olemassa kontrolli, jotta kontrolloidaan pistokokein sitten sitä, onko rahojen käyttö ollut
oikein ja perustuu siihen todellisuuteen, mitä on ilmoitettu, eli kontrollikin olla pitää, totta
kai. 

Tärkeää olisi huomata myös se, että tulevina vuosina, kun tämäkin Kemera-laki — ku-
ten tiedetään, se on määräaikainen — uudistetaan joskus maailmassa, niin Kemera rahoi-
tusmuotona metsänhoidossa tulee edelleen säilyttää jollakin muodolla, mutta se muoto, ol-
koon se mikä tahansa. Mutta tämä lakiesitys, mikä tässä pöydällä nyt on, olkoon sen uuden
tulevan lain yksi eräänlainen suunta, minne ollaan menossa, koska se on selvä asia, että
kaikki se rahamäärä, minkä me metsiin haluamme sijoittaa, pitää pyrkiä sijoittamaan ni-
menomaan sinne ja purkaa sitä byrokratiaa, niin kuin Juha Sipilän hallituksen yksi tärkeim-
piä päämääriä on ollut: byrokratia pois ja keskitytään aitoon työntekoon.

18.15 Eerikki Viljanen kesk: Arvoisa puhemies! Kestävän metsätalouden rahoituslaille
on asetettu kunnianhimoisia tavoitteita, joilla on kauaskantoisia ja kansallisestikin merkit-
täviä taloudellisia ja toiminnallisia vaikutuksia. Nyt täytyy kuitenkin tunnustaa, että Keme-
ran avulla ei ole onnistuttu saavuttamaan kaikkia sille asetettuja tavoitteita. Siksi nämä nyt
ehdotetut muutokset ovat tervetulleita. Byrokratian karsiminen, toimintojen sujuvoittami-
nen ja päätöksenteon ja päätösten saamisen nopeuttaminen ovat askelia oikeaan suuntaan.
On hienoa, että perinteisellä alalla pystytään nyt hyödyntämään uuden tekniikan ja digita-
lisaation mahdollisuuksia. 

Arvoisa puhemies! Kaikki toimet, jotka entisestään parantavat edellytyksiä suomalaisel-
le korkealaatuiselle metsien hoidolle ja kasvatukselle, kaikki nämä muutokset ovat terve-
3



Pöytäkirjan asiakohta PTK 93/2018 vp
tulleita. Tässä tapauksessa muutokset kohdistuvat myös oikeaan suuntaan. Ajasta, vaivas-
ta ja rahoista pitää saada mahdollisimman suuri osuus juurikin sinne varsinaiseen työhön,
esimerkiksi nuorten metsien käsittelyn rästien hoitamiseen. Kiitänkin ministeriä ja halli-
tusta, että nämä muutosehdotukset ovat nyt tulleet ja menevät rivakasti varmaan tässä ta-
lossa läpi ja viedään lainsäädäntöä oikeaan suuntaan.

18.16 Antti Rantakangas kesk: Arvoisa puhemies! Suomi on metsänhoidollisesti kyllä
menestystarina. Meillä 1950-luvulla metsät kasvoivat noin 50 miljoonaa kuutiota vuodes-
sa, ja tällä hetkellä se kasvu on 110 miljoonaa kuutiota vuodessa, ja hyvin merkittävä osa
tässä kasvun lisäyksestä on ollut näillä metsänhoidollisilla toimenpiteillä. Kun on tehty uu-
dishakkuita, on kylvetty tai istutettu, sitten on tehty taimikon hoitoa, nuoren metsän hoitoa
ja niin edelleen. On rakennettu metsäteitä, on tehty kunnostusojituksia ja niin edelleen. Eli
voi sanoa, että me olemme maailman mittakaavassakin hoitaneet erittäin hyvin metsäsek-
torin toimintaedellytyksiä. Nämä luvut puhuvat puolestaan. Niin kuin täällä kollegat tote-
sivat, metsäsektorin merkitys myöskin tulevaisuudessa näyttää vain kasvavan ja vahvistu-
van, elikkä biotalous kokonaisuutena on vahvin menestyksen tekijä Suomelle jatkossakin. 

On hyvä asia, että tätä säädösten keventämistä, digitalisaatiota ja byrokratian purkua to-
teutetaan hallitusohjelman mukaan kaikilla sektoreilla. Kemera-lakiin tehtävät muutokset
omalta osaltaan nopeuttavat päätöksentekoa ja maksatusta ja tuovat sitten tätä tekniikkaa
kaikkien ulottuville. Tämä järjestelmä on siis hyvä perustaltaan, ja nyt tällä lainsäädännöl-
lä parannetaan sitä. Mitä tulee sitten uuteen järjestelmään, niin on selvää, että panostami-
nen myöskin tukitoimien osalta metsäsektorille tuo kyllä ne moninkertaisina takaisin kan-
santalouteen työpaikkojen muodossa, verotulojen muodossa ja kaikella tavalla hyvinvoin-
nin muodossa. Eli sitä metsätalouden edistämistä tarvitaan myöskin tulevaisuudessa. Mikä
se järjestelmä sitten onkin, niin mahdollisimman kannustava sen pitäisi olla.

18.18 Hannu Hoskonen kesk: Arvoisa rouva puhemies! Jäi vielä sanomatta se, että tämä
kehitys, jossa mennään tällaiseen automaattiseen tuenmyöntämismenettelyyn, on aivan
luonnollinen kehityssuunta metsäasioissakin, koska lähes kaikilla metsätiloilla on metsä-
suunnitelma ja nykyisin pystytään näkemään kuviotiedoista jo aika pitkälti, ihan tietoko-
neen kuvaputkelta, minkälaisesta metsästä on kysymys ja voidaanko sellaiselle kohteelle
mainittu tuki myöntää. Kun tämä digitalisaatio kerran on tässä maassa edennyt ja sitä tue-
taan vahvasti muun muassa hallituksen tärkeänä linjauksena, niin siinäkin mielessä tämä
uusi lakiesitys on erittäin hyvä. Ja kun katsoo noita rahamääriä, mitä Kemeran kautta Suo-
men metsiin on käytetty — hieman yli 50 miljoonaa euroa vuosittain menee rahaa, josta
taimikon ja nuoren metsän hoitoon käytetään se kaksi kolmasosaa — niin huomaamme
sen, että loppujen lopuksi kovin isoista rahoista ei ole kysymys, mutta kun Suomen metsät
ovat Suomen kansatalouden kannalta äärimmäisen tärkeä asia, niin on erittäin hyvä asia,
että tämä byrokratia on purettu ja saadaan se rahamäärä käytettyä yhä tehokkaammin sii-
hen kenttätyöhön, mikä on se kaikkein tärkein. Kun metsät on saatu kuntoon, ne kasvavat
paremmin ja tuottavat hyvinvointia, huom., tuleville sukupolville. Tämän päivän työ on
vasta työtä tuleville sukupolville.

18.19 Anne Kalmari kesk: Arvoisa rouva puhemies! Edustaja Rantakankaan innoittama-
na vielä käytän toisen puheenvuoron siitä, miten metsäpolitiikan tulee olla pitkäjänteistä ja
ylisukupolvista. Silloin kun päätöksiä tehtiin kymmeniä vuosia sitten, silloin luotiin pohja
4



Pöytäkirjan asiakohta PTK 93/2018 vp
sille, että meidän hiilensidontamme on tänä päivänä se, mitä se on. Jos silloin metsien kas-
vuun ja hoitoon ei olisi panostettu, se ei olisi tänä päivänä sellaista kuin se nyt on. 70-luvun
alussa meidän metsissämme oli puustoa 1,5 miljardia kuutiota ja nyt sitä on 2,5 miljardia.
Eli valtavasti on tullut kasvua lisää siitä huolimatta, että olemme koko ajan käyttäneet met-
siä entistä enemmän, ja Kemera on osaltaan aikaansaanut sen, että sitä kasvua on tullut. 

Meidän tulee jatkossa yhä enenevässä määrin panostaa siihen, että etenkin sinne metsän-
hoidon alkupäähän on kannustimia tulevaisuudessakin. Niistä tuloksista ei ehkä oman su-
kupolven aikana pääse välttämättä edes nauttimaan, mutta kuten tämän puheenvuoron aloi-
tin, metsätalous on ylisukupolvista toimintaa.

18.20 Krista Mikkonen vihr: Arvoisa puhemies! Me tiedämme, että Suomi elää pitkälti
metsistä ja metsänhoitoa tarvitaan, jotta metsät tuottavat hyvin, mutta samanaikaisesti me
tiedämme, että myös metsän monimuotoisuudesta on syytä pitää huolta, ja sitä ei voi tehdä
vain suojelulla, vaan siinä on myös ratkaisevassa osassa se, miten niin sanottuja talousmet-
siä käsitellään. 

Tietysti tässä lainsäädännössä nyt mietitään lähinnä sitä, miten Kemera-tukien hallin-
nointia voidaan keventää, miten voidaan hyödyntää digitalisaatiota siinä, että näistä rahois-
ta ei menisi hallintoon niin suurta osaa vaan saataisiin mahdollisimman paljon kentälle nii-
hin hoitotöihin, mutta sitten jatkossa, kun mietitään, miten näitä Kemera-tukia tulisi kehit-
tää, olisi tärkeää suunnata niitä sentyyppisiin toimenpiteisiin, joilla voimme varmistaa
myös talousmetsien monimuotoisuutta. Esimerkiksi tämän eri-ikäisrakenteisen kasvatuk-
sen, joka nyt on selvästi lisääntymässä ja johon on paljon kiinnostusta, siirtymävaiheen toi-
menpiteisiin olisi syytä jatkossa myös kohdistaa riittävä määrä tästä Kemera-tuesta.

18.22 Eero Reijonen kesk: Arvoisa rouva puhemies! On juuri näin kuin edustaja Mikko-
nen totesi, että metsillä on iso merkitys Suomen aluetalouteen ja koko kansantalouteen.
Työllisyysvaikutus on myös aika mittava tuolla maaseudulla. Kuitenkin tämä tuo paljon
työtä, ei pelkästään metsänomistajille — kaikki eivät sitä työtä pysty tekemään — vaan
myös muille, urakoitsijoille ja niin edelleen.

Tässä esityksessä on minusta erinomaista se, että tässä on vielä otettu metsäteitten tie-
verkoston tuki mukaan, eli uuden metsätien rakentaminen ja perusparantaminen. Se on ää-
rettömän tärkeätä tilanteessa, jossa autojen akselipainot kasvavat ja metsäautoteille tulee
entistä suurempia rasituksia. Ja tänä päivänä puu liikkuu, ja sen takia on äärettömän tärkeä-
tä, että myös metsäautotieverkosto on kunnossa. Terveyslannoitus näyttää edelleenkin
täällä säilyvän, se on erinomaisen hieno asia.

Nyt kun tässä esityksessä lähtökohtana on se, että läpimenoaika näissä käsittelyissä no-
peutuisi — nyt se näytti olevan nuoren metsän ja taimikonhoidon osalta semmoinen 32
vuorokautta — niin jos sitä saadaan nopeutettua, niin totta kai se helpottaa, että nopeam-
min päästään, kun tilanne on päällä, tekemään sitä varsinaista työtä. Tämä on minusta erin-
omaisen hieno asia.

Kaiken kaikkiaan minä haluan itse vielä painottaa sitä hallinnon merkitystä, kun itsellä-
nikin on kokemusta metsäautotien peruskorjauksesta, ja kyllä se hallinnollinen kustannus
oli kohtuuton, jos näin sanotaan, ja tähän hommaan pitää kyllä saada jonkunlainen roti. Ai-
van liian paljon menee — en nyt mainitse nimeä, kuka sitä operoi — mutta on monesti niin,
että kohtuullisen yksinkertainen metsäautotien kunnostaminenkin vaatii sitä byrokratiaa ja
niin edelleen. Mutta ei se hallinnollinen kustannus voi olla 25—30 prosenttia, kun siellä on
5



Pöytäkirjan asiakohta PTK 93/2018 vp
niin sanottu valvonta. Saattaa olla, että joku käy kaksi kertaa katsomassa, että hyvältä näyt-
tää, mutta se kustannus on ihan kohtuuton, ja minusta tähän tässä esityksessä varmasti on
tarkoitus myös puuttua, ja se on ihan oikeansuuntainen ratkaisu. 

18.24 Pertti Hakanen kesk: Arvoisa rouva puhemies! Tämä esitys koskee Kemera-pää-
tösten automatisointia. Kuten edustaja Ala-Nissilä täällä toi hyvin esille, digitalisaatio,
sääntelyn keventäminen ja normien purkaminen tulee tässä kyllä nyt äärimmäisen hyvin
huomioitua.

Kun puhutaan automaattisesta päätöksenteosta, niin tämähän koskee siis niin sanottuja
selviä tapauksia, jolloin hakemuksen ja toteutusilmoituksen seikat ovat tarkistettavissa
joko Metsäkeskuksen metsätietojärjestelmästä tai viranomaisen tietojärjestelmästä siten,
että se tekninen rajapinta tulee siinä katsottua lävitse. Tämä on myöskin yksi sellainen asia,
joka nopeuttaa toteutuksen jälkeen maksatusta, ja myöskin metsänomistajan oikeusturva
tulee tässä merkittävästi myöskin huomioitua, ja se on hyvin pieni yksittäinen asia tässä la-
kiesityksessä, mutta tärkeä, kun puhutaan maanomistajien oikeusturvasta. Lisäksi kun aja-
tellaan sitä, että tämä automaattinen päätöksenteko tehostaa sitä päätöksentekoa, niin se
myöskin vapauttaa Metsäkeskuksen resursseja rutiiniluontoisiin tehtäviin, kun niitä muita
vaativampia tehtäviä ja asiakaspalvelua kuitenkin kaiken aikaa on.

18.25 Johanna Karimäki vihr: Arvoisa rouva puhemies! Metsäteollisuus on ollut Suo-
melle jo vuosikymmenet hyvin tärkeä teollisuudenala, ja on tärkeää sekin, että metsäalalla
huomataan muutos ja ilmastonmuutoksen torjunta ja se, että metsätuotteista yhä suurempi
osa menisi kestävämpiin puutuotteisiin. Yhtä kaikki, tämä laki kestävän metsätalouden ra-
hoituksen muutoksesta on sinänsä tarpeellinen, koska metsien harvennukset on toki pys-
tyttävä tekemään ajallaan ja metsäkoneen kuljettajille saadaan silloin työtä ja saadaan ko-
timaista puuta liikkeelle, mutta haluan kiinnittää huomiota siihen, että kun kysymyksessä
on myös sääntelyn keventäminen, digitalisaatio ja normien purku, niin on todella keskeis-
tä, että otetaan huomioon luonnon monimuotoisuus ja sen suojelu. Esimerkiksi talousmet-
sissäkin voi olla arvokkaita luontokohteita, jotka pitää suojella metsänhoidollisilta toimen-
piteiltä, ja sitten toisaalta luonnon monimuotoisuuden vaaliminen edellyttää sitä, mistä jo
edustaja Mikkonen tuossa edellä puhui, että myös talousmetsissä käytetään entistä enem-
män pehmeämpiä metsänkäsittelymenetelmiä, jatkuvaa kasvatusta, että on eri kokoisia, eri
lajeja olevia puita metsässä, ja tällainen ympäristö tarjoaa paljon monimuotoisemman ym-
päristön eläimille.

Tässä hallituksen esityksessä on syytä tarkastella huolella, että luonnon monimuotoi-
suus on näiltä osin otettu kunnollisesti huomioon. Toisaalta nostaisin vielä keskusteluun
senkin seikan, että Suomessahan on erittäin paljon ojitettuja, kituliaita metsämaita, joiden
puun tuotto on todella heikkoa mutta jotka voitaisiin ennallistaa takaisin suoluonnoksi,
joka niin ikään on hyvinkin uhanalaista tällä hetkellä Suomessa. Miten ministeri näkee:
voiko tämän lain avulla myös tehdä tällaisten kituliaiden, ojitettujen metsäpohjien ennal-
listamista niin, että saadaan ekologiset systeemit palautettua luonnontilaan?

18.28 Anne Kalmari kesk:  Rouva puhemies! Metsäluonnonhoito ja biologisen moni-
muotoisuuden ylläpitäminen toki ovat myös Kemera-rahoituksen asioita, ja niistä on huo-
lehdittu ja tullaan huolehtimaan. On erittäin tärkeää, että vihreätkin nyt lähtivät kannusta-
maan sitä, että metsiä hoidetaan. Olen ollut vähän huolissani siitä, kun välillä tuntuu, ettei
6



Pöytäkirjan asiakohta PTK 93/2018 vp
ikään kuin ymmärretä, että tukkipuuta ei kasva, jos metsiä ei harvenneta, ja on jotenkin vä-
hätelty kuitupuun merkitystä. Se on aivan selvä asia, että kun puu kaadetaan, niin sieltä tu-
lee eri osia. Keskimäärin 60 prosenttia menee sinne tukkiosioon ja 25 kuituun ja sitten lop-
pu energiaan. On ihan järkevää, että me käytämme ne kaikki puun osat ja myös hoidamme
metsiä eri kasvuvaiheissa, että saamme sitä tukkipuuta. Mielestäni aina, kun käytämme uu-
siutuvia tuotteita fossiilista alkuperää omaavien tuotteiden sijaan, teemme ekoteon. Mie-
lestäni oli todella hienoa kuulla tämä edustaja Karimäen puheenvuorossa.

Toinen varapuhemies Tuula Haatainen:  Annan puheenvuoron vielä edustaja Mikkosel-
le ja sitten ministerille, ja sitten me joudumme lopettamaan aikapulan vuoksi.

18.29 Krista Mikkonen vihr: Arvoisa puhemies! Haluan edustaja Kalmarille sanoa, että
hänen käsityksensä siitä, että vihreät eivät ymmärtäisi sitä, miten metsätaloudella on suuri
merkitys, on kyllä väärä. Kyllä me sen hyvin tiedämme. Itsekin tulen Suomen metsäpää-
kaupungista Joensuusta, sieltä metsien keskeltä, ja aivan varmasti käsityksemme on yhtä-
läinen siinä, että metsiä tarvitaan — puu on hyvä, uusiutuva luonnonvara — mutta toki me
olemme korostaneet paljon sitä, että metsän käsittelyssä täytyy huomioida monimuotoi-
suuden ylläpito, koska tiedämme, että Suomen uhanalaisista lajeista valtaosa on nimen-
omaan metsälajeja. Ja kuten tuossa äsken jo totesin, pelkällä metsien suojelulla emme voi
taata tätä monimuotoisuutta, vaan se tarkoittaa myös sitä, että metsän käsittelyssä on huo-
mioitava metsien lajisto ja taattava sen elinmahdollisuudet. Ja toisaalta olemme korosta-
neet sitä, että kun puuta käytetään, niin se kannattaa käyttää ennen kaikkea sen tyyppisesti,
että se hiilivarasto säilyy: kestäviin tuotteisiin, pitkälle jalostettuihin tuotteisiin, jotta saam-
me siitä myös paremman arvon ja sitä kautta vientituloja. Nämä ovat semmoisia asioita,
mistä me olemme pitkään puhuneet, ja uskon, että meillä on hyvin samantyyppinen käsi-
tys. Minusta tästä ei kannata nyt mitään vastakkainasettelua ryhtyä rakentamaan.

Toinen varapuhemies Tuula Haatainen:  Vastauspuheenvuoro ministeri Leppä, 2 mi-
nuuttia.

18.31 Maa- ja metsätalousministeri Jari Leppä: Kiitoksia, arvoisa puhemies! Kiitos
asiantuntevista puheenvuoroista, mitä äsken kuultiin. On selvää, että digitalisaatio, auto-
matisointi, sujuvoittaminen tuo tullessaan myöskin sen tavoitteen, mikä useimmassa pu-
heenvuorossa oli, elikkä sen, että niitä varattuja varoja yhä enemmän päätyy nimenomaan
siihen aitoon, oikeaan käytännön metsänhoitotyöhön. Sitähän tämä myös tarkoittaa. Sen li-
säksi, että se on helpompaa ja nopeampaa, sen lisäksi se vie ne rahat siihen oikeaan suun-
taan, mihin ne on tarkoitettukin. Se on selvä asia. 

Metsäsektorin merkitys korostuu, se on ihan selvä asia. Näin tulee varmasti myös tapah-
tumaan. Se, että me pystymme luopumaan fossiilisista raaka-aineista yhä enemmän, on osa
meidän ilmaston ja ympäristön tilan kohentamista. 

Monimuotoisuudesta on pidettävä huolta, se on ihan selvä, niin talousmetsissä kuin
muuallakin. Meillä on monia hankkeita: on monimetsää, on metsoa, on riistametsää, on
kosteikkoa ja niin edelleen ja niin edelleen. 

Ja kun Metsäkeskuksella on käytettävissään tässä automaattisessa järjestelmässä myös
kaikkien muiden hallinnonalojen tiedot ja ne automaattisesti vertautuvat keskenään, niin
jos siellä havaitaan, että se hanke, jota Kemera koskee, on sellaisella alueella, että siellä on
7



Pöytäkirjan asiakohta PTK 93/2018 vp
merkittäviä alueita ja erityiskohteita, niin silloin se siirretään automaattisesti manuaaliseen
käsittelyyn. Eli tällä halutaan varmistaa se, että täällä ei tapahdu sitä, että automaattisesti
joitakin alueita, jotka ovat meille erityisen arvokkaita, jopa tuhoutuisi sen myötä. Se on
ihan selvä asia. 

Täällä tuli myös se havainto, että tässä on myöskin suuntaviivoja seuraavan Kemeran,
uuden Kemeran rakentamiseen, joka on entistä sujuvampi. Ja on varmaan näin, että ehkä
pitää joiltakin osin niiden kitualiaiden alueiden asioita arvioida uudelleen.

Ja ihan vihonviimeiseksi asiaksi, arvoisa puhemies, kannustan käyttämään Kemeran va-
roja. Niitä on vielä runsaasti tällekin vuodelle jäljellä, ja meillä työtehtäviä metsissä riittää.
Nyt kaikki tehdään töitä sen eteen, että niitä haetaan sieltä ja laitetaan sitten taimikoita ja
muita alueita kuntoon. — Kiitos.

Keskustelu päättyi.

Asia lähetettiin maa- ja metsätalousvaliokuntaan.
8


	8
	18.05
	18.08
	18.11
	18.12
	18.13
	18.15
	18.16
	18.18
	18.19
	18.20
	18.22
	18.24
	18.25
	18.28
	18.29
	18.31


